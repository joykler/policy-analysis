vaak alleen worden gevormd met de steun van kleine partijen, die als gevolg van de norm van 75% 
van de kiesdeler, vaak een nog kleinere minderheid van de kiezers vertegenwoordigen dan het 
aantal zetels suggereert.  
 
Het politiek dualisme lijkt geen sterke voet aan de grond te hebben gekregen op Sint Eustatius. Dat 
wil zeggen dat in fractieverband de besluitvorming door het bestuurscollege wordt voorbereid en de 
oppositie daarbij nauwelijks betrokken wordt. Ook wordt erop gewezen dat de gezaghebber lang 
niet altijd aanwezig is bij de eilandsraadvergadering waardoor de oppositie ook niet alsnog via hem 
kan worden geïnformeerd.  
 
Op basis van de interviews komt bij de onderzoekers een beeld naar voren dat de verhouding 
tussen het bestuurscollege en het ambtelijk apparaat op Sint Eustatius verstoord is, en dit er toe 
leidt dat onvoldoende synchronisatie plaatsvindt tussen beiden. In het bijzonder de relatie 
bestuurscollege – (hoofd) financiën heeft in de onderzochte periode meer dan eens aanleiding 
gegeven tot zorg.  
 
Van de drie eilanden is de bevolking van Sint Eustatius het minst tevreden. Dit betreft zowel het 
eigen lokale bestuur als over de regering in Nederland. In verhouding tot Bonaire en Saba zijn de 
opkomstpercentages bij verkiezingen ook laag, terwijl het aantal signalen dat op het eiland 
stemmen werden gekocht tijdens verkiezingen juist hoog was. Verder vindt de Statiaan – net als de 
Sabaan – bij meerderheid dat men geen invloed kan uitoefenen op wat het lokale bestuur en de 
regering in Nederland doet. Ook de geïnterviewde bestuurders gaven tijdens het onderzoek blijk 
van de minst positieve opvatting over Nederland en de bejegening van hun eiland door Den Haag.  
 
Wat betreft de financiële verhoudingen neemt Sint Eustatius een vergelijkbare positie in als Saba. 
In tegenstelling tot Bonaire, waar het aandeel van de zorguitgaven duidelijk hoger is dan op Sint 
Eustatius, was het aandeel van uitgaven voor veiligheid, infrastructuur en milieu en voor 
economische zaken op St. Eustatius juist hoger dan op Bonaire. In het algemene overzicht bleek 
dat voor Caribisch Nederland de verhouding tussen rijksuitgaven en rijksbelastingen 2,7 is. Voor 
Sint Eustatius was de verhouding 4,5. 
 
9.3 Tot slot 
Het onderzoek laat zien dat de nieuwe bestuurlijke structuur niet in staat is geweest de meeste 
bestuurlijke uitdagingen die voor 10 oktober 2010 bestonden te elimineren. Bovendien hebben zich 
nieuwe uitdagingen aangediend. In deze laatste paragraaf worden naar aanleiding van deze 
uitdagingen enkele persoonlijke observaties van de onderzoekers naar voren gebracht.  
 
Zoals hiervoor uiteengezet is de horizontale toezichtketen, ondanks de introductie van het politiek 
dualisme, nog steeds zwak op de eilanden. En het verticale toezicht, dat met de komst van de 
Rijksvertegenwoordiger op papier een stuk strikter is dan in Europees Nederland, kan in de praktijk 
de zwakte in de horizontale keten niet compenseren. Of de in de interviews geventileerde signalen 
van vermeende onrechtmatigheden daadwerkelijk door bestuurders begaan zijn, is binnen deze 
evaluatie niet onderzocht. Het is echter duidelijk dat de manier waarop de nieuwe bestuurlijke 
 159 RAPPORT | Werking nieuwe bestuurlijke structuur Caribisch Nederland | DSP-groep
