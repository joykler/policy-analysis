niet op onafhankelijke wijze georganiseerd, zodat hij in de uitoefening van zijn controlerende taken 
kennis en (juridische) expertise tekort komt.  
 
In de FinBES is het verticale financiële toezicht uitgewerkt. Dat toezicht wijkt op twee cruciale 
punten af van het financiële toezicht zoals gemeentes dat kennen. In de eerste plaats is het 
toezicht preventief (artikel 19, eerste lid FinBES). Dat wil zeggen dat de minister vooraf 
goedkeuring aan de begroting moet verlenen voordat deze rechtsgeldig wordt. Dat geldt ook voor 
begrotingswijzigingen (artikel 21 FinBES). (In Nederlandse gemeenten is het verticale financiële 
toezicht – behoudens artikel 12 gemeenten – repressief wat inhoud dat achteraf controle 
plaatsvindt.) In de tweede plaats wordt het toezicht uitgeoefend door een bestuursorgaan dat 
onbekend is in gemeenteland: het College financieel toezicht Bonaire, Sint Eustatius en Saba 
(artikel 2 FinBES). Dit college adviseert de eilanden en de minister van Binnenlandse Zaken en 
Koninkrijksrelaties over het financieel beleid en houdt toezicht op het dagelijks beheer door het 
bestuurscollege (artikel 4 FinBES).  
 
Uit het onderzoek blijkt dat deze vorm van financieel toezicht effectief is. Dat wil zeggen: de 
financiële discipline van de eilanden is in de onderzochte periode aanzienlijk vergroot en er is meer 
inzicht in de financiële situatie van de eilanden. 
 
Niet effectief is het verticale financiële toezicht op de privaatrechtelijke rechtspersonen waarin de 
openbare lichamen deelnemingen hebben maar die niet gerekend worden tot de collectieve sector. 
De reden hiervoor is dat de FinBES alleen betrekking heeft op de collectieve sector. In artikel 1 lid 1 
onder h FinBES is de collectieve sector gedefinieerd. De gehanteerde definitie – overgenomen van 
System of National Accounts van de Verenigde Naties – leidt ertoe dat de openbare lichamen 
risicovolle deelnemingen kunnen aangaan in rechtspersonen waarover zij geen rekenschap hoeven 
af te leggen aan het College financieel toezicht. Tijdens het onderzoek wezen verschillende partijen 
op het feit dat de openbare lichamen in verschillende rechtspersonen buiten de collectieve sector 
daadwerkelijk schuldposities innemen en risico’s lopen, maar hoe groot deze risico's precies zijn, 
kon niet worden vastgesteld. In mindere mate speelt dit probleem overigens ook voor de 
privaatrechtelijke deelnemingen van de openbare lichamen die wel behoren tot de collectieve 
sector. In de praktijk blijkt het voor het College financieel toezicht bijzonder lastig om van deze 
organisaties jaarstukken en andere financiële documentatie te krijgen. Ook al zijn deze organisaties 
statutair wel verplicht tot het leveren van dergelijke stukken. 
 
De wet voorziet thans niet in differentiatie naar eiland. Dat betekent dat ieder eiland in beginsel 
dezelfde controle ondergaat en daarvoor dezelfde stukken moet overleggen. De administratieve 
last die dat met zich meebrengt – met name voor de bij wet gevorderde uitvoeringsrapportages 
(artikel 22 FinBES) - roept voor Saba die al geruime tijd aantoonbaar voldoet aan de wettelijke 
vereisten, vragen op over de proportionaliteit. 
Nieuwe bestuurlijke structuur: verhouding Rijk – openbaar lichaam 
De openbare lichamen bestieren ex artikel 136 hun eigen huishouding (autonomie), maar evenals 
geldt voor de gemeente kan door het Rijk, regeling en bestuur (medebewind) van de 
eilandgebieden worden gevorderd (136 WolBES tweede lid). De eilanden hebben daarmee hun 
constitutioneel gewaarborgde autonomie verloren waarop ze als Eilandgebied aanspraak hadden 
 152 RAPPORT | Werking nieuwe bestuurlijke structuur Caribisch Nederland | DSP-groep
