evenmin systematisch gebeurt. Ondanks het feit dat de Rijksvertegenwoordiger dat formeel wel 
gevorderd heeft. 
 
In de tweede plaats kent de WolBES uitsluitend strijd met het recht en strijd met het algemeen 
belang als rechtsgronden voor vernietiging. Deze termen bieden de Rijksvertegenwoordiger in de 
praktijk maar beperkt houvast, zo werd tijdens het onderzoek naar voren gebracht. Weliswaar is in 
aanvullende notities door hem en later de ministerraad nader uitleg gegeven aan de reikwijdte van 
beide toetsingscriteria, maar in de uitvoeringspraktijk is het lang niet altijd zonneklaar of een besluit 
kan worden vernietigd of niet. Bovendien vereist het gebruik van deze zware bevoegdheid dat de 
Rijksvertegenwoordiger daarin gesteund wordt door de minister in Den Haag. In het zeldzame 
geval dat de Rijksvertegenwoordiger in de onderzochte periode een besluit voordroeg voor 
vernietiging bleef deze steun echter uit. 
 
Het ontbreken van deze steun hang ook samen met het ontbreken van heldere procesafspraken 
tussen de Rijksvertegenwoordiger en de departementen in Den Haag over de te volgen werkwijze 
rondom voordracht voor vernietiging. De WolBES schrijft voor dat het besluit tot voordracht 
genomen moet worden binnen twee dagen na bekendmaking van het besluit. Om te voorkomen dat 
de Rijksvertegenwoordiger in verlegenheid wordt gebracht zou voorafgaand aan een formele 
voordracht eerst op beleidsniveau in Den Haag inhoudelijk moeten worden afgestemd over de 
wenselijkheid en haalbaarheid ervan. Twee dagen is echter kort en omdat het thans ontbreekt aan 
heldere werkafspraken tussen Den Haag en de Rijksvertegenwoordiger over de wijze van 
afstemmen is geen enkele garantie dat een eventuele voordracht door beide partijen goed 
inhoudelijk voorbereid kan worden. Deze situatie leidt ertoe dat het toch al lastig in te zetten 
instrument van voordracht voor vernietiging nog hoogdrempelige wordt. 
 
Ook de bijzondere bevoegdheid van de Rijksvertegenwoordiger met betrekking tot benoemingen, 
bevordering en ontslag blijkt in de praktijk weinig effectief. Dat wil zeggen: weliswaar worden door 
de Rijksvertegenwoordiger in alle voorgeschreven gevallen de personeelsdossiers op volledigheid 
en juiste toepassing van de voorgeschreven regels beoordeeld, maar daarmee kan niet worden 
uitgesloten dat beter gekwalificeerde personen in een vroegtijdig stadium door het bestuurscollege 
op een zijspoor zijn gezet. Politieke benoemingen, in de zin dat niet de best gekwalificeerde 
kandidaat maar een politiek gefavoriseerde de functie toebedeeld krijgt, worden daardoor niet 
uitgesloten. Bovendien worden regelmatig tijdelijke benoemingen gedaan op basis van 
overeenkomsten van opdracht (ovo's). Deze vorm van (tijdelijke) aanstelling wordt niet door de 
Rijksvertegenwoordiger getoetst. Het heersende beeld is dan ook dat bij veel benoemingen sprake 
is van politieke begunstiging. 
 
De positie van de gezaghebber is een vierde factor die de effectiviteit van het verticale toezicht 
belemmert. Uit het onderzoek blijkt dat gezaghebber een sterk spanningsveld beleeft tussen 
enerzijds het bewaken van de werkrelaties binnen het bestuurscollege en anderzijds het 
controleren op de rechtmatigheid en conformiteit met het algemeen belang van besluiten van het 
eilandsbestuur. Dat spanningsveld zorgt ervoor dat hij geen proactieve controlerende rol op zich 
neemt. Bovendien is de ambtelijke ondersteuning van de gezaghebber op de eilanden beperkt of 
 151 RAPPORT | Werking nieuwe bestuurlijke structuur Caribisch Nederland | DSP-groep
