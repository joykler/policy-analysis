Op Bonaire tot slot is een omvangrijk verbetertraject gaande om de in de afgelopen jaren 
opgebouwde achterstanden in het financiële beheer op te lossen. De begroting van vooral Sint 
Eustatius en die van Bonaire zijn gedurende het jaar in begrotingswijzigingen voor grote bedragen 
aangepast. Hierdoor wordt duidelijk dat de begroting nog onvoldoende als sturingsinstrument 
fungeert.’ 
 
Uit de interviews met het bestuur van de openbare lichamen en het ambtelijk apparaat daar blijkt 
dat het toezicht door het Cft als relatief streng en fijnmazig wordt ervaren. De bepalingen in de 
FinBES en de daarvan afgeleide BBV BES zijn wat dat betreft geen dode letters van de wet. Het 
Cft adviseert – gevraagd en ongevraagd – regelmatig (negatief) over ontwerpbegrotingen, 
(ontwerp)begrotingswijzigingen, renteloze leningen, jaarrekeningen en plannen van aanpak. Deze 
adviezen zijn doorgaans heel expliciet . Ter illustratie een passage uit een recent advies aan de 
gezaghebber van Sint Eustatius: 
'Het Cft stemt als gevolg van het ontbreken van dekking niet in met de voorgestelde eerste 
begrotingswijzing 2015. Het Cft adviseert u met klem om eerst kostenbesparende dan wel 
opbrengstverhogende maatregelen te treffen alvorens de lasten te verhogen op de door u 
gewenste onderdelen. Het Cft mist daarnaast de dekking voor het tekort dat zich volgens uw 
rapportage in de jaarrekening over 2014 zal manifesteren en voorziet grote financiële risico’s in 
geval u besluit al uw wensen (met name op het terrein van de salariëring van uw ambtenaren) tot 
uitvoer te brengen. De uitvoeringsrapportage dient op onderdelen nog fors te worden verbeterd. Op 
dit moment voldoet de rapportage niet aan de bestuurlijk en ambtelijk gemaakte afspraken 
77
daarover.' 
 
Omdat de minister van Binnenlandse Zaken en Koninkrijksrelaties in de regel pas goedkeuring 
verleend aan een begroting of begrotingswijziging na positief advies van het Cft, hebben dergelijke 
adviezen een dwingend karakter. Overigens kan het Cft ook – bijvoorbeeld in het kader van de 
verstrekking van renteloze leningen aan een van de eilanden – advies uitbrengen aan Nederlandse 
bewindspersonen. In dergelijke adviezen is het Cft ook zeer expliciet. Zo valt in een recent advies 
aan de minister van I en M over de draagkracht van Saba voor een renteloze lening te lezen: 
'Op basis van het nu voorliggende rekenmodel komt het Cft tot de conclusie dat Saba – wil het niet 
in enig jaar onder het bedrag van het voormalige doelsaldo van USD 618.000 uitkomen – extra 
middelen moet genereren. Dit houdt in dat er in termen van baten/lasten een extra overschot 
gecreëerd zal moeten worden bovenop dat wat reeds in de meerjarige begroting van Saba aan 
overschot is opgenomen. Als de vorig jaar besproken mogelijke besparing van USD 0,3 mln per 
jaar kan worden gerealiseerd zal Saba een ruimere liquiditeitspositie kunnen behouden. In dat 
78
geval vervalt de noodzaak om vorengenoemde extra overschot te creëren.' 
 
 
 
 
Noot 77 Advies eerste uitvoeringsrapportage en begrotingswijziging 2015 openbaar lichaam Sint Eustatius (kenmerk: 
Cft 201500089). 
Noot 78 Geactualiseerde analyse in verband met renteloze lening Saba Cft 201500049 
 70 RAPPORT | Werking nieuwe bestuurlijke structuur Caribisch Nederland | DSP-groep
