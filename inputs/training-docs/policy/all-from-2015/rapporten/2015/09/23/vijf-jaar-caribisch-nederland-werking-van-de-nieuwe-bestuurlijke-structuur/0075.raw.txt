Uit het onderzoek blijkt dat deze bepaling door bestuurders als effectief wordt beschouwd. Dat wil 
zeggen dat structureel opgave is gedaan en dat hiermee de integriteit van de gedeputeerden wordt 
ondersteund omdat hij kan aantonen dat hij niet aan zelfverrijking deed.  
 
WolBES Gemeentewet Toelichting 
Artikel 57 --- Indien een eilandgedeputeerde een met zijn functie onverenigbare 
betrekking vervult en de eilandsraad, naar het oordeel van de 
gezaghebber, ten onrechte nalaat de eilandgedeputeerde ontslag te 
verlenen, wordt de eilandgedeputeerde door de gezaghebber van zijn 
betrekking als eilandgedeputeerde vervallen verklaard. Een burgemeester 
heeft deze bevoegdheid niet. 
 
 
De Memorie van toelichting bij de WolBES meldt hierover: ‘Dit is in afwijking van de Gemeentewet, 
waarin het laatste woord aan de raad is. Deze afwijking houdt verband met de kleinschaligheid van 
de eilanden, waardoor de druk op eilandsraadsleden groot kan zijn om de betrokken 
eilandgedeputeerde niet te ontslaan, ondanks het feit dat deze een onverenigbare functie bekleed. 
Tegen dit besluit van de gezaghebber staat rechtstreeks beroep open op het Gemeenschappelijk 
Hof van Justitie. 
 
Deze afwijkende bepaling in de WolBES is tot op heden niet gebruikt. Bovendien laat het 
onderzoek zien dat de initiële zorgen wellicht overbodig waren: het aantal gedeputeerden dat door 
de eilandsraad ontslag is verleend is in verhouding tot Europees Nederland bijzonder groot. 
Overigens levert deze bepaling in de wet geen bureaucratische ballast op. 
 
WolBES Gemeentewet Toelichting 
Artikel 73 Artikel 61 De procedure voor de benoeming van de gezaghebber wijkt af van de 
benoemingsprocedure van de burgemeester. 
 
 
De Memorie van toelichting bij de WolBES meldt hierover: ‘Het verschil zit hem daarin dat bij de 
benoeming van een nieuwe burgemeester de gemeenteraad een aanbeveling van twee kandidaten 
doet voor de te benoemen burgemeester. Van (de volgorde van) die aanbeveling kan de Minister 
van Binnenlandse Zaken en Koninkrijksrelaties in zijn voordracht slechts op zwaarwegende 
gronden afwijken. Ten opzichte van de benoemingswijze van de gezaghebber van een 
eilandgebied van de Nederlandse Antillen geeft de benoemingswijze van de gezaghebber in dit 
wetsvoorstel de eilandsraad echter meer inspraak. De afwijking ten opzichte van de Gemeentewet 
is ingegeven door de kleinschaligheid van het bestuur, de kwetsbaarheid op het terrein van 
bestuurlijke integriteit en het belang dat de gezaghebber daadwerkelijk boven de partijen staat.’ 
 
Uit het onderzoek blijkt dat de procedure zoals die is neergelegd in de WolBES vooral 
onduidelijkheden oproept. In het bijzonder gaat het om de vraag hoe de Rijksvertegenwoordiger de 
eilandsraad moet consulteren. Ook werd in de onderzochte periode door de eilandsraad van 
Bonaire getracht de invloed van de eilandsraad op de benoeming verder te vergroten. Ondanks 
 75 RAPPORT | Werking nieuwe bestuurlijke structuur Caribisch Nederland | DSP-groep
