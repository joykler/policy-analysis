 Het rapporteren aan Onze Minister wie het aangaat over aangelegenheden dan wel bijzondere 
bevindingen die de openbare lichamen betreffen. 
 Het goedkeuren van besluiten houdende benoeming, bevordering, schorsing en ontslag van 
eilandambtenaren. 
 Het doen van een aanbeveling tot benoeming en een voorstel tot herbenoeming van de 
gezaghebber. 
 Het goedkeuren van de eilandsverordeningen bedoeld in de artikelen 14, vijfde lid, 35, vierde 
49
lid, 105, tweede lid, en 123, tweede lid. 
50
 Het verlenen van ontheffingen als bedoeld in de artikelen 16, tweede lid en 85, tweede lid. 
 Het bevorderen van de samenwerking tussen de in de openbare lichamen werkzame 
rijksambtenaren onderling en met de eilandsbesturen. 
 Het voorleggen aan Onze Minister wie het aangaat van besluiten en niet-schriftelijke 
beslissingen gericht op enig rechtsgevolg van de eilandsbesturen die naar zijn mening voor 
vernietiging in aanmerking komen. 
 Het voorzien in de waarneming van de gezaghebber indien hij dat in het belang van het 
openbaar lichaam nodig oordeelt. 
 Al het overige ter bevordering van goed bestuur in de openbare lichamen. 
 
Daarnaast wordt in artikel 231 het in de plaats treden bij taakverwaarlozing als taak bij de 
Rijksvertegenwoordiger neergelegd. Het eerste artikel van het aangehaalde artikel luidt: ‘Wanneer 
het bestuurscollege of de gezaghebber bij of krachtens een andere dan deze wet of de Wet 
financiën openbare lichamen Bonaire, Sint Eustatius en Saba gevorderde beslissingen niet of niet 
naar behoren neemt, voorziet de Rijksvertegenwoordiger daarin namens het bestuurscollege of de 
gezaghebber en ten laste van het openbaar lichaam.’ 
 
Artikel 206 WolBES bepaalt dat de eilandsbesturen alsmede de onder hen ressorterende diensten 
en ambtenaren op verzoek van de Rijksvertegenwoordiger hun medewerking verlenen bij de 
uitoefening van de hem toegekende taken.  
Uitvoeringspraktijk: Rijksvertegenwoordiger 
Binnen de taakstelling van de Rijksvertegenwoordiger kan een onderscheid worden gemaakt 
tussen taken in het kader van hoger toezicht (waarborgen goed bestuur) en taken in het kader van 
wat in de wet genoemd wordt als ‘het bevorderen van de samenwerking tussen de in de openbare 
lichamen werkzame rijksambtenaren onderling en met de eilandsbesturen.’ In deze paragraaf komt 
de rol van Rijksvertegenwoordiger aan bod in het kader van het hoger toezicht. In het hoofdstuk 
taakverdeling Rijk – openbaar lichaam komt de coördinatierol aan bod. 
 
De bevoegdheden in het kader van hoger toezicht zijn in twee categorieën te verdelen. Aan de ene 
kant zijn er de wettelijke bevoegdheden inzake specifiek preventief toezicht: het verlenen van 
 
 
 
Noot 49 De WolBES draagt de eilandsraad op een aantal eilandsverordeningen vast te stellen. Het gaat ondermeer 
om de verordeningen die de gezamenlijke Rekenkamer instelt en de eilandsverordening die de ambtelijke 
ondersteuning van de eilandsraad zelf regelt. 
Noot 50 Het gaat hier om ontheffing voor onverenigbare functies en rollen. 
 46 RAPPORT | Werking nieuwe bestuurlijke structuur Caribisch Nederland | DSP-groep
