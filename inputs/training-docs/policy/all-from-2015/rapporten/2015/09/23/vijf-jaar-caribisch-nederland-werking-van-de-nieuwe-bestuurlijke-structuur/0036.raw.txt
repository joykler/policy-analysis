privacywetgeving. Anderen halen het voorbeeld aan dat sommige raadsleden niet op de 
raadsvergadering verschijnen wanneer de gedeputeerden niet aanwezig zijn. De motivering 
voor de afwezigheid is dat die raadsleden veronderstellen dat een vergadering zonder 
vertegenwoordiging van het bestuurscollege geen formele betekenis heeft. 
 Tot slot werd er op gewezen dat de Nederlandse taal (de formele bestuurstaal in Caribisch 
Nederland) een extra barrière opwerpt voor de controlerende taak van de eilandsraad. 
Verschillende beleidsdocumenten en (ontwerp) verordeningen en wetten zijn alleen in het 
Nederlands beschikbaar. Lang niet alle raadsleden beheersen het Nederlands echter in 
36
voldoende mate om deze documenten goed te kunnen begrijpen. 
 
Verschillende geïnterviewden binnen en buiten de politiek wijzen er verder op dat het principe dat 
de leden van de eilandsraad zonder last stemmen (artikel 28 WolBES) geen praktijk is. Veelal 
worden de te nemen besluiten van het bestuurscollege binnen de fracties van de coalitiepartij 
voorbesproken. Deze afstemming wordt extra gefaciliteerd doordat de politieke leiders doorgaans 
tevens de gedeputeerde zijn dan wel een rechtstreekse medewerker uit de gelederen van de partij 
hebben aangewezen als gedeputeerde. Van politiek dualisme is onder die omstandigheden geen 
37
sprake. Een geïnterviewde merkt daarover op: 
 
‘Er is geen sprake van dualisme: alles wordt door de meerderheid in de raad aangenomen. Een 
raadslid is zelf gedeputeerde geweest. Hij is toen pootje gelicht door de raad en kon toen vanwege 
het dualisme niet meer terug de raad in tot de volgende verkiezingen. Hij wil nu niet meer 
gedeputeerde zijn en heeft iemand anders naar voren geschoven als gedeputeerde. Zij werken 
nauw samen.’ 
4.1.3 Bestuurscollege 
Formeel kader: bestuurscollege 
Zoals hiervoor opgemerkt vormen de gezaghebber en de eilandgedeputeerden tezamen het 
 38
bestuurscollege. De gezaghebber is voorzitter van het bestuurscollege (artikel 36) WolBES. De 
eilandsraad benoemt de eilandgedeputeerden (artikel 37 WolBES). Krachtens artikel 38 WolBES 
verschilt het aantal eilandgedeputeerden per eiland: drie in het openbaar lichaam Bonaire; twee in 
de openbare lichamen Sint Eustatius en Saba. De functie van eilandgedeputeerde is voorbehouden 
aan ingezetenen van het eiland met de Nederlandse nationaliteit, zo wordt in hetzelfde artikel 
bepaald. Aan de functie van eilandgedeputeerde worden dezelfde voorwaarden verbonden als aan 
het lidmaatschap van de eilandsraad. Aanvullend daarop bestaat het verbod – ex artikel 41 
WolBES – op bloed- of aanverwantschap tot en met de tweede graad of (ontbonden) huwelijk of 
vormen van samenleven tussen leden van het bestuurscollege.  
 
 
 
Noot 36 Enkele eilandsraadsleden zouden überhaupt moeite hebben met lezen en zich daarom primair mondeling 
laten informeren over de lopende dossiers.  
Noot 37 De onderzoekers wijzen er op dat afstemming van gedeputeerden met de eigen fractie geen uitzondering is 
voor Caribisch Nederland. Ook in Europees Nederland gebeurt dat regelmatig, niet alleen op gemeentelijk niveau maar 
ook in de Staten Generaal.  
Noot 38 Artikel 90, lid 1 WolBES: ‘Bij verhindering of ontstentenis van de gezaghebber wordt zijn ambt waargenomen 
door een door het bestuurscollege aan te wijzen eilandgedeputeerde.’ 
 36 RAPPORT | Werking nieuwe bestuurlijke structuur Caribisch Nederland | DSP-groep
