over of een besluit het algemeen belang dient of niet en ik moet mijn stem uitbrengen dan heeft dat 
politieke gevolgen. Dit komt regelmatig voor. Mijn strategie is altijd om eerst de gedeputeerden te 
bewegen er samen uit te komen, pas in laatste instantie gebruik ik mijn stemrecht.’ 
 
Verschillende geïnterviewden binnen zowel het bestuur als het ambtelijk apparaat van de openbare 
lichamen als in Den Haag wijzen erop dat de gezaghebbers binnen een politiek zeer gevoelige 
omgeving moeten opereren en daardoor in de praktijk zeer behoedzaam opereren: 
 
'Alles wordt hier gepolitiseerd. Met andere woorden: het gaat continu over belangen en macht en 
het verdelen en beheersen van deze zaken. De gezaghebber heeft een kwetsbare positie in deze 
omgeving, mede doordat er een klein bestuurscollege en een kleine raad is. Hij kan hierdoor lastig 
manoeuvreren. Veel discussies ontaarden in politieke clashes.’ 
 
De taken die de gezaghebber als eenhoofdig bestuursorgaan uitoefent op het terrein van de 
openbare orde en veiligheid (artikel 174 lid 1 WolBES) zijn complex en sinds 2010 ten dele ook 
46
nieuw. Vanuit Europees Nederland is het nodige aan ondersteuning geboden om invulling te 
47
geven aan deze nieuwe taken. Van de zijde van het ministerie van V&J wordt aangegeven dat het 
sterk afhangt van de achtergrond en kwaliteit van de gezaghebber of hij voldoende in staat is deze 
taken waar te maken. Dat is niet altijd geval, hetgeen het dossier kwetsbaar maakt.  
 
Uit de interviews met de gezaghebbers blijkt dat op ieder eiland enige ambtelijke ondersteuning 
voor hem aanwezig is. De vorm verschilt echter en er lijkt sprake van afkalving in de laatste jaren. 
Op Saba en Bonaire wordt ambtelijke ondersteuning verkregen uit beleidscapaciteit die onder 
verantwoordelijkheid van de eilandsecretaris valt. Op Sint Eustatius heeft de gezaghebber een 
eigen kabinet. Enkele geïnterviewden wijzen er op dat de formule die op Bonaire en Saba gekozen 
is de onafhankelijkheid van de controle die gezaghebber –ex artikel 223 van de WolBES - uitoefent 
op het bestuurscollege kan bemoeilijken. De eilandsecretaris wordt namelijk benoemd door het 
bestuurscollege terwijl de gezaghebber geacht wordt dit bestuurscollege te controleren. Als nu 
ambtenaren die vallen onder het gezag van de eilandsecretaris worden belast met het controleren 
van een door een gedeputeerde voorgenomen besluit, kunnen in theorie belangen gaan 
conflicteren: een negatief ambtelijk advies aan de gezaghebber kan de relatie tussen de 
eilandsecretaris en de gedeputeerde verstoren. In potentie leidt dat tot oneigenlijke druk op de 
ambtenaar – die voor het behoud van zijn functie direct afhankelijk is van de eilandsecretaris. In 
potentie kan de gezaghebber zodoende onvolledig of verkeerd geïnformeerd worden. 
 
In de interviews binnen het ambtelijk apparaat van de openbare lichamen wordt aangegeven dat de 
gezaghebber het sowieso lastig heeft tegenwicht te bieden aan de gedeputeerden. Niet alleen zou 
zijn controlerende taak worden bemoeilijkt door de opvatting binnen de lokale politiek dat de 
 
 
 
Noot 46 Met name zijn verantwoordelijkheid bij de rampenbestrijding en crisisbeheersing zijn sinds 101010 
aanzienlijk verzwaard. Zie Nauta, O en Egmond van , P (2015). Inrichting en organisatie Brandweerkorps en Korps 
Politie Caribisch Nederland. Amsterdam: DSP-groep (in opdracht van het WODC).  
Noot 47 Ibid..  
 43 RAPPORT | Werking nieuwe bestuurlijke structuur Caribisch Nederland | DSP-groep
