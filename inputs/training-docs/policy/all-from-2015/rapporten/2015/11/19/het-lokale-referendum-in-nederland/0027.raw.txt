de media meer aandacht voor een referendum dan voor een opiniepeiling. Een stemmer kan zich daardoor voor 
113
een referendum veel beter laten informeren dan voor een opiniepeiling. 
 De door Gilhuis geformuleerde definitie stamt uit het begin van de jaren tachtig van de vorige eeuw. 
Sinds deze periode is het referendum in Nederland verder geëvolueerd. Om beter aan te sluiten bij de 
hedendaagse realiteit van het referendum dient Gilhuis’ definitie op een drietal punten te worden 
geactualiseerd. Ten eerste, het lokale referendum heeft een zekere formele grondslag gekregen in de vorm van 
een verordening en/of een besluit. In het geval van een verordening is vooraf duidelijk bepaald waarover en 
onder welke voorwaarden een referendum kan worden uitgeschreven. Een bestuursorgaan kan ook door 
middel van een besluit bepalen waarover en onder welke voorwaarden een referendum kan plaatsvinden. Vaak 
is daarnaast ook een definitief besluit van een bevoegd bestuursorgaan nodig waarin het orgaan bevestigd dat 
aan alle formele (rand)voorwaarden voor een referendum is voldaan. Het gaat bij een referendum dus om een 
vastgelegde institutie. 
 Ten tweede, in een alsmaar groeiend aantal gemeenten en provincies kunnen burgers zelf een 
referendum aanvragen door het verzamelen van een vooraf vastgesteld aantal handtekeningen van 
kiesgerechtigden. Hoewel het ultieme besluit tot het houden van een referendum vrijwel altijd in handen is van 
een gemeente of provincie, kan het bestuursorgaan in kwestie een verzoek van kiezers, dat voldoet aan alle 
door het bestuursorgaan zelf vastgestelde voorwaarden, moeilijk naast zich neerleggen. In tegenstelling tot 
Gilhuis, die stelt dat een onderwerp enkel door een staatsorgaan in stemming kan worden gebracht, blijkt er 
dus in de praktijk een grotere rol voor de burger te zijn weggelegd bij de totstandkoming van een referendum.  
Ten derde, het gaat bij een referendum niet zomaar om een stemming maar om een formele 
volksstemming. Bestuursorganen kunnen op tal van manieren de mening van de burger peilen. Denk in dit 
verband aan stadsenquêtes en burgeradviezen. Wat het referendum onderscheidt van andere soorten 
raadplegingen is dat het gaat om een geheime en controleerbare stemming. Wie wat gestemd heeft moet in 
beginsel onmogelijk zijn om te achterhalen. Net als bij verkiezingen moet het stemgeheim zijn gewaarborgd. 
Aan de andere kant moet het stemproces bij een referendum wel controleerbaar zijn. Alleen kiesgerechtigden 
mogen hun stem uitbrengen.  
De geactualiseerde definitie van een referendum, die recht doet aan de laatste ontwikkelingen in 
Nederland op het terrein van het referendum, is de volgende: ‘Een referendum is een vastgelegde institutie op 
grond waarvan een (voor)genomen besluit van een bestuursorgaan, met betrekking tot een bepaalde zaak, door 
of onder invloed van kiesgerechtigde burgers of een bestuursorgaan tot voorwerp van een volksstemming wordt 
gemaakt’.  
 
3.1.3 Referendumvormen 
Binnen deze definitie van een referendum zijn tal van referendumvormen mogelijk, die zich ook in de 
(internationale) praktijk manifesteren. Deze variaties zijn niet alleen van belang voor een preciezer begrip van 
                                                           
113
 Ibid., p. 23.
