het referendum maar tevens voor de verdere plaatsing van het referendum binnen de Nederlandse politieke, 
bestuurlijke en juridische context. De vijf belangrijkste vormen van referenda staan weergegeven in tabel 3 en 
worden daaronder nader toegelicht.  
 
Tabel 3. Overzicht onderscheid & vormen van referenda 
Onderscheid Vormen referendum 
Juridische werking Consultatief contra decisief  
Rechtsgrondslag Obligatoir contra facultatief 
Binnen het facultatieve referendum: raadgevend 
contra raadplegend 
Moment waarop het referendum wordt gehouden Correctief contra niet-correctief 
Onderwerp referendum Grondwetsreferendum, wetgevingsreferendum, 
verdragsreferendum, bestuursreferendum 
Gebied waarbinnen het referendum wordt gehouden Nationaal referendum, kantonnaal referendum, 
provinciaal referendum, gemeentelijk referendum 
 
Het eerste onderscheid gaat over de juridische werking van het referendum. Op basis hiervan kan een 
114
onderscheid gemaakt worden tussen consultatieve/raadplegende en decisieve/beslissende referenda. De 
uitslag van een consultatief referendum is vanuit juridisch oogpunt niet bindend van aard. Een staatsorgaan 
kan te allen tijde beslissen om de uitslag van een dergelijke raadpleging naast zich neer te leggen. Bij een 
beslissend referendum heeft de uitslag wel een bindende kracht.  
Het tweede onderscheid heeft betrekking op de rechtsgrondslag van een referendum. Het gaat hierbij 
115
concreet om het verschil tussen een obligatoir/verplicht en facultatief/vrijwillig referendum. In de meeste 
gevallen staat in een grondwet omschreven wanneer een verplicht referendum moet worden gehouden. In veel 
landen is bijvoorbeeld voor het amenderen van de grondwet een referendum vereist. Een facultatief 
referendum wordt enkel gehouden als een bevoegd orgaan, persoon of groep mensen daartoe beslist. Deze 
referendumvorm kan verder worden uitgesplist in een raadplegende en een raadgevende variant. De 
kernvraag bij deze onderverdeling is wie het initiatief neemt tot het houden van een facultatief referendum. Bij 
een raadplegend referendum neemt een bestuursorgaan het initiatief; bij een raadgevend referendum zijn het 
burgers die een referendum initiëren.  
 Het derde onderscheid in referendumvormen gaat over het moment waarop een referendum wordt 
uitgeschreven. Hierbij wordt onderscheid gemaakt tussen een correctief en een niet-correctief referendum. 
Een correctief referendum is een stemming die is uitgeschreven nadat een bestuursorgaan een bepaald besluit 
heeft genomen. De genomen beslissing wordt als het ware ter (mogelijke) correctie aan de bevolking 
voorgelegd. Via een correctief referendum is het dus mogelijk om een concreet besluit tegen te houden of terug 
                                                           
114
 Gilhuis, P.C. (1981). Het referendum: een rechtsvergelijkende studie (dissertatie Rijksuniversiteit Leiden, Nederland). 
Alphen aan den Rijn; Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier 
Overheid, p. 15.  
115
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 16; Rosema, 
M. (2006). De stemming in Leeuwarden. Enschede: KennisInstituut Stedelijke Samenleving, p. 9. 
28
