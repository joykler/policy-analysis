initiatiefvoorstel getiteld ‘Wet raadplegend referendum Europese Grondwet’ aan. Deze wet lag aan de basis van 
57
het nationale referendum van 1 juni 2005 over de wenselijkheid van een ‘Europese Grondwet’.  
 
2.8 De Nationale conventie 
Eind 2005 werd de Nationale conventie in het leven geroepen. Dit adviescollege was een uitvloeisel van het 
‘paasakkoord’ tussen coalitiepartijen CDA, VVD en D66. Het paasakkoord werd gesloten als reactie op de 
‘paascrisis’ van 2005, die ontstond nadat het voorstel tot het uit de Grondwet halen van de 
burgemeestersbenoeming in tweede lezing niet de vereiste tweederdemeerderheid haalde. De Nationale 
conventie had tot taak voorstellen te doen voor de inrichting van het nationale politieke bestel die konden 
bijdragen aan het herstel van vertrouwen tussen de burger en de politiek en die mede ten grondslag konden 
58
liggen aan de constitutie voor de eenentwintigste eeuw. Het adviescollege bestond uit dertien leden (in 
meerderheid afkomstig uit de wetenschap) en een breed samengestelde groep van 34 adviseurs. In september 
2006 kwam de Nationale conventie met haar rapport getiteld ‘Hart voor de publieke zaak’. In het rapport 
59
stonden een vijfentwintigtal aanbevelingen in vier categorieën. Op het onderwerp van het referendum deed 
de Conventie twee aanbevelingen.  
 De eerste aanbeveling was de introductie van een bindend correctief referendum. De Conventie zag in 
deze referendumvariant een goed middel om burgers en politiek meer bij elkaar te betrekken. Het referendum 
zou kabinet en volksvertegenwoordiging stimuleren scherp in de gaten te houden wat er onder de burgers 
leefde en besluitvorming goed te verantwoorden. Daarnaast zou het referendum debat stimuleren, politieke 
interesse opwekken en politieke participatie bevorderen. Een belangrijke voorwaarde voor het welslagen van 
het referendum was een zorgvuldige vormgeving. Overheden mochten het middel niet gebruiken voor politiek-
strategische doeleinden. Daarom moest het initiatief voor een referendum bij de burgers komen te liggen. 
Verder achtte de Conventie het van belang dat referenda het politieke ambt en het functioneren van politieke 
partijen niet zouden ondermijnen. Daarom was het niet wenselijk om ieder onderwerp referendabel te maken 
60
en moesten er drempels komen voor het aanvragen van een referendum.  
 Als tweede aanbeveling stelde de Conventie voor om de bestaande procedure van de 
grondwetsherziening te verkorten en tevens de betrokkenheid van de bevolking bij de wijziging van de 
61
Grondwet te vergroten. Elk door de regering en Staten-Generaal goedgekeurd voorstel tot 
grondwetsherziening zou volgens de Conventie verplicht per referendum moeten worden voorgelegd aan de 
bevolking. Hierdoor zouden burgers zich veel meer betrokken voelen bij de Grondwet. Verder deed een 
                                                           
57
 Kamerstukken II 2005/06, 30184, 2, p. 4. 
58
 Staatscourant 2005, 251. 
59 e
 Nationale conventie (2006). Hart voor de publieke zaak: aanbevelingen van de Nationale conventie voor de 21 eeuw. 
Opgezocht via www.parlement.com/9291000/d/natconv.pdf op 15 oktober 2014.  
60
 Ibid. 
61
 Ibid., p. 47.  
15
