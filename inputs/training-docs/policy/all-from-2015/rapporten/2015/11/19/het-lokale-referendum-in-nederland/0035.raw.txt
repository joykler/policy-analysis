3.2.3 Opkomst bij lokale referenda 
Het aantal kiesgerechtigden dat gaat stemmen bij een lokaal referendum loopt sterk uiteen. De laagst gemeten 
opkomst ooit bij een referendum bedraagt 2,7%. Deze werd gehaald bij de stemming in de gemeente Culemborg 
over de herbestemming van de Culemborgse Kapel in 2005. Qua opkomst wordt deze stemming gevolgd door 
het Utrechtse burgemeestersreferendum (9,25% in 2007). De hoogst gemeten opkomst ooit (97,48%) was bij 
het in 1977 georganiseerde referendum in het Gelderse kerkdorp Balgoij over de voorgenomen herindeling, op 
de voet gevolgd door het referendum in 1982 in het dorp Terborg over een mogelijke grenswijziging van de 
gemeenten Dinxperlo en Wisch.  
In tabel 4 zijn de opkomstcijfers van alle lokale referenda gecategoriseerd weergegeven. De gewogen 
125
gemiddelde opkomst van alle lokale referenda is 41,23%. De opkomst bij referenda is hiermee gemiddeld 
gezien lager dan de gemiddelde opkomst bij verkiezingen voor de verschillende vertegenwoordigende organen 
in Nederland. De gemiddelde opkomst is wel hoger dan bij de verkiezingen voor het Europees Parlement in de 
126
afgelopen decennia. 
 
Tabel 4. Opkomst bij lokale referenda (1906-2014) 
 
Opkomstpercentage Referenda 
 % Aantal 
0 – 25% 5,7 11 
25 – 50% 30,6 59 
50 – 75% 35,2 68 
75 – 100% 19,7 38 
Niet bekend 8,8 17 
Totaal 100 193 
Bron: databestand lokale referenda Van der Krieken (2014) 
 
 Voornamelijk lokale referenda over herindelingskwesties doen het goed qua opkomst. Deze categorie 
heeft de hoogste gemiddelde opkomst. Ongeveer de helft van alle kiesgerechtigden die mochten stemmen 
tijdens een referendum over een herindelingskwestie of een grenswijziging deed dit ook daadwerkelijk (zie 
figuur 4). In de top tien referenda met de hoogste opkomst staan acht referenda met als onderwerp een 
voorgenomen herindeling of grenswijziging. De andere twee referenda hadden als onderwerp het verkrijgen 
van een dorpsstatus (dorp Nij Altoenae, gemeente Het Bildt, 2006) en de keuze voor een kermis of een 
volksfeest met subsidie (gemeente Hillegom, 1906).  
 Burgemeestersreferenda scoren qua gemiddelde opkomst het slechtst van alle categorieën. De 
gemiddelde opkomst van de acht referenda over dit onderwerp bedraagt 27,61%. Er dient een kanttekening te 
worden geplaatst bij deze lage gemiddelde opkomst. De opkomst wordt namelijk sterk in negatieve zin 
                                                           
125
 De gewogen gemiddelde opkomst is berekend door het totaal aantal uitgebrachte stemmen (incl. blanco en ongeldige 
stemmen) te delen door het aantal kiesgerechtigden. Van 159 referenda waren de gegevens over de absolute opkomst en 
het aantal kiesgerechtigden te achterhalen. De rekensom is: (3.923.464/9.515.842)*100. De gemiddelde opkomst zonder 
de blanco en ongeldige stemmen bedraagt 40,56%. De rekensom is: (3.859.536/9.48.877)*100.  
126
 Zie voor een overzicht van de opkomst van verkiezingen in Nederland de website www.verkiezingsuitslagen.nl. De 
databank verkiezingsuitslagen is samengesteld door de Kiesraad.
