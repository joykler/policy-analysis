Het referendum wordt vooral gezien als een uitingsvorm binnen de tweede generatie 
burgerparticipatie. Het initiatief voor een referendum kan, afhankelijk van de bepalingen in de geldende 
referendumverordening, zowel genomen worden door de overheid als door burgers zelf. Daarnaast richt het 
referendum zich op de coproductie van beleid. De burger denkt en praat als het ware mee over beleidskwesties. 
Het ‘meepraten’ heeft in het geval van het referendum zowel een enge en ruime betekenis. In enge zin is het 
meepraten tijdens een referendum zeer formeel te noemen. Onderwerpen moeten tijdens een 
referendumproces worden gereduceerd tot één of enkele vragen met een beperkt aantal mogelijke 
antwoordcategorieën (ja of nee; voor of tegen; optie a of b of c enz.). De vraagstelling van een referendum is 
dus een versimpelde weergave van de complexe werkelijkheid. In ruime zin is het referendum veel meer dan 
het simpelweg invullen van een vraagstelling op een stembiljet in een stemhokje. Voorafgaand aan een lokaal 
referendum vindt veelal een brede maatschappelijke discussie plaats over de voors en tegens van de 
voorliggende kwestie. Burgers, maatschappelijke organisaties, bedrijven en politici kunnen van de gelegenheid 
gebruikmaken om in aanloop naar de stemming uitgebreid alle argumenten in samenhang met elkaar te 
bediscussiëren. Los van de feitelijke uitslag van de stembusgang kan men elkaar tijdens het referendumproces 
beïnvloeden en overtuigen. Ook in dit proces in aanloop naar een stemming bij een referendum is er sprake 
van burgerparticipatie. 
 
3.1.2 Definitie van het referendum 
Het zelfstandig naamwoord ‘referendum’ is een afgeleide van het Latijnse werkwoord ‘referre’ wat letterlijk 
‘terughalen’ of ‘terugbrengen’ betekent. In de Romeinse tijd werd het werkwoord ‘referre’ niet gebruikt als 
zelfstandig naamwoord. Vanaf circa 1830 werd het begrip als zelfstandig naamwoord en in een vrije en 
85
publieke context geïntroduceerd, voor het eerst in Zwitserland. Hiervoor had men in het Frankrijk van de 
Napoleon-dynastie al enige ervaring opgedaan met dit fenomeen. Van het begin tot halverwege de negentiende 
eeuw werden er in totaal zes referenda in Frankrijk georganiseerd. Deze zes referenda werden voornamelijk 
gebruikt als een top-down middel om legitimiteit te verwerven voor een beslissing van de min of meer 
86
autocratische heersers Bonaparte. In de jaren veertig en zestig van de negentiende eeuw werd het 
referendum eveneens meermaals ingezet bij de totstandkoming van de moderne Italiaanse staat. 
87
Overweldigende meerderheden kiezers spraken zich uit voor de eenwording van Italië.  
                                                           
85
 Gilhuis, P.C. (1981). Het referendum: een rechtsvergelijkende studie (dissertatie Rijksuniversiteit Leiden, Nederland). 
Alphen aan den Rijn: Samsom; Linden, J. Cort van der (1908). Referendum en volksinitiatief in Zwitserland (dissertatie 
Rijksuniversiteit Leiden, Nederland). Groningen: M. de Waal; Steur, B.F. (red.). (2005). De keuze om te kiezen: referenda in 
Nederland. ’s-Gravenhage: Elsevier Overheid, p. 13. 
86
 De Franse referenda hadden de volgende onderwerpen: Napoleon als consul en een nieuwe grondwet (1800); Napoleon 
als consul voor het leven (1802); erfelijke heerschappij voor de familie Bonaparte (1804); het herstellen van keizerlijke 
grondwet (1815); overdracht van macht aan Lodewijk Napoleon (1851); Napoleon III als keizer (1852). Zie voor de lijst 
van deze referenda: Qvortrup, M. (Ed.). (2014). Referendums around the World: The Continued Growth of Direct Democracy. 
Houndmills: Palgrave Macmillan, p. 9.  
87
 Qvortrup, M. (Ed.). (2014). Referendums around the World: The Continued Growth of Direct Democracy. Houndmills: 
Palgrave Macmillan, p. 4.
