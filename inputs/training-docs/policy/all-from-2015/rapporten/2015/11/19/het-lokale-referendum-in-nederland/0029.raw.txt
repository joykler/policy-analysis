te draaien. Bij een niet-correctief referendum ligt er geen concreet besluit ten grondslag aan de stemming. Het 
kan gaan over een concept-besluit of een algemeen onderwerp.  
116
 Het vierde onderscheid betreft het onderwerp van een referendum. Een referendum wordt meestal 
ingedeeld op grond van de vorm waarin het besluit is gegoten. Ruwweg gaat het om de volgende vier soorten: 
1. Het grondwetsreferendum; een stemming die wordt gehouden over voorliggende wijzigingen van of 
amendementen op de Grondwet.  
2. Het wetgevingsreferendum; gaat over wetten in formele zin die tot stand gekomen zijn na behandeling 
door regering en parlement. 
3. Het verdragsreferendum; er wordt gestemd over het besluit tot goedkeuring van een verdrag door het 
parlement, zoals het nationale referendum in 2005 over de ‘Europese Grondwet’.  
4. Het bestuursreferendum; er vindt een stemming plaats over een bepaald besluit dat geen wetgeving 
of rechtspraak betreft. 
Het vijfde onderscheid heeft betrekking op het gebied waarbinnen referenda worden gehouden. Vaak 
worden de aanduidingen nationaal referendum, kantonnaal referendum, provinciaal referendum of een 
gemeentelijk referendum gebruikt. Dergelijke benamingen zeggen enkel iets over het geografische en 
territoriale gebied waarbinnen het referendum plaatsvindt. Het zegt echter niets over de feitelijke invulling en 
overige kenmerken van het referendum zelf.  
 
117
3.2 De ontwikkeling en kenmerken van de Nederlandse referendumpraktijk 
 
3.2.1 Een eeuw lokale referenda in Nederland 
Het lokale referendum in Nederland heeft een geschiedenis die ruim een eeuw teruggaat. In 1906 werd in de 
gemeente Hillegom het eerste referendum gehouden. De mannelijke ingezetenen van Hillegom boven de 21 
jaar kregen de vraag voorgelegd of zij de voorkeur gaven aan de jaarlijkse kermis of aan een volksfeest met 
subsidie van de gemeente. Uiteindelijk gaf 57% de voorkeur aan een volksfeest; ruim 36% verkoos de kermis. 
Mede op basis van deze uitslag besloot de Hillegomse gemeenteraad om de kermis te handhaven en daaraan 
118
een volksfeest met subsidie toe te voegen.  
 Na het Hillegomse referendum volgde in 1912 een referendum in Naarden over de wenselijkheid van 
de kermis. Onder druk van enkele voorstaande burgers in Naarden, die vonden dat de kermis leidde tot feesten 
in ‘bandeloosheid en dronkenschap’, besloot de gemeenteraad de kermis af te schaffen. Vele inwoners van 
                                                           
116
 Ibid., p. 11. 
117
 De analyse spitst zich toe op lokale referenda in binnen de grenzen van Nederland. De landen en bijzondere gemeenten 
in het Caribisch deel van het Koninkrijk vallen dus buiten beschouwing. Het zij wel vermeld dat er meerdere lokale 
raadplegingen zijn gehouden in Caribisch Nederland. Het gaat om een totaal van dertien stemmingen. Al deze referenda 
gingen over de formele status van deze gebieden. Zie voor meer informatie over de referenda in Caribisch Nederland de 
Database and Search Engine for Direct Democracy, te benaderen via http://www.sudd.ch/index.php?lang=en. 
118
 Gemeente Hillegom (1906a). Notulen gemeenteraad Hillegom, 11 april 1906. Opgezocht via www.erfgoedleiden.nl op 20 
januari 2014; Gemeente Hillegom (1906b). Notulen gemeenteraad Hillegom, 9 november 2006. Opgezocht via 
www.erfgoedleiden.nl op 20 januari 2014; Gemeente Hillegom (1906c). Notulen gemeenteraad Hillegom, 7 december 1906. 
Opgezocht via www.ergoedleiden.nl op 20 januari 2014.  
29
