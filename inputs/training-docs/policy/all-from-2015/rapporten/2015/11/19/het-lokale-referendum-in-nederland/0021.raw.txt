Bij de tweede generatie burgerparticipatie, die ontstond vanaf de jaren negentig van de vorige eeuw, 
ligt het initiatief zowel bij de overheid als bij de burger. Burgers worden in deze generatie in een vroege fase 
betrokken bij de beleids- en besluitvorming. Het gaat vooral om de coproductie van beleid en ‘interactief 
beleid’, waarbij overheid en burgers samen tot oplossingen voor publieke vraagstukken proberen te komen. 
Binnen deze generatie burgerparticipatie staan vormen en instrumenten centraal waarmee burgers en 
maatschappelijke organisaties rechtstreeks invloed kunnen uitoefenen op de beleids- en besluitvorming van 
de overheid. In tegenstelling tot de eerste generatie burgerparticipatie worden burgers in de tweede generatie 
burgerparticipatie niet enkel aangesproken als belanghebbende, maar tevens als deskundige op een 
79
beleidsterrein. De eerste en tweede generatie burgerparticipatie worden ook wel gezien als 
80
beleidsbeïnvloedende participatie. 
In de derde generatie van burgerparticipatie, die zich sinds de eeuwwisseling manifesteert, zijn de 
traditionele rollen omgedraaid. Het handelen door de overheid staat niet langer centraal, maar juist initiatieven 
en ideeën vanuit de samenleving voor het publieke domein krijgen de aandacht. De rol van de overheid is er 
een van het geven van ruimte aan deze initiatieven en het faciliteren waar nodig en waar mogelijk. Deze vorm 
81
van burgerparticipatie wordt ook wel aangeduid als zelfredzame participatie. De specifieke rolinvulling door 
de overheid verschilt per initiatief. In het ene geval kan het betekenen dat de overheid helpt met het verkrijgen 
van een noodzakelijke vergunning, in het andere geval gaat het om een rol op de achtergrond, zoals het loslaten 
82
van het initiatief.  
De ene vorm van burgerparticipatie is niet per definitie beter dan de andere. Welke houding en 
instrumentarium geschikt zijn hangt sterk af van de context en kenmerken van een initiatief of 
beleidsvoornemen. Wel is de afgelopen tijd een duidelijke trend of accentverschuiving zichtbaar. In 
toenemende mate gaat de aandacht uit naar de autonome kracht van de samenleving. Deze verschuiving gaat 
samen met nieuwe vormen van zelforganisatie door burgers, maatschappelijke organisaties en bedrijven die 
werkzaam zijn in het publieke domein. Dit is ook terug te zien in de verzoeken die gemeenten krijgen vanuit de 
samenleving voor ondersteuning van initiatieven. Steeds meer gemeenten krijgen in toenemende mate te 
83
maken met informele verzoeken voor ondersteuning van in de samenleving ontstane initiatieven. Steeds 
84
vaker worden dergelijke verzoeken of initiatieven meer generiek aangeduid met het begrip ‘doe-democratie’. 
                                                           
79
 Ministerie van BZK (2014). De staat van het Bestuur. Den Haag: Ministerie van BZK, p. 147. 
80
 Ibid.; Houwelingen, P. van, Boele, A., & Dekker, P. (2014). Burgermacht op eigen kracht? Een brede verkenning van 
ontwikkelingen in burgerparticipatie. Den Haag: SCP, p. 11. 
81
 Ibid. 
82
 Wetenschappelijke Raad voor het Regeringsbeleid (2012). Vertrouwen in burgers. WRR-rapport 88. Amsterdam: 
Amsterdam University Press; Raad voor het openbaar bestuur (2012). Loslaten in vertrouwen: naar een nieuwe verhouding 
tussen overheid, markt én samenleving. Den Haag: Raad voor het openbaar bestuur. 
83
 Ministerie van BZK (2014). De staat van het Bestuur. Den Haag: Ministerie van BZK, p. 148; Brink, G.J.M. van den, & Schulz, 
J.M. (2013). Van eerste overheid naar eerste burger: over maatschappelijke initiatieven die de lokale overheid uitdagen. 
Jaarbericht 2013. Denktank Vereniging van Nederlandse Gemeenten. Den Haag: Vereniging van Nederlandse Gemeenten. 
84
 Wijdeven, T.M.F. van de (2012). Doe-democratie: over actief burgerschap in stadswijken (dissertatie Tilburg Univertsity, 
Nederland). Delft: Eburon; Wijdeven, T.M.F. van de, & Hendriks, F. (2010). Burgerschap in de doe-democratie. Den Haag: 
Nicis Institute. 
21
