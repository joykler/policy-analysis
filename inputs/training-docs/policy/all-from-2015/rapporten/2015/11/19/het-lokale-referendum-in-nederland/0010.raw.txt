23
staatkundige vernieuwing hoog op de agenda. Het is dan ook geen verrassing dat in het najaar van 1967 de 
‘Staatscommissie van Advies inzake de Grondwet en de Kieswet’ werd ingesteld om advies uit te brengen over 
een mogelijke grondwetsherziening op dit specifieke terrein. Eind maart 1971 bracht deze commissie, in de 
wandelgangen ook wel bekend als de commissie-Cals/Donner, haar eindrapport uit. De commissie was in 
meerderheid tegen de introductie van het referendum en volksinitiatief. Acht van de zeventien commissieleden 
waren wel voorstander van een grondwetsbepaling die het facultatief bindend referendum in de Nederlandse 
rechtsorde moest introduceren. Hoewel een meerderheid van de commissie zich tegen het referendum keerde, 
lukte het wel overeenstemming te bereiken over een grondwetsontwerp indien de regering toch zou besluiten 
24
tot invoering van het referendum. In de kern behelsde het voorstel van de staatscommissie het volgende. Een 
door beide Kamers aanvaard wetsontwerp mocht niet worden bekrachtigd als bij een referendum een 
meerderheid van de kiezers zich tegen het wetsontwerp uitsprak. Deze meerderheid moest ten minste 30% 
25
van het totale aantal kiesgerechtigden omvatten. Het kabinet-Den Uyl volgde de conclusies van de 
staatscommissie op en nam zowel het referendum als het volksinitiatief niet mee in het definitieve 
26
grondwetsontwerp. 
 
2.4 De commissie relatie kiezers-beleidsvorming 
Tijdens de behandeling van het grondwetsontwerp werd in tweede lezing door verschillende partijen kritiek 
geuit op de voorstellen. Een van de kernpunten van de kritiek was dat te weinig gedaan werd aan de aloude 
27
tekortkomingen van het politieke stelsel. Als bijkomende gebeurtenis diende het actiecomité Referendum: Ja 
op 9 juni 1981 een petitie in bij de Tweede Kamer. In deze petitie vroeg het comité om de invoering van het 
28
referendum bij zaken van groot nationaal belang. Beide zaken waren aanleiding voor een aantal Kamerleden 
29
om de regering te verzoeken de mogelijkheden voor een referendum opnieuw te onderzoeken. 
 Als reactie hierop werd in mei 1982 een staatscommissie onder leiding van oud-premier Biesheuvel 
ingesteld. De commissie deed een omvangrijk onderzoek naar het referendum en volksinitiatief. In het 
onderzoek werden nadrukkelijk buitenlandse ervaringen met beide fenomenen betrokken. In december 1985 
presenteerde de commissie haar eindrapport. De commissie was unaniem voor de invoering van het facultatief 
bindend referendum op nationaal en decentraal niveau. Wel adviseerde de commissie om enkele 
                                                           
23
 ‘Constitutionele commissies. Commissie-Cals/Donner’. Opgezocht via 
http://resources.huygens.knaw.nl/grondwetscommissies/onderzoeksgids/gids/commissie/658054055 op 4 maart 
2015. 
24
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, p. 236. 
25
 Ibid.; Staatscommissie van advies inzake de Grondwet en de Kieswet (1971). Eindrapport van de Staatscommissie van 
advies inzake de Grondwet en de Kieswet. ’s-Gravenhage: Staatsuitgeverij. 
26
 Ibid.; Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 56. 
27
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, p. 237. 
28
 Couwenberg, S.W. (1990). Veranderen het karakter en de positie van politieke partijen? Beleid en Maatschappij, 17(1), 
11-16.  
29
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 56. 
10
