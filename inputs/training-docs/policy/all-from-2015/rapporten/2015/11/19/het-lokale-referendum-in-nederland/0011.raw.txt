uitzonderingen op te nemen waarover geen referendum kon worden aangevraagd. Concreet werd voorgesteld 
om een correctief wetgevingsreferendum op nationaal niveau te houden als burgers 300.000 handtekeningen 
hadden verzameld. Wat betreft de geldigheid van de uitslag was de commissie voorstander van een 
30
kiesdrempel van ten minste 30% van de stemgerechtigden.  
Op het punt van het raadplegend referendum was de staatscommissie verdeeld. De helft van de 
commissie was voorstander van een raadplegend referendum op nationaal niveau; de andere helft kon deze 
referendumvorm niet aanbevelen. De commissie was wel unaniem in haar positieve oordeel over de 
31
handhaving van de al bestaande mogelijkheden voor het raadplegend referendum op decentraal niveau. 
 Het kabinet-Lubbers II kon zich niet vinden in veel standpunten van de staatscommissie. Volgens het 
kabinet droegen de bestaande participatiemogelijkheden er in voldoende mate toe bij dat doelstellingen op het 
32
terrein van betrokken belangen en de aanvaarding van beleid werden bevorderd. Daarnaast hadden het 
beslissend referendum en volksinitiatief een aantal evidente nadelen. Beide vormen zouden zulke hoge 
(financiële) lasten met zich meebrengen dat er slechts in beperkte mate gebruik van zou kunnen worden 
gemaakt. Ook bestond het risico op een ongeoorloofde afbreuk van het vertegenwoordigend stelsel. Tot slot 
33
vreesde het kabinet onder meer een eenzijdige behartiging van deelbelangen bij referenda. De voorstellen 
van de staatscommissie-Biesheuvel over het referendum en het volksinitiatief werden niet overgenomen door 
het kabinet. Tijdens de parlementaire behandeling van de voorstellen kreeg een in stemming gebrachte motie 
34
over het correctief referendum onvoldoende steun.  
 
2.5 Parlementaire commissies in de jaren negentig 
Eind jaren tachtig werd op verzoek van de Tweede Kamer een commissie in het leven geroepen die onderzoek 
moest doen naar het vraagstuk van staatkundige, bestuurlijke en staatsrechtelijke vernieuwing. De ‘bijzondere 
35
Commissie Vraagpunten’, bestaande uit Kamerleden en onder het voorzitterschap van Kamervoorzitter 
36
Deetman, presenteerde haar eindrapport met daarin relevante vraagpunten eind 1990. In het rapport werden 
tal van onderwerpen benoemd, waaronder het vraagstuk van het referendum en het volksinitiatief. Op het 
terrein van het referendum en volksinitiatief kwam de commissie tot de volgende vraagstelling: ‘Voors en 
tegens van correctief wetgevingsreferendum, consultatief referendum en volksinitiatief zouden nog eens kunnen 
37
worden geïnventariseerd en op hun consequenties kunnen worden beoordeeld.’ 
                                                           
30
 Ibid.; Staatscommissie van advies inzake de relatie kiezers-beleidsvorming (1985). Relatie kiezers-beleidsvorming: 
referendum en volksinitiatief. ’s-Gravenhage. 
31
 Ibid. 
32
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, p. 241. 
33
 Kamerstukken II 1987/88, 18807, 9.  
34
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 57.  
35
 Kamerstukken II 1989/90, 21427, 1. 
36
 Kamerstukken II 1990/91, 21427, 3 Herdruk.  
37
 Ibid., p. 26.
