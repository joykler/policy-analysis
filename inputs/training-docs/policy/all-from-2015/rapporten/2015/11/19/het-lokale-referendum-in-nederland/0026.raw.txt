referenda is het enkel mogelijk om te komen tot een werkdefinitie, die zo goed mogelijk aansluit op wat binnen 
de Nederlandse praktijk onder een referendum wordt verstaan. Een referendum in Nederland kan dus heel 
anders van aard zijn dan een referendum in bijvoorbeeld Zwitserland.  
De in figuur 2 genoemde definitie van Gilhuis is de meest gangbare in Nederland. Deze definitie heeft 
de volgende elementen. Ten eerste, het gaat bij een referendum om een besluit dat door een staatsorgaan is 
genomen of wordt overwogen. De daadwerkelijke stemming bij een referendum is daarmee onderdeel van een 
breder en groter besluitvormingsproces. Pas nadat een staatsorgaan in actie is gekomen kan de bevolking zich 
in een stemming uitspreken over het voorliggend onderwerp. Dit laatste draagt er volgens Gilhuis zelfs aan bij 
109
dat er überhaupt plaats is voor het referendum binnen de representatieve democratie. Dit element is tevens 
van belang voor het onderscheid tussen het referendum en een volksinitiatief. Een volksinitiatief stelt een (deel 
van de) bevolking in staat om een voorstel te doen tot het nemen van een besluit. Het initiatief ligt bij een 
volksinitiatief nadrukkelijker bij de bevolking dan bij een referendum. Naar aanleiding van een volksinitiatief 
kan een volksstemming worden georganiseerd. Daarnaast is er bij een volksinitiatief geen sprake van een 
(voor)genomen besluit. Burgers dragen zelf een onderwerp aan waarover men een stemming wenst. Het 
verschil tussen het referendum en volksinitiatief wordt zowel in de literatuur als in de eerdergenoemde 
rapporten van de diverse (staats)commissies sterk benadrukt. 
Het tweede element heeft betrekking op het onderwerp waarover een referendum wordt gehouden. 
Een referendum is een stemming over een bepaalde zaak. Door de toevoeging ‘bepaalde zaak’ neemt het 
referendum duidelijk afstand van het fenomeen verkiezing, dat de facto ook als een volksstemming gezien kan 
110
worden. In dit verband moet worden opgemerkt dat een referendum iets wezenlijks anders is dan een 
111
opiniepeiling. Van een referendum gaat een meer legitimerende werking uit. Bij een referendum krijgt iedere 
stemgerechtigde namelijk de mogelijkheid om zich uit te spreken over een bepaalde zaak. Er bestaat wel een 
zekere gradatie in de legitimerende werking van referenda, die afhankelijk is van de gehanteerde vorm van het 
referendum. Een bindend referendum heeft bijvoorbeeld een sterkere legitimerende werking dan een 
adviserend referendum. Een tweede verschil tussen een referendum en opiniepeiling is het totale aantal 
mensen dat wordt gevraagd een oordeel te geven. Aan een referendum nemen doorgaans meer mensen deel 
112
dan aan een opiniepeiling. Het derde verschil is de hoeveelheid media-aandacht. Normaal gesproken hebben 
                                                           
109
 Gilhuis, P.C. (1981). Het referendum: een rechtsvergelijkende studie (dissertatie Rijksuniversiteit Leiden, Nederland). 
Alphen aan den Rijn, p. 28. 
110
 Beredeneerd vanuit deze gedachte zijn vraagtekens te plaatsen bij de in Nederland georganiseerde 
burgemeestersreferenda tussen 2002 en 2008. Kunnen deze stemmingen als referendum of verkiezing getypeerd worden? 
De burgemeestersreferenda zijn ‘echte’ referenda in de zin dat het formeel gezien niet ging om een stemming op een 
persoon. Kiesgerechtigde inwoners van een gemeente konden via een referendum aangeven in welke volgorde de twee 
kandidaten zouden moeten worden aanbevolen aan de minister voor benoeming. Mede op basis van deze adviserende 
stemming bepaalde de betrokken gemeenteraad de uiteindelijke volgorde van aanbeveling. In de praktijk had dit 
referendum natuurlijk heel veel weg van een verkiezing, de burger stemde de facto op een kandidaat in de vorm van een 
persoon. 
111
 Geertsema, W.J. (1987). Het referendum: bijl aan de wortels van de democratie. Houten: De Haan. 
112
 Ibid., p. 23.
