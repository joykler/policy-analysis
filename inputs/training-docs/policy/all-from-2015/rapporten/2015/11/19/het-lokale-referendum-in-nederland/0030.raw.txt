Naarden kwamen in verzet tegen deze beslissing en dwongen uiteindelijk een referendum af. Een ruime 
meerderheid van 70% van de kiezers wilde de lokale kermis behouden. Hierop trok de raad van Naarden zijn 
besluit tot afschaffing van de kermis weer in. Wel werd het tijdstip van de kermis vervroegd. Het referendum 
119
in Naarden kreeg veel aandacht van de media. Het werd zelfs besproken in de Tweede Kamer. De discussie 
over dit referendum spitste zich toe op de eventuele strijdigheid van het referendum met het verbod op ‘last 
en ruggespraak’, zoals vastgelegd in artikel 45 van de toenmalige Gemeentewet. Ondanks de discussies bleef 
de uitslag van het referendum staan. Theo Heemskerk, destijds minister van Binnenlandse Zaken, verklaarde 
tijdens het parlementaire debat wel dat als het besluit tot het houden van een referendum aan hem was 
120
voorgelegd, hij het ter vernietiging had voorgedragen.  
 Twee jaar later voegde minister Cort van der Linden van Binnenlandse Zaken daad bij het woord. In 
1914 was de Almelose gemeenteraad voornemens een referendum te houden onder de ingezetenen over de 
herinvoering van de lokale kermis. Het raadsbesluit tot het houden van het referendum werd echter door de 
121
Kroon vernietigd wegens strijdigheid met het artikel in de Gemeentewet over ‘last en ruggespraak’. Enkele 
uitzonderingen daargelaten bleef het daarna vrij lang stil op referendumgebied. Pas vanaf 1970 werden er weer 
referenda georganiseerd op lokaal niveau in Nederland.  
 Er is geen direct aanwijsbare oorzaak waarom het (lokale) referendum in de jaren zeventig weer werd 
gebruikt. Het juridische bezwaar van 1914 was immers nog altijd van kracht. Het houdt mogelijk verband met 
de geest van democratische vernieuwing uit die tijd en de daarvoor verschenen rapporten van meerdere 
(staats)commissies over het referendum en volksinitiatief (zie het vorige hoofdstuk). In deze periode werden 
ook veel plannen gepresenteerd aangaande gemeentelijke herindelingen. Deze plannen stuitten op veel verzet 
onder de bevolking. Via een referendum kon men concreet uitdrukking geven aan de heersende onvrede met 
de plannen.  
 Een andere oorzaak voor de groei van het aantal referenda na 1970 houdt mogelijkerwijs verband met 
ontwikkelingen op internationaal vlak. Uit de analyse van Tierney blijkt dat het referendum in veel West-
Europese landen rond 1970 in opkomst kwam. De mogelijke verklaring hiervoor is het dat het traditionele 
systeem van representatie in die periode in de ogen van de bevolking tekort begon te schieten. Referenda 
konden het gat dichten tussen de groeiende interesse van mensen in de politiek en de afname van traditionele 
122
patronen van democratische vormen van participatie.  
 
                                                           
119
 Handelingen II 1913/14, 59, p. 1865-1886. 
120
 Naarden. (1913, 18 januari). De Gooi- en Eemlander: nieuws- en advertentieblad, p.1. Opgezocht via kranten.delpher.nl 
op 14 januari 2015; Volksstemming over een Raadsbesluit. (1913). Leeuwarder Courant, pp. 7-8. Opgezocht via 
kranten.delpher.nl op 14 januari 2015; Staatsbegroting voor 1913. Binnenlandsche Zaken. (1913, 17 januari). Algemeen 
Handelsblad, p. 1. Opgezocht via kranten.delpher.nl op 14 januari 2015. 
121
 Dam, M. van (2005). Dualisme staat haaks op de tijdsgeest. In T.J.T. van den Berg, A.M. van Omme, M.F. Stein & J. Vis 
(red.), Jaarboek Vereniging van Griffiers 2005: de griffier en de verkiezingen (pp. 29-30). Opgezocht via 
www.griffiers.nl/dsresource?objectid=77038 op 13 februari 2014; Stb. 1914, 301. 
122
 Tierney, S. (2012). Constitutional referendums: The Theory and Practice of Republican Deliberation. Oxford: Oxford 
Universty Press; Qvortrup, M. (Ed.). (2014). Referendums around the World: The Continued Growth of Direct Democracy. 
Houndmills: Palgrave Macmillan, p. 11.
