van het ‘lijmakkoord’ van kabinet-Kok II was dat een nieuwe poging zou worden ondernomen om het correctief 
in de Grondwet vast te leggen. In 2001 werden daarnaast een tweetal andere wetten ingediend en aangenomen 
die het verlies van het referendum voor D66 tijdelijk moesten verzachten. De belangrijkste wet was de 
Tijdelijke referendumwet (Trw), die van 1 januari 2002 tot 1 januari 2005 van kracht zou zijn. Deze wet regelde 
het raadgevend correctief referendum op nationaal, provinciaal en lokaal niveau. Feitelijk gold de Trw als 
52
overgangswet voor het opnemen van het correctief referendum in de Grondwet. Ook werd via een wijziging 
van de Gemeentewet de mogelijkheid tot een gemeentelijk burgemeestersreferendum gecreëerd. Het 
53
burgemeestersreferendum werd wegens wisselend succes in 2008 weer afgeschaft. 
 
2.7 De kabinetten-Balkenende 
De tumultueuze verkiezingen van 2002 leidden tot een regering bestaande uit het CDA, de Lijst Pim Fortuyn 
(LPF), en de VVD, onder premierschap van CDA’er Jan-Peter Balkenende. De drie partijen spraken in het 
54
regeerakkoord af om de Tijdelijke referendumwet in te trekken. Volgens het regeerakkoord berustte het 
referendum namelijk ‘op de onjuiste veronderstelling dat het openbaar bestuur niet meer is dan de optelsom van 
55
afzonderlijke maatregelen die naar believen kunnen worden afgewezen.’ De regering zag op het terrein van de 
burgemeestersbenoeming meer in een rechtstreeks gekozen burgervader en was voornemens de mogelijkheid 
hiervan te onderzoeken. In afwachting van de uitkomsten van dit onderzoek wilde de regering de mogelijkheid 
tot het burgemeestersreferendum afschaffen.  
 Wegens interne problemen binnen de LPF viel het kabinet-Balkende I na minder dan drie maanden te 
hebben geregeerd. Na nieuwe tussentijdse verkiezingen kwam een regering tot stand die bestond uit het CDA, 
de VVD en D66. Het voornemen om de Tijdelijke referendumwet vervroegd in te trekken werd door de nieuwe 
regering ongedaan gemaakt (de einddatum bleef op 1 januari 2005 staan). De mogelijkheid voor gemeenten 
om een referendum uit te schrijven in het kader van de benoeming van de burgemeester bleef eveneens 
bestaan. D66 pleitte, volgens Steur, tijdens de kabinetsformatie niet voor invoering van het correctief 
wetgevingsreferendum in de Grondwet omdat coalitiegenoot CDA fel tegenstander van het referendum was. 
Een tweede reden moet worden gezocht in de preventieve sfeer. De democraten konden het zich niet 
56
veroorloven om wederom zonder vruchtbaar resultaat in te zetten op de invoering van het referendum. Na 
de val van het kabinet-Balkenende II maakte D66 geen deel meer uit van de nieuwe regering.  
 Ondanks het vervallen van de Tijdelijke referendumwet was het onderwerp referendum geenszins van 
de politieke agenda verdwenen. Enkele weken na de afschaffing van de Trw nam de Eerste Kamer het 
                                                           
52
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 61; Breunese, 
H.B.M. (2013). Het referendum: nieuwe ronde, nieuwe kansen. Tijdschrift voor Constitutioneel Recht, 4, 344-353. 
53
 Karsten, N., Schaap, L., Zuydam, S. van, & Leenknegt, G.-J. (2014). Majesteitelijk & magistratelijk: de Nederlandse 
burgemeester en de staat van het ambt. Tilburg: Tilburg University, p. 166. 
54
 Kamerstukken II 2001/02, 28375, 5, p. 26.  
55
 Ibid. 
56
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 62. 
14
