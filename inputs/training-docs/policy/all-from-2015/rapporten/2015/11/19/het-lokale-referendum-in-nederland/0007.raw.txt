regering komen: het ‘Staatsbewind’. Het Staatsbewind werd bijgestaan door secretarissen van staat 
11
(ministers). De leden van het parlement weigerden het opgelegde voorstel van Napoleon te aanvaarden. Het 
Uitvoerend Bewind besliste hierop om het voorstel in een referendum voor te leggen aan de bevolking. Op 6 
oktober 1801 werd het ontwerp voor de Grondwet met 364.200 stemmen voor en 52.219 stemmen tegen 
12
aanvaard. Saillant detail is dat de thuisblijvers bij de voorstanders van de Grondwet werden gerekend. De 
nieuwe Grondwet luidde het einde in van de Bataafse Republiek en het begin van het Bataafs Gemenebest.  
 In 1804 besloot Napoleon dat er een andere regering moest komen in het Bataafs Gemenebest. Een 
eenhoofdig bestuur zou de invloed van Frankrijk op het Gemenebest verder moeten vergroten. Het nieuwe 
grondwetsontwerp werd op 15 maart 1805 voorgelegd aan het parlement, dat het voorstel vijf dagen later 
goedkeurde. Hierna volgde in de periode van 9 tot en met 16 april een referendum over de ontwerpregeling. 
De niet-stemmers werden, net als in 1801, bij de voorstanders gerekend. Een ruime meerderheid van 99,96% 
stemde voor de nieuwe Grondwet. Slechts 136 stemmen werden tegen het voorstel uitgebracht. Drie dagen na 
13
het referendum werd Jan Schimmelpenninck geïnstalleerd als Raadspensionaris. De wens van Napoleon voor 
een eenhoofdig bestuur was hiermee in vervulling gegaan.  
 
2.2 Eerste voorstellen in het hedendaagse Nederland 
In de jaren tachtig van de negentiende eeuw werden er in Nederland discussies gevoerd over allerlei 
constitutionele veranderingen. Een van belangrijkste discussies richtte zich op het Nederlandse 
tweekamerstelsel en de positie van de Eerste Kamer binnen dit stelsel. Men vroeg zich af of het 
tweekamerstelsel wel paste binnen het stelsel van de representatieve democratie. Enkele leden van de Tweede 
Kamer waren voorstander van een eenkamerstelsel met toevoeging van het referendum, zoals men dit in 
Zwitserland al enige tijd kende. Het merendeel van de Kamerleden deelde deze mening niet en zag meer heil in 
een verandering van de samenstelling van de Eerste Kamer. Hiermee verdween de discussie over de invoering 
van het referendum in Nederland weer naar de achtergrond.  
In 1903 stelde Pieter Jelles Troelstra, samen met andere sociaal-democratische Tweede Kamerleden, 
voor om het facultatief correctief referendum in de Nederlandse rechtsorde te introduceren. Burgers zouden 
met deze referendumvariant een stemming kunnen afdwingen over een door de Staten-Generaal aangenomen 
wetsvoorstel. Opnieuw werd de discussie over het referendum gekoppeld aan de mogelijke opheffing van de 
Eerste Kamer. Naast de invoering van het referendum en de afschaffing van de Eerste Kamer, pleitte de groep 
                                                           
11
 ‘Periode van het Staatsbewind (1801-1805)’. Opgezocht via 
http://www.parlement.com/id/vh8lnhrp8wta/periode_van_het_staatsbewind_1801_1805 op 7 oktober 2014.  
12
 Database and Search Engine for Direct Democracy. (z.j.). Opgezocht via 
http://www.sudd.ch/event.php?lang=en&id=nl011801 op 7 oktober 2014. 
13
 Database and Search Engine for Direct Democracy. (z.j.). Opgezocht via 
http://www.sudd.ch/event.php?lang=en&id=nl011805 op 7 oktober 2014. Schimmelpenninck heeft de positie van 
raadspensionaris niet lang bekleed. Na een jaar werd hij vervangen door de broer van Napoleon Bonaparte, Lodewijk 
Napoleon Bonaparte, die op 4 juni 1806 tot koning van het Koninkrijk Holland werd benoemd. Met de transformatie van 
een republiek naar een koninkrijk werd ook een nieuwe grondwet ingevoerd. De ‘Constitutie van het Koningrijk Holland’ 
trad zonder referendum in werking.  
7
