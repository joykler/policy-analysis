Tabel 6. Combinatie referenda met andere verkiezingen (1906-2014) 
Soort verkiezing  % Aantal 
Referendum Europese Grondwet 4,3 3 
Europese verkiezingen 11,4 8 
Gemeenteraadsverkiezingen 40,0 28 
Provinciale Statenverkiezingen 25,7 18 
Tweede Kamerverkiezingen 18,6 13 
Waterschapsverkiezingen - 0 
Totaal 100 70 
Bron: databestand lokale referenda Van der Krieken (2014)    
 
 Met behulp van de dataset is na te gaan of referenda die gecombineerd worden met een andere 
verkiezing minder geld kosten en een hogere opkomst hebben. De gewogen gemiddelde opkomst bij referenda 
129
in combinatie met een verkiezing bedraagt 55,46%. Dit gemiddelde is bij referenda die als zelfstandige 
130
verkiezingen zijn georganiseerd 35,22%. Wanneer referenda gecombineerd worden met een andere 
verkiezing ligt de opkomst dus een stuk hoger. Een dergelijk beeld is ook te zien na de berekening van de 
gemiddelde kosten per kiesgerechtigde bij referenda die wel en niet worden gecombineerd met een verkiezing. 
De kosten van referenda die als zelfstandige stemming plaatsvonden liggen gemiddeld 43% hoger dan 
referenda die op dezelfde dag als een verkiezing zijn gehouden (zie de paragraaf ‘de kosten van referenda’ voor 
meer informatie). 
 
3.2.6 Vraagstellingen en lokale referenda 
Bij 51,3% van de Nederlandse lokale referenda is gekozen voor een enkelvoudige vraagstelling waarop burgers 
met een ‘ja’, ‘nee’ of ‘voor’, ‘tegen’ konden antwoorden. In 29,5% van de gevallen was er sprake van een 
vraagstelling waarbij kiezers een keuze konden maken uit meerdere antwoordopties. Bij 13,5% van de lokale 
referenda kregen burgers meerdere vragen voorgelegd die bestonden uit een mix tussen dichotome 
antwoordopties, meerdere opties en/of open vragen. Daarnaast is er een aantal referenda waar werd 
geëxperimenteerd met andere manieren van beantwoorden (zie tabel 7). 
Een voorbeeld van een dergelijk experiment is het Duivense referendum in 2008 over het project 
‘Vitaal Centrum Duiven’. Er was sprake van een enkelvoudige vraagstelling waar burgers meerdere 
131
antwoorden op konden geven indien zij dit wensten. In de Limburgse gemeente Onderbanken werd voor het 
                                                           
129
 Dit percentage is berekend door de totale absolute opkomst (incl. blanco en ongeldige stemmen) te delen door het aantal 
kiesgerechtigden. Er zijn in totaal 70 referenda die gecombineerd zijn met een verkiezing. Van 52 van deze referenda waren 
gegevens over zowel de absolute opkomst als het aantal kiesgerechtigden beschikbaar. De rekensom is: 
(1.566.325/2.824.033)*100. 
130
 Dit percentage is berekend door de totale absolute opkomst (incl. blanco en ongeldige stemmen) te delen door het aantal 
kiesgerechtigden. Er zijn in totaal 116 referenda die niet zijn gecombineerd met een verkiezing. Van 107 van deze referenda 
waren gegevens over zowel de absolute opkomst als het aantal kiesgerechtigden beschikbaar. De rekensom is: 
(2.357.139/6.691.809)*100. 
131
 De vraagstelling in Duiven was als volgt: ‘U stemt op een plan door het stemvak vóór dat plan rood te maken. U mag 
stemmen op zoveel plannen als u wilt. Welk plan krijgt, of welke plannen krijgen, uw stem? Plan A: De Tuinen van Duiven; Plan 
B: Een uitnodigend Dorpshart; Plan C: Groen Hart Duiven’.
