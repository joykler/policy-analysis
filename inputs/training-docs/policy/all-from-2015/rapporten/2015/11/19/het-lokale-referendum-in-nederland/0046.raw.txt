zeventig organisaties opgericht die zich expliciet toelegden op het verkennen van de toekomst van een bepaald 
145
beleidsterrein.  
Voor de verwachting van de toekomst van het lokale referendum in Nederland worden hieronder een 
viertal scenario’s uitgewerkt. Bij het bepalen van de vier scenario’s is rekening gehouden met een viertal zaken. 
Ten eerste, er is gekeken naar de recente nationale ontwikkelingen op referendumgebied. Denk aan de Wet 
raadgevend referendum, de eerste lezing van het grondwetsvoorstel van het correctief referendum en de 
huidige politieke attitude ten opzichte van het referendum en de genoemde wetsvoorstellen. Ten tweede, de 
diffuse referendumpraktijk zoals deze zich in Nederland manifesteert. De referendumpraktijk is in Nederland 
pluriform van aard; gemeenten hebben een grote vrijheid bij het bepalen van de spelregels van het referendum. 
Ten derde, de scenario’s laten ruimte voor toekomstige onzekerheid op zowel maatschappelijk, juridisch, 
technologisch als politiek gebied. Er is dus ruimte voor meerdere onvoorspelbare factoren die redelijkerwijs 
van invloed kunnen zijn op de ontwikkeling van het referendum. Ten vierde, de scenario’s dienen zich uit te 
strekken over een periode van ongeveer tien jaar (de middellange termijn). De laatste tijd gaan de 
ontwikkelingen op referendumgebied zo snel dat alternatieve werkelijkheden, die zich focussen op een periode 
langer dan tien jaar, een te grote mate van onzekerheid met zich meebrengen.  
146
Om tot concrete scenario’s te komen worden vier stappen doorlopen. Ten eerste, de focus binnen 
deze verkenning is gericht op de lokale referendumpraktijk in Nederland. Hierdoor is het uitgangspunt binnen 
de scenario’s bijvoorbeeld niet een strak algemeen en uniform kader, zoals dit bij een bespreking van het 
referendum op nationaal niveau wel meer voor de hand zou liggen. Op het nationale niveau zijn door de 
wetgever enkele belangrijke keuzes gemaakt over het toekomstige verloop van het referendumproces. Deze 
keuzes liggen op lokaal en provinciaal niveau en het niveau van de waterschappen nog altijd open. Verder staat 
in het scenariomodel enkel het referendum als onderwerp centraal; het model hoeft dus niet zo algemeen te 
zijn dat het ook van toepassing is op andere onderwerpen en beleidsterreinen.  
In de tweede en derde stap worden de belangrijkste toekomstige onzekerheden geïdentificeerd en aan 
elkaar gerelateerd. Voor het lokale referendum zijn op basis van de beschrijving en analyse in hoofdstuk 2 en 
3 de nu volgende twee onzekerheden het meest relevant. Het gaat op de eerste plaats om de vraag of het lokaal 
referendum meer in de richting van een pluriform of een uniform model zal bewegen. Van een pluriform model 
is sprake als regels, gewoonten en gebruiken van het referendum sterk decentraal tot uiting komen in de 
verschillende Nederlandse gemeenten (en wellicht ook provincies en waterschappen). Het resultaat is een 
referendumpraktijk die zich kenmerkt door een rijke variatie aan referendumsoorten, gehanteerde 
geldigheidsdrempels, financiële regelingen over bijvoorbeeld campagnes en een aanzienlijke variëteit aan 
                                                           
145
 Voorbeelden hiervan zijn de (voorlopige) Wetenschappelijke Raad voor het Regeringsbeleid (1972) en het Sociaal en 
Cultureel Planbureau (1973). Zie voor meer voorbeelden en een historische beschrijving: Asselt, M.B.A. van, Faas, A., Molen, 
F. van der, & Veenman, S.A. (red.). (2010). Uit zicht: toekomstverkennen met beleid. Amsterdam: Amsterdam University 
Press, hoofdstuk 2.  
146
 In navolging van: Mooij, R. de, & Tang, P. (2003). Four Futures of Europe. Den Haag: Centraal Planbureau, hoofdstuk 15; 
Asselt, M.B.A. van, Faas, A., Molen, F. van der, & Veenman, S.A. (red.). (2010). Uit zicht: toekomstverkennen met beleid. 
Amsterdam: Amsterdam University Press, hoofdstuk 5.
