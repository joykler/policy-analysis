In Nederland en andere Europese landen werd het ‘referendum’ in de negentiende eeuw vooral 
gebruikt als een instrument binnen allerlei private organisaties en vakbonden om aan te geven dat een besluit 
88
pas definitief genomen kon worden als de achterban was geraadpleegd. Aan het begin van de twintigste eeuw 
kreeg het woord in Nederland – met het eerste lokale referendum over de organisatie van een kermis of 
volksfeest met subsidie, in de gemeente Hillegom in 1906 – ook een meer moderne en publieke betekenis zoals 
89
bij de Zwitsers. Sinds die tijd kan het referendum in de Nederlandse praktijk grofweg worden geduid als een 
raadpleging onder de kiesgerechtigde bevolking binnen een bepaald grondgebied. De laatste twee decennia is 
dit bestuurlijke fenomeen vaak gebruikt en in een flink aantal Nederlandse gemeenten verankerd in een 
zogenaamde referendumverordening. Hiermee heeft het referendum een meer permanent en gestold karakter 
gekregen binnen de bestuurlijke kaders. Deze ontwikkeling van het referendum is opvallend te noemen, vooral 
omdat de in het vorige hoofdstuk behandelde politieke en parlementaire geschiedenis van het referendum een 
omgekeerd beeld laat zien. Op het nationaal niveau was er tot voor kort een redelijke mate van weerstand tegen 
het referendum; op lokaal niveau is er juist sprake van een referendumpraktijk die zich uitstrekt over ruim een 
eeuw.  
Met de geleidelijke ontwikkeling en uitbreiding van het referendum in Nederland en daarbuiten 
ontwikkelde ook de aandacht vanuit de wetenschap voor dit fenomeen. Eén van de primaire vragen die 
wetenschappers vaak stellen is: hoe moet het referendum gedefinieerd worden? Een opvallend punt hierbij is 
dat aangedragen definities flink van elkaar verschillen. Een overzicht van definities uit de (inter)nationale 
literatuur ziet er in chronologische volgorde als volgt uit (zie tabel 2). 
 
Tabel 2. Diverse (inter)nationale referendumdefinities 
“Men kan een referendum omschrijven als: het vragen van een, goed- of afkeuring inhoudend, oordeel van ieder 
der stemgerechtigde burgers afzonderlijk – door middel van een volksstemming – over een voorgenomen 
wettelijke regeling of over een voorgenomen of alsnog voor herroeping vatbare, reeds verrichte 
90
regeeringshandeling.” (Van der Flier, 1909, p. 5) 
“Een referendum is een institutie op grond waarvan een besluit dat door een staatsorgaan is genomen of wordt 
overwogen met betrekking tot een bepaalde zaak, tot voorwerp van een volksstemming wordt gemaakt.” (Gilhuis, 
91
1981, p. 28; ook gebruikt in Koning, 1995, p. 231; Neijens & Van Praag, 1999, pp. 4-5; Van Praag, 1993, p. 3) 
                                                           
88
 Vrouwenkiesrecht. (1899, 3 augustus). Algemeen Handelsblad, p. 7. Opgezocht via kranten.delpher.nl op 7 oktober 2014; 
Loonbeweging. (1896, 28 juli). De Amsterdammer: Dagblad voor Nederland, p. 1. Opgezocht via kranten.delpher.nl op 7 
oktober 2014; Loonbeweging der brillant-slijpers. (1898, 3 juli). De Tijd: Godsdienstig-staatkundig dagblad, p. 1. Opgezocht 
via kranten.delpher.nl op 7 oktober 2014.  
89
 Binnenland. (1906, 14 april). Rotterdamsch Nieuwsblad, p. 12. Opgezocht via kranten.delpher.nl op 7 oktober 2014; Een 
referendum. (1906, 7 december). De Telegraaf, p. 7. Opgezocht via kranten.delpher.nl op 8 oktober 2014.  
90
 Ibid., p. 5. 
91
 Gilhuis, P.C. (1981). Het referendum: een rechtsvergelijkende studie (dissertatie Rijksuniversiteit Leiden, Nederland). 
Alphen aan den Rijn, p. 28; Koning, H. (1995). Directe democratie in Nederland: een onderzoek naar de mogelijkheden van 
openbaarheid van bestuur, inspraak, referendum en volksinitiatief in onze rechtsorde (dissertatie Rijksuniversiteit Limburg, 
Nederland). ’s-Gravenhage: Sdu Juridische en Fiscale Uitgeverij, p. 231; Neijens, P., & Praag, Ph. van (red.). (1999). De slag 
om IJburg: campagne, media & publiek. Amsterdam: Het Spinhuis, pp. 4-5; Praag, Ph. van (red.). (1993). Een stem verder: het 
referendum in de lokale politiek. Amsterdam: Het Spinhuis, p. 3.
