Door de tijd heen zijn verschillen waar te nemen in de thema’s die zijn onderworpen aan een 
referendum. In de jaren zeventig deden zich vooral referenda voor over herindelingen en referenda in de 
categorie ‘overig’ (zie figuur 3). In de categorie ‘overig’ vallen in deze periode onder meer het referendum in 
Zoetermeer in 1979 over de instelling van territoriale commissies (wijkraden) en de verschillende referenda 
in wijken in Apeldoorn over hetzelfde onderwerp. In de jaren tachtig neemt niet alleen het aantal referenda af, 
ook de verscheidenheid qua onderwerp wordt iets minder. De nadruk komt in dit decennium nog meer te liggen 
op herindelingsreferenda en referenda over grenskwesties en herindelingen. In de jaren negentig zwelt het 
gebruik van het referendum aan. Herindelingsreferenda voeren in dit decennium de boventoon. Stemmingen 
over fysieke onderwerpen – als de locatie van zwembaden, de verbouwing van een ziekenhuisterrein en het 
wel of niet bebouwen van bepaalde stukken grond – ontwikkelen zich in deze periode ook sterk. Deze trend zet 
zich verder door in het decennium na de eeuwwisseling. Ook de acht burgemeestersreferenda vinden plaats in 
deze periode. De laatste vijf jaren heeft het referendum zich iets gematigder ontwikkeld. Niet langer zijn 
herindelingsreferenda het meest voorkomende onderwerp. Deze categorie is inmiddels van gelijke omvang 
met de categorie ‘overig’. Het lijkt erop dat de groei van het referendum in de komende jaren weer zal 
doorzetten. In tientallen gemeenten worden op dit moment al dan niet concrete discussies gevoerd over het 
organiseren van referenda op korte termijn. 
 
Figuur 3. Aantal referenda naar onderwerp gedistribueerd per decennium (1906-2014) 
35
30
30
24
25
22 22
20
14
15
11 11
10
10
8 8 8
7
4
5
1 1
0
1970-1979 1980-1989 1990-1999 2000-2009 2010-2014
Fysiek Herindeling/grensaanpassing Burgemeester Overig
 
Bron: databestand lokale referenda Van der Krieken (2014)
