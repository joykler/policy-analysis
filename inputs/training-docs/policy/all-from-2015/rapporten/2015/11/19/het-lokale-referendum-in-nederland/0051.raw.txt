Het referendum is een fenomeen voor de burgers. Ze kunnen aan de noodrem trekken op een aantal 
duidelijk afgebakende beleidsterreinen. Wil het referendum succes hebben, dan vereist dit een proactieve 
houding van burgers zelf en maatschappelijke organisaties. Burgers en organisaties dienen zelf veel tijd en 
energie te steken in het verzamelen van voldoende handtekeningen binnen de daarvoor vastgestelde 
termijnen. Een onafhankelijke referendumcommissie oordeelt vervolgens over de toelaatbaarheid en de 
geldigheid van het referendumverzoek. Hierna volgt een campagne die voor een groot deel getrokken wordt 
door dezelfde personen die het referendumverzoek hebben ingediend. Een duidelijke referendumuitslag kan 
polarisatie tussen de verschillende betrokken actoren voorkomen. Vanwege de beperkte diversiteit en het 
frequent gebruik van het referendum kan dit scenario worden geduid als een gekanaliseerde kiezersdemocratie. 
Een dergelijk scenario komt gedeeltelijk overeen met de huidige situatie in België. In België is wetgeving van 
kracht die de werking van het lokale en provinciale referendum en het referendum op districtsniveau regelt. 
Mede dankzij hoge handtekeningendrempels en deelnamequora is het gebruik van dit instrument in België 
147
echter veel beperkter dan in Nederland. 
 
Scenario D. Gestroomlijnde status quo 
Het vierde scenario gaat, net als scenario B, sterk uit van het initiatief van het decentrale bestuur. In de meeste 
gevallen bepaalt het bestuur of en waarover een referendum wordt uitgeschreven. De mogelijkheden voor 
burgers om een referendum aan te vragen zijn beperkt aanwezig of worden nauwelijks gebruikt. De nadruk ligt 
in dit scenario dus op raadplegende in plaats van raadgevende referenda. De totale hoeveelheid referenda is 
daarom lager dan bij scenario C. Veel voorkomende onderwerpen voor een referendum zijn: voorgenomen 
herindelingen en typisch lokale kwesties waar de politiek niet uit weet te geraken of waarover men de mening 
van de gehele bevolking wil weten. Wat dat betreft wordt de actuele referendumpraktijk dus voortgezet.  
 Net als in scenario C is er sprake van een sterke mate van uniformering van het referendum. De regels 
en eisen van het referendum lijken sterk op elkaar in veel gemeenten. Daarom is de variatie bij allerlei 
referendumaspecten laag. De vereisten voor de geldigheidsdrempels zijn in vrijwel alle gemeenten gelijk. Op 
het gebied van de vraagstelling is er een voorkeur voor enkelvoudige vraagstellingen met twee antwoordopties. 
Op deze manier komt een duidelijk antwoord uit het referendum naar voren. Regels omtrent de 
referendumcampagnes zijn grotendeels gelijk in alle gemeenten, provincies en waterschappen. Ook in dit 
scenario bepalen gemeenten zelf welk budget beschikbaar is voor een referendumcampagne, zolang het 
principe van evenredigheid overeind blijft. Omdat dit scenario erg lijkt op de huidige status quo, maar dan meer 
gestroomlijnd, kan dit scenario worden omschreven als de gestroomlijnde status quo.  
 Het decentrale bestuur heeft een duidelijk overwicht in de gehele procedure rondom referenda. De rol 
en betrokkenheid van de burger in dit proces is relatief klein en is sterk afhankelijk van het onderwerp 
waarover een referendum wordt uitgeschreven. Als een referendum wordt georganiseerd over een 
                                                           
147
 Verhulst, J., & Nijeboer, A. (2007). Directe democratie: feiten, argumenten en ervaringen omtrent het referendum. Brussel: 
Democracy International, pp. 92-97. 
51
