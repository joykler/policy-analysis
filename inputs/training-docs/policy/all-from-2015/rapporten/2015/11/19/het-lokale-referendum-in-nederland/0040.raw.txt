133
referendumverordening. Begin 2015 zijn er circa 115 gemeenten waar één of meerdere 
referendumverordeningen van kracht zijn. Dit komt neer op een totaal van 29% van de 393 Nederlandse 
gemeenten. Vijf provincies beschikken over een provinciale referendumverordening (Limburg, Zeeland, 
134
Utrecht, Noord-Holland en Friesland). Op provinciaal niveau heeft in Nederland desondanks nog nooit een 
referendum plaatsgevonden.  
In een referendumverordening komen doorgaans de volgende zaken aan de orde. Ten eerste, een 
antwoord op de vraag welke onderwerpen referendabel zijn. Ten tweede, de soorten referenda die mogelijk 
zijn; bijvoorbeeld raadplegende en/of raadgevende referenda. Ten derde, degene bij wie het initiatief tot het 
houden van een referendum ligt en degene die het besluit tot het houden van een referendum neemt. Ten 
vierde, de hoogte van de eventuele kies- en/of opkomstdrempel. Ten slotte, eventuele financiële afspraken 
zoals de verdeling van campagnebudgetten en enkele slotbepalingen.  
Vooral de (verschillen in) regels omtrent de geldigheid van referenda in de vorm van kies- en/of 
135
opkomstdrempels vallen op in de diverse referendumverordeningen. Een opkomstdrempel zegt iets over 
het aantal personen dat een (geldige) stem moet uitbrengen voordat een referendum rechtsgeldig is. Naast een 
opkomstdrempel is er soms ook een kiesdrempel van kracht. Een kiesdrempel heeft betrekking op het aantal 
kiezers dat op een bepaalde antwoordoptie dient te stemmen voor een geldig resultaat.  
Met betrekking tot de rechtskracht van een lokaal referendum worden doorgaans drie categorieën 
onderscheiden. Op de eerste plaats kan de drempel worden gekoppeld aan de opkomst bij de laatste 
gemeenteraadsverkiezingen. Ten tweede kan de drempel ook een percentage zijn van het totaal aantal 
136
kiesgerechtigden. In categorie drie vallen gemeenten met een afwijkende berekeningsmethode. Deze drie 
categorieën kunnen gelden voor zowel de opkomstdrempel als de kiesdrempel. Wel worden opkomstdrempels 
over het algemeen vaker gebruikt dan kiesdrempels. Een kiesdrempel gaat daarnaast altijd (direct of indirect) 
gepaard met een opkomstdrempel. Immers, als een specifiek deel van het electoraat dient te stemmen voor een 
bepaalde optie, dan moet ook minstens dat deel specifieke van het electoraat de gang naar de stembus maken 
(en allen voor dezelfde optie stemmen). 
Van 151 van de 193 referenda bleek de kies- en/of opkomstdrempel te achterhalen. Een analyse van 
deze gegevens laat een sterk gemêleerd beeld zien. In 34,4% van deze gevallen bleek er geen gebruik te worden 
gemaakt van enige drempel met betrekking tot de geldigheid. Indien er wel een drempel was vastgelegd betrof 
                                                           
133
 Kaashoek, R. (1993). Lokale referenda: een onderzoek naar de stand van zaken in Nederland. Leiden: Nederlands Centrum 
voor Politieke Vorming. 
134
 De informatie over de referendumverordeningen van lagere overheden is te vinden op de website www.overheid.nl 
onder ‘lokale wet- en regelgeving’. Let wel op dat gezocht moet worden op diverse termen, zoals ‘referendum’, 
‘referendumverordening’, ‘referenda’ en ‘burgerinitiatief’ voor een volledig beeld van alle verordeningen. Er zitten dan 
enkele dubbele resultaten tussen die gefilterd moeten worden. 
135
 Een analyse van twaalf referendumverordeningen in de jaren negentig van de vorige eeuw door Elzinga et al. (1996, pp. 
56-57) liet zien dat er enorme divers drempellandschap bestaat. Zo gold in de gemeente Groningen feitelijk een 
opkomstdrempel van 21,5% van het aantal stemgerechtigden tijdens het referendum in 1994 over het afsluiten van het 
Noorderplatsoen voor auto’s. In de gemeente Heerenveen was een drempel van 69% van het totale aantal stemgerechtigden 
kracht tijdens het referendum in 1995 over de aanleg van een bedrijventerrein.  
136
 Elzinga, D.J., Hoogers, H.G., Koopman, J., & Thomas, B. (1996). Het lokale referendum: een handleiding voor de praktijk. 
Alphen aan den Rijn: Samsom H.D. Tjeenk Willink, pp. 54-55.
