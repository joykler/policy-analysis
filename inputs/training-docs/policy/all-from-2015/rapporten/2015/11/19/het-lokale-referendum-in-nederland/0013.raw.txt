44
wettelijke regeling zou moeten worden getroffen. Na afloop van de parlementaire debatten werd wederom 
45
niet beslist tot invoering van het referendum. 
 
2.6 De Paarse kabinetten 
Na de Tweede Kamerverkiezingen van 1994 werd het eerste Paarse kabinet gevormd door de partijen PvdA, 
VVD en D66. In het regeerakkoord was in de paragraaf over bestuurlijke vernieuwing de volgende passage 
opgenomen over het referendum: ‘De invoering van een correctief referendum op centraal en decentraal niveau 
46
wordt voorbereid in wetsvoorstellen ter concrete uitwerking en tot wijziging van de Grondwet’. Tijdens de 
regeringsverklaring op 31 augustus 1994 werd dit punt nader toegelicht door premier Kok. De nieuwe regering 
wilde de burger nadrukkelijker betrekken bij de publieke zaak. Belangrijke middelen hiervoor waren de 
invoering van het correctief referendum, een onderzoek naar de wijziging van het kiesstelsel en het vergroten 
47
van de invloed van de burger op de politieke machtsvorming. 
 Ruim twee jaar later kwam Hans Dijkstal, destijds minister van Binnenlandse Zaken en 
Koninkrijksrelaties, met een voorstel tot wijziging van de Grondwet, dat de invoering van het correctief 
referendum behelsde. Het grondwetsvoorstel kwam vrijwel geheel overeen met de adviezen van de commissie-
48
Biesheuvel. Op slechts enkele punten week het voorstel af. Zo waren de drempels voor het aanvragen van een 
referendum substantieel verhoogd; van 300.000 naar 600.000 handtekeningen. Ook het aantal benodigde 
handtekeningen voor het inleidend verzoek werd opgehoogd naar in totaal 40.000. In juni 1997 werd het 
voorstel tot aanpassing van de Grondwet in eerste lezing aangenomen door de Tweede Kamer. Een jaar later 
ging ook de Eerste Kamer akkoord met het wijzigingsvoorstel. Hiermee was de eerste horde voor opname van 
49
het referendum in de Grondwet genomen. 
 Ondanks een fors verlies van D66 bij de Tweede Kamerverkiezingen van 6 mei 1998 (van 24 naar 14 
zetels) behield de Paarse coalitie haar meerderheid. Het kabinet-Kok II zette zijn plannen met betrekking tot 
het referendum door. Tijdens de tweede lezing van het referendumvoorstel in de Tweede Kamer werd het met 
50
de vereiste tweederdemeerderheid aangenomen. Bij de nachtelijke stemming in de Eerste Kamer, op 19 mei 
1999, kwam het voorstel één stem te kort voor de vereiste tweederdemeerderheid. Deze ‘Nacht van Wiegel’ – 
vernoemd naar VVD-senator Hans Wiegel, die als enige coalitiegenoot tegen het voorstel stemde – leidde tot 
51
een kortstondige kabinetscrisis, die werd bezworen met de hulp van informateur Tjeenk Willink. De uitkomst 
                                                           
44
 Ibid.; Koning, H. (1995). Directe democratie in Nederland: een onderzoek naar de mogelijkheden van openbaarheid van 
bestuur, inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-
Gravenhage: Sdu Juridische en Fiscale Uitgeverij, p. 250. 
45
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 59.  
46
 Kamerstukken II 1993/94, 23175, p. 24.  
47
 Handelingen II 1993/94, 86, p. 5809. 
48
 Kamerstukken II 1996/97, 25153, A. 
49
 Kortmann, C.A.J.M. (2008). Constitutioneel recht: geheel herziene zesde druk. Deventer: Kluwer, p. 98; Steur, B.F. (red.). 
(2005). De keuze om te kiezen: referenda in Nederland. ’s-Gravenhage: Elsevier Overheid, p. 60; Handelingen I 1997/98, 22, 
p. 1039. 
50
 Handelingen II 1998/99, 51, p. 3370.  
51
 Sap, J.W. (2003). De Nacht van Wiegel: het referendum in een representatieve democratie. Utrecht: Uitgeverij Lemma BV. 
13
