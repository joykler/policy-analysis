beïnvloed door de twee laatste burgemeestersreferenda in Utrecht en Eindhoven. Wanneer deze twee 
referenda buiten beschouwing worden gelaten stijgt de gemiddelde opkomst tot 42,03%. Bij de eerste twee 
burgemeestersreferenda, in de gemeente Best en Vlaardingen, was de gemiddelde opkomst 52,39%. 
 De gemiddelde opkomst bij lokale referenda in de categorie ‘overig’ bedraagt 41,64%. Binnen deze 
groep referenda loopt de opkomst van 20,76%, in het geval van het referendum in de voormalige gemeente 
Rijneveld in 1991 over de naam van de nieuwe fusiegemeente, tot 91,12% bij het referendum in 2006 over de 
dorpsstatus voor het gebied buiten de komgrenzen van Nij Altoenae (gemeente Het Bildt).  
 Referenda die gaan over de fysieke ruimte in een gemeente scoren over het algemeen lager dan de 
gemiddelde opkomst bij referenda. In negatieve zin vallen het eerdergenoemd referendum in Culemborg in 
2005 en het referendum in Arnhem in 2007 over de keuze uit meerdere varianten voor de aanleg van een haven 
op. De opkomst van het referendum in Culemborg bleef steken op 2,70%; in Arnhem maakte slechts 10,23% 
van de kiezers de gang naar de stembus.  
 
Figuur 4. Gemiddelde opkomst lokale referenda totaal en naar onderwerp (1906-2014) 
Gemiddelde opkomst referenda
41,23%
totaal
Overig 41,64%
Burgemeester 27,61%
Herindeling/grensaanpassing
49,93%
Fysiek
39,10%
0% 10% 20% 30% 40% 50% 60%
 
Bron: databestand lokale referenda Van der Krieken (2014) 
 
3.2.4 Soorten lokale referenda 
In hoofdstuk 3.1 is besproken welke vormen van referenda doorgaans in de literatuur worden onderscheiden. 
Eén van de, voor de Nederlandse context relevante, onderverdelingen is die tussen het raadplegende en 
raadgevende referendum. Het gaat hierbij om de vraag wie het initiatief neemt tot het houden van het
