kunnen maken van een standaard modelreferendumverordening van de VNG, zijn er veel gemeenten die voor 
143
een eigen of aangepaste variant kiezen.  
 Deze huidige diffuse en gevarieerde situatie, in combinatie met de complexe omgeving waarin 
gemeenten zich bevinden, maakt het lastig om een eenduidig beeld te schetsen van de toekomst van het 
referendum. Vele variabelen kunnen van invloed zijn op de verdere ontwikkeling van dit fenomeen. Hoe gaat 
de wetgever op (korte) termijn om met de lokale referendumpraktijk? Wat voor gevolgen zullen verdergaande 
voorgenomen gemeentelijke herindelingen hebben voor het lokale referendum? Welke rol zal het referendum 
innemen ten opzichte van andere vormen van burgerparticipatie? Zullen technologische ontwikkelingen van 
invloed zijn op het referendum en de wijze waarop vorm wordt gegeven aan dit instrument? Hebben de 
transities binnen het sociale domein gevolgen voor de inzet en de reikwijdte van dit fenomeen? Het zijn 
voorbeelden van enkele onzekerheden die het toekomstbeeld van de Nederlandse lokale referendumpraktijk 
enigszins doen vertroebelen. 
Het troebele toekomstbeeld wordt verder versterkt door de eigenstandige ontwikkeling van de lokale 
referendumpraktijk. Gedurende een eeuw heeft het lokale referendum in verschillende (lokale) contexten een 
rol gespeeld. Er zijn perioden waarin het referenduminstrument zich in een korte periode snel ontwikkelde, 
om vervolgens qua omvang weer af te zwakken. Zal het referendum zich in de toekomst cyclisch blijven 
ontwikkelen? Volgt er spoedig weer een vierde ‘referendumgolf’? Geeft de groei van het aantal gemeentelijke 
en provinciale referendumverordeningen een impuls aan de hoeveelheid referenda of werpt het juist barrières 
op voor een gemakkelijke organisatie van een referendum? Welke gevolgen zal de Wet raadgevend referendum 
(Wrr) hebben voor de lokale referendumpraktijk? Hoe zal het referendum worden ingericht in de diverse 
uitvoeringswetten die voortvloeien uit de Wet correctief referendum? Het is duidelijk dat de huidige 
referendumpraktijk in Nederland gepaard gaat met veel actuele vragen die al dan niet samenhang met de 
recente ontwikkelingen op dit terrein.  
Een manier om met deze onzekerheid en complexiteit van de toekomst van het lokale referendum om 
te gaan is gebruik te maken van scenario’s. Scenario’s zijn mogelijke en consistente toekomstbeelden. Ze zijn 
niet primair gericht op het voorspellen van de toekomst, maar proberen meerdere alternatieve toekomsten te 
schetsen. Juist omdat de toekomst op veel terreinen onzeker is heeft het idee van toekomscenario’s de 
144
afgelopen decennia flink aan populariteit gewonnen. Bedrijven als Shell, de Rabobank en Nokia hebben een 
rijke traditie op het gebied van toekomstverkenningen en scenario’s. Ook overheden houden zich al tijden bezig 
met toekomstverwachtingen en toekomstscenario’s. Zo werden door de Nederlandse overheid vanaf de jaren 
                                                           
143
 Zie voor de VNG-modelreferendumverordening van 29 mei 2009 de volgende weblink: 
http://www.vng.nl/onderwerpenindex/bestuur/verkiezingen-referendum/brieven/modelreferendumverordening  
144
 Voor meer informatie over scenario’s en toekomstverkenningen zie: Asselt, M.B.A. van, Faas, A., Molen, F. van der, & 
Veenman, S.A. (red.). (2010). Uit zicht: toekomstverkennen met beleid. Amsterdam: Amsterdam University Press; Mooij, R. 
de, & Tang, P. (2003). Four Futures of Europe. Den Haag: Centraal Planbureau; Dammers, E. (2000). Leren van de toekomst: 
over de rol van scenario’s bij strategische beleidsvorming (dissertatie Universiteit Leiden, Nederland). Delft: Eburon; Heijden, 
K. van der (1996). Scenarios: The Art of Strategic Conversation. Chichester: John Wiley & Sons.
