De gemeentelijke autonomie op dit terrein biedt veel (keuze)mogelijkheden. Er zijn oplossingen voor iedere 
situatie en voor iedere portemonnee.  
 Om de kosten van verschillende referenda onderling te kunnen vergelijken wordt meestal 
teruggerekend naar de kosten per kiesgerechtigde. Echter, van veel lokale referenda zijn de gegevens over 
gemaakte kosten niet of zeer lastig te achterhalen. De totale en/of uitgesplitste kosten zijn vaak niet opgenomen 
in de referendumdossiers en/of als aparte categorie vermeld in de gemeentelijke jaarrekeningen. Als er al 
gegevens over de gemaakte kosten beschikbaar zijn, dan gaat het in veel gevallen om begrote of geschatte 
kosten. Ook benaderen gemeenten de kosten van referenda heel divers. In de ene gemeente wordt bijvoorbeeld 
de inzet van ambtelijke ondersteuning meegenomen in het kostenplaatje en in andere gemeenten weer niet. 
Weer een andere gemeente beschikt enkel over gegevens ten aanzien van de totale kosten, zonder dat duidelijk 
is welke afzonderlijke kostenposten in het totaalbedrag zijn meegenomen. Naast een gebrek aan 
(vergelijkbare) data zijn er enkele aanvullende factoren die een betrouwbare vergelijking van de kosten van 
referenda bemoeilijken. De afgelopen decennia hebben we te maken gehad met prijsinflatie. Dit betekent dat 
een euro in 2002 niet dezelfde waarde heeft als een euro in 2014. Precies hetzelfde referendum zou dus in 2002 
goedkoper zijn dan in 2014. Deze inflatieverschillen worden alleen maar groter als we teruggaan in de tijd en 
de kosten van referenda uit een verder verleden met elkaar vergelijken. Tot slot zijn we in Nederland in per 1 
januari 2002 volledig overgestapt van de gulden op de euro als munteenheid. Voor een vergelijking met 
referenda uit het guldentijdperk moet hiervoor gecorrigeerd worden. Deze omstandigheden maken het erg 
lastig om een betrouwbaar beeld te schetsen van de werkelijke gemiddelde kosten die gemoeid zijn met een 
lokaal referendum. Rekening houdend met de genoemde voorbehouden kan op basis van de verzamelde data 
het volgende worden gezegd over de kosten van lokale referenda in Nederland.  
 Een eerste indicatie van de kosten van referenda is te vinden in de memorie van toelichting van de Wet 
137
raadgevend referendum. In deze memorie van toelichting staat dat uit de evaluatie van de Wet raadplegend 
referendum Europese Grondwet is gebleken dat de uitvoeringskosten voor gemeenten bij dat referendum € 
22,7 miljoen bedroegen. De voorlichtingskosten van dit referendum werden volledig gedragen door het Rijk en 
zijn dus niet meegenomen in de berekening van dit bedrag. De totale kosten van dit nationale referendum 
138
kwamen hierdoor per kiesgerechtigde uit op € 1,86. In verband met het niet meenemen van de 
voorlichtingskosten zijn de daadwerkelijk gemaakte kosten hoger. Een tweede kostenindicatie is te vinden in 
een representatieve steekproef uitgevoerd door Deloitte in opdracht van de Vereniging van Nederlandse 
Gemeenten (VNG) en het ministerie van Binnenlandse Zaken en Koninkrijksrelaties. In deze steekproef werd 
geconcludeerd dat de gemiddelde kosten voor gemeenten bij het referendum over de Europese Grondwet rond 
139
de € 1,80 per kiesgerechtigde lagen. Op grond van deze twee indicaties is de verwachting dat de kosten van 
                                                           
137
 Kamerstukken II 2005/06, 30372, 3, p. 32. 
138
 Dit bedrag is als volgt berekend. Voor het nationaal referendum in 2005 waren 12.172.740 mensen kiesgerechtigd (bron: 
Kiesraad). € 22,7 miljoen/12.172.740 = € 1,86 per kiesgerechtigde.  
139
 Deloitte (2005). Onderzoek naar de werkelijke additionele kosten van gemeenten voor het raadplegend referendum 
Europese Grondwet: rapportage REF-RA031105-D. Opgezocht via 
42
