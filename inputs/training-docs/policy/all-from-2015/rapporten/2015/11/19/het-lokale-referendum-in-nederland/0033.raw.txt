124
kiesgerechtigden een geldige stem had uitgebracht. Er zijn in totaal acht referenda uitgeschreven, met 
wisselende ervaringen en resultaten. In het bijzonder de twee laatste burgemeestersreferenda in Utrecht 
(2007) en Eindhoven (2008) wisten maar weinig kiezers naar de stembus te trekken. Slechts 9,25% van de 
stemgerechtigden ging stemmen bij het burgemeestersreferendum in Utrecht; bij de stemming in Eindhoven 
maakte 25,64% van de kiezers de gang naar de stembus. Vanwege de wisselende ervaringen en resultaten 
besloot het parlement de mogelijkheid tot een burgemeestersreferendum eind 2008 af te schaffen. 
Ruim 22% (43 in totaal) van alle lokale referenda had zulke uiteenlopende onderwerpen dat ze niet in 
een overkoepelende categorie onder te brengen zijn. Enkele aansprekende en recente voorbeelden zijn: het 
referendum in 2009 in de gemeente Aalten over de toekomstige gemeentenaam na een herindeling; de 
volksraadpleging in Utrecht over de uitbreiding van het aantal koopzondagen (2005); de stemming in 
Hilversum (2004) over de Parkeerverordening Hilversum 2003; het referendum in 2002 in Enkhuizen over 
grondverkoop van ‘De Fruittuinen’; en de Amsterdamse stemming in 2002 over de externe verzelfstandiging 
van het gemeentevervoerbedrijf (GVB). In de onderstaande figuur is de verhouding tussen de onderwerpen 
van lokale referenda weergeven.  
 
Figuur 2. Procentuele verhouding lokale referenda naar onderwerp (1906-2014) 
3,6%; Onbekend
21,1%; Fysiek
22,2%; Overig
4,1%; Burgemeester
49,0%; Herindeling / 
grensaanpassing
 
Bron: databestand lokale referenda Van der Krieken (2014) 
 
                                                           
124
 Karsten, N., Schaap, L., Zuydam, S. van & Leenknegt, G.-J. (2014). Majesteitelijk & magistratelijk: de Nederlandse 
burgemeester en de staat van het ambt. Tilburg: Tilburg University, p. 166.
