in grotere gemeenten worden eerder professionele reclamebureaus ingeschakeld en is financiële ruimte voor 
de financiering van actiegroepen en organisaties die gaan voor een zelfstandige campagne. 
 
Scenario B. ‘Status quo’ 
Binnen scenario B is het referendum een instrument dat vooral in handen is van het lokale bestuur. In veel 
gemeentelijke referendumverordeningen is zowel het raadplegend als het raadgevend referendum 
opgenomen. Toch vinden er maar weinig raadgevende referenda op initiatief van burgers plaats. Dit heeft 
meerdere oorzaken. In sommige gevallen zijn de drempels voor het aanvragen van een referendum zo hoog dat 
het lastig is om eraan te voldoen. Daarnaast ontbreekt het bij een deel van de burgers aan interesse voor het 
referendum. In scenario A kan het referendum van twee kanten komen: top-down en bottum-up. In het geval 
van scenario B vallen initiatieven vanuit de burgers grotendeels weg. Scenario B komt het meest overeen met 
de huidige status quo van het lokale referendum. Voor op de middellange termijn is het een realistisch 
perspectief. Alles hangt op dit moment af van de Wet correctief referendum en de nader uit te werken 
uitvoeringswetten. Het zal zeker meerdere jaren duren voordat meer duidelijk is over dit grondwetsvoorstel 
en de samenhangende uitvoeringswetgeving.  
Wanneer het bestuur zich buigt over ingrijpende besluiten, zoals het voortbestaan van de gemeente, 
een fusie op ambtelijk niveau met andere gemeenten of een grootschalige verandering in het fysieke domein, 
zal in enkele gevallen een referendum worden uitgeschreven. Een tweede reden voor het bestuur om een 
referendum uit te schrijven is als men geen overeenstemming kan bereiken binnen de (lokale) coalitie over 
bepaalde kwesties. Het referendum biedt dan een mogelijkheid om uit de politieke impasse te geraken. Het 
referendum kan ook passen binnen de ambities van de coalitie om de directe betrokkenheid van de burger bij 
het bestuur te vergroten. Dit sluit aan bij de huidige ontwikkelingen op het terrein van participatie en 
burgerbetrokkenheid. Gedurende de coalitieperiode wordt gekeken of er een geschikt onderwerp is waarover 
burgers kunnen worden geraadpleegd. Soms wordt in een coalitieakkoord al vastgelegd dat over een bepaald 
issue een referendum zal worden uitgeschreven.  
De gemeentelijke referendumregelingen zijn divers, net als in het geval van scenario A. De verschillen 
met de verordeningen in het eerste scenario zijn voornamelijk te vinden op het terrein van de 
geldigheidsdrempels. Vanwege hogere drempels en toegangseisen kunnen burgers lastiger een referendum 
aanvragen en is het referendum de facto meer een instrument in handen van het gemeentebestuur. Op de 
overige onderwerpen lijkt de situatie sterk op die in scenario A. Het referendum is niet per definitie dichotoom 
van karakter. Gemeenten en andere decentrale overheden blijven experimenteren en zoeken naar de meest 
geschikte toepassing van het referendum. Het huidige unieke karakter van het referendum in Nederland blijft 
hiermee bestaan. Daarnaast moet het referendum niet enkel gezien worden als een middel waarmee snel een 
beslissing kan worden genomen; het kan ook onderdeel uitmaken van een breder besluitvormingsproces 
waarvan een referendum de apotheose is.  
Dit scenario vraagt om een cultuur waarin de burger betrokken is bij het decentrale bestuur en zich 
wil verdiepen in politieke kwesties. Omdat het initiatief voor een referendum in dit scenario voornamelijk
