referendum in 2012 over de toekomst van de gemeente gebruik gemaakt van de methode van vraagstelling van 
de enkelvoudige overdraagbare stem. Dit wil zeggen dat de kiezers in Onderbanken in hun antwoord door 
132
middel van een rangorde konden aangeven welke optie hun eerste, tweede en/of derde voorkeur had.  
 In de beginjaren van het referendum verliep het stemmen anders dan dat nu gebruikelijk is. Zo gingen 
tijdens de stemming in Naarden in 1912 politieagenten langs de deuren om inwoners te bevragen over de 
wenselijkheid van de kermis. Kiesgerechtigde Maassluizers kregen in 1914 een circulaire van de gemeente 
toegezonden. Aan de circulaire was een biljet gehecht waarop kon worden aangegeven of men elektriciteit al 
dan niet wenselijk achtte voor de gemeente. Het biljet diende, voorzien van de naam van de stemmer, binnen 
acht dagen ingeleverd te worden bij de secretarie van de gemeente Maassluis.  
Tegenwoordig zijn er gemeenten die ook experimenteren met het digitale manieren om te stemmen. 
Zo konden kiezers bij het referendum in Den Helder in oktober 2013 via een website aangeven welke variant 
voor de bouw van een nieuw gemeentehuis hun voorkeur had. Kiezers die geen gebruik wensten te maken van 
het internet konden hun stem op de traditionele manier uitbrengen op het gemeentehuis. 
 
Tabel 7. Vraagstelling en antwoordopties bij lokale referenda (1906-2014) 
 
Antwoordopties Referenda 
 % Aantal 
‘Ja’, ‘nee’ / ‘voor’, ‘tegen’ 51,3 99 
Meerdere opties 29,5 57 
Meerdere vragen 13,5 26 
Volgorde aangeven 0,5 1 
Meerkeuze referendum 0,5 1 
Handtekening 1,0 2 
Niet bekend 3,6 7 
Totaal 100 193 
Bron: databestand lokale referenda Van der Krieken (2014) 
 
3.2.7 Referendumverordeningen en geldigheidsdrempels  
Op dit moment is er geen wetgeving waarin algemene vereisten ten aanzien van het lokale referendum zijn 
vastgelegd. Hierdoor hebben gemeenten veel vrijheid bij het vaststellen van de spelregels van het referendum. 
Gemeenten maken ook gebruik van deze geboden ruimte. Steeds meer gemeenten en provincies creëren een 
expliciete mogelijkheid tot het houden van een referendum door het vaststellen en aannemen van een 
referendumverordening. Exacte cijfers uit het (verre) verleden over aantallen verordeningen ontbreken omdat 
provincies en gemeenten tot enkele jaren geleden niet verplicht waren hun verordeningen te publiceren op de 
regelingenbank van de overheid (zie de website www.overheid.nl). Uit onderzoek van Kaashoek blijkt dat begin 
jaren negentig 6,1% van de 555 destijds onderzochte gemeenten beschikte over een 
                                                           
132
 Aan de burgers in Onderbanken werd de volgende vraag voorgelegd: ‘Welk toekomstplan heeft uw voorkeur? U kunt 
kenbaar maken welke toekomstoptie uw 1e, 2e of 3e voorkeur heeft. Maak uw voorkeur kenbaar door het cijfer 1 te plaatsen 
bij de optie die uw 1e voorkeur heeft, het cijfer 2 te plaatsen bij de optie die uw 2e voorkeur heeft en het cijfer 3 te plaatsen bij 
de optie die uw 3e voorkeur heeft. (1) Het zelfstandig blijven van de gemeente Onderbanken en diensten inkopen bij de 
gemeente Heerlen; (2) het herindelen van de gemeente Onderbanken met de gemeente Brunssum; (3) het herindelen van de 
gemeente Onderbanken met de gemeente Schinnen’. 
39
