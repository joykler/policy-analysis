het referendum de verplichte tweede lezing van voorstellen tot wijziging van de Grondwet kunnen vervangen. 
Het is daarom niet geheel ondenkbaar dat het nationale referendum hierin op termijn een rol zal kunnen gaan 
spelen.  
 
3. Het functioneren van het referendum in de Nederlandse lokale democratie 
 
3.1 Wat is een referendum? 
 
3.1.1 Maatschappelijke context van het referendum: generaties burgerparticipatie 
Voordat wordt ingegaan op de vraag hoe het referendum gedefinieerd kan worden en hoe de lokale 
referendumpraktijk zich in Nederland manifesteert, is het van belang kort stil te staan bij de bredere 
maatschappelijke context in Nederland waarin het referendum zich, voornamelijk in de laatste decennia, heeft 
76
kunnen ontwikkelen. Referenda worden vaak gezien als een van de uitingsvormen van burgerparticipatie. 
Burgerparticipatie kan in dit verband worden gedefinieerd als: ‘een vorm van initiatief waarbij burgers (al dan 
niet georganiseerd) in de gelegenheid zijn, of gesteld worden, om invloed uit te oefenen in het publieke domein 
77
door zelf te doen of door mee te praten met de ontwikkeling, uitvoering en/of evaluatie van beleid.’  
De definitie van burgerparticipatie maakt duidelijk dat het referendum niet de enige manier is waarop 
burgers op directe wijze hun mening kunnen geven over de ontwikkeling, uitvoering of evaluatie van een 
bepaald beleidsvoornemen. Naast het referendum zijn er tal van andere manieren waarop de burger zich kan 
laten gelden in het publieke domein. Voorbeelden van andere uitingsvormen van burgerparticipatie zijn onder 
meer: het ter inzage leggen van conceptbesluiten, inspraak hebben op conceptbesluiten, burgerinitiatieven, 
dorps-, wijk- en cliëntenraden en informele en gedeeltelijke verantwoordelijkheden op beleidsterreinen.  
Vanuit de brede definitie van burgerparticipatie en de veelheid aan uitingsvormen zijn een drietal 
generaties van burgerparticipatie te onderscheiden. Deze generaties ontwikkelden zich in de tijd na elkaar, 
maar komen vandaag de dag alle drie naast of in combinatie met elkaar voor, zonder dat er sprake is van een 
78
hiërarchische verhouding. De eerste vorm van burgerparticipatie ontstond in de jaren zeventig van de vorige 
eeuw en werd afgedwongen door de steeds mondiger wordende burgerij. Het belangrijkste kenmerk van deze 
generatie burgerparticipatie is dat de overheid de burger aanspreekt als belanghebbende en burgers de 
mogelijkheid biedt om opvattingen over beleidsvoornemens kenbaar te maken. Pas nadat de opvattingen van 
burgers kenbaar zijn, wordt een definitief besluit genomen door de overheidsorganen. Het initiatief bij de 
eerste generatie burgerparticipatie ligt dus nadrukkelijk bij de overheid.  
                                                           
76
 Zie bijvoorbeeld: Peeters, B. (2012). Burgerparticipatie in de lokale politiek: een inventarisatie van gemeentelijk beleid en 
activiteiten op het gebied van burgerparticipatie. Den Haag: ProDemos & ministerie van BZK; Helden, W.J. van, Dekker, J., 
Dorst, P.C. van, Govers-Vreeburg, E.J.E. (2009). ‘We gooien het de inspraak in’: een onderzoek naar de uitgangspunten voor 
behoorlijke burgerparticipatie. De Nationale ombudsman, rapportnummer 2009/180. Den Haag: de Nationale ombudsman.  
77
 Ministerie van BZK (2014). De staat van het Bestuur. Den Haag: Ministerie van BZK, p. 147. 
78
 Lenos, S., Sturm, P., & Vis, R. (2006). Burgerparticipatie in gemeenteland: quick scan van 34 coalitieakkoorden en 
raadsprogramma’s voor de periode 2006-2010. Amsterdam: Instituut voor Politiek en Publiek. 
20
