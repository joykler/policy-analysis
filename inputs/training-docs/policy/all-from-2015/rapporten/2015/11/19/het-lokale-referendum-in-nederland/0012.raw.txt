Tijdens de behandeling van het rapport in de Tweede Kamer, in maart 1991, noemde VVD-
woordvoerder Wiebenga de geformuleerde vraagstelling aangaande het referendum en volksinitiatief ‘slapjes’. 
Verder herinnerde hij de Kamer eraan dat het bindend referendum naar aanleiding van het rapport van de 
staatscommissie-Biesheuvel enkele jaren eerder al uitvoerig was besproken. Hierop diende Wiebenga een 
motie in waarin werd gesteld dat de Kamer geen behoefte had aan een nader onderzoek van het referendum. 
38
Deze motie werd door een meerderheid in de Tweede Kamer aangenomen. 
 In 1992, tijdens de algemene politieke en financiële beschouwingen, gebeurde er iets onverwachts. 
D66-voorman Van Mierlo beklaagde zich over het feit dat de Kamer studies naar het referendum afhield. CDA-
fractievoorzitter Brinkman voelde zich aangesproken door de woorden van Van Mierlo. Brinkman verklaarde 
dat het CDA nog altijd tegen het referendum was, maar dat de partij zou zich niet langer te verzetten tegen een 
nadere studie van het referendumonderwerp. Naar aanleiding van dit debat werd voorgesteld om de al eerder 
ingestelde (externe) commissie-De Koning alsnog onderzoek te laten doen naar het vraagpunt van het 
39
referendum. De studie moest zich primair richten op het correctief wetgevingsreferendum. Eind 1992 werd 
40
dit voorstel door de Tweede Kamer aanvaard. 
 De commissie-De Koning diende haar vervolgrapport over het correctief wetgevingsreferendum op 7 
41
oktober 1993 in bij de Tweede Kamer. Een meerderheid binnen de commissie was voorstander van invoering 
van het correctief wetgevingsreferendum. Ook op lokaal niveau achtte de meerderheid van de leden de 
invoering van het correctief bindend referendum wenselijk. Verder kon de commissie-De Koning zich vinden 
in de concrete eisen die de staatscommissie-Biesheuvel had verbonden aan het correctief referendum. Op één 
punt stelde de commissie een wijziging voor. Om een lichtvaardig gebruik van het referendum op nationaal 
niveau te voorkomen wilde de commissie de drempel voor het zogenaamd inleidend verzoek verhogen van 
42
10.000 naar 20.000 handtekeningen.  
 Het kabinet reageerde gematigd positief op de aanbevelingen in het rapport van de commissie-De 
43
Koning. Het leek het kabinet zinvol om een hernieuwde discussie te voeren over het referendum. Over het 
lokale referendum merkte het kabinet op dat, indien werd overgegaan tot een invoering hiervan, een algemene 
                                                           
38
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, pp. 247-248.  
39
 Kamerstukken II 1992/93, 21427, 26; Koning, H. (1995). Directe democratie in Nederland: een onderzoek naar de 
mogelijkheden van openbaarheid van bestuur, inspraak, referendum en volksinitiatief in onze rechtsorde (dissertatie 
Rijksuniversiteit Limburg, Nederland). ’s-Gravenhage: Sdu Juridische en Fiscale Uitgeverij, p. 248; Handelingen II 1992/93, 
8, p. 388-389.  
40
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, p. 248. 
41
 Kamerstukken II 1993/94, 21427, 64. 
42
 Kamerstukken II 1993/94, 21427, 65, p. 5.  
43
 Kamerstukken II 1993/94, 21427, 75, p. 2.
