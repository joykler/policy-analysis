het in 18,5% van deze gevallen een opkomstdrempel van 30% van het aantal kiesgerechtigden. Dertien keer 
(8,6% van het totaal) gold een opkomstdrempel van 50% van de kiesgerechtigde bevolking. Viermaal (2,7% 
van het totaal) is een opkomstdrempel van 60% van de kiezers gebruikt en driemaal (2,0% van het totaal) een 
drempel van 40%. Tweemaal (1,3% van het totaal) is gekozen voor een opkomstdrempel van 35% van het 
aantal kiesgerechtigden (zie tabel 8). Daarnaast zijn er nog tal van andere variaties op de opkomstdrempel en 
combinaties met kiesdrempels van kracht geweest bij referenda (32,5% van het totaal). Binnen deze laatste 
groep vallen bijvoorbeeld de vijf lokale referenda die zijn georganiseerd op basis van de Tijdelijke 
referendumwet (in Voerendaal, Hilversum, Huizen, Soest en Zwolle). In de Trw was een gecombineerde kies- 
en opkomstdrempel opgenomen met betrekking tot de geldigheid. De uitslag van een referendum gold als een 
raadgevende uitspraak tot afwijzing, indien een meerderheid zich in afwijzende zin uitsprak en deze 
meerderheid ten minste 30% omvatte van hen die gerechtigd waren aan het referendum deel te nemen. 
 
Tabel 8. Overzicht geldigheidsdrempels lokale referenda (1906-2014) 
Opkomstdrempel Referenda  
 % Aantal 
30% kiesgerechtigden 18,5 28 
35% kiesgerechtigden 1,3 2 
40% kiesgerechtigden 2,0 3 
50% kiesgerechtigden 8,6 13 
60% kiesgerechtigden 2,7 4 
Geen drempel 34,4 52 
Andere kies- en/of opkomstdrempel 32,5 49 
Totaal 100 151 
Bron: databestand lokale referenda Van der Krieken (2014) 
 
3.2.8 De kosten van referenda 
Bij het organiseren van een referendum wordt doorgaans onderscheid gemaakt tussen uitvoeringskosten en 
organisatiekosten. Uitvoeringskosten hebben te maken met de (organisatie van) de stemprocedure. De 
voorlichtingskosten vloeien voort uit de activiteiten die verband houden met het toelichten van de 
verschillende standpunten in een referendumcampagne. De meest voorkomende kostenposten binnen deze 
twee categorieÃ«n zijn: de kosten van de productie van en verspreiding van oproepkaarten en stembiljetten; de 
kosten voor het maken van lijsten en stemkaarten; de verspreiding van de stemkaarten; de huur, inrichting en 
bemensing van de stembureaus; de kosten van de uren van de ambtelijke organisatie voor de organisatie van 
het referendum en kosten voor de communicatie ter ondersteuning van het publieke debat. De daadwerkelijk 
gemaakte kosten per referendum zijn sterk afhankelijk van de door de raad en het college gemaakte keuzes in 
het referendumtraject. Zo scheelt het kosten als een referendum wordt gecombineerd met een andere 
verkiezing. De stembureaus hoeven dan slechts eenmaal te worden gehuurd, ingericht en bemenst. Daarnaast 
kan een raad besluiten tot een hele uitgebreide publieke campagne, die veel geld kost, maar ook tot een 
beperktere en dus ook goedkopere campagne. Een referendum hoeft dus niet per definitie veel geld te kosten.
