Kamerleden voor de invoering van het algemeen kiesrecht, actief en passief kiesrecht voor vrouwen en de 
invoering van het stelsel van evenredige vertegenwoordiging. Toen duidelijk werd dat het voorstel niet kon 
14
rekenen op een meerderheid werd het door de indieners ingetrokken.  
De discussie over de invoering van het referendum verdween hierdoor niet volledig van het politieke 
toneel. Eind 1918 kreeg de staatscommissie-Ruys de Beerenbrouck de opdracht om met voorstellen te komen 
voor de mogelijke herziening van de Grondwet. De commissie bleek bij het verschijnen van het eindrapport, 
ruim twee jaar later, voorstander te zijn van een verplicht referendum in een tweetal gevallen. Ten eerste, bij 
een (voorgenomen) wijziging van de Grondwet. Het referendum zou de verplichting tot Kamerontbinding en 
de tweede lezing van de wijzigingsontwerpen door de beide kamers moeten vervangen. Ten tweede, bij het 
ontbreken van een bevoegde troonopvolger. In dit geval zou een referendum uitgeschreven moeten worden 
15
over de toekomst van de Nederlandse monarchie. In alle andere gevallen, zoals de mogelijkheid van een 
referendum bij belangrijke wetgevende maatregelen, was de staatscommissie geen voorstander van het 
referenduminstrument. De commissie had een vijftal bezwaren tegen een breder gebruik van het referendum. 
Ten eerste, het referendum paste niet bij de Nederlandse politieke cultuur. Ten tweede, na de beslissing van de 
Staten-Generaal was er geen ruimte meer voor een beslissing door het volk. Ten derde, kiezers hadden door 
middel van verkiezingen iedere vier jaar al de mogelijkheid om zich uit te spreken over het beleid. Ten vierde, 
het referendum was in strijd met het idee van politieke partijvorming. Ten vijfde, het referendum was volgens 
16
de staatscommissie onverenigbaar met de grondgedachte van de Nederlandse staatsinrichting.  
In het uiteindelijke wijzigingsvoorstel van de Grondwet, dat in 1921 door het kabinet werd ingediend, 
was enkel het verplichte referendum bij een grondwetswijziging in overweging genomen. Hoewel een aantal 
amendementen werd ingediend aangaande de invoering van het referendum, kreeg het voorstel voor een 
verplicht referendum uiteindelijk onvoldoende steun. Opvallend was dat de oorspronkelijke pleitbezorger van 
het referendum, de SDAP’er Troelstra, zich in deze periode tegen het referendum had gekeerd. Volgens jurist 
Koning houdt deze ommezwaai verband met een teleurstellende uitslag bij de eerste verkiezingen op basis van 
algemeen kiesrecht (voor mannen) in 1918 en het mislukken van de door Troelstra uitgeroepen revolutie vier 
17
maanden later. De conclusie van Troelstra was dat er onder het volk op dat moment geen behoefte was aan 
iets progressiefs als het referendum. Troelstra hield de mogelijkheid voor een toekomstige invoerring van het 
18
referendum wel open. 
 
                                                           
14
 Holsteyn, J. van (1996). The Netherlands: National Debates and Local Experience. In M. Gallagher & P. Vincenzo Uleri 
(Eds.), The Referendum Experience in Europe (pp. 126-138). Houndmills: Macmillan Press Ltd, pp. 126-127; Steur, B.F. (red.). 
(2005). De keuze om te kiezen: referenda in Nederland. ’s-Gravenhage: Elsevier Overheid, pp. 52-53. 
15
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, pp. 232-233.  
16
 Ibid., p. 233; Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, 
pp. 54-55. 
17
 Koning, H. (1995). Directe democratie in Nederland: een onderzoek naar de mogelijkheden van openbaarheid van bestuur, 
inspraak, referendum en volksinitiatief in onze rechtsorde (dissertatie Rijksuniversiteit Limburg, Nederland). ’s-Gravenhage: 
Sdu Juridische en Fiscale Uitgeverij, p. 233. 
18
 Steur, B.F. (red.). (2005). De keuze om te kiezen: referenda in Nederland. ’s-Gravenhage: Elsevier Overheid, p. 56.
