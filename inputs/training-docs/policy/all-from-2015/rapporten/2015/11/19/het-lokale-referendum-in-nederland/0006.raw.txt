2. De ontwikkeling van het referendum binnen de bestuurlijke en politieke context in Nederland 
 
2.1 De eerste ervaringen met het referendum 
De eerste ervaring binnen Nederland met het referendum was aan het einde van de achttiende eeuw. Na de 
Bataafse omwenteling in 1795 kwam de patriottenpartij in Nederland aan de macht. Een belangrijke taak van 
het nieuwe bewind was te komen tot een nieuwe grondwet. De Nationale Vergadering werd in 1796 belast met 
de taak om vorm te geven aan deze staatsregeling (synoniem voor constitutie of grondwet). Ondanks grote 
interne verdeeldheid tussen de gematigde en radicale leden lukte het de Nationale Vergadering om in één jaar 
een afgerond ontwerp te presenteren. De Bataafse Staatsregeling werd op 10 mei 1797 in meerderheid 
goedgekeurd door de Nationale Vergadering. Dit betekende nog niet dat de Staatsregeling direct van kracht zou 
worden. In artikel 144 van het Regelement van de Nationale Vergadering was opgenomen dat de 
ontwerpregeling in een bindend referendum moest worden voorgelegd aan de kiesgerechtigde bevolking. 
 Vanwege de vele compromissen die in het voorstel tot uitdrukking kwamen, stuitte de Bataafse 
Staatsregeling op veel verzet. Zowel de federalisten (voorstander van een federale staat) als de unitarische 
democraten (voorstander van een eenheidsstaat) voerden fel campagne tegen het voorstel. Dit was niet zonder 
succes. Tijdens het referendum op 8 augustus 1797 werd het ontwerp van de Bataafse Staatsregeling met een 
9
ruime meerderheid weggestemd (108.761 stemmen tegen en 27.955 stemmen voor). 
 Na het wegstemmen van de ontwerp-staatsregeling ontstond een patstelling. Deze patstelling werd 
uiteindelijk doorbroken dankzij een staatsgreep op 22 januari 1798. De radicale democraten grepen de macht 
met de hulp van de aanwezige Franse troepen. Tegenstanders werden verwijderd uit de Nationale Vergadering, 
die hierop werd omgedoopt tot Constituerende Vergadering. Een speciale commissie van zeven afgevaardigden 
werd aangesteld om te werken aan een herziene staatsregeling, die uiteraard geheel in lijn moest zijn met 
unitarische en democratische uitgangspunten. Op 17 maart 1798 werd de ontwerp-staatsregeling door de 
Constituerende Vergadering goedgekeurd. De Bataafse Staatsregeling werd op 23 april 1798 in een nationaal 
referendum voorgelegd aan de stemgerechtigden, nadat de kieslijsten waren gezuiverd van (potentiële) 
tegenstanders. Onder deze omstandigheden pakte het referendum ditmaal positief uit; de Bataafse 
10
Staatsregeling werd goedgekeurd met 153.913 stemmen voor en 11.597 stemmen tegen. 
 De Fransen waren ontevreden over de implicaties van Bataafse Staatsregeling van 1798. Deze 
ontevredenheid hing onder meer samen met de trage inzet van troepen en de lage afdracht van gelden door de 
Bataafse Republiek. Napoleon Bonaparte, die in november 1799 in Frankrijk aan de macht was gekomen, wilde 
een regeling waarin meer bevoegdheden werden toebedeeld aan de uitvoerende macht. In maart 1801 werd 
aan het parlement een grondwetsontwerp met een dergelijke strekking toegezonden. Er zou een nieuw soort 
                                                           
9
 Klijnsma, M.H. (2005). De Bataafse referenda: herontdekte preferenda. In B.F. Steur (red.), De keuze om te kiezen: referenda 
in Nederland (pp. 27-34). ’s-Gravenhage: Elsevier Overheid; Bannier, G.W. (1936). Grondwetten van Nederland. Zwolle: 
Tjeenk Willink, pp. 118-119, 140; Database and Search Engine for Direct Democracy. (z.j.). Opgezocht via 
http://www.sudd.ch/event.php?lang=en&id=nl0117975 op 7 oktober 2014. 
10
 Ibid.; Ibid.; Database and Search Engine for Direct Democracy. (z.j.). Opgezocht via 
http://www.sudd.ch/event.php?lang=en&id=nl011797 op 7 oktober 2014.  
6
