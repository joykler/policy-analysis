123
lage opkomst bij gemeenteraadsverkiezingen van 1990. Vanwege de lage opkomst gingen veel gemeenten 
experimenteren met alternatieve manieren om de burger bij de besluitvorming te betrekken.  
De derde en laatste referendumgolf begon net voor de eeuwwisseling en kende een piek in het jaar 
2001 met in totaal vijftien referenda in één jaar tijd. De uitloper van deze golf loopt door tot 2010. Een mogelijke 
reden voor dit grote aantal referenda is wellicht een nieuwe ronde met (voorgenomen) gemeentelijke 
herindelingen. Enkele gemeenten maakten van de dreigende herindelingsplannen gebruik om een referendum 
uit te schrijven om de mening van de bevolking over deze kwesties te peilen. In deze periode treffen we ook 
referenda aan over andere onderwerpen. Zo zijn in de periode 2002-2008 ook in acht gemeenten 
burgemeestersreferenda gehouden. Ook zijn referenda over tal van single issues georganiseerd. Dit zijn 
stemmingen over specifieke onderwerpen die alleen binnen de gemeenten in kwestie spelen.  
 
3.2.2 Onderwerpen van lokale referenda 
Bijna de helft (49,2% | 95 in totaal) van alle gehouden lokale referenda in Nederland ging over 
herindelingskwesties of grensaanpassingen. Dit gegeven is opvallend omdat lokale besturen niet beschikken 
over een beslisbevoegdheid inzake herindelingen. Immers, die bevoegdheid ligt bij de Staten-Generaal. Toch is 
dit het onderwerp waarover verreweg de meeste lokale referenda in Nederland zijn georganiseerd. De 
afgelopen decennia is een flink aantal, vooral kleinere, gemeenten heringedeeld bij andere gemeenten. In veel 
gevallen waren burgers en gemeentebesturen sceptisch ten aanzien van de herindelingsplannen. Door middel 
van een referendum kon het bestuur de mening van de burgers peilen over de dreigende herindeling. De uitslag 
van deze referenda werd gebruikt als input voor verdere discussies in de gemeenteraad, Provinciale Staten en 
het parlement. 
Iets meer dan 21% (41 in totaal) van de stemmingen ging over onderwerpen die betrekking hebben 
op de fysieke openbare ruimte in een gemeente. De precieze invulling van de onderwerpen in deze categorie 
loopt sterk uiteen. Enkele voorbeelden van recente referenda binnen deze categorie zijn: het referendum in 
Arnhem over de bouw van het Kunstencluster (2013); de aanleg van een ondergrondse parkeergarage onder 
de Singelgracht in Amsterdam-West (2010); de bouw van de Homburg Campus (onderwijsinstelling en 
schouwburg) in Cuijk (2009); de aanleg van een sneltram (lightrail) in Leiden (2007); de aanpak van twee 
voormalige vuilstortplaatsen (Caij- en Aagtenbelt) in de gemeente Beverwijk (2007) en het project Nieuw 
Zaailand in de gemeente Leeuwarden (2006). 
Tussen 2001 en 2008 hadden gemeenten de wettelijke mogelijkheid om bij de aanstelling van de 
burgemeester de bevolking te raadplegen. De procedure van dit ‘burgemeestersreferendum’ was als volgt. De 
gemeenteraad kwam tot de keuze van twee kandidaten. Vervolgens werd aan de kiesgerechtigde inwoners 
gevraagd zich uit te spreken over de volgorde waarin deze kandidaten zouden moeten worden aanbevolen aan 
de minister voor benoeming. De uitkomst van het referendum was pas geldig indien minstens 30% van de 
                                                           
123
 Graaf, L.J. de, Boogers, M.J.G.J.A., Mulder, L.W.D., & Schaap, L. (2009). Lokale referenda in Nederland sinds 1990. Openbaar 
bestuur, 19(8), 23-31.
