69
invoering van een correctief referendum. Hun voorstel kwam inhoudelijk gezien op grote lijnen overeen met 
het grondwetsvoorstel dat tijdens de Nacht van Wiegel werd behandeld. Wel waren de drempels voor het 
aanvragen van een referendum in dit voorstel verlaagd. Voormalig D66-Kamerlid Van der Ham sloot zich later 
datzelfde jaar bij de indieners aan. De drie indieners maakten van deze gelegenheid gebruik om ook een 
voorstel tot introductie van het raadgevend referendum via het reguliere wetgevingstraject aanhangig te 
70
maken in de Tweede Kamer.  
Op 14 februari 2013 stemde een meerderheid in de Tweede Kamer voor deze Wet raadgevend 
referendum. Twee maanden later bleek er ook voldoende steun te zijn tijdens de eerste lezing van het voorstel 
tot wijziging van de Grondwet aangaande het correctief referendum. Een jaar later, op 15 april 2014, aanvaarde 
ook de Eerste Kamer beide wetsvoorstellen. De Wet raadgevend referendum (Wrr) zal op 1 juli 2015 van kracht 
71
worden. Het initiatiefwetsvoorstel over het correctief referendum dient nog in tweede lezing in beide Kamers 
te worden behandeld. 
De Wet raadgevend referendum maakt het mogelijk om, op initiatief van burgers, niet-bindende 
raadgevende referenda te houden over bekrachtigde wetgeving. Het gaat om drie categorieën wetten: wetten 
die in principe alleen voor het Europese deel van Nederland gelden; wetten die zowel voor het Europese als 
voor het Caribische deel van Nederland gelden; wetten die in principe alleen voor het Caribische deel van 
Nederland gelden. Ook kunnen referenda worden gehouden over verdragen (stilzwijgend of bij Rijkswet ter 
72
goedkeuring voorgelegd) die voor het gehele land Nederland of een deel daarvan gelden. Voor het afdwingen 
van een referendum zijn bij het inleidend verzoek minstens tienduizend handtekeningen vereist; voor het 
definitief verzoek moeten minimaal driehonderdduizend handtekeningen worden verzameld. Niet alle wetten 
en verdragen kunnen worden onderwerpen aan een referendum. Wetten inzake het koningschap; wetten in 
zake het koninklijk huis; wetten inzake de begroting; wetten tot verandering van de Grondwet; wetten in het 
kader van de Wet raadgevend referendum en bepaalde Rijkswetten zijn expliciet uitgesloten van het 
referendum. Voor een geldige uitslag van een referendum moet minstens 30% van de kiesgerechtigden een 
stem hebben uitgebracht. Binnen het referendumproces is een belangrijke rol weggelegd voor een in te stellen 
referendumcommissie. Deze commissie stelt onder meer de datum en de vermelding van de wet of het verdrag 
op het stembiljet vast en versterkt informatie aan de kiezers over de wet of het verdrag. De Wet raadgevend 
referendum is bedoeld als een overgangswet. Wanneer het voorstel tot wijziging van de Grondwet inzake het 
                                                           
69
 Voorstel van wet van de leden Duyvendak en Dubbelboer houdende verklaring dat er grond bestaat een voorstel in 
overweging te nemen tot verandering in de Grondwet, strekkende tot opneming van bepalingen inzake het correctief 
referendum, Kamerstukken II, 2005/06, 30174, 1-3; Breunese, H.B.M. (2013). Het referendum: nieuwe ronde, nieuwe 
kansen. Tijdschrift voor Constitutioneel Recht, 4, 344-353.  
70
 Wetsvoorstel raadgevend referendum, Kamerstukken II 2005/06, 30372, 1-3. 
71
 Brief aan Tweede Kamer inzake bekrachtiging initiatiefwetsvoorstellen inzake het referendum, bijlage bij Kamerstukken II 
2013/14, 30372, H; Kamerstukken II 2015/15, 33934, F; ‘Raadgevend referendum’ (2015, 10 april). Opgezocht via 
http://www.rijksoverheid.nl/onderwerpen/democratie/raadgevend-referendum op 20 mei 2015. 
72
 ’30.372. Initiatiefvoorstel-Fokke, Voortman en Schouw Wet raadgevend referendum’. Opgezocht via 
https://www.eerstekamer.nl/wetsvoorstel/30372_initiatiefvoorstel_fokke op 10 maart 2015; Kamerstukken I 2012/13, 
30372, A. 
17
