correctief referendum in tweede lezing is aangenomen en de noodzakelijke uitvoeringswetten in werking zijn 
73
getreden, zal de Wet raadgevend referendum komen te vervallen.  
Met het wetsvoorstel voor een correctief referendum willen de initiatiefnemers het via een wijziging 
van de Grondwet mogelijk maken om, op initiatief van burgers, een bindend correctief referendum te houden 
over een wetsvoorstel dat door de Staten-Generaal is aangenomen. Het aan een referendum onderworpen 
wetsvoorstel vervalt als, bij voldoende opkomst, een meerderheid van de opgekomen kiesgerechtigden tegen 
het voorstel stemt, of wordt onmiddellijk bekrachtigd als een meerderheid voor het wetsvoorstel stemt. Net als 
in het geval van de Wet raadgevend referendum is het niet mogelijk om een referendum te organiseren over 
alle wetsvoorstellen. Uitgezonderd van het referendum zijn: voorstellen van wet inzake het koningschap; 
voorstellen van wet inzake het koninklijk huis; voorstellen van wet tot verandering in de Grondwet en 
voorstellen van wet houdende verklaring dat er grond bestaat een voorstel hiertoe in overweging te nemen; 
voorstellen van wet inzake de begroting; voorstellen van wet die uitsluitend strekken tot uitvoering van 
verdragen of besluiten van volkenrechtelijke organisaties; voorstellen van Rijkswet, behoudens voorstellen 
van rijkswet tot goedkeuring van verdragen die binnen het Koninkrijk alleen voor Nederland gelden. In het 
wetsvoorstel zijn geen drempels opgenomen ten aanzien van het quorum, het aantal steunbetuigingen en de 
verschillende termijnen. Deze drempels dienen via uitvoeringswetgeving te worden geregeld. De 
uitvoeringswetten moeten met ten minste een tweederdemeerderheid door beide kamers worden 
aangenomen. Dit wetsvoorstel vertoont, afgezien van het vaststellen van de drempels via uitvoeringswetten, 
veel overeenkomsten met het tijdens de Nacht van Wiegel verworpen wetsvoorstel Verandering in de 
74
Grondwet inzake het correctief referendum.  
Belangrijk om te melden is dat het wetsvoorstel aangaande het correctief referendum niet enkel de 
mogelijkheid tot een referendum op nationaal niveau regelt. In het initiatiefvoorstel zijn tevens artikelen 
opgenomen die een bindend referendum over besluiten – houdende algemeen verbindende voorschriften en 
andere bij of krachtens de wet aan te wijzen besluiten – op provinciaal en gemeentelijk niveau, alsmede op het 
niveau van de waterschappen, mogelijk maken. Na de vereiste tweede lezing door de Staten-Generaal zullen 
ook hier eerst nog meerdere uitvoeringswetten moeten worden aangenomen, alvorens referenda op de 
decentrale niveaus ook daadwerkelijk kunnen worden aangevraagd en uitgeschreven. In de uitvoeringswetten 
dient de exacte werking en reikwijdte van de decentrale referenda op de diverse bestuurlijke niveaus te 
worden geregeld. De voorgenomen grondwetswijzigingen treden na aanname door de Staten-Generaal eerst 
na vijf jaren of op een bij of krachtens de wet te bepalen eerder tijdstip in werking. Deze termijn kan bij de wet 
75
voor ten hoogste vijf jaren worden verlengd.  
 
 
                                                           
73
 Kamerstukken II 2013/14, 30372, G.  
74
 ’30.174. Initiatiefvoorstel-Fokke, Voortman en Schouw Correctief referendum’. Opgezocht via 
http://www.eerstekamer.nl/wetsvoorstel/30174_initiatiefvoorstel_fokke op 9 maart 2015; Kamerstukken I 2012/13, 
30174, A.  
75
 Kamerstukken I 2012/13, 30372, A; Stb. 2014, 355.
