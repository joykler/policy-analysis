101
van begrippen als plebisciet , volksinitiatief en verkiezing. Ten derde valt op dat Gilhuis een duidelijk 
onderscheid maakt tussen een referendum en een plebisciet, terwijl Elzinga c.s. het plebisciet juist insluiten in 
102
hun definitie. Ten vierde, auteurs denken verschillend over de mate waarin de uitslag van een referendum 
al dan niet als een bindend besluit moet worden gezien. Volgens Lunsing gaat het bij een referendum over het 
nemen van een (publiekrechtelijk) besluit; in het idee van Heywood gaat het echter om een advies en heeft het 
103
referendum dus ook geen bindend karakter. Ten vijfde, het valt op dat Van der Flier impliciet de nadruk legt 
op het soort vraagstelling van een referendum. Het gaat volgens hem bij een referendum enkel om een 
goedkeuring of een afkeuring die ook nog eens beperkt is tot het onderwerp van de (voorgenomen) wettelijke 
104
handeling of (voorgenomen) regeringshandeling.  
Op basis van het bovenstaande blijkt dat een eenduidige en allesomvattende definitie van het 
referendum niet zomaar te formuleren is. Het is daarom niet verwonderlijk dat Smith schrijft dat: “the 
‘referendum’ label includes a variety of situations and usages which bear only a superficial similarity to one 
105
another.” Finer concludeert zelfs dat: “caution is called for when talking about referendums, for they have many 
106
forms, each of them implying very different consequences.” Gezien het voorgaande is het begrijpelijk dat Butler 
zegt dat: “in the literature on referendums (…) we find a sort of abstract animal, the referendum, with features 
that very few of the referendums that have actually taken place have. The real world of referendums is a different 
107 108
one.” Voorlopig is dan ook het volgende te concluderen: “there exists no universal referendum terminology.” 
 De zoektocht naar een geschikte universele en uitputtende definitie van het referendum is al ruim een 
eeuw gaande. Het blijkt zeer lastig te zijn om tot een dergelijke definitie te komen. Vandaar dat enkele auteurs 
claimen dat het zeer abstracte fenomeen ‘referendum’ zich niet laat vangen in een simpele en allesomvattende 
definitie. De conclusie dat er geen universele referendumterminologie bestaat lijkt dan ook de juiste te zijn. De 
alledaagse referendumpraktijk laat zien dat referenda qua kenmerken sterk van elkaar verschillen. Dit geldt 
niet alleen voor referenda in verschillende landen maar, zoals ook uit het volgende hoofdstuk zal blijken, voor 
referenda die in Nederland door de tijd heen zijn en worden georganiseerd. Vanwege de enorme variëteit aan 
                                                           
101
 Volgens Gilhuis (1981, p. 29) gaat het bij een plebisciet over het al dan niet uitspreken van vertrouwen in een persoon 
of groep of het al dan niet aanvaarden van een besluit over een bepaalde zaak. Butler en Ranney (1994, p. 1) stellen dat het 
plebisciet in sommige landen als synoniem wordt gebruikt voor het referendum, maar dat het woord vanwege misbruik 
door onder meer Adolf Hitler tijdens de Tweede Wereldoorlog een dermate negatieve connotatie heeft gekregen dat we het 
woord plebisciet maar beter niet meer kunnen gebruiken.  
102
 Elzinga, D.J., Hoogers, H.G., Koopman, J., & Thomas, B. (1996). Het lokale referendum: een handleiding voor de praktijk. 
Alphen aan den Rijn: Samsom H.D. Tjeenk Willink. Volgens Gilhuis (1981, p. 29) gaat het bij een plebisciet over het al dan 
niet uitspreken van vertrouwen in een persoon of groep of het al dan niet aanvaarden c.q. verwerpen van een besluit met 
een zakelijk karakter.  
103
 Geciteerd in: Lunsing, J.R. (2008). De besluitenguillotine: hoe het lokaal bestuur een referendum kan winnen. Den Haag: 
Uitgeverij Lemma, p. 128; Ibid, p. 23. 
104
 Flier, M.J. van der (1909). Het referendum (dissertatie Rijksuniversiteit Leiden, Nederland). ‘-Gravenhage: N.V. Electr. 
Drukkerij “Luctor et emergo”.  
105
 Geciteerd in: Gallagher, M., & Uleri, P.V. (Eds.). (1996). The Referendum Experience in Europe. Houndmills: Macmillan 
Press Ltd., p. 2. 
106
 Geciteerd in: Gallagher, M., & Uleri, P.V. (Eds.). (1996). The Referendum Experience in Europe. Houndmills: Macmillan 
Press Ltd., pp. 2-3. 
107
 Ibid., p. 3. 
108
 Ibid., p. 3. 
25
