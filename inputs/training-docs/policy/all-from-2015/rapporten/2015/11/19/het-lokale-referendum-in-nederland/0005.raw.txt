De doelen van deze verkenning zijn als volgt. Ten eerste, het schetsen van de bestuurlijke en politieke 
ontwikkeling van het referendum in Nederland. Ten tweede, het geven van een systematisch overzicht van het 
referendum in Nederland door in te gaan op de meest relevante kenmerken van de Nederlandse 
referendumpraktijk. Ten derde, inzoomen op mogelijke en reële verwachtingen voor de toekomst van het 
lokale referendum in Nederland.  
 Voor deze verkenning wordt gebruik gemaakt van een literatuurstudie en een dataset die is 
6
samengesteld door middel van uitgebreid archiefonderzoek. Op basis van eigen onderzoek naar lokale 
referenda in Nederland bleek dat de reeds bestaande en veel gehanteerde dataset van referendumplatform.nl 
op een aantal punten onjuist en onvolledig is. Zo worden niet alle lokale referenda in de dataset genoemd en is 
de hoeveelheid getoonde data beperkt. Vanwege het gebrek aan informatie zijn wij zelf een inventarisatie 
gestart naar de lokale referendumsituatie in Nederland. Via de zoekfunctie van LexisNexis is gezocht in 
krantenartikelen naar: ‘lokale referenda’, ‘referendum’, ‘volksraadpleging(en)’, ‘burgerraadpleging(en)’ en 
‘volksinitiatief’. Aangezien de krantendatabase van LexisNexis slechts teruggaat tot 1995, is voor de kranten 
7
uit een verder verleden gebruik gemaakt van de krantendatabase van de Koninklijke Bibliotheek (KB). Tevens 
is als input gebruik gemaakt de lijst van lokale referenda van het Referendum Platform en de in voetnoot 4 
genoemde publicaties over diverse aspecten van referenda, waarin vaak werd verwezen naar in Nederland 
georganiseerde lokale referenda. Na de inventarisatie zijn de desbetreffende gemeenten aangeschreven met 
een uitgebreid verzoek om informatie over de gehouden referenda. Voor de informatie over referenda die wat 
verder weg in het verleden liggen, en/of die gehouden in gemeenten die inmiddels niet meer bestaan, moest 
veelal een bezoek worden gebracht aan verschillende gemeentelijke en regionale archieven door heel 
Nederland. Om ook op de hoogte te blijven van actuele referenda(discussies) in Nederland is een dagelijkse 
‘Google Alert’ ingesteld voor ‘referendum’ en ‘referenda’. Het resultaat is een actuele en volledige dataset van 
8
lokale referenda in Nederland. De analyses in deze verkenning zijn hierop gebaseerd.  
 Op basis van de onderzoeksdoelen zijn de volgende onderzoeksvragen geformuleerd: hoe heeft het 
referendum zich ontwikkeld binnen de bestuurlijke en politieke context in Nederland (hoofdstuk 2)? Hoe 
functioneert het referendum in de Nederlandse lokale democratie (hoofdstuk 3)? Welke realistische scenario’s 
zijn er voor het referendum in Nederland op de middellange termijn (hoofdstuk 4)?  
 
 
                                                           
Rijksuniversiteit Limburg, Nederland). ’s-Gravenhage: Sdu Juridische en Fiscale Uitgeverij; Steur, B.F. (red.). (2005). De 
keuze om te kiezen: referenda in Nederland. ’s-Gravenhage: Elsevier Overheid.  
6
 De enige openbare dataset over lokale referenda, die in het onderzoek naar het referendum in Nederland door velen wordt 
gebruikt, is samengesteld door de pro-referendumorganisatie genaamd Referendum Platform. Bezoek voor de website van 
deze organisatie de volgende URL: www.referendumplatform.nl.  
7
 Sinds enige tijd werkt de KB onder meer samen met de Universiteit van Amsterdam, de Universiteit Leiden, de Universiteit 
Utrecht en de Rijksuniversiteit Groningen aan een grote krantendatabase met kranten en tijdschriften tot 1995. Deze 
database is te benaderen via de volgende URL: www.delpher.nl.  
8
 Delen uit deze verkenning zijn gepresenteerd op de conferentie van de European Group of Public Administration (EGPA) 
in Edinburgh in september 2013 en de conferentie van het Netherlands Institute of Government (NIG) in Delft in november 
2014.  
5
