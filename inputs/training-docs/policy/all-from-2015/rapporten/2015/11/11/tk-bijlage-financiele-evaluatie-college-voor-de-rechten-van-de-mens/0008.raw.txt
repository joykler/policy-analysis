FINANCIËLE EVALUATIE COLLEGE VOOR DE RECHTEN VAN DE MENS 
 Ouderenzorg en mensenrechten 
 Migratie en mensenrechten 
 Discriminatie bij toegang tot de arbeidsmarkt 
 Ratificatie en implementatie van het VN-verdrag inzake de rechten van personen 
met een handicap 
 Mensenrechteneducatie 
 Ratificatie van overige verdragen 
 
Het strategische plan is vervolgens omgezet in activiteiten die ook daadwerkelijk worden 
uitgevoerd. Alle onderdelen van de wettelijke taakstelling en de ambities van het College 
zijn langs deze weg geconcretiseerd in activiteiten. Dat wil niet zeggen dat alle onderdelen 
van de wettelijke taak, naar het oordeel van het College zelf, ook steeds voldoende aan-
dacht krijgen. Het College is met name niet tevreden over de inzet voor de taak “het geven 
van voorlichting en het stimuleren en coördineren van onderwijs over de rechten van de 
mens”. De aanvankelijke opzet om de mensenrechten onderdeel te laten worden van de 
kerndoelen in het primair en voortgezet onderwijs liep stuk op het gebrek aan bereidheid 
daartoe van de verantwoordelijke bewindspersonen. Daarop zag het College zich genood-
zaakt om veel meer zelf rechtstreeks op het onderwijsveld gerichte activiteiten te ontplooi-
en. Het College beschikt vooralsnog echter niet over de mensen en middelen die nodig zijn 
voor een effectieve aanpak van de educatieve taak langs deze lijnen. 
 
Organisatie en middelen 
De omvang van het budget van het College bedroeg in 2014 circa € 5,7 miljoen. Dit komt 
vrijwel overeen met het budget dat voorheen voor de Commissie gelijke behandeling be-
schikbaar was: € 5,6 miljoen in 2010. Een verhoging van dat budget met € 0,9 miljoen 
(waarvan € 0,6 miljoen structureel) bij de start van het College is door rijksbrede bezuinigin-
gen inmiddels voor het grootste deel teniet gedaan. Om dit te ondervangen heeft het Colle-
ge vanaf 2013 maatregelen genomen om zowel de materiële als de personele kosten terug 
te brengen. Van de formeel beschikbare formatie van 57,6 fte wordt per januari 2015 48,5 
fte feitelijk ingevuld. De krimp is vooral gerealiseerd op College- en managementniveau en 
door te snijden in de materiële uitgaven. Er heeft met name in het oordelenproces een effi-
ciencyslag plaatsgevonden door een verschuiving van taken van duurdere naar goedkopere 
medewerkers. Het oordelenproces is ook efficiënter geworden als het gaat om de doorloop-
tijden. De voorzitter van het College heeft in een aantal brieven en overleggen haar zorgen 
geuit over het afnemende budget. Uit interviews blijkt dat het standpunt van het departe-
ment is dat de bezuinigingen voor alle onderdelen van de Rijksoverheid geldt en dat er geen 
reden is om het College voor de Rechten van de Mens daarvan uit te sluiten. 
 
De financiële verantwoording van het College aan het beheersdepartement verloopt vol-
gens de reguliere departementsbrede P&C-cyclus. Dat betekent dat de gebruikelijke checks 
and balances binnen de rijksdienst, zoals de jaarlijkse accountantscontrole, de reguliere 
planning- & controlcyclus en algemene financiële kaders omtrent inhuur van externen, fac-
turen en aanbestedingsregels, ook voor het College gelden. Echter, in overeenstemming 
met de zelfstandigheid van het College, is de verlangde verantwoordingsinformatie relatief 
globaal en gaan de gesprekken met het beheersdepartement over hoofdlijnen.  
 
Percepties 
Over het algemeen zijn de externe stakeholders en onafhankelijke deskundigen positief over 
de door het College gestelde prioriteiten en de mate waarin daaraan en aan de wettelijke 
taken uitvoering wordt gegeven. Mensenrechteneducatie, een van de zes prioriteiten, 
springt er in negatief opzicht uit: 42% van de respondenten die hierover een opvatting heb-
3
