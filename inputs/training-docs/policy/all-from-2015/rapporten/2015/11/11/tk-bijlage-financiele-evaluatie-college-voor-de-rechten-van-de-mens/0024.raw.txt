FINANCIËLE EVALUATIE COLLEGE VOOR DE RECHTEN VAN DE MENS 
De eerste taak is een taak die voorheen door de Commissie gelijke behandeling werd ver-
richt. De taken van deze commissie zijn sinds 2012 belegd bij het College voor de Rechten 
van de Mens, met grotendeels dezelfde personele bezetting. Hierop wordt verder ingegaan 
in paragraaf 3.2.2.  
2.4  De ambities, taken en activiteiten van het College  
2.4.1. Selectie van taken en activiteiten tijdens het oprichtingsproces 
Nadat besloten was tot de oprichting van een nationaal mensenrechteninstituut is anderhalf 
jaar intensief gewerkt om het nieuwe College vorm te geven. Dit oprichtingsproces was op-
gebouwd uit een reeks deelprojecten die tot doel hadden invulling te geven aan het brede 
mandaat dat de wetgever aan het College had verleend. Er zijn inventariserende onder-
zoeken uitgevoerd op nationaal en internationaal niveau, er is een afwegingskader opge-
steld voor de selectie van onderwerpen voor het College, in zestien issuepapers zijn veertien 
mensenrechtenkwesties op relevantie onderzocht en er is een strategisch plan opgesteld 
dat voor de jaren 2013-2015 een kader schetst waarin het College zijn taken uitvoert. In de 
bijgaande figuur wordt de relatie geschetst tussen de verschillende door het oprichtingscon-
sortium geproduceerde documenten. 
 
15
 FIGUUR 2.1: SCHEMATISCHE WEERGAVE OPRICHTINGSPROCES 
Het inventariserende onderzoek vormde de eerste stap in de selectie van prioritaire onder-
werpen uit de veelheid van thema’s die zich aandienden. Dit onderzoek is uitgevoerd onder 
auspiciën van de Cgb, als kwartiermaker voor het College. Er zijn gesprekken gevoerd met 
meer dan 150 externe deskundigen (waaronder wetenschappers, rechters, politici en verte-
genwoordigers van maatschappelijke organisaties en ministeries) over mogelijke onderwer-
pen waar het College voor de Rechten voor de Mens zich mee bezig kan houden. Daarnaast 
is er een internationaal onderzoek uitgevoerd om inzicht te verwerven in onder meer het 
werk van internationale toezichthoudende organen en non-gouvernementele organisaties 
op het terrein van de mensenrechten. Zo is bij bestaande NIRM’s (onder meer die van 
                                                           
15
 Schema afwegingskader 25-5-2011 door het oprichtingsconsortium opgesteld. 
19
