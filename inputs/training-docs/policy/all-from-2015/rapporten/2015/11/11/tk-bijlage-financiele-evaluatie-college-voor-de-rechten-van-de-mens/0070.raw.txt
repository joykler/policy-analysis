FINANCIËLE EVALUATIE COLLEGE VOOR DE RECHTEN VAN DE MENS 
2. Hoe heeft het College de ambitie vertaald in activiteiten die gericht zijn op het uit-
voering geven aan de ambitie? 
 
De wettelijke taken van het College zijn als volgt te clusteren: 
1. Oordelend: onderzoek gelijke behandeling en daaruit voortvloeiende oordelen  
2. Adviserend: onderzoek, stimuleren van onderzoek, rapportage en advies  
3. Normerend: ratificatie, aansporen daartoe, naleving 
4. Voorlichtend: voorlichting en educatie  
 
Het College heeft in het verlengde van zijn wettelijke taken de volgende missie geformu-
leerd: 
Het College voor de Rechten van de Mens belicht, bewaakt en beschermt mensen-
rechten, bevordert de naleving van mensenrechten (inclusief gelijke behandeling) 
in praktijk, beleid en wetgeving, en vergroot het bewustzijn van mensenrechten in 
Nederland.” 
Deze missie is in het Strategisch Plan uitgewerkt in vijf strategische doelen: 
1. In beleid, wet- en regelgeving zijn/worden de mensenrechten geborgd. 
2. Schendingen van mensenrechten door overheid en derden worden voorkomen of 
gecorrigeerd. 
3. Alle mensen in Nederland begrijpen hun rechten en die van anderen en zijn in staat 
deze in de praktijk te genieten. 
4. Overheid, parlement, organisaties en individuen nemen actief eigen verantwoorde-
lijkheid op het gebied van mensenrechten. 
5. Het College voor de rechten van de mens ontwikkelt zich tot een gezaghebbend in-
stituut op het gebied van de mensenrechten in Nederland. 
 
Inhoudelijk heeft het College er in zijn strategische agenda voor gekozen om de volgende 
thema’s centraal te stellen: 
 Ouderenzorg en mensenrechten 
 Migratie en mensenrechten 
 Discriminatie bij toegang tot de arbeidsmarkt 
 Ratificatie en implementatie van het VN-verdrag inzake de rechten van personen 
met een handicap 
 Mensenrechteneducatie 
 Ratificatie van overige verdragen 
 
3. Welke onderdelen van de ambitie zijn na twee jaar wel/deels/niet geconcretiseerd 
tot activiteiten die in uitvoering zijn? 
 
Voor alle taken, doeleinden en thema’s zijn activiteiten ontwikkeld en ten uitvoer gelegd. 
Zowel het College zelf als een deel van de ondervraagde stakeholders en experts menen dat 
het thema ‘Mensenrechteneducatie’ nog onvoldoende van de grond is gekomen.  
Deelonderzoek B: organisatie, middelen en activiteiten 
4. Wat is de rechtsvorm van het College en wat zijn de implicaties daarvan? Wat 
houdt de beheersverantwoordelijkheid van het ministerie van Veiligheid & Justitie 
in en wat is de financiële en juridische relatie tussen de financierende ministeries 
en het College?  
65
