FINANCIËLE EVALUATIE COLLEGE VOOR DE RECHTEN VAN DE MENS 
de wetgever aan het College had verleend. Dit proces culmineerde in een strategisch plan 
dat voor de jaren 2013-2015 een kader schetst waarin het College zijn taken uitvoert. Uit de 
analyse van dit keuzeproces zoals die in de voorgaande paragrafen is gemaakt, valt te con-
cluderen dat het College zorgvuldig en weloverwogen gezocht heeft naar de meest optimale 
invulling van zijn wettelijke taken, gegeven de beschikbare middelen.  
 
Het strategische plan is vervolgens omgezet in activiteiten die ook daadwerkelijk worden 
uitgevoerd. Alle onderdelen van de wettelijke taakstelling en de ambities van het College 
zijn langs deze weg geconcretiseerd in activiteiten. Dat wil niet zeggen dat alle onderdelen 
van de wettelijke taak, naar het oordeel van het College zelf, ook steeds voldoende aan-
dacht krijgen. Het College is met name niet tevreden over de inzet voor de taak “het geven 
van voorlichting en het stimuleren en coördineren van onderwijs over de rechten van de 
mens”. De aanvankelijke opzet om de mensenrechten onderdeel te laten worden van de 
kerndoelen in het primair en voortgezet onderwijs liep stuk op het gebrek aan bereidheid 
dienaangaande van de verantwoordelijke bewindspersonen. Daarop zag het College zich 
genoodzaakt om veel meer zelf rechtstreeks op het onderwijsveld gerichte activiteiten te 
ontplooien. Het College beschikt vooralsnog echter niet over de mensen en middelen die 
nodig zijn voor een effectieve aanpak van de educatieve taak langs deze lijnen. 
  
34
