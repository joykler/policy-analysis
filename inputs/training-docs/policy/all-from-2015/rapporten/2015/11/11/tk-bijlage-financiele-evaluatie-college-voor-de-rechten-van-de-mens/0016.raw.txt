FINANCIËLE EVALUATIE COLLEGE VOOR DE RECHTEN VAN DE MENS 
Triangulatie 
De onderzoeksopzet biedt de mogelijkheid om op gestructureerde wijze de kwalitatieve 
onderzoeksmethoden zoals de documentstudie en de verschillende interviews en de kwan-
titatieve methoden, zoals de enquête en het boekenonderzoek op een geaggregeerd ni-
veau, te combineren en te analyseren. Aan de hand van dit raamwerk zijn de resultaten van 
de reconstructie van de ambitie, te weten de inventarisatie van de uitgevoerde activiteiten 
gerelateerd aan de besteding van middelen en de inventarisatie van de prestaties, met el-
kaar in samenhang bezien en geanalyseerd. Zodoende is er sprake geweest van triangulatie: 
de informatie uit de verschillende bronnen leverde een triangulatie (driehoeksmeting) van 
onderzoeksresultaten op.  
1.5  Afbakening, beperkingen en gebruik van het onderzoek 
Dit onderzoek is een financiële evaluatie en betreft primair de activiteiten van het College 
voor de Rechten van de Mens in relatie tot de ambities en de beschikbare middelen. Waar 
dit onderzoek nadrukkelijk niet over gaat is de effectiviteit van de activiteiten van het Colle-
ge, oftewel, worden de doelstellingen gerealiseerd? Dat zal onderwerp van onderzoek zijn in 
een evaluatie die naar verwachting in 2017 (vijf jaar na oprichting) zal plaatsvinden. De fo-
cus van het onderzoek is dus beperkt.  
 
In het kader van het onderzoek is wat de inzet van mensen en middelen betreft sprake van 
secundaire analyse. De onderzoekers waren voor de beschrijving van feiten en ontwikkelin-
gen afhankelijk van de bij het College beschikbare (financiële) gegevens en door het College 
verstrekte informatie. De administratie van het College was niet toereikend voor een gron-
dige analyse van de bedrijfsvoering zoals bedoeld in onderzoeksvraag 8. Op verzoek van de 
onderzoekers heeft het College aanvullende voor dit doel gegenereerde informatie ver-
strekt hetgeen een aanvaardbare beantwoording van de onderzoeksvraag mogelijk maakte.  
 
Het budget en de formatie van het College zijn in het kader van het onderzoek niet vergele-
ken met andere, internationale mensenrechtenorganisaties. Naar het oordeel van de op-
drachtgevers zijn de nationale mensenrechteninstituten in andere landen naar aard, taak-
opvatting taakinvulling en financiering niet te vergelijken met het College voor de Rechten 
van de Mens.  
 
Een van de onderzoeksvragen is of het College volgens onder meer stakeholders en onaf-
hankelijke deskundigen voldoende geld krijgt. Gebleken is dat het voor externen vrijwel 
onmogelijk is om aan te geven of het budget van het College voldoende is. Ze weten vaak 
niet hoe hoog het budget is, wat er precies mee gedaan wordt en wat de kosten en uitgaven 
zijn. Oordelen over het al dan niet toereikend zijn van het budget zullen dan vooral geba-
seerd zijn op gevoel en perceptie en niet op feiten. De oordelen van het College en het mi-
nisterie van V&J op de vraag of het budget toereikend is, zullen deels ingekleurd zijn door 
het eigen perspectief. Het doel van dit onderzoek was niet om (op basis van de verzamelde 
empirische gegevens) te concluderen of het budget van het College toereikend is. Dat zou-
den de onderzoekers ook niet kunnen; eenduidige maatstaven om de feitelijke situatie aan 
te toetsen ontbreken. 
 
Dit rapport bevat een beredeneerd oordeel over het kostenbewustzijn van het College, over 
de wijze waarop het College zijn keuzen maakt en prioriteiten stelt en in hoeverre dat wel-
overwogen gebeurt. Voorts beantwoordt het rapport de vraag of het College naar het oor-
deel van stakeholders en externe deskundigen de juiste prioriteiten stelt en de juiste activi-
11
