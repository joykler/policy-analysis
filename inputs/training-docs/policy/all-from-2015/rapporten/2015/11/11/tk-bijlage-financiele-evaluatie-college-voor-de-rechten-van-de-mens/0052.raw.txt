FINANCIËLE EVALUATIE COLLEGE VOOR DE RECHTEN VAN DE MENS 
noemde 5-maandsrapportage in waarover een gesprek plaats vindt. Vanwege de onafhan-
kelijke positie van het College is de van het College verlangde informatie minder gedetail-
leerd en uitgebreid dan van ‘gewone’ zelfstandig bestuursorganen wordt verwacht. Om 
diezelfde reden onthoudt het ministerie van Veiligheid en Justitie zich ervan inhoudelijk 
sturend of beïnvloedend op te treden. 
 
De verantwoordingsinformatie die het College naar buiten brengt is vanuit een oogpunt van 
bedrijfsvoering relatief summier. De 5-maandsrapportages bieden geen inzicht in de verde-
ling van de beschikbare middelen over verschillende taken en activiteiten. Men vindt er 
alleen een verdeling over personele en materiële kosten (beide cumulatief). Ook is er geen 
verdere uitsplitsing naar bijvoorbeeld huisvestingskosten, kosten voor ICT, voorlichtingsma-
teriaal, personele kosten voor Collegeleden, wachtgeldbetalingen, overhead, etc. De 5-
maandsrapportages en de jaarverslagen bevatten wel gegevens over de producten van het 
College (kwalitatieve en kwantitatieve rapporteren wel over de producten van het College 
over bijvoorbeeld oordelen, adviezen, onderzoeken).  
 
Voor elk van de vier jaar dat het College bestaat ontving het een decharge van de directie 
Rechtsbestel van het ministerie van V&J. Daarmee gaf de directeur Rechtsbestel te kennen 
op grond van het jaarverslag het gevoerde beheer en de financiële verantwoording goed te 
keuren. Respondenten van V&J verklaarden dat de onafhankelijkheid van het College er niet 
aan in de weg staat om het College erop aan te spreken bij een vermoeden van verspilling. 
Daar is echter nooit sprake van geweest. Desondanks achten de respondenten van het mi-
nisterie een nadere uitsplitsing van financiële gegevens gewenst.  
3.7  Conclusie 
Het budget voor het College is in 2014 nagenoeg gelijk aan dat in 2010 (Cgb). In de feitelijke 
kosten van het College en zijn voorganger Cgb is een piek te zien in 2011 en 2012. In 2011 is 
een deel van de werkzaamheden en bijbehorend budget ingezet om voorbereidingen te 
treffen op het College voor de Rechten van de Mens. In de jaren na de oprichting van het 
College is het budget verminderd door bezuinigingen die in alle begrotingsonderdelen van 
het ministerie hebben plaatsgevonden. Om dit te ondervangen heeft het College vanaf 2013 
maatregelen genomen om zowel de materiële als de personele kosten terug te brengen. 
Van de formeel beschikbare formatie van 57,6 fte wordt per januari 2015 48,5 fte feitelijk 
ingevuld. De krimp is vooral gerealiseerd op College- en managementniveau en door te snij-
den in de materiële uitgaven.  
 
De doelmatigheid van de uitgaven is maar in geringe mate uit de gegevens op te maken. 
Hoewel het budget en de realisatie helder is en de output in het aantal adviezen, rapporten 
en oordelen ook, is in de throughput veel onduidelijkheid over de effectiviteit. Er heeft met 
name in het oordelenproces een efficiencyslag plaatsgevonden door een verschuiving van 
taken van duurdere naar goedkopere medewerkers. Het oordelenproces is ook efficiënter 
als het gaat om de doorlooptijden. Het streven is om een verzoek om een oordeel binnen 
zes maanden af te handelen. Daar slaagt het College steeds beter in.  
 
De voorzitter van het College heeft in een aantal brieven en overleggen haar zorgen geuit 
over het afnemende budget. Er is door de minister niet schriftelijk op de brieven van het 
College gereageerd, wel zijn ze aan de orde gekomen in het bestuurlijk overleg. Uit inter-
views blijkt dat het standpunt van het departement is dat de bezuinigingen voor alle onder-
47
