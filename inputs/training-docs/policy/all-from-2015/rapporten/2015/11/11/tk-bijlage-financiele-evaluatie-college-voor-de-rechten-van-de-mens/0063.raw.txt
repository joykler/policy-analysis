FINANCIËLE EVALUATIE COLLEGE VOOR DE RECHTEN VAN DE MENS 
taken en activiteiten dat voortvloeit uit ‘de ambitie’, de ambitie om een goed functionerend 
en gezaghebbend nationaal instituut voor de rechten van de mens te zijn. Een nog veel gro-
ter aantal activiteiten is niet door de filter van het afwegingskader gekomen. Kortom, het 
College heeft de afgelopen jaren geroeid met de riemen die het van de begrotingswetgever 
heeft gekregen.  
 
Alvorens in te gaan op de vraag of deze middelen voldoende waren en zullen zijn voor een 
adequate uitvoering van alle taken dient eerst te worden nagegaan of de beschikbare mid-
delen goed zijn besteed. 
5.3  Doelmatigheid 
De vraag of de door het College gekozen allocatie van middelen heeft geleid tot een goede 
besteding van het beschikbare budget kan op twee manieren worden beantwoord. In de 
eerste plaats kan men zich afvragen of de juiste prioriteiten zijn gesteld. Welnu, andere keu-
zen waren ongetwijfeld denkbaar. Er zijn respondenten die andere accenten zouden leggen; 
sommigen zouden zelfs geheel andere keuzen maken. Over het algemeen is er bij externe 
stakeholders en andere deskundigen echter een grote mate van instemming met de ge-
maakte keuzes. Met andere keuzen zou het beslag op de middelen overigens niet zo maar 
minder of meer worden. Belangrijker: die alternatieven zijn niet per se beter of slechter. Er 
zijn geen harde normen om dit soort keuzen te geleiden, anders dan het ruime raamwerk 
van de Paris Principles. Het systeem van een onafhankelijk instituut, van een zelfstandig 
orgaan, betekent nu juist dat het College als enige geroepen is om dat soort keuzen te ma-
ken en dat soort allocatieve beslissingen te nemen. Mocht het daarbij buiten het raamwerk 
treden waarbinnen een NHRI geacht wordt te opereren dan is het aan de accrediterende 
instantie om dat oordeel te vellen.  
 
In de tweede plaats kan men zich afvragen of de volgens het allocatiesysteem van het Colle-
ge toegedeelde middelen doelmatig zijn besteed. Had men met hetzelfde geld meer kunnen 
doen? Of zouden dezelfde resultaten met minder financiële inspanningen bereikbaar zijn 
geweest? Het onderzoek heeft geen indicaties opgeleverd dat het College zijn middelen níet 
doelmatig heeft besteed. Het financieel beheer van het instituut heeft wel te kampen met 
ondoelmatige elementen die buiten het bereik van het College zelf liggen. Het meest belas-
tend zijn de wachtgeldrechten die de leden van het College na ommekomst van hun zittings-
termijn genieten. De lasten van het wachtgeld (werkloosheidsuitkering, aanvullende uitke-
ring en aansluitende uitkering) komen geheel voor rekening van het College. De ww-
uitkeringen en wachtgeldregeling kostten het College in 2014 € 177.442, naar verwachting 
in 2018 oplopend tot bijna € 300.000.  
 
De financiële verslaglegging is volgens sommige respondenten uit de omgeving van het Col-
lege niet state of the art. Zo zou een betere inzicht in en een betere beheersing van de kos-
ten bereikt kunnen worden door een goede kostencalculatie vooraf plus een nacalculatie 
voor projecten. De gehanteerde werkwijze voor de kostenbeheersing van projecten is een 
bindende budgettering in uren vooraf, op basis van een door de medewerkers zelf ingeschat 
en door de leidinggevenden geaccordeerd tijdsbeslag. Gegevens over de toedeling van fi-
nanciële middelen aan afzonderlijke activiteiten en van projecten worden niet gegenereerd. 
In de meest vergaande vorm van een rationeel beheersysteem leidt systematische nacalcu-
latie tot een zodanig inzicht in de kosten dat elke activiteit van een prijs kan worden voor-
zien. De bedrijfsvoering zou dan gebaseerd kunnen worden op een PxQ (prijs maal hoeveel-
heid) systeem zoals in grote delen van de rijksdienst wordt nagestreefd. Het is echter 
58
