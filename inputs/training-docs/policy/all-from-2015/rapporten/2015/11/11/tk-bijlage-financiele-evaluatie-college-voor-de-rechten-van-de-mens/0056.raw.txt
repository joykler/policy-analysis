FINANCIËLE EVALUATIE COLLEGE VOOR DE RECHTEN VAN DE MENS 
De respondenten is in de enquête ook gevraagd de zes prioriteiten te ordenen. De wat de 
respondent betreft belangrijkste prioriteit kreeg daarbij de score 1 en de minst belangrijke 
de score 6. Een gemiddeld lage score betekent een hoge prioriteit.  
TABEL 4.4: RANGORDE VAN PRIORITEITEN DOOR RESPONDENTEN (N=77) 
PRIORITEIT SCORE 
migratie en mensenrechten 2,05 
discriminatie tot toegang tot de arbeidsmarkt 2,60 
Mensenrechteneducatie 3,08 
ouderenzorg en mensenrechten 4,05 
ratificatie / implementatie VN-verdrag inzake rechten van personen met een handicap 4,14 
ratificatie van overige verdragen 5,04 
 
Er tekent zich dus een duidelijk rangorde af. Ratificatie van verdragen heeft bij responden-
ten geen hoge prioriteit. Ook ‘ouderenzorg en mensenrechten’ heeft bij de externe deskun-
digen een lage prioriteit. Een van de respondenten over beide thema’s: 
"Ik vind ouderorganisaties en mensenrechten niet de eerste prioriteit en ratificatie 
van overige verdragen ook niet. Het verdrag dat gericht is op personen met een 
handicap ook niet. Laat het college zich concentreren op mensenrechten proble-
men in de praktijk. Aan ratificatie van verdragen werken andere organisaties." 
Het is echter geen keuze van het College om de ratificatie als prioriteit te benoemen, want 
het is een wettelijke taak.  
 
Op het terrein van de mensenrechten zijn diverse organisaties actief die vaak deelbelangen 
vertegenwoordigen of behartigen. Een terugkerend thema in de gesprekken die we gevoerd 
zijn hebben met stakeholders en externe deskundigen is dat men aangeeft het van belang te 
vinden dat het College zich beperkt tot prioriteiten en taken die niet door andere organisa-
ties verricht worden. Enkele stakeholders: 
"Van belang is om bij prioriteitstelling de toegevoegde waarde op te zoeken. Zo is 
ouderenzorg logisch omdat daar specifiek het mensenrechtenoogpunt mist, maar 
migratie doen zoveel organisaties dat de meerwaarde er nauwelijks is. " 
"Ik kan me vinden in de meeste prioriteiten. Wel vind ik het belangrijk dat het Col-
lege goed inventariseert welke andere onafhankelijke instanties al actief zijn in een 
bepaald thema, om overlap en dubbel werk te voorkomen. Een voorbeeld is het 
werk van het College op het gebied van mensenhandel, waarbij mij niet duidelijk is 
hoe dit zich verhoudt tot het werk van de Nationaal Rapporteur Mensenhandel." 
Van de respondenten van de enquête is een kwart van mening dat er onderwerpen zijn 
(andere dan de prioriteiten die door het College gesteld zijn) waaraan het College onvol-
doende prioriteit geeft. Er is daarbij geen gemene deler wat betreft de door hen gemiste 
prioriteiten, geen enkel onderwerp wordt vaker dan twee keer genoemd.  
 
De mate waarin het College volgens de respondenten van de enquête voldoende uitvoering 
geeft aan de door haarzelf gestelde prioriteiten in weergegeven in de volgende tabel.  
51
