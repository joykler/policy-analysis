FINANCIËLE EVALUATIE COLLEGE VOOR DE RECHTEN VAN DE MENS 
 
Het College heeft drie adviezen aan de Tweede Kamer gericht: één over de medische zorg 
voor vreemdelingen, één over de minimaal vereiste zorg voor uitgeprocedeerde asielzoe-
kers en één over opvang en terugkeer van mensen zonder verblijfstitel.  
 
Op Europees niveau heeft het College deel genomen aan beraadslagingen gericht op de 
verbetering van de rechtspositie van onderscheiden groepen migranten. Ook heeft men 
meer in het algemeen het netwerk van contacten rond mensenrechten en migratie in Den 
Haag versterkt. 
 
Discriminatie bij toegang tot de arbeidsmarkt (strategische agenda) 
“Gebleken is dat verschillende groepen belemmeringen, waaronder discriminatie, bij de 
toegang tot de arbeidsmarkt ondervinden en dat er tot nu toe onvoldoende maatregelen 
zijn genomen om discriminatie door werkgevers en de uitzendbranche tegen te gaan”, aldus 
het Strategisch Plan. Het College heeft zich daarom ten doel gesteld om discriminatie en 
andere belemmeringen die mensen met een beperking, ouderen, jongeren en etnische 
minderheden ondervinden te identificeren en tegen te gaan. Voor dit onderwerp heeft het 
College in het verslagjaar sterk geïnvesteerd in een programma van voorlichting en training 
(“Selecteren zonder vooroordelen”). Het College heeft vijftien trainingen voor werkgevers 
verzorgd. Ook is een pool van acht externe trainers opgeleid om samen met medewerkers 
van het College trainingen te kunnen verzorgen. Daarnaast is een online voorlichtingscam-
pagne gevoerd, heeft men een seminaar georganiseerd en is bijgedragen aan een SER-
advies over dit thema. Ook heeft men nauw contact onderhouden met de Inspectie SZW en 
andere overheidsinstanties.  
 
Mensenrechteneducatie (strategische agenda) 
Het College heeft als wettelijke taak om de mensenrechteneducatie te coördineren en te 
stimuleren. Daarmee wil het College bevorderen dat in Nederland een cultuur groeit van 
respect voor mensenrechten. Dit doet het College onder meer door in te zetten voor meer 
onderwijs over mensenrechten op school. Het wil zich daarbij richten op zowel het reguliere 
onderwijs alsook op training van professionals. 
 
Vanaf de oprichting heeft het College getracht om met de staatssecretaris van Onderwijs tot 
afspraken te komen teneinde mensenrechten onderdeel te laten worden van de kerndoelen 
in het primair en voortgezet onderwijs. Op die manier zou de mensenrechteneducatie het 
best geborgd zijn, zo meende het College. De staatssecretaris was hiertoe echter niet be-
26
reid; het is staand beleid dat de kerndoelen tot een minimum beperkt blijven.  
 
Het College kwam vervolgens tot de conclusie dat het zich op eigen titel op het onderwijs-
veld moest richten. Samenwerken met ngo’s werd daarbij wel nuttig geacht, maar omdat 
deze zich richten op deelaspecten van het totale mensenrechtenpallet zitten er beperkingen 
aan. Het College is een onafhankelijke overheidsorganisatie met een wettelijke taak en 
heeft een meeromvattende ambitie: mensenrechteneducatie moet zoveel mogelijk het to-
taal van de mensenrechten omvatten en moet ingebed zijn in het onderwijs. Het College 
probeert de mensenrechteneducatie van de grond te krijgen door zich te richten tot onder-
wijskoepels, ngo’s, docenten, etc., onder meer om draagvlak voor het onderwerp te creëren 
                                                           
26
 De kerndoelen voor primair onderwijs en voortgezet onderwijs bevatten wel een doel dat beschouwd kan worden als een 
benadering van mensenrechten. Kerndoel 43 voor de onderbouw van het voortgezet onderwijs bijvoorbeeld luidt: “De leerling 
leert over overeenkomsten, verschillen en veranderingen in cultuur en levensbeschouwing in Nederland, leert eigen en an-
dermans leefwijze daarmee in verband te brengen, leert de betekenis voor de samenleving te zien van respect voor elkaars 
opvattingen en leefwijzen, en leert respectvol om te gaan met seksualiteit en met diversiteit binnen de samenleving waaron-
der seksuele diversiteit.” 
29
