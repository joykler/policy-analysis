FINANCIËLE EVALUATIE COLLEGE VOOR DE RECHTEN VAN DE MENS 
Als centrale maatstaf bij de afweging tussen deze vier opties kan het comparatief voordeel 
gelden: welke instantie kan de meeste effecten bereiken tegen de minste kosten? Ook de 
omgekeerde vraagstelling is relevant: waar kan het College zijn schaarse middelen met het 
grootste comparatieve effect inzetten? De prioritering en de strategische keuzen van het 
College zouden aan werfkracht kunnen winnen indien deze afwegingen er expliciet aan ten 
grondslag werden gelegd. Een argumentatie ten gunste van de uitbreiding van het budget 
van het College zou ermee gebaat zijn. 
5.6   Conclusie 
Zijn de financiële middelen waarover het College kan beschikken, toereikend om alle taken 
die voortvloeien uit de wet en internationale verdragen adequaat te verrichten? Daarover is 
nu het volgende te zeggen.  
 
De wetgever heeft het budget voor het College doelbewust nauwelijks verruimd, vergeleken 
met de middelen die de Commissie gelijke behandeling ter beschikking stonden, ervan uit-
gaande dat herschikking van bestedingen voldoende ruimte zou opleveren om de nieuwe 
taken te financieren. Het College is heel uitdrukkelijk van mening dat dit budget ontoerei-
kend is om alle ambities op een toereikend niveau te verwezenlijken. Deze opvatting van 
het College is niet zonder meer te onderbouwen door een verwijzing naar de vereisten van 
de Paris Principles met betrekking tot de financiële ruimte van een nationaal instituut. Inter-
views met stakeholders en deskundigen leveren al evenmin een ondubbelzinnige onder-
steuning van de claims van het College.  
 
De toereikendheid van het budget van het College kan langs indirecte weg beoordeeld wor-
den door de prioritering en de bedrijfsvoering van het College in aanmerking te nemen. Wat 
de prioritering betreft, om de beschikbare middelen zo doelmatig mogelijk in te zetten ter 
behartiging van zijn wettelijke taken heeft het College een adequaat afwegingskader opge-
steld waarmee prioriteiten en strategische keuzen gemaakt kunnen worden. Het afwegings-
kader zou aan scherpte kunnen winnen indien de activiteiten en (mogelijke) bijdragen van 
andere instellingen meer uitdrukkelijk onderdeel zouden worden van de strategie van het 
College. Er is geen reden om te twijfelen aan de doelmatigheid van de besteding van de 
middelen. Dat neemt niet weg dat de claims van het College dat het een tekort aan midde-
len heeft aan kracht zouden winnen indien het een omvattende en gedetailleerde verant-
woording van de aanwending van zijn middelen zou presenteren.  
 
 
 
  
63
