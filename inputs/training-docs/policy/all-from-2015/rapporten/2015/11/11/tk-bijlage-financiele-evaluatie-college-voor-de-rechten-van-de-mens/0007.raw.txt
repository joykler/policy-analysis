FINANCIËLE EVALUATIE COLLEGE VOOR DE RECHTEN VAN DE MENS 
 
Wat is de ambitie met het College voor de Rechten van de Mens, hoe functioneert het Colle-
ge en hoe is de wijze waarop het beschikbare budget is ingezet te beoordelen? 
 
Hoe beoordelen het College, de stakeholders en onafhankelijke deskundigen het aan het 
College toegekende budget, gegeven de ambitie die met het College bestaat? 
 
In het kader van het onderzoek zijn documenten bestudeerd, zijn financiële gegevens ge-
analyseerd, zijn interviews gehouden met 33 relevante sleutelfunctionarissen binnen en 
buiten het College en is een digitale enquête uitgezet onder stakeholders en onafhankelijke 
deskundigen.  
 
Doelen, taken en ambities 
Het College heeft een breed mandaat, waarbij de wettelijke taken nauw aansluiten bij de in 
de Paris Principles verwoorde competenties en verantwoordelijkheden. Samenvattend zijn 
de taken van het College als volgt te clusteren: 
1. Oordelend: onderzoek op het specifieke terrein van gelijke behandeling / oordelen 
2. Adviserend: onderzoek, stimulering van onderzoek, advies en rapportage op het 
brede terrein van de mensenrechten 
3. Normerend: advisering over en aansporing tot de ratificatie van mensenrechtenver-
dragen, en monitoring van de naleving van die verdragen 
4. Voorlichtend: voorlichting en educatie  
 
De eerste taak werd voorheen door de Commissie gelijke behandeling verricht. De taken 
van deze commissie zijn sinds 2012 belegd bij het College voor de Rechten van de Mens. De 
oordelende taak van het College is vraaggestuurd, dat wil zeggen dat de feitelijke omvang 
van de uitvoering van de met deze taak samenhangende activiteiten wordt bepaald door de 
vraag naar die activiteiten. Dit betreft met name de vragen die binnenkomen bij de frontof-
fice en het afhandelen van de verzoeken om oordelen.  
 
De adviserende en normerende taken van het College zijn niet vraaggestuurd. Het College 
had (overeenkomstig de Paris Principles) een grote vrijheid om keuzes te maken voor wat 
betreft de invulling die het aan de uitvoering van deze wettelijke taken wil geven. Tijdens 
het oprichtingsproces van het College is anderhalf jaar intensief gewerkt om invulling te 
geven aan het brede mandaat dat de wetgever aan het College had verleend. Dit proces 
culmineerde in een strategisch plan dat voor de jaren 2013-2015 een kader schetst waarin 
het College zijn taken uitvoert. Het College heeft zorgvuldig en weloverwogen gezocht naar 
de meest optimale invulling van zijn wettelijke taken, gegeven de beschikbare middelen. 
Deze missie is in het Strategisch Plan uitgewerkt in vijf strategische doelen: 
1. In beleid, wet- en regelgeving zijn/worden de mensenrechten geborgd. 
2. Schendingen van mensenrechten door overheid en derden worden voorkomen of 
gecorrigeerd. 
3. Alle mensen in Nederland begrijpen hun rechten en die van anderen en zijn in staat 
deze in de praktijk te genieten. 
4. Overheid, parlement, organisaties en individuen nemen actief eigen verantwoorde-
lijkheid op het gebied van mensenrechten. 
5. Het College voor de rechten van de mens ontwikkelt zich tot een gezaghebbend in-
stituut op het gebied van de mensenrechten in Nederland. 
 
Inhoudelijk heeft het College er in zijn strategische agenda voor gekozen om de volgende 
thema’s centraal te stellen: 
2
