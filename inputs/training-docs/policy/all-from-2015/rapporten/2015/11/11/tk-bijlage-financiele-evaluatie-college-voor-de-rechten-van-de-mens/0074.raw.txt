FINANCIËLE EVALUATIE COLLEGE VOOR DE RECHTEN VAN DE MENS 
Deelonderzoek D: doelmatigheid en benodigde middelen 
17. Hoe verhouden de feitelijke uitgaven en activiteiten, alsmede de (gerealiseerde en 
voorgenomen) bezuinigingen zich tot de in de achterliggende documenten en op-
richtingsdocumenten geformuleerde ambitie (vergelijking uitkomsten deelonder-
zoeken A en B)?  
18. In hoeverre kan concluderend worden gezegd, dat de uitgaven doelmatig zijn ge-
weest? Zijn er posten waar op bezuinigd zou kunnen worden (vergelijking uitkom-
sten deelonderzoeken A, B en C)?  
19. Zijn er risico’s die verbonden zijn aan de huidige financieringsstructuur voor het 
behoud van de A-status voor het College?  
20. Is het aan het College toegekende (structurele) budget voldoende volgens het oor-
deel van respectievelijk het College, de stakeholders en onafhankelijk deskundigen 
om te kunnen doen wat een mensenrechteninstituut in Nederland zou moeten 
doen volgens de in de achterliggende documenten en oprichtingsdocumenten ge-
formuleerde ambities (vergelijking deelonderzoeken A, B en C)?  
21.  Hoe zouden de financiën ter behoud van de A-status het beste gestructureerd 
kunnen worden?  
 
Zijn de financiële middelen waarover het College kan beschikken, toereikend om alle taken 
die voortvloeien uit de wet en internationale verdragen adequaat te verrichten? Daarover is 
nu het volgende te zeggen.  
 
De wetgever heeft het budget voor het College doelbewust nauwelijks verruimd, vergeleken 
met de middelen die de Commissie gelijke behandeling ter beschikking stonden, ervan uit-
gaande dat herschikking van bestedingen voldoende ruimte zou opleveren om de nieuwe 
taken te financieren. Het College is heel uitdrukkelijk van mening dat dit budget ontoerei-
kend is om alle ambities op een toereikend niveau te verwezenlijken. Deze opvatting van 
het College is niet zonder meer te onderbouwen door een verwijzing naar de vereisten van 
de Paris Principles met betrekking tot de financiële ruimte van een nationaal instituut. Inter-
views met stakeholders en deskundigen leveren al evenmin een ondubbelzinnige onder-
steuning van de claims van het College.  
 
De toereikendheid van het budget van het College kan langs indirecte weg beoordeeld wor-
den door de prioritering en de bedrijfsvoering van het College in aanmerking te nemen. Wat 
de prioritering betreft, om de beschikbare middelen zo doelmatig mogelijk in te zetten ter 
behartiging van zijn wettelijke taken heeft het College een adequaat afwegingskader opge-
steld waarmee prioriteiten en strategische keuzen gemaakt kunnen worden. Het afwegings-
kader zou aan scherpte kunnen winnen indien de activiteiten en (mogelijke) bijdragen van 
andere instellingen meer uitdrukkelijk onderdeel zouden worden van de strategie van het 
College. Er is geen reden om te twijfelen aan de doelmatigheid van de besteding van de 
middelen. Dat neemt niet weg dat de claims van het College dat het een tekort aan midde-
len heeft aan kracht zouden winnen indien het een omvattende en gedetailleerde verant-
woording van de aanwending van zijn middelen zou presenteren.  
6.2  Conclusies en aanbevelingen 
De centrale vraag van dit onderzoek luidt of de financiële middelen waarover het College 
kan beschikken, toereikend zijn om alle taken die voortvloeien uit de wet en internationale 
verdragen adequaat te kunnen verrichten. Alvorens een conclusie te formuleren omtrent 
deze kwestie moeten eerst enkele andere vragen van een antwoord worden voorzien. 
69
