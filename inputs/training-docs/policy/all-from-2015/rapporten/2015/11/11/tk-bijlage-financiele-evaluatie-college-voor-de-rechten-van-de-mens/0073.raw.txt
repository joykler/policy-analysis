FINANCIËLE EVALUATIE COLLEGE VOOR DE RECHTEN VAN DE MENS 
 
11. Hoe is de bedrijfsvoering georganiseerd? Hebben andere (mensenrechten)organi-
saties daarbij als voorbeeld gediend? 
 
Het oordelenproces is strak geregeld en gemanaged. De inrichting van de andere (advise-
rende, normerende en voorlichtende) processen is gebaseerd op aannames over de beno-
digde input van mensen en middelen. Het management van deze processen bestaat onder 
meer uit regelmatige controle op voortgang en uitkomsten. 
 
12. Wat waren en zullen de consequenties zijn van de bezuinigingen en het geleidelijk 
wegvallen van het incidentele budget volgens het College?  
 
Het College is van oordeel dat de neerwaartse trend in de omvang van het budget ertoe 
leidt dat het op korte termijn niet meer in staat zal zijn om alle wettelijke taken naar beho-
ren uit te voeren. 
Deelonderzoek C: prestaties en waardering 
13. Wat is de rol van het afwegingskader om de werkprioriteiten te bepalen, dat uit-
mondde in een strategisch plan? Hoe is dat tot stand gekomen, en welke rol heeft 
het gehad ná de bepaling van het strategisch plan? In hoeverre heeft het mede de 
agendasetting bepaald? 
 
Het afwegingskader heeft een centrale rol gespeeld in de totstandkoming van het strate-
gisch plan. De feitelijke activiteiten van het College worden in belangrijke mate gestuurd 
door het strategisch plan, en daarnaast ook door actuele ontwikkelingen. 
 
14. Zijn er volgens het College nog taken, werkzaamheden of onderwerpen die de afge-
lopen twee jaar zowel binnen als buiten het strategisch plan onvoldoende opge-
pakt of uitgevoerd konden worden? Zo ja, waar baseert het College zich op? 
 
Het College is van oordeel dat men onvoldoende in staat is de taak ‘mensenrechteneduca-
tie’ gestalte te geven. Het College koestert de ambitie om alle leerlingen in het primair en 
secundair onderwijs in aanraking te brengen met mensenrechten. Het College is er voorals-
nog niet in geslaagd de steun van het ministerie van onderwijs te verwerven voor de verwe-
zenlijking van deze ambitie. Het College kwam vervolgens tot de conclusie dat het zich op 
eigen titel op het onderwijsveld moest richten. De ervaring van het College is dat het een 
moeizaam en langzaam proces is om mensenrechteneducatie in het primair en voortgezet 
onderwijs van de grond te krijgen.  
 
15. Zijn er volgens de stakeholders en onafhankelijk deskundigen taken, werkzaamhe-
den of onderwerpen die het College niet heeft opgepakt, maar wel hadden moeten 
worden gedaan, en waar baseert men dat op? 
16. Wat is er te veel of te weinig gedaan aan de uitvoering van de ambitie, volgens het 
oordeel van het College, stakeholders en onafhankelijke deskundigen, en waar ba-
seert men dat op? 
 
Een relatief groot deel van de ondervraagde stakeholders en onafhankelijke deskundigen 
steunt het College in diens opvatting dat er op het terrein van ‘mensenrechteneduca-
tie’(veel) meer gedaan zou moeten worden. Anders dan het College zijn niet alle responden-
ten ervan overtuigd dat het College zelf op dit terrein veel meer zou moeten doen, anders 
dan stimuleren en coördineren van andere organisaties die op dit terrein actief zijn. 
68
