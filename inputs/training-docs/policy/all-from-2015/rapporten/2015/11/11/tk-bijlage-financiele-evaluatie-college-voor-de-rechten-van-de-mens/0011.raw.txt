FINANCIËLE EVALUATIE COLLEGE VOOR DE RECHTEN VAN DE MENS 
 1 
Inleiding en probleemstelling 
1.1  Inleiding 
Nederland heeft een sterke traditie waar het gaat om de inspanningen voor de bevordering 
van mensenrechten. Nederland onderkent het belang van een nationaal mensenrechtenin-
stituut, onder meer door aanvaarding van VN-resolutie 48/134 van 20 december 1993 en de 
daarin opgenomen Paris Principles. Deze resolutie roept de leden van de VN op om elk voor 
zich een nationaal mensenrechteninstituut op te richten dat onafhankelijk van de nationale 
regering de mensenrechten bevordert en beschermt. De nationale mensenrechteninstituten 
(internationaal doorgaans aangeduid als National Human Rights Institutions (NHRI) zijn ver-
enigd in het International Coordinating Committee for National Human Rights Institutions 
(ICC). Het ICC is een internationaal forum dat zorg draagt voor de accreditatie en onder-
steuning van de NHRI’s. Het stelsel van NHRI’s is nauw verbonden met de taken en verant-
woordelijkheden op het gebied van mensenrechten van de Human Rights Council van de 
(HRC) van de Verenigde Naties. Het ICC is een belangrijke schakel tussen de NHRI’s en de 
1
HRC en andere VN instellingen, maar is zelf formeel geen onderdeel van de VN. De accredi-
tatie door het ICC kan een NHRI een A-, B- of C-status toekennen. De A-status wordt ver-
leend wanneer een NHRI volledig in overeenstemming met de Paris Principles opereert en 
geeft onder meer toegang en spreekrecht op verschillende VN-gremia. In 2012 werd het 
College voor de Rechten van de Mens opgericht (hierna het College of CRM), dat in Neder-
land als NHRI fungeert. In mei 2014 kreeg het College de A-status binnen het ICC. 
 
Het College is een zelfstandig bestuursorgaan (ZBO) en bestaat uit een voorzitter en acht 
leden. Daarnaast zijn negen plaatsvervangend collegeleden benoemd. Het College wordt 
geadviseerd door een Raad van Advies bestaande uit een voorzitter en negen leden. De 
voorzitter van de Raad voor de Rechtspraak, de Nationale ombudsman en de voorzitter van 
het College bescherming persoonsgegevens zijn vaste leden van de Raad van Advies. Aan 
het hoofd van het ondersteunend bureau staat een directeur die leiding geeft aan drie afde-
lingen. Het gaat om de afdeling Frontoffice & oordelen, de afdeling Onderzoek, advies en 
communicatie en de afdeling Bedrijfsvoering. 
Paris Principles 
De Paris Principles vormen de uitwerking van de voorwaarden waaraan een nationaal men-
senrechteninstituut dient te voldoen om aanspraak te kunnen maken op de A-status binnen 
                                                           
1
 Het ICC is een non-profit organisatie onder Zwitsers recht. 
6
