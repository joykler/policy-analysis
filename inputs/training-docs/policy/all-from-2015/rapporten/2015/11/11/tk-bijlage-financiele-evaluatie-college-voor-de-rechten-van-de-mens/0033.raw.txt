FINANCIËLE EVALUATIE COLLEGE VOOR DE RECHTEN VAN DE MENS 
Samenwerking 
De afdeling FOO onderhoudt contacten met verschillende instanties op het gebied van gelij-
ke behandeling en mensenrechten. Een belangrijke groep is daarbij die van de antidiscrimi-
natiebureaus. Hiervoor organiseert de afdeling FOO jaarlijks een dag om de kennis op het 
gebied van gelijke behandeling te delen.  
Presentaties 
Tot slot verzorgt de afdeling FOO regelmatig lezingen en presentaties voor studenten en 
professionals. In de presentaties staat het werk van het College centraal. De training aan 
professionals is getiteld Selecteren zonder vooroordelen. 
2.5.3. Onderzoek, advies en communicatie 
In dit hoofdstuk worden de taken en activiteiten in het kader van ‘Onderzoek, advies en 
communicatie’ (OAC) beschreven. De navolgende gegevens zijn afkomstig uit de interne 
jaarrapportage en het jaarverslag van het College. 
 
De onderwerpen op de pro-actieve agenda 
 
Ouderenzorg en mensenrechten (strategische agenda) 
“Het College stelt zich met dit programma ten doel om de omvang en de ernst van verwaar-
lozing en mishandeling van ouderen in verpleeg- en verzorgingshuizen aanzienlijk te reduce-
ren en te stimuleren dat beleidsmakers in hun analyse en handelen het mensenrechtenper-
spectief meewegen”. Voor dit onderwerp is het College in het verslagjaar met een groot 
onderzoek begonnen om onder meer inzicht te verwerven in de alledaagse praktijk met 
betrekking tot persoonlijke verzorging, eten & drinken en dagbesteding. Het College wil 
daarbij speciale aandacht besteden aan de autonomie en de bejegening van verpleeghuis-
bewoners. “De resultaten moeten duidelijk maken welke situaties raken aan de ondergrens 
van de menselijke waardigheid.” De ambitie was om in vijf verpleeghuizen kwalitatief on-
derzoek te doen, maar gegeven de beschikbare middelen is het onderzoek in het verslagjaar 
beperkt tot twee casus. Daarnaast verrichtte men desk research (literatuuronderzoek, juris-
prudentieonderzoek) en een surveyonderzoek. Het onderzoek is grotendeels uitbesteed.  
 
Migratie en mensenrechten (strategische agenda) 
Het College wil erop toezien dat het huidige en toekomstige migratiebeleid en de uitvoe-
ringspraktijk voldoen aan de mensenrechtenstandaard, zoals in diverse verdragen is neerge-
legd. Als uitgangspunt daarbij dient het geldend recht volgens hetwelk de mensenrechten 
voor iedereen die zich in Nederland of onder Nederlandse jurisdictie bevindt van toepassing 
is, dus ook voor vreemdelingen.  
 
Drie thema’s kregen in het verslagjaar in het bijzonder aandacht: staatloosheid, gezinshere-
niging en de opvang van uitgeprocedeerde asielzoekers. Het College verrichtte een onder-
zoek naar mensenrechten en gezinshereniging in de praktijk van de IND dat resulteerde in 
het rapport Gezinnen gezien. Het College onderzocht de werkwijze rond grensdetentie en 
concludeert dat gevangenschap van asielzoekers niet altijd noodzakelijk is en bovendien 
schadelijk, zeker voor kinderen.  
 
Over de grensdetentie van asielzoekers in het licht van mensenrechtelijke normen schreef 
het College een formeel advies. Het adviseerde de staatssecretaris van V&J over de Wet 
terugkeer en vreemdelingenbewaring. Uitgangspunten van de wet zijn dat vreemdelingen 
meer vrijheid krijgen in detentie en dat vreemdelingenbewaring wordt ingezet als laatste 
middel (ultimum remedium).  
28
