FINANCIËLE EVALUATIE COLLEGE VOOR DE RECHTEN VAN DE MENS 
aangegeven respectievelijk een goed, redelijk en matig beeld te hebben van de huidige ta-
57
ken en activiteiten van het College. Uit de analyse blijkt dat als er al verschillen waren tus-
sen de antwoorden van deze verschillende typen respondenten, de populatie dermate klein 
was dat we deze verschillen niet in de tekst hebben vermeld. 
 
Behalve van een enquête wordt voor de waardering van stakeholders en onafhankelijke 
deskundigen ook geput uit de in het kader van dit onderzoek gevoerde interviews. De geïn-
terviewden zijn weergegeven in bijlage 3.  
4.2  Prioriteiten 
Op basis van een afwegingskader heeft het College voor de Rechten van de Mens in een 
strategisch plan een zgn. pro-actieve agenda opgesteld met onderwerpen die de prioriteit 
krijgen op het gebied van advies en onderzoek door het College. Zoals in hoofdstuk 2 al is 
aangegeven, zijn de prioriteiten de volgende: 
 Ouderenzorg en mensenrechten  
 Migratie en mensenrechten  
 Discriminatie bij toegang tot de arbeidsmarkt  
 Ratificatie en implementatie van het VN-verdrag inzake de rechten van personen 
met een handicap  
 Mensenrechteneducatie  
 Ratificatie van overige verdragen  
 
Een grote meerderheid van de respondenten van de enquête is het helemaal (32%) of 
enigszins (51%) eens met de stelling dat het College daarmee de juiste prioriteiten stelt.  
TABEL 4.3: STELLING: HET COLLEGE STELT DE JUIST PRIORITEITEN (N=101) 
Helemaal mee eens 32% 
Enigszins mee eens 51% 
Enigszins mee oneens 10% 
Helemaal mee oneens 2% 
Weet niet / geen mening 6% 
 
De positieve oordelen over de gestelde prioriteiten worden geïllustreerd door de volgende 
citaten. 
"Er zijn wellicht nog andere prioriteiten denkbaar, maar die overlappen mogelijk 
met andere instellingen. De keuze voor deze aandachtspunten lijkt mij goed te ver-
dedigen. Ik kan mij goed voorstellen dat in het kader van de verschillende transi-
ties, zorg en jeugdzorg, enkele nieuwe prioriteiten zich aandienen." 
"Goed dat er een College voor de Rechten van de Mens is. Dat dit zijn rol nog enigs-
zins moet bepalen cq. vinden, is begrijpelijk. Mijns inziens stelt het College realisti-
sche en deels wellicht ook strategische doelen. De verkozen ambities hoeven echter 
ook niet bescheidener te zijn dan nodig." 
                                                           
57
 Respondenten die aan hebben gegeven een ‘slecht’ beeld te hebben van de taken en activiteiten van het College, zijn direct 
naar het eind van de vragenlijst geleid en hebben deze derhalve niet ingevuld. Hun antwoorden achtten we onvoldoende 
relevant voor het onderzoek, omdat deze niet gebaseerd zouden zijn op relevante en actuele kennis en informatie. 
50
