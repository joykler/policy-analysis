FINANCIËLE EVALUATIE COLLEGE VOOR DE RECHTEN VAN DE MENS 
het ICC. Volgens deze principes dient een nationaal mensenrechteninstituut een zo breed 
mogelijk, wettelijk vastgelegd, mandaat te hebben ten aanzien van het beschermen en be-
vorderen van mensenrechten. Ook de taken van het instituut en de voorwaarden voor een 
pluriforme samenstelling en de onafhankelijke positie van het instituut zijn vastgelegd in de 
Paris Principles. Voldoende financiering voor een eigen staf en behuizing en een financieel 
onafhankelijke positie ten opzichte van de nationale regering maakt hier uitdrukkelijk on-
derdeel van uit. Voorts schrijven de Paris Principles een aantal zaken met betrekking tot de 
methoden en werkwijzen van het nationale instituut voor en geeft het enkele aanvullende 
principes voor nationale instituten die een quasi juridische bevoegdheid hebben in de be-
oordeling van individuele zaken en klachten.  
1.2  Doelstelling onderzoek 
In de memorie van toelichting bij de Wet College voor de rechten van de mens is opgeno-
men dat twee jaar na de oprichting van het College een evaluatie van de werkzaamheden en 
het functioneren van het College zal plaatsvinden. Deze evaluatie zou een financiële invals-
hoek moeten hebben. Afhankelijk van de uitkomsten van deze evaluatie kan het kabinet de 
structurele financieringsbehoefte van het College vaststellen voor de periode na de eerste 
drie jaar van de oprichting. Deze evaluatie vindt zijn achtergrond in de zorgen die tijdens het 
oprichtingsproces door onder meer de Eerste Kamer geuit zijn over de verhouding tussen 
het brede mandaat en het takenpakket van het College enerzijds en het beschikbare budget 
anderzijds.  
 
Aan de wens van de Eerste Kamer is uitvoering gegeven in de vorm van het onderhavige 
onderzoek. Het WODC heeft op verzoek van het College voor de Rechten van de mens en de 
Directie Rechtsbestel van het min V&J aan Pro Facto de opdracht verleend om deze financi-
ele evaluatie van het College uit te voeren. De precieze onderzoeksvragen worden in de 
volgende paragraaf beschreven. 
1.3  Probleemstelling 
Het onderzoek richtte zich op een beoordeling van de prestaties van het College in relatie 
tot de ambities bij oprichting en gegeven de beschikbare middelen. Leidend bij het onder-
zoek waren de volgende hoofdvragen:  
 
Wat is de ambitie met het College voor de Rechten van de Mens, hoe functioneert het Colle-
ge en hoe is de wijze waarop het beschikbare budget is ingezet te beoordelen? 
 
Hoe beoordelen het College, de stakeholders en onafhankelijke deskundigen het aan het 
College toegekende budget, gegeven de ambitie die met het College bestaat? 
 
Het onderzoek is opgebouwd uit vier deelonderzoeken. Deelonderzoek A omvat een recon-
structie van de ambitie met het College en dient ter beantwoording van de volgende deel-
vragen: 
 
Deelonderzoek A: reconstructie van de ambitie 
1. Wat is de ambitie met het mensenrechteninstituut volgens de (internationale en 
nationale) achterliggende documenten en oprichtingsdocumenten? 
2. Hoe heeft het College de ambitie vertaald in activiteiten die gericht zijn op het uit-
7
