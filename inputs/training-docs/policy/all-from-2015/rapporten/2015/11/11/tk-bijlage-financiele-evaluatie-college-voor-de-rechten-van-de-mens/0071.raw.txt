FINANCIËLE EVALUATIE COLLEGE VOOR DE RECHTEN VAN DE MENS 
 
Het College is een zelfstandig bestuursorgaan waarvan de status op een aantal punten af-
wijkt van de Kaderwet zelfstandige bestuursorganen. Dit om te voldoen aan de verdrags-
rechtelijk vereiste zelfstandigheid. De financiële en juridische relatie tussen het College en 
het beheersdepartement (V&J) is in overeenstemming met de Paris Principles. De beheers-
matige betrokkenheid van het departement bij de bedrijfsvoering van het College is terug-
houdend. 
 
5. Wat is het budget van het College, waarop is de omvang van het budget gebaseerd 
en hoe is geregeld dat een antwoord op vragen inzake de doelmatigheid van de 
uitgaven gegeven kan worden? 
 
De omvang van het budget van het College – in 2014 circa € 5,7 miljoen – is gebaseerd op 
het budget dat voorheen voor de Commissie gelijke behandeling beschikbaar was: € 5,6 
miljoen in 2010. Een verhoging van dat budget met € 0,9 miljoen (waarvan € 0,6 miljoen 
structureel) bij de start van het College is door rijksbrede bezuinigingen inmiddels voor het 
grootste deel teniet gedaan. De administratie van het College maakt in beperkte mate mo-
gelijk de doelmatigheid van de uitgaven te beoordelen. 
 
6. Wat zijn de afspraken over uitputting van de begroting en wie is verantwoordelijk 
voor de begroting en de uitgaven? 
 
Het College is verantwoordelijk voor de begroting en de uitgaven. Er zijn geen expliciete 
afspraken over de uitputting van de begroting. Het College kan in beginsel niet meer uitge-
ven dan het beschikbare budget toelaat. 
 
7. Blijken de (materiële en personele) kosten van de activiteiten uit de boekhou-
ding/financieel-administratieve gegevens ?  
 
De boekhouding van het College is er niet op ingericht om de besteding van het budget naar 
afzonderlijke activiteiten te registreren. De medewerkers van het College waren wel in staat 
desgevraagd de onder 8. gepresenteerde opstelling te vervaardigen.  
 
8. Zo ja, wat zijn dan de uitgaven van het College de afgelopen twee jaar geweest, en 
waaraan zijn deze besteed? Welke uitgaven zijn structureel en welke incidenteel?  
 
Het College heeft ten behoeve van het onderhavige onderzoek een opstelling laten maken 
die inzicht biedt in de uitgaven per wettelijke taak in het jaar 2014. Daaruit blijkt dat de ver-
deling van het budget over de wettelijke taken in dat jaar als volgt was: 
 
66
