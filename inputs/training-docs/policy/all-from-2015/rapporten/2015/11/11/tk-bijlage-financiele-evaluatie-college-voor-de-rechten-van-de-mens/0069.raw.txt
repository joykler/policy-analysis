FINANCIËLE EVALUATIE COLLEGE VOOR DE RECHTEN VAN DE MENS 
 6 
Conclusies en aanbevelingen  
6.1  Beantwoording deelvragen 
In de voorgaande hoofdstukken zijn de deelonderzoeken A tot en met D en de bijbehorende 
deelvragen aan de orde gekomen. De antwoorden op de deelvragen vatten we hier onder 
per deelonderzoek samen.  
Deelonderzoek A: reconstructie van de ambitie 
1. Wat is de ambitie met het mensenrechteninstituut volgens de (internationale en 
nationale) achterliggende documenten en oprichtingsdocumenten? 
 
De ambitie van het mensenrechteninstituut volgens de in de memorie van toelichting met 
instemming geciteerde Paris Principles luidt: 
 
Het College: 
 bevordert de naleving van mensenrechten en beschermt deze binnen de nationale 
rechtsorde; 
 heeft een zo breed mogelijk mandaat dat alle mensenrechten omvat. 
 
Tot de taken van het mensenrechteninstituut behoren op grond van artikel 3 van de Wet 
College voor de rechten van de mens: 
a. Oordelen: het onderzoeken of een onderscheid is of wordt gemaakt en het ge-
ven van een oordeel daarover. 
b. Rapporteren en het doen van aanbevelingen, waaronder het samenstellen van 
de jaarlijkse rapportage over mensenrechten in Nederland.  
c. Adviseren. 
d. Het geven van voorlichting en het stimuleren en coördineren van onderwijs 
over de rechten van de mens.. 
e. Het doen en stimuleren van onderzoek. 
f. Samenwerken. 
g. Het aansporen tot de ratificatie, implementatie en naleving. 
h. Het volgen van actuele ontwikkelingen en gebeurtenissen op grond waarvan 
kan worden besloten een of meerdere van de onder b t/m g genoemde taken 
in uitvoering te nemen. 
 
64
