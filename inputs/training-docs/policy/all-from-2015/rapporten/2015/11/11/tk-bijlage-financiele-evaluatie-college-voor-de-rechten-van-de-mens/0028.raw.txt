FINANCIËLE EVALUATIE COLLEGE VOOR DE RECHTEN VAN DE MENS 
 
Missie: 
Het College voor de Rechten van de Mens belicht, bewaakt en beschermt mensen-
rechten, bevordert de naleving van mensenrechten (inclusief gelijke behandeling) 
in praktijk, beleid en wetgeving, en vergroot het bewustzijn van mensenrechten in 
Nederland.
 
 
Het strategisch plan is opgebouwd uit een aantal elementen die tezamen het kader vormen 
voor de activiteiten die het College zal verrichten: de wettelijke taken, de strategische doe-
len, de randvoorwaarden en een “proactieve agenda”.  
Uitvoering van wettelijke taken 
Het College voor de Rechten van de Mens behartigt zijn wettelijke taken.  
Strategische doelen 
De uitvoering van de wettelijke taken dient bij te dragen bij aan één of meer van de strate-
gische doelen die het College zich gesteld heeft: 
1. In beleid, wet- en regelgeving zijn/worden de mensenrechten geborgd. 
2. Schendingen van mensenrechten door overheid en derden worden voorkomen of 
gecorrigeerd. 
3. Alle mensen in Nederland begrijpen hun rechten en die van anderen en zijn in staat 
deze in de praktijk te genieten. 
4. Overheid, parlement, organisaties en individuen nemen actief eigen verantwoorde-
lijkheid op het gebied van mensenrechten. 
5. Het College voor de Rechten van de Mens ontwikkelt zich tot een gezaghebbend in-
stituut op het gebied van de mensenrechten in Nederland. 
Randvoorwaarden 
Om zich te ontwikkelen tot een gezaghebbend instituut op het gebied van mensenrechten 
in zowel nationaal als internationaal verband, heeft het College een aantal randvoorwaar-
den geformuleerd die vervuld moeten zijn wil het College succesvol kunnen opereren. Tot 
de randvoorwaarden behoren zaken waaraan het College zelf kan werken en die als de na-
gestreefde identiteit van het College kunnen worden: actief maar onpartijdig, toegankelijk, 
transparant, open voor kritiek, onverschrokken, en slechts handelend wanneer het College-
optreden toegevoegde waarde heeft. Daarnaast zijn er ook randvoorwaarden die mede 
door de wetgever en de financier worden bepaald: al datgene wat met de onafhankelijkheid 
van het College te maken heeft. 
Proactieve agenda 
Met toepassing van het integrale afwegingskader is voor de jaren 2013-2015 een proactieve 
agenda opgesteld. De agenda bevat zes onderwerpen die prioriteit krijgen op het gebied 
van advies en onderzoek. De onderwerpen zijn: 
 Ouderenzorg en mensenrechten 
 Migratie en mensenrechten 
 Discriminatie bij toegang tot de arbeidsmarkt 
 Ratificatie en implementatie van het VN-verdrag inzake de rechten van perso-
nen met een handicap 
 Mensenrechteneducatie 
 Ratificatie van overige verdragen 
23
