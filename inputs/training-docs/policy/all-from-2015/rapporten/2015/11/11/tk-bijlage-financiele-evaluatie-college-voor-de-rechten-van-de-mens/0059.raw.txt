FINANCIËLE EVALUATIE COLLEGE VOOR DE RECHTEN VAN DE MENS 
“Wij zouden op beleidsniveau wel wat meer contact willen onderhouden.” 
"Je kunt er als College voor kiezen om tegen NGO’s aan te hangen en daarmee de 
samenwerking aan te gaan of voornamelijk op de overheid gericht zijn. Het College 
doet het laatste te veel." 
"Waar overlap bestaat met een andere overheidsinstantie met een specifieke wet-
telijke taak, zoals bijvoorbeeld de Nationaal Rapporteur Mensenhandel en Seksueel 
Geweld tegen kinderen, kan ook naar dat onderzoek en aanbevelingen verwezen 
worden zonder eigen onderzoek/aanbevelingen te doen. Instanties kunnen elkaar 
zo versterken en middelen optimaal worden ingezet." 
De essentie van het laatstgenoemde punt wordt in interviews vaker aan de orde gesteld. 
Het College zou zich naar het oordeel van diverse gesprekspartners meer moeten beperken 
tot onderwerpen die niet door andere (mensenrechten)organisaties worden opgepakt. Dit 
zou een doelmatiger besteding van (schaarse) middelen zijn dan dat er dubbelingen in 
werkzaamheden plaatsvinden. Een respondent zegt hierover: 
"Een taak als mensenrechteneducatie, vaak aangevoerd door het College als iets 
wat blijft liggen, is moeilijk te realiseren. Dit zou in samenwerking met andere par-
tijen moeten gebeuren en is onbetaalbaar voor het College zelf." 
Het College is een organisatie die zich richt op mensenrechten in brede zin. Samenwerken 
met ngo’s werd daarbij wel nuttig geacht, maar omdat deze zich richten op deelaspecten 
van het totale mensenrechtenpallet zitten er beperkingen aan. Het College is een onafhan-
kelijke overheidsorganisatie met een wettelijke taak en heeft een meeromvattende ambitie 
dan die van de deelaspecten. Voor het College vormt dit een barrière voor verdergaande 
samenwerking. Ook de onafhankelijkheid speelt hierbij een rol. Door samen te werken met 
andere organisatie zou de onafhankelijke positie in het geding komen, is door vertegen-
woordigers van het College aangegeven.  
 
Er zijn overigens ook uitgesproken positieve en enthousiaste oordelen over samenwerking 
met het College, bijvoorbeeld van een vertegenwoordiger van een organisatie die specifiek 
gericht is op gelijke behandeling.  
"De samenwerking was al goed in de tijd dat het nog de Commissie gelijke behan-
deling was en die is nog steeds goed. Uitstekend zelfs. De oordelen zijn belangrijk 
voor ons net als de adviezen. We hebben frequent contact, spreken elkaar vaak en 
we leveren ook input voor adviezen die het College bijvoorbeeld aan minister Plas-
terk richt. Het College heeft zijn eigen verantwoordelijkheid en ze nemen ook niet 
alles wat we zeggen over, maar we voelen ons zeer serieus genomen." 
4.4  Conclusie 
Over het algemeen zijn de externe stakeholders en onafhankelijke deskundigen positief over 
de door het College gestelde prioriteiten en de mate waarin daaraan en aan de wettelijke 
54
