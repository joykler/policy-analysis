FINANCIËLE EVALUATIE COLLEGE VOOR DE RECHTEN VAN DE MENS 
Is gefundeerde oordeelsvorming mogelijk? 
Als er niet voldoende mogelijkheden zijn voor onderzoek en oordeelsvorming, en de uitgangspunten 
voor de werkwijze van het College niet haalbaar zijn, dan dient het onderwerp niet in behandeling te 
worden genomen. Bovendien dient de totstandkoming van een oordeel transparant gemaakt te 
kunnen worden.  
Is er voldoende resultaat te verwachten? 
De behandeling van een zaak kan voldoende resultaat opleveren indien de relevante norm duidelijk 
is of indien de overheid zich heeft gecommitteerd en eventueel beleidsdoelen heeft geformuleerd. 
Voldoende resultaat is voorts te verwachten indien handelingsperspectief of een verbeterperspec-
tief gegeven kan worden. In de derde plaats dient de keuze van een onderwerp gebaseerd te zijn op 
een maatschappelijke kosten-baten analyse. Ten vierde: als positief resultaat van de behandeling 
van een zaak wordt ook een structurele opbouw van interne kennis aangemerkt.  
 
 
Het afwegingskader werd opgesteld om voor de langere termijn onderwerpen te selecteren. 
Parallel aan de totstandkoming van dit integrale afwegingskader is een eenmalig afwegings-
kader opgesteld om in de oprichtingsfase veertien onderwerpen te kunnen beoordelen. 
Over elk van die onderwerpen is een zogenoemde issuepaper geschreven waarin het on-
derwerp werd getoetst aan benoemde ‘criteria’. Deze ‘criteria’ waren de internationale 
agenda, de nationale agenda, de samenwerking van grote Nederlandse mensenrechtenor-
ganisaties, de positionering van het College en de (verwachte) media-aandacht. De volgende 
thema’s zijn in een issuepaper geanalyseerd: 
 
1. Zorg en dwang 
2. Misstanden in de ouderenzorg 
3. Gezondheid en detentie 
4. Terrorisme 
5. Levensstandaard BES 
6. Kindermishandeling 
7. Mensenhandel 
8. Uitbuiting in de arbeid van huishoudelijk personeel 
9. Gezinshereniging en -vorming; gezinsherenigingsrichtlijn 
10. Gezinshereniging en -vorming; bestaand recht en praktijk 
11. Gezinshereniging en -vorming; Wet inburgering buitenland 
12. Overname overeenkomsten 
13. Vreemdelingendetentie 
14. Ontneming en verkrijging Nederlanderschap 
15. CRPD (Conventions of the Rights of Persons with Disabilities) 
16. Sociaal maatschappelijk klimaat 
 
Aan de hand van vijf vragen zijn de veertien mensenrechtenthema’s vervolgens gewogen. 
Deze vragen waren: 
 Moet dit thema op de strategische agenda? 
 Moet een afgeleide van dit thema op de strategische agenda? 
 Zijn de beschreven acties van voldoende strategisch gewicht? 
 Moeten de beschreven acties worden opgenomen in het reguliere werk? 
 Vergt het een extra accent/inspanning in het reguliere werk? 
 
21
