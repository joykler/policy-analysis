FINANCIËLE EVALUATIE COLLEGE VOOR DE RECHTEN VAN DE MENS 
wordt voorkomen door juiste beleidsmatige keuzes voor het instituut op te nemen 
in een door het College op te stellen beleidsplan.”  
De Startnotitie afwegingskader van maart 2011 (zie paragraaf 2.4.1) vermeldt daarover het 
volgende:  
“Veel stakeholders haken aan bij hetgeen in de MvT wordt gezegd over de uitoefe-
ning van het takenpakket: vermijd overlap en ga niet doen wat anderen al (goed) 
doen. In een criterium verwoord: zijn anderen al bezig op het thema? En aanvul-
lend met het krachtenveld in gedachten; hoe belangrijk is de reeds actieve actor 
dan: betreft het een NGO, een andere toezichthouder, een onderzoeksinstantie zo-
als CPB? Of als de problematiek complex is en buiten het blikveld van anderen valt 
of anderen maar deels het thema oppakken. Dat maakt verschil voor de afweging.” 
In het resultante Afwegingskader mensenrechtenkwesties dat een ruim een jaar later (no-
vember 2012) werd vastgesteld, is deze gedachtegang niet meer zo duidelijk terug te vin-
den. De derde van de acht maatstaven in dat afwegingskader luidt “Heeft actie van het Col-
lege toegevoegde waarde?” Van de vijf bijbehorende indicatoren is de enige die op het 
onderhavige onderwerp betrekking heeft de derde: Het CRM houdt rekening met wat ande-
re organisaties wel of niet doen. Het blijft onduidelijk op welke wijze het College rekening 
wil houden met hetgeen andere organisaties doen. Een analyse van de “mensenrechten-
kaart van Nederland” als uitgangspunt voor strategische afwegingen op dit punt ontbreekt. 
In de toelichtingen die van de zijde van het College op zijn keuzen werd gegeven is vooral 
benadrukt dat het College ‘anders’ is dan de overige instellingen op het gebied van mensen-
rechten, omdat het College over de volle breedte van de mensenrechten werkzaam is en 
dus als enige een integrale benadering kan verwezenlijken. Met deze redengeving is het 
werk van andere instellingen zelden een argument om ergens van af te zien. In de feitelijke 
prioriteitsstelling van het College is dan ook niet terug te vinden dat men bepaalde taken of 
activiteiten aan anderen heeft overgelaten omdat die het al zo goed doen. Kortom, de focus 
op de maatstaf ‘aanvullend’ kan scherper. 
 
Zou het College deze afweging in volle scherpte willen maken dan heeft het vier strategische 
opties.  
1. Het College besluit om een taak geheel over te laten aan een andere instantie om-
dat deze het betreffende belang reeds adequaat behartigt. Het ziet dan, om een hy-
pothetisch voorbeeld te geven, af van het toetsen van nieuwe wetgeving op men-
senrechtelijke relevantie, ervan uitgaande dat de Raad van State deze toetsing 
reeds ten volle uitvoert.  
2. Het College stimuleert andere instanties om bij de op zich adequate behartiging van 
een taak meer aandacht te besteden aan bepaalde door het College aan te dragen 
opvattingen en zienswijzen. Zo zou men de vele onderzoeksinstituten op het gebied 
van mensenrechten in den lande kunnen aanmoedigen om die vraagstukken aan te 
vatten die naar het oordeel van het College prioritaire aandacht verdienen.  
3. Het College gebruikt samenwerking met andere instanties om lasten te delen en te-
gelijkertijd mensenrechtenbelangen te behartigen. Samenwerking met een instel-
ling voor sociaalwetenschappelijk onderzoek in een multidisciplinair onderzoekspro-
ject kan daarvoor als voorbeeld gelden.  
4. Het College voert een taak geheel zelf uit.  
 
62
