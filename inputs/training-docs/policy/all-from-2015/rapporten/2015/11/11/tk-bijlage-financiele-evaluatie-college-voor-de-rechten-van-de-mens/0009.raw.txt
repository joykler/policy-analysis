FINANCIËLE EVALUATIE COLLEGE VOOR DE RECHTEN VAN DE MENS 
ben vindt dat het College hieraan onvoldoende uitvoering geeft. Het College onderkent dit 
in zoverre dat wordt onderschreven dat de mensenrechteneducatie nog onvoldoende van 
de grond komt. 
 
Als het gaat om de wettelijke taken vinden relatief veel respondenten dat het College on-
voldoende uitvoering geeft aan voorlichting respectievelijk samenwerking. Educatie en 
voorlichting liggen in elkaars verlengde, het gaat bij beide taken om het uitdragen en uitven-
ten van kennis over (het belang van) mensenrechten. Juist door met andere (verwante) 
organisaties samen te werken zou dit beter van de grond kunnen komen, is de mening van 
een aantal van deze organisaties. Het College ziet hierbij echter barrières door zijn brede 
scope en zijn onafhankelijkheid.  
 
Doelmatigheid 
De centrale vraag van dit onderzoek luidde of de financiële middelen waarover het College 
kan beschikken, toereikend zijn om alle taken die voortvloeien uit de wet en internationale 
verdragen adequaat te verrichten. Een definitief antwoord op deze vraag is principieel niet 
te geven: er is geen maatstaf beschikbaar om vast te stellen of de taken toereikend worden 
uitgevoerd. Het brede mandaat en de zelfstandige positie van het College brengen met zich 
mee dat het College zelf de uitmaakt wat een adequate uitvoering is. Het ICC (de accredite-
rende instantie) is de enige autoriteit die gezaghebbend kan beoordelen of een nationale 
mensenrechtenorganisatie als het College voor de Rechten van de Mens functioneert in 
overeenkomst met de verdragsrechtelijke verplichtingen zoals die vervat zijn in de Paris 
Principles. Uiteindelijk behelst de beslissing over de omvang van de jaarlijkse toewijzing aan 
het College dan ook een waardeoordeel van de begrotingswetgever. Intussen levert deze 
evaluatie een aantal inzichten op die de begrotingswetgever kunnen ondersteunen bij zijn 
besluitvorming. 
 
De wetgever heeft het budget voor het College doelbewust nauwelijks verruimd ten opzich-
te van de middelen die de Commissie gelijke behandeling ter beschikking stonden, omdat hij 
ervan uitging dat herschikking van bestedingen voldoende ruimte zou opleveren om de 
nieuwe taken te financieren. Het College heeft, in overeenstemming met dit uitgangspunt, 
efficiencymaatregelen getroffen waarmee het middelen kon vrij maken voor de financiering 
van de nieuwe taken. Sindsdien zijn de financiële middelen, beschikbaar voor de uitvoering 
van de taken op het ruime terrein van mensenrechten, mede als gevolg van achtereenvol-
gende rijksbrede bezuinigingsrondes tot een minimumniveau geslonken. Met andere woor-
den, het College werkt nu met een budget dat aanzienlijk geringer is dan wat de wetgever 
bij de start van het College in gedachten had. 
 
Om de beschikbare middelen zo doelmatig mogelijk in te zetten ter behartiging van zijn 
wettelijke taken heeft het College een adequaat afwegingskader opgesteld waarmee priori-
teiten en strategische keuzen gemaakt kunnen worden. De evaluatie laat zien dat het Colle-
ge er serieus en weloverwogen naar heeft gestreefd om binnen de gegeven financiële ka-
ders een optimale allocatie van middelen te bewerkstelligen. Niettemin zijn er aanwijzingen, 
vooral uit de interviews, dat het College zijn armslag en effectiviteit zou kunnen vergroten 
indien het meer actief zou proberen op onderscheiden terreinen samen te werken met an-
dere organisaties en instituten die actief zijn in het veld van de mensenrechten. Het afwe-
gingskader zou aan scherpte winnen indien (mogelijke) bijdragen van andere instellingen 
meer onderdeel zouden worden van de strategie van het College. 
 
Het College is zelf heel uitdrukkelijk van mening dat het huidige budget te klein is om alle 
functies op een toereikend niveau te vervullen. Het effectief uitdragen van de mensenrech-
4
