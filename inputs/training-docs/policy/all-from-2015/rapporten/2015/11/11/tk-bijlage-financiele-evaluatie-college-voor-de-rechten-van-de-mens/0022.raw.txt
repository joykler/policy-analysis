FINANCIËLE EVALUATIE COLLEGE VOOR DE RECHTEN VAN DE MENS 
Voor wat de daaruit voortvloeiende taakstelling betreft sloot het rapport aan bij de Paris 
Principles. De verkorte en samengevatte versie ervan in het rapport luidde:  
 
“Een mensenrechteninstituut heeft de bevoegdheid om:  
 te adviseren  
 te monitoren ofwel toezicht te houden  
 internationaal samen te werken  
 onderwijs te geven  
 trainingen te geven  
 onderzoek te doen  
 voorlichting te geven  
 
Een mensenrechteninstituut kan de bevoegdheid hebben om:  
 individuele klachten te behandelen  
12
 steun te verlenen aan slachtoffers van mensenrechtenschendingen” 
 
In juli 2008 zond het kabinet het rapport van het consortium, voorzien van een positieve 
reactie, naar de Tweede Kamer. Twee jaar later werd het ontwerp van de Wet College voor 
de rechten van de mens bij de Kamer ingediend. De in het rapport van het consortium ge-
presenteerde analyse van de leemtes in de infrastructuur en de interpretatie van de taak-
stelling in de Paris Principles werden ongewijzigd in de memorie van toelichting overgeno-
13
men.  
 
14
De Raad van State was bezorgd over de vorm waarin een en ander werd gegoten. De taak-
stelling – de volledige taak van de voormalige Cgb met daaraan toegevoegd de nieuwe taak 
van een NIRM – achtte zij onevenwichtig. In het verlengde daarvan was zij ook niet zonder 
zorg over de wijze van financieren. Deze onevenwichtigheid werd volgens de Raad ook 
zichtbaar in het budgettaire kader voor de nieuwe taken van het instituut. Hierdoor was 
naar het oordeel van de Raad onvoldoende verzekerd dat de in de toelichting uiteengezette 
ambitie van de regering van een volwaardig mensenrechteninstituut, dat wordt gekenmerkt 
door deskundigheid, onafhankelijkheid en een samenhangende visie op mensenrechten, 
van meet af aan zou kunnen worden waargemaakt.  
 
In de memorie van toelichting reageerde het kabinet daar onder meer als volgt op: 
“Het budget van het College zal zichtbaar zijn in hoofdstuk 10 van de Justitiebegro-
ting in het overzicht zelfstandige bestuursorganen en rechtspersonen met wettelij-
ke taak. Aangezien de door het College ingediende ontwerpbegroting openbaar is, 
wordt duidelijk wat het College zelf, op basis van zijn inzichten, verwachtingen en 
ervaringen denkt dat zijn taakvervulling in een volgend jaar zal gaan kosten. Als 
het budget voor het College in de Justitiebegroting afwijkt van de ontwerpbegro-
ting van het College zelf, dan zal dat worden vermeld in de memorie van toelichting 
bij de Justitiebegroting. Aldus wordt de begrotingswetgever in staat gesteld een 
goede en gedocumenteerde afweging te maken.”  
                                                           
12
 Mensenrechten verplichten en verbinden, 2007, p. 10. 
13
 Memorie van toelichting, TK 2009-2010 32 467, nr. 3, p. 4. 
14
 Advies RvSt, TK 2009-2010 32 467, nr. 4. 
17
