FINANCIËLE EVALUATIE COLLEGE VOOR DE RECHTEN VAN DE MENS 
De verhouding tussen de personele en de materiële kosten heeft de afgelopen jaren ge-
schommeld. Zo was in 2012 nog 35% van de totale kosten materieel, in 2013 was dit 29%. 
Dit is te verklaren doordat het College de bezuinigingsronde voornamelijk heeft ingestoken 
door versobering van de materiële kosten. 
 
Collegeleden worden aangesteld voor een periode van maximaal zes jaar, herbenoeming is terstond 
47
mogelijk. Het was (ten tijde van de Commissie) en is nog steeds staande praktijk dat leden 
benoemd worden voor een termijn van zes jaar, met vervolgens ten hoogste één herbenoeming 
voor een periode van drie jaar. Na de beëindiging van hun benoemingstermijn hebben de leden 
recht op een bovenwettelijke wachtgelduitkering tot hun pensioengerechtigde leeftijd.  
 
Artikel 10 van het Besluit rechtspositie College voor de rechten van de mens bepaalt: “Ten aanzien 
van de leden van het College is het Besluit bovenwettelijke uitkeringen bij werkloosheid van 
48
rechterlijke ambtenaren van overeenkomstige toepassing”. Ditzelfde gold ook voor de leden van 
de Commissie gelijke behandeling. Functionarissen die onder de werking van deze regeling vallen 
kunnen aanspraak maken op een aanvullende uitkering zolang zij ook een uitkering krachtens de 
Werkloosheidswet genieten en op een aansluitende uitkering wanneer de aanspraken krachtens de 
Werkloosheidswet vervallen zijn.  
 
De lasten van het wachtgeld (werkloosheidsuitkering, aanvullende uitkering en aansluitende 
uitkering) komen geheel voor rekening van het College. De ww-uitkeringen en wachtgeldregeling 
49
kostten het College in 2014 € 177.442, naar verwachting in 2018 oplopend tot bijna € 300.000 . In 
een brief van 20 januari 2014 van het College aan het ministerie van Veiligheid en Justitie 
hieromtrent worden de financiële gevolgen van de regeling aangegeven. Het College is van mening 
dat deze kosten niet door hemzelf te beheersen zijn en dat zij niet ten laste zouden moeten komen 
van het reguliere budget. 
3.4  Kosten uitgesplitst naar taken  
In het kader van dit onderzoek is geprobeerd inzichtelijk te maken voor welke taken en acti-
viteiten de personele middelen exact zijn ingezet. Deze management- en bedrijfsvoeringsin-
formatie was niet op voorhand beschikbaar bij het College. We hebben enkele activiteiten 
verricht om het gewenste inzicht toch te verkrijgen. Allereerst is het College gevraagd om de 
activiteiten per werknemer uit te splitsen. Het College heeft aangegeven niet te doen aan 
tijdschrijven, waardoor de activiteiten achteraf slechts globaal kunnen worden toegeschre-
ven aan taken. Het is ons door een tekort aan specifieke informatie hieromtrent niet gelukt 
om materiële en personele kosten toe te schrijven aan verschillende projecten, processen 
en afdelingen. Uiteindelijk is als alternatief gekozen om het College zelf in retrospectief per-
sonele en materiële kosten per werknemer toe te laten delen over de (wettelijke) taken van 
het College. De gegevens die daaruit voortvloeiden zijn vervolgens door het College geag-
gregeerd aangeleverd, dus niet op het niveau van de werknemers maar op dat van de orga-
nisatie als geheel. In de bijlage 1 is het resultaat hiervan terug te vinden. Het totaal aan per-
sonele en materiële kosten uit het jaarverslag over 2014 komt overeen met de 
totaalbedragen in de boekhouding.  
 
                                                           
47
 Artikel 17 lid 2 Wet College voor de Rechten van de Mens.  
48
 Besluit van 28 augustus 2012, houdende regels over de rechtspositie van de leden van het College voor de rechten van de 
mens en de tot het bureau behorende ambtenaren (Besluit rechtspositie College voor de rechten van de mens). 
49
 In de betreffende brief wordt gesproken van € 291.486, waarbij ervan wordt uitgegaan dat de zittende leden van het College 
allen hun maximale termijn volmaken. Is dat niet het geval, dan zal het bedrag hoger oplopen. 
42
