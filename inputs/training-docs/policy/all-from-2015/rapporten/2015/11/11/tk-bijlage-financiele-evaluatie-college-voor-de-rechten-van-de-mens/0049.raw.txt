FINANCIËLE EVALUATIE COLLEGE VOOR DE RECHTEN VAN DE MENS 
onderzoeks- en adviesproces als sparringpartner en supervisor van het bureau. Bij actuali-
teiten en nijpende kwesties spelen Collegeleden een beslissende rol. De leden van de Raad 
van Advies kunnen hierin een adviserende rol vervullen en zorgen voor het perspectief van-
uit het veld. 
3.5  Bezuinigingsmaatregelen  
Zoals uit de vorige paragraaf bleek, is het budget voor het College in de afgelopen jaren 
kleiner geworden. Om dit te ondervangen heeft het College vanaf 2013 maatregelen geno-
men om zowel de materiële als de personele kosten terug te brengen. Van de formeel be-
schikbare formatie van 58 fte wordt per januari 2015 48 fte feitelijk ingevuld. De krimp is 
vooral gerealiseerd op College- en managementniveau, zoals ook bleek uit tabel 3.2. Het 
aantal collegeleden is teruggegaan van 12 naar 9. Formatief is er ruimte voor 9 fte voor de 
leden van het College, er wordt 6 fte ingevuld. De functies van directeur en hoofd OAC zijn 
samengevoegd tot één functie. Wat betreft de kosten voor de bedrijfsvoering zijn alle lo-
pende contracten ten aanzien van onderhoud, huur, beveiliging, gas en licht, schoonmaak et 
cetera onder de loep genomen, wat heeft geleid tot een forse besparing. Ook op kleine be-
grotingsposten zijn bezuinigingen doorgevoerd (geen fruitschalen meer bij ziekte, geen ver-
jaardagsboeketten, zeil op de vloer in plaats van hout, sobere catering). Verdere bezuinigin-
gen zijn niet meer mogelijk, aldus het College.  
 
Een eventuele verhoging van de middelen die door V&J worden verstrekt loopt in de regel 
via de begrotingsvoorbereiding, de zogenaamde claimtrajecten die in januari departements- 
en rijksbreed worden georganiseerd. Alle onderdelen van het ministerie en alle uitvoerende 
organisaties en taakorganisaties kunnen dan een gemotiveerde aanvraag doen voor uitbrei-
ding van hun financiën.  
 
De voorzitter van het College heeft in een aantal brieven (van 30 oktober 2013 en 20 januari 
2014) haar zorgen geuit over het afnemende budget en dat is ook gebeurd in de bestuurlijke 
overleggen tussen College en departement. Los van haar algemene zorgen over de budget-
ten richten de zorgen van de voorzitter zich specifiek op de algemene bezuinigingsmaatre-
gelen van het kabinet-Rutte II, waarbij een taakstelling van 8,9% voor alle rijksonderdelen 
geldt.  
 
Er is door de minister niet schriftelijk op de brieven van het College gereageerd, wel zijn ze 
aan de orde gekomen in het bestuurlijk overleg en zijn ze in het hiervoor beschreven ‘claim-
traject’ als zodanig beschouwd. Uit interviews blijkt dat het standpunt van het departement 
is dat de bezuinigingen voor alle onderdelen van de Rijksoverheid geldt en dat er geen re-
den is om het College voor de Rechten van de Mens daarvan uit te sluiten. Onder het huidi-
ge regeerakkoord is er geen enkele ruimte voor uitbreiding van de financiering van welke 
taak dan ook, zo wordt door gesprekspartners van het departement aangegeven. Voorts is 
het departement van mening, zo blijkt eveneens uit de interviews, dat het College onvol-
doende onderbouwt waarom het extra geld zou moeten krijgen. Bij het ministerie bestaat 
niet het idee dat het College zaken laat liggen die wel gedaan moeten worden. Wel moeten 
er prioriteiten worden gesteld, maar dat is de reden dat er een afwegingskader is.  
 
De directeur van het College heeft bij brief van 28 mei 2015 aan de projectleider van het onderhavi-
ge onderzoek beschreven welk extra personeel en materieel het College nodig heeft om zijn taken te 
kunnen uitvoeren. Deze brief is bijgevoegd als bijlage 8 bij dit rapport. De directeur acht het noodza-
kelijk om 10 fte toe te voegen:  
44
