FINANCIËLE EVALUATIE COLLEGE VOOR DE RECHTEN VAN DE MENS 
het onderwerp/het College te vergaren, bijgehouden wat de ingezette middelen zijn en de 
effecten die de projecten hebben gesorteerd. 
 
De resultaten-en-effectenmatrix van de afdeling OAC bestaat uit ongeveer honderd punten, 
uitgesplitst naar de thema’s van de pro-actieve agenda en de (wettelijke) taken, met beoog-
de resultaten en effecten. De beoogde resultaten van de afdeling OAC zijn vooral producten 
(zoals plannen van aanpak, adviezen, onderzoeken, brieven, etc.) en de effecten zijn te be-
schouwen als de stand van zaken daarbij. Per item zijn de aanspreekpunten binnen het Col-
lege en het bureau aangegeven. 
 
De afdeling Bedrijfsvoering werkt met een zogenaamde controlematrix, met operationele 
doelstellingen en te leveren resultaat en output. Enkele voorbeelden uit 2014 hiervan voor 
de afdeling Bedrijfsvoering zijn: 
 Het secretariaat/de receptie is altijd bezet door minimaal één secretaresse. 
 Het ziekteverzuim blijft onder de Verbaannorm (3,6). 
 Eenpersoonsfuncties binnen het College zijn voorzien van voldoende ingewerkte 
collega’s die als achtervang fungeren bij onvoorziene afwezigheid. 
 Er wordt een nieuwe beoordelingssystematiek voor functioneringsgesprekken inge-
voerd. 
 Het betaalgedrag voldoet aan de norm van de Rijksoverheid. 
 De organisatie realiseert een sluitende exploitatie. 
 De organisatie beschikt over adequate IT-ondersteuning waarin continuïteit en kwa-
liteit voldoende zijn gegarandeerd. 
3.3  Financiering, budgetten en uitgaven  
In het kabinetsstandpunt NIRM van juli 2008 is aangegeven dat het kabinet ernaar streeft de 
vorming van het Nederlands Nationaal Instituut voor de Rechten van de Mens budgettair 
neutraal, zonder rijksbrede ophoging van de begroting, te laten plaatsvinden. Vervolgens 
zijn er in het nadere kabinetsstandpunt sluitende afspraken gemaakt over de financiering. 
Afgesproken werd dat het ministerie van Justitie verantwoordelijk is voor de oprichtingskos-
ten van het te vormen College. Basis voor de financiering was de omvang van het budget 
van de Commissie gelijke behandeling. “Het uitgangspunt is dat er een degelijke en sobere 
uitvoering van de nieuwe taken komt.” De minister van Justitie werd aangewezen om de 
beheersverantwoordelijkheid voor de nieuw te vormen organisatie op zich te nemen. Het 
aantal ambtenaren in dienst van het College zou ten hoogste 8 fte meer mogen worden dan 
de bezetting van de Commissie gelijke behandeling (Cgb). In de praktijk is de feitelijke bezet-
ting altijd onder dit streefgetal gebleven.  
 
De Minister van Binnenlandse Zaken en Koninkrijksrelaties draagt jaarlijks € 300.000 bij. De 
bijdrage van de ministeries van Justitie, van Onderwijs, Cultuur en Wetenschappen en van 
Volksgezondheid, Welzijn en Sport zijn jaarlijks € 100.000. De ministeries van Buitenlandse 
Zaken, van Sociale Zaken en Werkgelegenheid en van Wonen, Wijken en Integratie dragen 
over de eerste drie jaren elk € 100.000 bij.  
 
Het bovenstaande komt neer op een totaal van € 600.000 structureel voor het College voor 
de Rechten van de Mens bovenop de financiering van de Commissie Gelijke Behandeling. 
Bovendien is een incidentele bijdrage van € 300.000 voor de eerste drie jaar toegezegd. In 
2009 geeft het kabinet aan dat een aantal ministeries wellicht in de toekomst kan besparen 
40
