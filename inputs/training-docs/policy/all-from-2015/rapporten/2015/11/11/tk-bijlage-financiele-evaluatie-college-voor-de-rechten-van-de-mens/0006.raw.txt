FINANCIËLE EVALUATIE COLLEGE VOOR DE RECHTEN VAN DE MENS 
Samenvatting 
Inleiding 
In 2012 werd het College voor de Rechten van de Mens (hierna: ‘het College’ of ‘CRM’) op-
gericht als het Nederlandse nationale mensenrechteninstituut (NHRI) zoals bedoeld in de in 
VN Resolution 48/134 of 1993 bekrachtigde Paris Principles. De koepelorganisatie van de 
NHRI’s is de International Coordinating Committee for National Human Rights Institutions 
(ICC) dat (onder auspiciën van de VN Hoge Commissaris) onder meer zorg draagt voor de 
accreditatie en ondersteuning van de nationale mensenrechteninstituten. De accreditatie 
van een NHRI door het ICC kan resulteren in een A-, B- of C-status. De A-status wordt ver-
leend wanneer een instituut volledig in overeenstemming met de Paris Principles opereert. 
Deze status geeft onder meer toegang tot en spreekrecht op verschillende VN-gremia. Van 
de meer dan honderd NHRI’s zijn er inmiddels ruim zestig volledig geaccrediteerd. De Paris 
Principles bevatten de voorwaarden waaraan een nationaal mensenrechteninstituut dient 
te voldoen om aanspraak te kunnen maken op accreditatie door het ICC. Om de A-status te 
verwerven dient een nationaal mensenrechteninstituut een zo breed mogelijk, wettelijk 
vastgelegd mandaat te hebben ten aanzien van het beschermen en bevorderen van men-
senrechten. Ook de taken van het instituut en de voorwaarden van een pluriforme samen-
stelling en van een onafhankelijke positie van het instituut zijn in de Paris Principles be-
schreven. Voldoende financiën voor een eigen staf en behuizing en een financieel 
onafhankelijke positie ten opzichte van de nationale regering maakt hier uitdrukkelijk on-
derdeel van uit. In mei 2014 verleende het ICC aan het College de A-status.  
 
Het College is een zelfstandig bestuursorgaan en bestaat uit een voorzitter en acht leden. 
Daarnaast zijn negen plaatsvervangend collegeleden benoemd. Aan het hoofd van het on-
dersteunend bureau staat een directeur die leiding geeft aan drie afdelingen. Het gaat om 
de afdeling Frontoffice & oordelen, de afdeling Onderzoek, Advies en Communicatie en de 
afdeling Bedrijfsvoering. 
 
In de memorie van toelichting bij de wet College voor de Rechten van de Mens is opgeno-
men dat twee jaar na de oprichting van het College een evaluatie van de werkzaamheden en 
het functioneren van het College zal plaatsvinden. Deze evaluatie zou een financiële invals-
hoek moeten hebben. Afhankelijk van de uitkomsten van deze evaluatie kan het kabinet de 
structurele financieringsbehoefte van het College vaststellen voor de periode na de eerste 
drie jaar van de oprichting. Deze evaluatie vindt zijn achtergrond in de zorgen die tijdens het 
oprichtingsproces door onder meer de Eerste Kamer geuit zijn over de verhouding tussen 
het brede mandaat en het takenpakket van het College enerzijds en het beschikbare budget 
anderzijds. Aan de wens van de Eerste Kamer is uitvoering gegeven in de vorm van het on-
derhavige onderzoek. Het WODC heeft op verzoek van het College voor de Rechten van de 
mens en de Directie Rechtsbestel van het min V&J aan Pro Facto de opdracht verleend om 
deze financiële evaluatie van het College uit te voeren. 
 
Onderzoeksvragen en –aanpak  
Het onderzoek richtte zich op een beoordeling van de prestaties van het College in relatie 
tot de ambities bij oprichting en gegeven de beschikbare middelen. Leidend bij het onder-
zoek waren de volgende hoofdvragen:  
1
