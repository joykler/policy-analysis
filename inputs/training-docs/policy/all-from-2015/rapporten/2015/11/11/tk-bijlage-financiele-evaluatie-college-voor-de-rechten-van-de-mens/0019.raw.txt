FINANCIËLE EVALUATIE COLLEGE VOOR DE RECHTEN VAN DE MENS 
bevorderen en beschermen van de rechten van de mens”. In het volgende lid wordt deze 
taakstelling nader omschreven als: “het voorkomen en bestrijden van schendingen van 
mensenrechten zoals deze zijn opgesomd in de Verklaring van Wenen, het bijbehorende 
actieprogramma en relevante internationale documenten”. De als bijlage 7 bij dit rapport 
opgenomen Paris Principles werken de taken van de nationale instituten verder uit. Het 
stelsel van nationale mensenrechteninstituten (internationaal doorgaans aangeduid als Na-
tional Human Rights Institution; NHRI) is nauw verbonden met de taken en verantwoorde-
lijkheden op het gebied van mensenrechten van de Human Rights Council van de (HRC) van 
de Verenigde Naties. De NHRI’s zijn verenigd in het International Coordinating Committee 
for National Human Rights Institutions (ICC). Het ICC is een internationaal forum dat zorg 
draagt voor de accreditatie en ondersteuning van de NHRI’s. Het ICC is een belangrijke scha-
kel tussen de NHRI’s en de HRC en andere VN-instellingen, maar is zelf formeel geen onder-
deel van de VN. Accreditatie door het ICC kent een NHRI een A-, B- of C-status toe. De A-
status wordt toegekend wanneer een NHRI volledig in overeenstemming met de Paris Prin-
ciples opereert en geeft onder meer toegang en spreekrecht op verschillende VN-gremia. In 
2012 werd het College voor de Rechten van de Mens opgericht (hierna het College of CRM), 
dat in Nederland als NHRI fungeert. In mei 2014 kreeg het College de A-status binnen het 
ICC. 
 
Het College is het Nederlandse nationale mensenrechteninstituut zoals bedoeld in de reso-
lutie. De rechten die de nationale mensenrechteninstituten geacht worden te bevorderen 
en beschermen zijn vele en velerlei. De eerste moderne internationale codificaties van men-
senrechten zijn de Universele Verklaring van de Rechten van de Mens uit 1948 en het Euro-
pees Verdrag voor de Rechten van de Mens (EVRM) uit 1950. Een algemene omschrijving 
van ‘mensenrechten’ is: “Rechten die voortvloeien uit het enkele feit van het mens-zijn, 
ongeacht geslacht, huidskleur, ras, godsdienstige overtuiging, rijkdom enzovoort.” Zoals uit 
deze omschrijving volgt gaat het niet om toegekende rechten, maar om rechten die mensen 
van nature bezitten. Mensenrechten ontleent men niet aan de staat, maar gaan aan de 
staat vooraf en dienen te allen tijde te worden gerespecteerd en nageleefd door diezelfde 
2
staat.  
 
Globaal zijn mensenrechten in drie categorieën te onderscheiden; namelijk: 
 klassieke mensenrechten  
 sociale, culturele en economische rechten  
 collectieve rechten 
 
De categorie klassieke mensenrechten ofwel burgerlijke en politieke rechten, omvat alge-
mene rechten en integriteitsrechten, vrijheidsrechten, participatierechten, rechten van ar-
restanten, beklaagden en gedetineerden, rechten van beschermde groepen en rechten van 
vreemdelingen en vluchtelingen. Een belangrijke volkenrechtelijke bron is het Internationaal 
verdrag inzake burgerrechten en politieke rechten van 1966 (IVBPR/BuPo). De Europese 
Unie kent sinds 2000 een gelijksoortig verdrag dat het Hof van Justitie kan toepassen: het 
Handvest van de grondrechten van de Europese Unie. Daarnaast vindt men klassieke men-
senrechten ook deels in de Grondwet verankerd waar ze de vorm aannemen van grondrech-
ten.  
 
De tweede categorie mensenrechten (sociale, culturele en economische mensenrechten) 
omvat onder meer het recht op een behoorlijke levensstandaard, op huisvesting, op sociale 
voorzieningen, op onderwijs en op gezondheid, het recht om een eigen taal te spreken en 
                                                           
2
 Kristin Henrard, Mensenrechten vanuit internationaal en nationaal perspectief, Den Haag 2008 p.25. 
14
