FINANCIËLE EVALUATIE COLLEGE VOOR DE RECHTEN VAN DE MENS 
tijd zeer kostbaar is. Meer in het algemeen blijven er, naar het oordeel van het College, als 
gevolg van financiële krapte te veel zaken liggen. Activiteiten die in het gedrang zouden 
65
komen zijn onder meer: 
 het follow up geven aan aanbevelingen 
 brede monitoring van de staat van de mensenrechten in Nederland 
 onderzoek 
 mensenrechteneducatie 
 review van Nederlandse achterstalligheden  
 beantwoorden van verzoeken van BuZa 
 in ‘het veld’ zichtbaar en aanwezig zijn om uit de eerste hand het klimaat te voelen 
en problemen te signaleren 
 
Onderwerpen die onvoldoende aandacht kregen waren onder meer mensenrechten in Cari-
bisch Nederland, privacy, mensenrechten in bedrijven, ontwikkelingen in het strafrecht, en 
de drie decentralisaties. Over dat laatste merkte men op dat de decentrale uitvoering van 
het zorg- en bijstandsbeleid gepaard gaat met allerlei vraagstukken op het gebied van de 
mensenrechten.  
 
Kortom, het College zelf is er van overtuigd dat de financiering een dusdanig laag niveau 
heeft bereikt dat het niet meer mogelijk is te opereren naar de geest en de bedoeling van de 
Paris Principles.  
 
Een derde bouwsteen bij de beantwoording van de vraag of de financiën toereikend zijn is 
het oordeel daarover van deskundigen en betrokkenen in de omgeving van het College. 
Zoals in de aanvang van dit hoofdstuk reeds gesteld: weinig respondenten zijn bereid daar-
over uitdrukkelijke uitspraken te doen. De meesten zijn ervan overtuigd dat het College een 
groter budget goed zou kunnen gebruiken en dat dat zeker ten goede zou komen aan de 
staat van de mensenrechten in Nederland. Weinigen durven echter de stelling aan dat het 
College met de huidige financiering niet meer in staat is te voldoen aan de vereisten van de 
Paris Principles en zijn wettelijke taken. Anders gezegd, van een afstand (zelfs van een kleine 
afstand) is het moeilijk te beoordelen wanneer ‘krap’ over gaat in ‘te weinig’.  
5.5   Strategisch kiezen 
Zoals in hoofdstuk 2 uitvoerig aangegeven heeft het College veel werk gemaakt van de 
voorbereiding van zijn Strategisch Plan, het plan dat de thema’s en taken bevat waaraan het 
College prioriteit wil geven. Eerder werd geconcludeerd dat het College dat zorgvuldig en 
weloverwogen heeft gedaan. Toch is één aspect van de in het geding zijnde afwegingen 
ietwat onderbelicht gebleven en dat is het aspect ‘aanvullendheid’. In de vele teksten die in 
de aanloop naar het College zijn verschenen is steeds benadrukt dat het op te richten insti-
tuut zijn taken diende te verrichten in aanvulling op hetgeen al door andere organisaties en 
instelling werd gedaan. De memorie van toelichting bij de Wet College voor de rechten van 
de mens zegt daarover dat het omvangrijke werkterrein het College ertoe zal nopen gebruik 
te maken van de expertise die bij andere organisaties aanwezig is, en voorts:  
“Door de ruime formulering van taken in de Paris Principles, is overlap van taakom-
schrijving niet te voorkomen. Overlap van taken hoeft echter niet te leiden tot het 
dubbelop uitvoeren van werkzaamheden. Dubbele uitvoering van werkzaamheden 
                                                           
65
 Ontleend aan een brief dd. 20 februari 2015 van de voorzitter van het College aan het onderzoeksteam. 
61
