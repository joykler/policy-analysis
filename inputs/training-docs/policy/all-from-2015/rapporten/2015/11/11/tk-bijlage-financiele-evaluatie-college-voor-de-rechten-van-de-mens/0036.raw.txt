FINANCIËLE EVALUATIE COLLEGE VOOR DE RECHTEN VAN DE MENS 
het gemeentebestuur te maken met de bepalingen van het VN-verdrag inzake de rechten 
28
van mensen met een handicap Vanuit het College is betoogd dat mensenrechten een (te) 
 29
marginale rol spelen bij de vorming van het betreffende beleid. Het College stelde in het 
verslagjaar een mensenrechtenkader op om te hanteren binnen de drie decentralisaties, 
onder de titel BAAT (Beschikbaar, Aanvaardbaar, Aanpasbaar en Toegankelijk). Er is een 
begin gemaakt met het uitdragen van dit kader. Ook is er een initiatief van start gegaan 
waarvan (naast onder meer VNG en Amnesty) ook het College deel uitmaakt: het Netwerk 
Mensenrechten Lokaal. Rond de thema’s burgerschap, Wmo, jeugd, discriminatie en open-
bare orde & veiligheid probeert het netwerk gemeenten bewust te maken van de betekenis 
van mensenrechten voor lokaal beleid. 
 
Business and Human Rights 
Internationaal verantwoord en maatschappelijk ondernemerschap vereist onder meer het 
respecteren van mensenrechten. Onder auspiciën van het ministerie van Buitenlandse Za-
ken is een Nationaal Actieplan bedrijfsleven en mensenrechten tot stand gebracht. Het Col-
lege heeft input geleverd in de vorm van twee expertbijeenkomsten, gevolgd door een ad-
vies aan de minister. 
 
 
Andere activiteiten 
 
Mensenrechten in Nederland - Jaarlijkse rapportage 
De jaarrapportage is een taak die in de internationale documenten als zeer belangrijk wordt 
aangemerkt. Het College investeert tijd en aandacht in de verbreiding van het rapport en de 
inhoud ervan. Ten eerste besteedde het College tijd aan het afronden van de rapportage 
over het voorgaande jaar: het rapport ‘Mensenrechten in Nederland 2013’. Deze rapportage 
laat zien op welke terreinen mensenrechten aan de orde waren en geeft een beschouwing 
over de ontwikkelingen in 2013. Het rapport bevat 49 aanbevelingen aan de overheid om 
ervoor te zorgen dat voor iedereen in Nederland mensenrechten gelden. In 2014 werd 
daarnaast tijd gestoken in het opzetten en uitvoeren van de rapportage voor het lopende 
jaar.  
 
Andere rapportages 
Het College rapporteerde aan het Committee against Torture (CAT) over het rapport van de 
Nederlandse regering aan het CAT. Voorts verzorgde het College een rapportage aan het 
VN-Kinderrechtencomité ter voorbereiding van het vierde rapport over Nederland.  
 
Overige activiteiten 
Het College heeft in het verslagjaar dertien adviezen en aanbevelingen geproduceerd. Een 
aantal ervan kwam hierboven ter sprake. Drie van de adviezen werden op uitdrukkelijk ver-
zoek opgesteld. Een van die verzoeken kwam van een private organisatie (De Nederlandse 
Vereniging van Obstetrie en Gynaecologie) en betrof de spermadonatiezorg.  
 
Medewerkers van het College zijn steeds alert op signalen uit de samenleving dat in concre-
te situaties mensenrechten in het geding zijn. In het verslagjaar zijn 251 van dergelijke signa-
len behandeld. Belangrijke signalen zijn gebruikt om ontwikkelingen te duiden en als bouw-
stenen voor het volgende jaarplan. Een aantal signalen was aanleiding voor kleine follow up 
                                                           
28
 MOvisie, Decentralisaties en mensenrechten, 2 december 2013.  
29
 Nicola Jägers, “Mensenrechten in tijden van economische crisis: Het belang van een mensenrechtenperspectief in tijden van 
bezuinigingen en decentralisatie”, Lezing 20 juni 2013. 
31
