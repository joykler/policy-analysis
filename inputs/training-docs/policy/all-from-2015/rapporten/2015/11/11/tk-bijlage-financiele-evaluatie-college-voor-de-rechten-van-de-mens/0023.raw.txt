FINANCIËLE EVALUATIE COLLEGE VOOR DE RECHTEN VAN DE MENS 
Bovendien werd al in de memorie van toelichting aangekondigd dat er twee jaar na de op-
richting van het College, dus in het derde jaar, een evaluatie ging plaatsvinden van de werk-
zaamheden en het functioneren van het College. Dat is dit onderzoek. 
 
De taakstelling in het wetsontwerp en in de wet zijn gebaseerd op de tekst zelf van de Paris 
Principles. Artikel 3 luidt: 
 
“De taak van het College is: 
a. het doen van onderzoek naar de bescherming van de rechten van de mens, 
waaronder het onderzoeken of een onderscheid is of wordt gemaakt en het 
geven van een oordeel daarover, bedoeld in artikel 10; 
b. het rapporteren en het doen van aanbevelingen over de bescherming van 
de rechten van de mens, waaronder het jaarlijks rapporteren over de men-
senrechtensituatie in Nederland; 
c. het geven van advies, bedoeld in artikel 5; 
d. het geven van voorlichting en het stimuleren en coördineren van onderwijs 
over de rechten van de mens; 
e. het stimuleren van onderzoek naar de bescherming van de rechten van de 
mens; 
f. het structureel samenwerken met maatschappelijke organisaties en met na-
tionale, Europese en andere internationale instellingen die zich de be-
scherming aantrekken van een of meer rechten van de mens, onder meer 
door het organiseren van activiteiten in samenwerking met maatschappelij-
ke organisaties; 
g. het aansporen tot de ratificatie, implementatie en naleving van verdragen 
over de rechten van de mens en het aansporen tot de opheffing van voor-
behouden bij zulke verdragen; 
h. het aansporen tot de implementatie en naleving van bindende besluiten 
van volkenrechtelijke organisaties over de rechten van de mens; 
i. het aansporen tot de naleving van Europese of internationale aanbevelin-
gen over de rechten van de mens.” 
 
Enkele verschillen tussen de wettelijke taakstelling en het rapport van het consortium zijn 
opvallend. “Monitoren ofwel toezicht houden” ontbreekt in de wettelijke taakstelling. Daar-
voor in de plaats kan men de taakstelling onder b. lezen: het jaarlijks rapporteren over de 
mensenrechtensituatie in Nederland. Het rapport noemt als twee afzonderlijke taken het 
geven van voorlichting, van onderwijs en van trainingen. De wettelijke taak luidt (meer in 
overeenstemming met de Paris Principles) “het geven van voorlichting en het stimuleren en 
coördineren van onderwijs”. Blijkens de opmerkingen in de memorie van toelichting bij dit 
artikel is de kern van deze taak “het bewustzijn onder de bevolking over mensenrechten en 
de kennis hierover vergroten”. De laatste drie wettelijke taken (aansporen tot ratificatie, 
implementatie en naleving van verdragen, bindende besluiten en aanbevelingen) ontbreken 
in de omschrijving van het consortium. Al met al sluit de wettelijke taakomschrijving nauw-
keurig aan bij de omschrijving in de Paris Principles. 
 
Samenvattend clusteren we de taken van het College als volgt: 
1. Oordelend: onderzoek gelijke behandeling en daaruit voortvloeiende oordelen;  
2. Adviserend: onderzoek, stimuleren van onderzoek, rapportage en advies;  
3. Normerend: ratificatie, aansporen daartoe, naleving. 
4. Voorlichtend: voorlichting en educatie  
 
18
