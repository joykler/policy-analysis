FINANCIËLE EVALUATIE COLLEGE VOOR DE RECHTEN VAN DE MENS 
Groot-Brittannië en Ierland) geïnventariseerd hoe zij een keuze voor specifieke onderwer-
pen en activiteiten hadden gemaakt.   
 
Vervolgens is het College gaan werken aan een afwegingskader. Het afwegingskader werd 
gedefinieerd als:  
“Regels op grond waarvan kan worden besloten welke onderwerpen bijzondere 
aandacht van het College krijgen en hoe wordt omgegaan met tussentijds opko-
mende vraagstukken. Plus beschrijving proces voor prioriteitstelling dat intern en 
16
extern helder is.”  
17
Op 19 november 2012 heeft dit proces geresulteerd in een definitief afwegingskader. Het 
omvat een aantal clusters van criteria. Met uitzondering van de clusters ‘breed mensenrech-
tenperspectief’ en ‘draagvlak/bewustwording’ zijn de criteria cumulatief van aard: een on-
derwerp dient aan elk van die maatstaven te voldoen om geselecteerd te kunnen worden. 
De in het afwegingskader opgenomen criteria worden als volgt nader omschreven. 
 
Wordt het onderwerp bestreken door één of meer rechten van de mens? 
Eén of meer rechten van de mens moet in het geding zijn. Het hoeft niet per se een schending van 
mensenrechten te betreffen. 
Is het onderwerp voldoende ernstig? 
Deze maatstaf is opgesplitst in vier indicatoren. Er moet sprake zijn van een significant nadeel in de 
zin van een mogelijke aantasting van de menselijke waardigheid. De ernst van de zaak wordt groter 
geacht naarmate die aantasting meer structureel van aard is, dat wil zeggen omvangrijker en langer 
van duur. Betreft de aangelegenheid een kwetsbare groep dan is dat een verzwarende factor. Een 
op zich relatief kleine aangelegenheid kan voldoende aandacht verdienen indien het exemplarisch is 
voor een ernstige kwestie. Systematische schendingen van de mensenrechten kunnen zich verhuld 
voordoen en pas bij nader toezien als ernstig worden gekwalificeerd. 
Heeft een actie van het College toegevoegde waarde? 
Voor deze maatstaf zijn vijf punten voor afweging geformuleerd. a. Het CRM werkt onafhankelijk (en 
aanvaardt geen opdrachten van anderen); b. Het CRM pakt zaken op met oog voor de visies en be-
hoeften van maatschappelijke organisaties; c. Het CRM houdt rekening met wat andere organisaties 
wel of niet doen (dubbel werk wordt vermeden); d. Het CRM komt op voor kwetsbare groepen die 
geen vertegenwoordigers hebben en niet in staat zijn om dat te organiseren; e. Het CRM pakt zaken 
op die een noodzakelijke rechtsontwikkeling/norminvulling bevorderen 
Is er aanleiding om een onderwerp te onderzoeken vanuit een breed mensen-
rechtenperspectief? 
Voor deze maatstaf bevat het afwegingskader geen nadere operationalisering. 
Kan het onderwerp het draagvlak dan wel de bewustwording van mensenrechten 
vergroten? 
Ook voor deze maatstaf is geen verdere operationalisering in het afwegingskader opgenomen. 
 
                                                           
16
 Startnotitie afwegingskader 02-03-2011. 
17
 Afwegingskader mensenrechtenkwesties, College voor de rechten van de mens, 19 november 2012. 
20
