FINANCIËLE EVALUATIE COLLEGE VOOR DE RECHTEN VAN DE MENS 
vertegenwoordigers van mensenrechtenorganisaties en andere maatschappelijke organisa-
ties, wetenschappers en journalisten geschaard. Bovendien zijn tien werknemers van het 
College bevraagd, vier leden van de Raad van Advies en vier betrokken ambtenaren bij het 
ministerie van Veiligheid en Justitie en het ministerie van Binnenlandse Zaken en Konink-
rijksrelaties. In bijlage 3 is een lijst opgenomen van de geïnterviewde personen. 
Boekenonderzoek 
Door bestudering van documenten zoals jaarverslagen, jaarplannen, jaarrekeningen en be-
grotingen is een eerste overzicht verkregen van de activiteiten die het College heeft ont-
plooid en de kosten die daarmee gemoeid waren. De bestudering van deze documenten is 
aangevuld met een zogenaamd boekenonderzoek. Hierin zijn bronnen bestudeerd zoals 
uitdraaien uit het financiële systeem, overzichten van de personele formatie en bezetting en 
andere documenten waaruit de besteding van middelen kan worden gehaald. Met de be-
studering is getracht zo concreet mogelijk activiteiten en daarmee gemoeide kosten in beeld 
te brengen. Hoofdstuk 3 bevat de resultaten van deze exercitie en een beschrijving van het 
proces waarin enkele resultaten tot stand zijn gekomen. Een van de uitkomsten van het 
boekenonderzoek is het door het College opgestelde overzicht van middelen per afdeling, 
uitgesplitst naar (wettelijke) taken. Dit overzicht inclusief verantwoording is opgenomen in 
bijlage 1. 
Enquête stakeholders 
Deelonderzoek C gaat in op de prestaties die door het College geleverd zijn en de wijze 
waarop deze gewaardeerd worden door (onder meer) stakeholders en onafhankelijke des-
kundigen. In dat kader is een digitale enquête opgesteld over de prioriteiten van en taakuit-
voering door het College. Deze is (voorzien van een unieke inlogcode) per mail verstuurd 
aan de zogenaamde stakeholders van het College, bestaande uit personen die verbonden 
zijn aan andere mensenrechtenorganisaties, onafhankelijke deskundigen (zoals weten-
schappers) en andere relevante actoren. De contactgegevens hiervan zijn ons verstrekt door 
het College. In een later stadium is de enquête ook verspreid onder wetenschappers die 
verbonden zijn aan de School of Human Rights Research. De totale respons is weergegeven 
in de volgende tabel. 
TABEL 1.1: RESPONSVERANTWOORDING 
 TOTAAL ADRESSENBESTAND ADRESSENBESTAND 
COLLEGE HUMAN RIGHTS 
RESEARCH 
Aantal digitaal verzonden enquêtes 360 176 184 
Aantal afmelding wegens onvoldoende 13 9 4 
inzicht in activiteiten CRM 
Netto steekproef 347 167 180 
Respons 103 79 24 
(30%) (47%) (13%) 
 
De enquête bestond uit een beknopte, gestructureerde vragenlijst met grotendeels gesloten 
antwoordcategorieën. De vragenlijst bevatte vier onderdelen: 
 vragen ten aanzien van het beoogde ambitieniveau van het College 
 vragen ten aanzien van de activiteiten van het College 
 vragen ten aanzien van het gerealiseerde prestaties van het College 
 vragen ten aanzien van onderwerpen die het College mogelijk heeft laten liggen 
 
In bijlage 5 zijn de resultaten van de enquête opgenomen. 
10
