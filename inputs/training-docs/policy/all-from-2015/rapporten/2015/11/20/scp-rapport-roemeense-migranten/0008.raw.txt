migranten benaderd en face-to-face geïnterviewd door een Roemeense interviewer in de
Roemeense taal. Het onderzoek richt zich dus uitsluitend op de ingeschreven migranten uit
Roemenië, die in veel gevallen nog maar zeer kort in Nederland zijn.
De opzet van het onderzoek en ook de gebruikte vragenlijst zijn zo veel mogelijk identiek
aan het onderzoek onder de recent gemigreerde Polen en Bulgaren uit 2010 en 2011, zodat
een vergelijking mogelijk is. Daarbij moet wel in het oog worden gehouden dat de Roe-
meense migranten in een andere periode naar Nederland zijn gekomen en op een ander
moment zijn geïnterviewd dan de Poolse en Bulgaarse migranten. Verschillen tussen de
Roemenen enerzijds en de Polen en Bulgaren anderzijds kunnen dus niet alleen te maken
hebben met verschillen naar herkomst maar ook met verschillen tussen de onderzoeks-
periodes. Een belangrijk verschil is bijvoorbeeld dat het onderzoek onder Bulgaren plaats-
vond terwijl de eis van een tewerkstellingsvergunning (twv) nog van kracht was. Dit was
het geval tot 1 januari 2014. De Roemeense onderzoeksgroep bestaat echter uit een deel
dat naar Nederland migreerde terwijl de twv van kracht was en een deel dat niet meer hier-
mee te maken had. Dit maakt het overigens mogelijk om te onderzoeken of de Roemenen
die voor en na 1 januari 2014 arriveerden van elkaar verschillen.
In totaal zijn 356 interviews volledig afgenomen. Op basis van het totaal aantal bezochte
adressen is de respons laag: 25%. In 50% van de gevallen is geconstateerd dat de beoogde
respondent inmiddels uit Nederland vertrokken was (en dus tot de oneigenlijke non-
respons behoort). Als deze adressen buiten beschouwing worden gelaten, is de respons
51%. Dit is vergelijkbaar met de responspercentages in het onderzoek onder recent
gemigreerde Polen en Bulgaren.
Hoeveel Roemenen zijn er in Nederland?
Roemenen kunnen zich net als Bulgaren vanaf 1 januari 2007 vrij vestigen in de eu vanwege
het lidmaatschap dat toen inging. Nederland stelde echter een voorwaarde aan verblijf: de
noodzaak van een twv om hier te mogen werken. Deze voorwaarde was zoals gezegd tot
1 januari 2014 van kracht. De gedachte was dat de twv een grote instroom zou tegenhou-
den. Hoewel het aantal Roemenen in Nederland nog steeds relatief klein is in vergelijking
met andere eu-landen, is er sprake van een duidelijke toename sinds 2007: van een paar
honderd per jaar in de jaren voor 2007 tot circa 5000 per jaar in 2014. Na 1 januari 2014 nam
de immigratie van Roemenen toe. Voor Bulgaren is deze toename niet zichtbaar. Daarmee
is de immigratie van Roemenen in 2014 vergelijkbaar met de omvang van de immigratie uit
Bulgarije. Overigens komen er jaarlijks vijf keer zoveel Poolse immigranten naar Nederland
als Roemeense. De migratie uit Polen is op jaarbasis groter dan die van de vier grootste
niet-westerse migrantengroepen (Turks, Marokkaans, Surinaams, Antilliaans) samen.
Lang niet alle Roemenen blijven in Nederland, het migratiesaldo is relatief laag. Opvallend
is dat de emigratie onder Roemenen blijft toenemen, ook na 1 januari 2014, terwijl we
onder Bulgaren een daling zien. In de eerdere publicatie over Bulgaren en Polen zagen we
al dat onder Bulgaren settelen lijkt toe te nemen.
Het is lastig om precies aan te geven hoeveel Roemenen er in Nederland verblijven.
Enerzijds omdat er veel in- en uitstroom is en de groep dus continu van omvang en samen-
7 samenvatting en conclusies
