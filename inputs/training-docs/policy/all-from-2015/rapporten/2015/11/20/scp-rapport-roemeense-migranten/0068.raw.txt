Tabel 3.11
Manier waarop een baan in Nederland is gevonden, 2014 (in procenten)
 (%) 
 
via een advertentie 15
via een werkgever 18
via een familielid 2
via een kennis of vriend 23
via het uitzendbureau 23
anders 18
Bron: scp/ru/cbs (nris'14)
Baanverwerving vooral via kennis uit de eigen etnische groep
Roemeense migranten geven relatief vaak aan dat zij de baan hebben gekregen via een
kennis of vriend (23%; tabel 3.11). Deze kennis heeft in meerderheid een niet-Nederlandse
achtergrond. Meestal heeft de kennis eenzelfde etnische achtergrond als de migrant
(tabel 3.12).
Tabel 3.12
Etnische herkomst van de kennis via wie een baan is gevonden, 2014 (in procenten)
 (%) 
 
Roemeens 51
Nederlands 30
anders 19
Bron: scp/ru/cbs (nris'14)
Nauwelijks vaste dienstverbanden
De Roemenen hebben in overgrote meerderheid een tijdelijk dienstverband, bijna
30% geeft aan dat ze een vast dienstverband hebben. Overigens zijn de aandelen met een
vast dienstverband onder de recent gemigreerde Polen en Bulgaren nog lager (minder dan
20%). In het onderzoek van Engbersen et al. (2011) liggen de cijfers voor Roemenen met
een vast dienstverband lager dan in het huidige onderzoek (12%). Dit past in het beeld van
dat onderzoek waarin Roemenen vaker in de bouw en in de land- en tuinbouw werken en
daar is vaak sprake van tijdelijke dienstverbanden. Ook wij zien dat migranten met een laag
en middelbaar opleidingsniveau minder vaak een vast dienstverband hebben dan de hoog-
opgeleiden (tabel 3.13). De overige verschillen zijn niet significant, hoewel er een tendens is
dat vrouwen minder vaak een vast dienstverband hebben, net als jongeren.
67 taalbeheersing en de arbeidsmarktsituatie
