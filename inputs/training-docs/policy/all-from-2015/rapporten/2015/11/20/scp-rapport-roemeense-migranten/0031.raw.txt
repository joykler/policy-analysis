Tabel 1.3
Tien gemeenten waar ingeschreven migranten het vaakst wonen, naar herkomst, stand 1 januari 2015
a
(in absolute aantallen)
Roemeens Pools Bulgaars 
 
Amsterdam (2622) Den Haag (11031) Den Haag (5418)
Den Haag (1431) Rotterdam (7542) Amsterdam (3530)
Rotterdam (1079) Amsterdam (4740) Rotterdam (2598)
Eindhoven (612) Westland (3880) Utrecht (892)
Utrecht (504) Tilburg (3687) Schiedam (644)
Groningen (398) Eindhoven (2961) Zaanstad (636)
Amstelveen (334) Helmond (2291) Haarlem (536)
Almere (333) Venlo (1934) Eindhoven (515)
Tilburg (308) Breda (1828) Groningen (416)
Maastricht (288) Dordrecht (1782) Tilburg (286)
a Het gaat om de eerste en tweede generatie samen.
Bron: cbs (StatLine)
1.4 Survey onder recent gemigreerde Roemenen
Het scp heeft – samen met de Universiteit Utrecht en de Radboud Universiteit – de afgelo-
pen jaren geparticipeerd in een internationaal longitudinaal surveyonderzoek naar integra-
tieprocessen van recente migranten: het scip-onderzoek (Sociaal Culturele Integratie Proces-
sen). Hierin zijn (naast andere migrantengroepen) Polen en Bulgaren geïnterviewd (Gijs-
berts en Lubbers 2013, 2015). Vanuit het ministerie van Sociale Zaken en Werkgelegenheid
is het verzoek gedaan het onderzoek te repliceren onder recent gemigreerde Roemenen.
Dit onderzoek is uitgevoerd in de periode van 27 september tot 3 december 2014.
Het betreft face-to-face-interviews door Roemeense interviewers met behulp van laptops
onder recent gemigreerde Roemenen. De beoogde respondenten zijn benaderd via een
brief in het Roemeens, waarna de interviewers aan de deur zijn gekomen om het interview
af te nemen. Er zijn minimaal zes contactpogingen gedaan als mensen niet thuis werden
aangetroffen. Voor het onderzoek zijn tien enquêteurs geworven en getraind, zeven vrou-
wen en drie mannen, allen hoogopgeleid. De enquêteurs spraken Roemeens, zodat een
slechte taalbeheersing geen reden voor non-respons kon zijn. Gemiddeld zijn 35 interviews
per enquêteur afgenomen. Het veldwerk is gedaan door Motivaction (voor het veldwerk-
verslag en nadere uitleg over het onderzoek, zie bijlage Gebruikte databestanden, te raad-
plegen via www.scp.nl bij het desbetreffende rapport).
30 recent gemigreerde roemenen in nederland
