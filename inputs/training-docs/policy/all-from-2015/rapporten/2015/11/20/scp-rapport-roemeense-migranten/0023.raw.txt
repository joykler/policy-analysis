langer hier zijn. De vraag is in hoeverre deze tweedeling onder Roemenen in Nederland in
het huidige onderzoek onder recente migranten uit Roemenië wordt bevestigd.
Een aanzienlijk deel van de migranten uit Midden- en Oost-Europa in Nederland lijkt hier
tijdelijk te te werken als seizoensarbeider (zie bijv. seo 2008, Berkhout en Hof 2012;
cbs 2015). De arbeidsmigratie kent dan ook een sterk fluctuerend seizoenspatroon.
Tijdelijke arbeidsmigranten zijn vaak jonger, werken minder vaak in de Randstad en vaker
in Limburg en Noord-Brabant, en werken veel vaker als uitzendkracht en in de landbouw
dan de langduriger arbeidsmigranten (Berkhout en Hof 2012). Daarnaast zien we het beeld
van de hoogopgeleide Roemenen (Booi en Slot 2008; O en S 2012). Zij komen bijvoorbeeld
naar Amsterdam voor studie of banen voor hoogopgeleide mensen en wonen onder meer
in het centrum of in Amsterdam-Zuid. Dat neemt echter niet weg dat ook in Amsterdam
duidelijk sprake is van een groep Roemenen die er minder goed voorstaat qua woon- en
inkomenssituatie (Booi et al. 2014).
Uit een verkennend onderzoek naar de positie van kinderen uit Midden- en Oost-Europa
komt naar voren dat het zicht op de Roemeense groep beperkt is. Over het algemeen zijn
er weinig signalen met betrekking tot problemen. De groep Roma vormt evenwel een ver-
haal apart (Vogels et al. 2014; zie ook Korf et al. 2011). De geïnterviewde deskundigen geven
bij herhaling aan dat de leefsituatie van de Roma in Nederland zeer ongunstig is en dat zij
vaak betrokken zijn bij crimineel gedrag; soms betreft het rondreizende bendes. Het gaat
dan vooral om Roma in de grote steden in Nederland. Zij zijn afkomstig uit verschillende
landen (bv. Bulgarije, Roemenië, Hongarije).
Vorig jaar verscheen een studie van De Boom et al. (2014) naar criminaliteit onder Midden-
en Oost-Europeanen in Nederland. Daaruit kwam naar voren dat van de ingeschreven Roe-
menen in Nederland 2% in aanraking met de politie is gekomen naar aanleiding van ver-
denking van een misdrijf. Dit is niet een erg hoog aandeel. Het cijfer is lager dan gemiddeld
onder niet-westerse ingezetenen (3,4%), maar hoger dan onder overige westerse migran-
ten (1,1%). Van alle verdachten uit Roemenië bleek 88% niet ingeschreven in het Neder-
landse bevolkingsregister. Dit aandeel ligt hoger dan onder Polen (63%) en Bulgaren (52%).
Er is waarschijnlijk sprake van grensoverschrijdende criminaliteit, vandaar dat men ook wel
spreekt van mobiel banditisme (Siegel 2013). Een deel van deze groep verdachten kan tijde-
lijke arbeidsmigranten betreffen, die niet staan ingeschreven in het Nederlandse bevol-
kingsregister.
22 recent gemigreerde roemenen in nederland
