banen (opnieuw vooral de laagopgeleiden) en bijna een derde van de recente Roemeense
migranten werkt regelmatig in de avonden of weekenden. Een klein deel oefent een functie
uit waarbij men gevaarlijk of lichamelijk zwaar werk verricht.
De verschillen tussen Roemeense migranten die voor 1 januari 2014 naar Nederland zijn
gemigreerd en nog een twv nodig hadden en de migranten die na deze datum naar Neder-
land zijn gemigreerd zijn gering. Een van de meest kenmerkende verschillen is dat de
migranten die voor 1 januari 2014 kwamen vaker als zelfstandige werken. Op die manier
kon men voor 1 januari 2014 onder de eis van een twv uitkomen. Toch is het aandeel zelf-
standigen met 11% ook onder deze migranten relatief laag.
De recente Roemeense migranten lijken het goed te doen op de Nederlandse arbeids-
markt, maar de Nederlandse taal wordt door hen slecht beheerst. Dit is niet verwonderlijk
omdat de migranten ten tijde van het onderzoek gemiddeld pas een jaar in Nederland
waren. Toch valt op dat er weinig inspanningen zijn verricht om het Nederlands te leren.
Bovendien blijkt de Nederlandse taalbeheersing slechter dan onder Polen en Bulgaren die
een aantal jaren geleden zijn onderzocht en toen ook nog niet zo lang in Nederland waren.
Opvallend is dat de grote groep studiemigranten en de hoogopgeleide Roemenen de
Nederlandse taal niet noemenswaardig beter beheersen dan laagopgeleide Roemeense
migranten. Wellicht dat de goede beheersing van het Engels, zoals uiteraard geldt voor
Roemeense studenten maar ook voor de overige Roemeense migranten, de prikkel weg-
neemt om te investeren in het Nederlands. Voor veel banen, bijvoorbeeld in de ict en op
universiteiten, geldt dat men zich met Engels prima kan redden en waarschijnlijk geldt dit
ook voor banen die zich meer aan de onderkant van de arbeidsmarkt bevinden.
Noot
1 Het gaat hier om het gemiddelde equivalised netto-inkomen voor de belangrijkste inkomensbron.
De cijfers zijn gebaseerd op het eu Statistics on Income and Living Conditions (eu-silc)-onderzoek.
74 taalbeheersing en de arbeidsmarktsituatie
