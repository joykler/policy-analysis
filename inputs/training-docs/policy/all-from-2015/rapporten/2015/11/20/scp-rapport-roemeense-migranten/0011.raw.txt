Merendeel heeft goede positie op de Nederlandse arbeidsmarkt
De Roemeense migranten die wij hebben onderzocht, laten een ander beeld zien dan het
stereotype beeld van de arbeider in de land- en tuinbouw. Een belangrijk deel van de Roe-
meense migranten is werkzaam in de ict-sector of doet bijvoorbeeld onderzoek aan
Nederlandse universiteiten. Uiteraard bevindt zich onder de ingeschreven Roemeense
migranten ook een groep die werkt aan de onderkant van de arbeidsmarkt, maar deze
groep is veel geringer van omvang dan die onder Polen en Bulgaren, bij wie de meerder-
heid bleek te werken in de productie, land- en tuinbouw, bouw of schoonmaak. Ook valt
op dat slechts een laag aandeel in Nederland werkloos is. Roemeense mannen hebben
vaker dan de vrouwen een betaalde baan in Nederland.
Ondanks de goede positionering van vooral hoogopgeleide Roemenen zien we, net als bij
andere migrantengroepen, dat de beroepsstatus van de baan die migranten in Roemenië
hadden, gemiddeld hoger ligt dan de beroepsstatus van de baan in Nederland. Deze daling
in beroepsstatus wordt gecompenseerd door de hogere inkomsten. Van de Roemenen
werkt een meerderheid fulltime – vaak meer dan 40 uren per week. Veelal werken zij in
tijdelijke banen en bijna een derde van de recente Roemeense migranten werkt regelmatig
in de avonden of weekenden. Een klein deel oefent een functie uit waarbij men gevaarlijk
of lichamelijk zwaar werk verricht.
Weinig verschil tussen voor en na 1 januari 2014 gemigreerde Roemenen
De verschillen tussen Roemeense migranten die voor 1 januari 2014 naar Nederland
migreerden en nog een twv vergunning nodig hadden, en migranten die na deze datum
kwamen, zijn gering. Een van de meer kenmerkende verschillen is dat de migranten die
voor 1 januari 2014 kwamen vaker als zelfstandige werken. Dat is voor de hand liggend
aangezien zij als zelfstandige voor 1 januari 2014 geen twv nodig hadden. Het aandeel zelf-
standigen dat voor 1 januari 2014 migreerde (11%) is vergelijkbaar met dat onder Bulgaren
in de periode 2010/2011 (13%).
Oriëntatie op Nederland en Roemenië
Roemeense migranten blijken regelmatig contact te hebben met autochtone Nederlan-
ders. De meerderheid van de Roemenen (57%) geeft aan dagelijks contact te hebben met
autochtone Nederlanders, een groot deel waarschijnlijk via het werk. Er is ook een groep
(circa 20%) die geen contact heeft met Nederlanders. Eenzelfde percentage geeft aan nooit
of nauwelijks contact te hebben binnen de eigen etnische groep. Dit kan te maken hebben
met de geringe omvang van de Roemeense groep in Nederland.
Roemenen zijn (nog) weinig ingebed in het verenigingsleven in Nederland en interesseren
zich slechts matig voor de politiek hier en die in Roemenië. Een op de drie Roemenen heeft
(nog) een huis in Roemenië en bijna de helft stuurt geld naar het herkomstland. Vooral de
laagopgeleide Roemenen springen eruit: driekwart stuurt geld naar het herkomstland.
Gezien het gemiddeld genomen hoge opleidingsniveau, de grote groep studenten en de
goede beheersing van het Engels, verwachten we dat de Roemeense groep in Nederland
veelvuldig contact onderhoudt met andere migrantengroepen en vaker Engelstalige media
10 samenvatting en conclusies
