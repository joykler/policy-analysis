Gezinsmigranten minder vaak aan het werk
Roemeense migranten die vanwege gezinsmotieven naar Nederland komen, hebben vaak
geen baan. Het aandeel met een betaalde baan onder de Roemeense gezinsmigranten is
48%. Gezinsmigranten zijn voornamelijk vrouwen, zoals we in hoofdstuk 2 hebben gezien.
Uit de migratieliteratuur is bekend dat vrouwen vaker hun baan opgeven om een man met
een baan te kunnen volgen dan omgekeerd. De kleine groep mannelijke gezinsmigranten
uit Roemenië geeft echter net zo vaak zijn baan op na migratie als de vrouwelijke. De cijfers
onder de gezinsmigranten staan in contrast met de arbeidsmigranten. Van de recente Roe-
meense arbeidsmigranten heeft 76% een betaalde baan. Er zijn geen verschillen tussen
migranten die voor of na 1 januari 2014 zijn gekomen.
Tabel 3.7
Recente Roemeense migranten met een betaalde baan voor en na migratie, naar achtergrondkenmerken
a
(exclusief migranten die studeren), 2014 (in procenten)
 voor migratie in Roemenië  na migratie in Nederland 
 
totaal 71 70
 
vrouw 72 63
man 70 78
 
18-25 jaar 49 71
26-35 jaar 81 72
36-60 jaar 70 52
 
laag opleidingsniveau 41 64
middelbaar opleidingsniveau 60 54
hoog opleidingsniveau 86 80
 
arbeidsmigrant 71 76
gezinsmigrant 75 48
 
a
voor 1 januari 2014 73 73
a
na 1 januari 2014 69 69
a Exclusief studiemigranten.
Bron: scp/ru/cbs (nris'14)
Vrouwen na migratie minder vaak een baan, mannen vaker een baan
Voor de Roemeense migranten geldt dat de situatie voor mannen na migratie rooskleuri-
ger is dan daarvoor. Van de niet-studerende mannen had in Roemenië 70% een baan; in
Nederland is dat 78% (tabel 3.7). Voor de Roemeense vrouwen is er echter geen verbete-
ring in de arbeidsmarktpositie. Had in Roemenië 72% een baan, in Nederland is dat 63%.
Dit beeld is overeenkomstig de situatie onder de Poolse en Bulgaarse migranten, bij wie
59 taalbeheersing en de arbeidsmarktsituatie
