Tabel 2.4
Migratiegeschiedenis van recent gemigreerde Roemenen, voor en na 1 januari 2014 (in procenten)
 gemigreerd voor  gemigreerd na 
a a
 totaal 1 januari 2014 1 januari 2014
 
kende al mensen in Nederland voor 60 60 64
migratie
 
was voor migratie al eerder in 20 20 23
Nederland (> 4 weken)
a Exclusief de studiemigranten.
Bron: scp/ru/cbs (nris’14)
Veel verschillende bevolkingsgroepen in Roemenië
In Roemenië wonen naast de etnische Roemenen vele andere bevolkingsgroepen.
De grootste minderheidsgroepen zijn de Hongaren (Magyaren of Hongaren, met een
aparte groep Szekely), de Roma, en etnische Duitsers (Saksen). Andere minderheids-
groepen zijn onder andere Joden, Ruthenen (inclusief Oekraïners en Russen), Serviërs, Bul-
garen, Turken, Slowaken, Kroaten en Armeniërs (zie Korf et al. 2011 voor een overzichtelijke
beschrijving van de Roemeense migratiegeschiedenis). In de negentiende eeuw viel Trans-
sylvanië onder het Oostenrijks-Hongaarse rijk en werd een actieve politiek gevoerd om het
gebied meer in de Hongaarse invloedssfeer te krijgen (‘Hongarisering’). Na het uiteenvallen
van het Oostenrijks-Hongaarse rijk werd Transsylvanië aan Roemenië toebedeeld, waarna
de Hongaarse populatie een minderheid in Roemenië werd. Roemeense nationalistische
politieke partijen keren zich meestal tegen zowel de Roma als de Hongaarse minderheid.
In de door ons uitgevoerde enquête onder de recent gemigreerde Roemenen is gevraagd
tot welke bevolkingsgroep ze in het land van herkomst behoren. 93% geeft aan tot de
etnisch-Roemeense groep te behoren, 6% zegt afkomstig te zijn uit de Hongaarse minder-
heidsgroep. De overige Roemeense etnische groepen vinden we nauwelijks terug in ons
onderzoek, het gaat om enkele Roemenen met een Duitse, Oekraïense of Roma-
achtergrond.
Herkomstregio’s
Uit het onderzoek van Engbersen et al. (2011) kwam naar voren dat meer dan de helft van
de Roemenen afkomstig is uit vier regio’s, namelijk Boekarest, Galati, Timis en Cluj.
In figuur 2.1 laten we zien uit welk deel van Roemenië de recent gemigreerde Roemenen in
dit onderzoek afkomstig zijn. Duidelijk wordt dat het grootste deel van de migranten uit
Boekarest komt (29%). Andere herkomstregio’s waar relatief veel Roemenen vandaan
komen zijn Bacau (12%), Constanta (8%), Galati (5%) en Cluj (6%). De regio’s Boekarest,
Galati en Cluj komen dus overeen tussen beide onderzoeken. Ook onder de Bulgaren komt
de grootste groep uit de hoofdstad; bij de Polen is dat niet het geval.
38 kenmerken van roemenen die recent naar nederland zijn gekomen
