lingsvergunning (twv) nodig om als werknemer aan de slag te gaan. Sinds die datum is de arbeids-
markt vrij toegankelijk voor Polen. Roemenen en Bulgaren hadden tot 1 januari 2014 een twv
nodig voor een baan in loondienst. Deze beperking is per 1 januari 2014 opgeheven.
Een twv diende te worden aangevraagd door de Nederlandse werkgever die een werknemer uit
het buitenland in loondienst wilde nemen. Een twv was nodig op grond van de Wet arbeid vreem-
delingen (Wav) en diende te worden aangevraagd bij uwv werkbedrijf. Een werknemer kon de twv
niet zelf aanvragen. Er moest sprake zijn van arbeid in loondienst op basis van een arbeidsover-
eenkomst. De werknemer moest minimaal het wettelijk minimumloon verdienen. Ook gezinsle-
den van de arbeidsmigrant hadden een twv nodig om te kunnen werken.
De werkgever was overigens wettelijk verplicht eerst werknemers te zoeken waarvoor geen twv
nodig is (het zogenoemde prioriteitsgenietend aanbod). Bij de aanvraag van de twv diende hij of
zij te bewijzen dat eerst minstens vijf weken was gezocht naar personeel waarvoor geen twv nodig
is. Voor moeilijk te vervullen functies gold hiervoor een periode van minimaal drie maanden. Mini-
maal vijf weken voor de aanvraag van de twv moest de vacature gemeld worden bij het uwv. Een
andere vereiste was dat de buitenlandse werknemer huisvesting moest hebben. Een werkgever
hoefde geen twv aan te vragen als de werkgever personeel inhuurde via een ander bedrijf of een
uitzendbureau dat al over een twv beschikte.
 
Inschrijving in de Basis Registratie Personen
Inschrijving in de Basisregistratie Personen (brp) van de gemeente waar men woont, is verplicht
als iemand van plan is langer dan vier maanden in Nederland te wonen. Dit moet binnen vijf
dagen na aankomst in Nederland gebeuren. Als iemand langer dan acht maanden uit Nederland
vertrekt, moet hij of zij zich uitschrijven. Deze periode hoeft overigens niet aaneengesloten te zijn
(binnen een jaar minstens acht maanden in het buitenland). Ook als in Nederland een huis wordt
aangehouden, dient men zich uit te schrijven.
Inschrijving in de brp is verplicht, maar als men zich niet inschrijft heeft dit geen gevolgen voor het
verblijfsrecht in Nederland. Het verblijfsrecht ontstaat namelijk van rechtswege; men mag in
Nederland verblijven op grond van het eu-verdrag, ook al schrijft men zich niet in. In het wets-
voorstel brp – op 16 april 2013 aangenomen door de Tweede Kamer – is wel een boeteclausule
opgenomen voor het niet-registeren. Verder kan een onredelijk beroep op sociale voorzieningen
ertoe leiden dat de ind het verblijfsrecht van een eu-burger intrekt en hij of zij moet vertrekken uit
Nederland.
 
Bron: www.rijksoverheid.nl; www.ind.nl; www.werk.nl
Alvorens we deze onderzoeksvragen in de volgende hoofdstukken beantwoorden, bespre-
ken we in dit hoofdstuk eerder onderzoek naar en onder Roemeense migranten in Neder-
land (§ 1.2). Vervolgens presenteren we in paragraaf 1.3 op basis van statistieken van het
Centraal Bureau voor de Statistiek (cbs) enkele algemene demografische gegevens over
immigratie en emigratie, omvang en spreiding van de groep Roemeense migranten in
Nederland. In paragraaf 1.4 gaan we in op het enquêteonderzoek dat we hebben gehouden
onder Roemeense migranten.
17 recent gemigreerde roemenen in nederland
