meense groep zich zullen ontwikkelen. Wat we wel weten uit eerder onderzoek is dat het
beeld van de Roemeense groep net als dat van de Bulgaarse groep bij de Nederlandse
bevolking niet gunstig is (zie hoofdstuk 1). Het is dan ook niet alleen tevredenheid die
doorklinkt. Een op de vijf Roemeense migranten geeft aan dat de eigen groep vaak wordt
gediscrimineerd in Nederland en nog eens 44% denkt dat dit soms gebeurt. Het aandeel
dat zelf discriminatie heeft ervaren in de korte tijd dat ze in Nederland zijn, ligt op 8%.
Kijken we binnen de Roemeense groep dan zien we dat gezinsmigranten hun verblijf hier
het positiefst beoordelen. Ook de Roemeense studiemigranten springen in positieve zin
eruit. Zij voelen zich vaak thuis, zijn tevreden met hun leven hier en zijn minder vaak van
mening dat zij zelf of de eigen groep in Nederland worden gediscrimineerd. Wel vinden zij
minder vaak dat ze ten opzichte van de situatie voor migratie erop vooruit zijn gegaan. Het
contrast met de studiemigranten uit Bulgarije valt op. Bulgaarse studiemigranten scoorden
juist laag met betrekking tot thuis voelen en tevredenheid hier en ervoeren relatief vaak
discriminatie. De vraag blijft hoe dit verschil te verklaren is.
Een op de drie Roemeense migranten heeft een huis in Roemenië en bijna de helft stuurt
geld naar het herkomstland. Vooral de laagopgeleide Roemenen doen dat: driekwart
stuurt geld naar Roemenië. Van de hele groep denkt een derde in Nederland te blijven
wonen. Vergelijken we dit met de migranten uit Polen en Bulgarije dan zien we dat de Roe-
menen qua verblijfsintentie een positie innemen tussen de Polen en Bulgaren in. Ongeveer
even lang na hun migratie dacht 45% van de Polen in Nederland te blijven wonen, tegen-
over 26% van de Bulgaren. Binnen de groep Roemenen zien we weinig verschil in verblijfs-
intenties; bij Bulgaarse migranten zijn de laagopgeleiden van plan te blijven. Ondanks hun
verhoudingsgewijs grote tevredenheid met het leven hier, lijken patronen van settelen
onder Roemenen nog relatief zwak. Een indicatie hiervoor is bijvoorbeeld het lage aandeel
Roemenen in Nederland met een gezin. Emigratie uit Nederland komt onder deze groep
relatief veel voor.
Noot
1 Beide onderzoeken zijn echter niet meer volledig vergelijkbaar, omdat in het onderzoek onder Roe-
meense migranten een extra categorie is toegevoegd (vanwege kwalificaties) bij de vraag naar afwijzing
voor een baan.
98 ervaringen in nederland en verblijfsperspectief
