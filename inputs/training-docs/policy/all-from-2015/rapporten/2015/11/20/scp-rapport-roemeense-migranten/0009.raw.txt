stelling verandert, anderzijds omdat lang niet iedereen zich inschrijft in het Nederlandse
bevolkingsregister. Migranten die van plan zijn korter dan vier maanden te blijven (bv. sei-
zoenarbeiders) hoeven zich niet in te schrijven, en niet iedereen die langer blijft schrijft zich
in. Het cbs (2015) heeft onlangs becijferd dat van alle Roemeense werknemers in Nederland
circa de helft is ingeschreven in het bevolkingsregister. Als we alleen kijken naar het aantal
ingeschrevenen in het bevolkingsregister, dan stonden er op 1 januari 2015 21.000 Roeme-
nen ingeschreven. Het gaat dus om een relatief kleine groep. Op diezelfde datum stonden
bijna 138.000 Polen ingeschreven.
Kenmerken van de Roemenen die naar Nederland komen
Het merendeel van de door ons onderzochte recente migranten uit Roemenië is arbeids-
migrant, een op de vijf komt als studiemigrant naar Nederland, een ongeveer even groot
aandeel komt als gezinsmigrant. Roemeense arbeidsmigranten zijn net iets vaker man dan
vrouw, gezinsmigranten zijn vaker vrouw, studiemigranten zijn even vaak man als vrouw.
Van alle migranten uit Roemenië is 80% onder de 35 jaar. De meerderheid kende al mensen
in Nederland voor ze naar Nederland kwamen. Dit komt overeen met de migratieliteratuur,
waaruit naar voren komt dat mensen vaak migreren naar landen waar ze al mensen ken-
nen (kettingmigratie).
De meerderheid van de recent ingeschreven migranten is etnisch Roemeens, een klein aan-
deel is afkomstig uit de Hongaarse minderheid (6%). In ons onderzoek troffen we nauwe-
lijks Roma uit Roemenië aan. Zij schrijven zich wellicht niet vaak in het bevolkingsregister
in. Het grootste deel van de Roemeense migranten komt uit Boekarest, bijna een derde
(29%). Andere herkomstregio’s waar relatief veel Roemenen vandaan komen zijn Bacau
(12%), Constanta (8%), Galati (5%) en Cluj (6%). Slechts een klein deel heeft kinderen bij
zich in huis in Nederland wonen (12%); 9% van de Roemeense migranten geeft aan dat de
kinderen in het land van herkomst wonen. Het aandeel Roemenen dat hier met het gezin
is, is dus relatief laag.
Opleidingsniveau recent gemigreerde Roemenen hoog
De Roemenen die recent naar Nederland zijn gemigreerd zijn hoog opgeleid. Ook Engber-
sen et al. (2011) constateerden dit in hun onderzoek onder Roemenen van enkele jaren
geleden. Maar liefst 55% van de niet-schoolgaande Roemenen heeft een hoog opleidings-
niveau (hbo/wo-niveau) en 26% heeft een middelbaar opleidingsniveau (havo/vwo/mbo-
niveau). Een op de vijf is laagopgeleid (max. vbo/mavo-niveau). Hiermee scoren ze hoger
dan de toch goed opgeleide Poolse groep, die veel vaker in de middelste categorie zit. Net
als bij de Poolse groep in Nederland, zien we bij Roemenen dat de vrouwen hoger zijn
opgeleid dan de mannen.
Wat opvalt is dat de Roemenen die hiernaartoe zijn gekomen, hoger zijn opgeleid dan de
bevolking in Roemenië. Dus in tegenstelling tot wat we bij de Bulgaren constateerden – dat
er een selectie van laagopgeleide Bulgaren naar Nederland komt – zien we bij de Roeme-
nen dat een selectie van hoogopgeleide personen naar Nederland komt. Bovendien is een
op de vijf recente Roemeense migranten studiemigrant: zij studeren full time in het Neder-
8 samenvatting en conclusies
