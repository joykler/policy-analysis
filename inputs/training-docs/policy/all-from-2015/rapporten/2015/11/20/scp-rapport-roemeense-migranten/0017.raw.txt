meense onderzoeksgroep bestaat echter uit een deel dat naar Nederland migreerde terwijl
de twv van kracht was en een deel dat hier niet meer mee te maken had. Dit maakt het
overigens mogelijk om te onderzoeken of deze groepen verschillen in samenstelling.
De volgende onderzoeksvragen staan centraal in deze rapportage:
1 Wat zijn de kenmerken van de Roemenen die recent naar Nederland zijn gekomen?
En: zijn er verschillen tussen de Roemenen die voor en na het wegvallen van de eis van
een tewerkstellingsvergunning (twv) naar Nederland kwamen?
2 Hoe staat het met de sociaaleconomische positie van Roemenen in Nederland en hoe
is hun sociaaleconomische positie in vergelijking met die voor migratie?
3 Hoe staat het met de sociaal-culturele positie van Roemenen in Nederland?
4 Wat is het verblijfsperspectief van recent gemigreerde Roemenen in Nederland?
De eerste onderzoeksvraag richt zich op de samenstelling van de groep Roemenen die zich
in Nederland inschrijft. Wat is bijvoorbeeld hun demografische achtergrond en hun oplei-
dingsniveau? Uit welk deel van Roemenië komen ze? Vanuit welke motieven zijn ze naar
Nederland gekomen? En komen er in 2014, als er geen tewerkstellingsvergunning meer
nodig is, andere Roemenen naar Nederland dan daarvoor? Ook kijken we hoe de woon-
situatie van deze recent gemigreerde Roemenen in Nederland is.
Met de tweede onderzoekvraag besteden we aandacht aan de manier waarop Roemeense
migranten terecht zijn gekomen vrij kort na hun migratie naar Nederland. We kijken daarbij
naar de structurele inpassing van migranten. Hoe staat het met het verwerven van de
Nederlandse taal? Vinden ze een baan? Daarnaast kijken we naar de wijze waarop de leef-
situatie in termen van werk en inkomen in Nederland zich verhoudt tot die in het land van
herkomst. Hebben ze hier vaker een baan dan in Roemenië? In hoeverre is de tevredenheid
met het inkomen toegenomen?
Met de derde onderzoeksvraag richten we ons op de sociaal-culturele positie in Nederland.
Het gaat dan om zaken als de contacten met andere migranten uit Roemenië of met
Nederlanders, de mate waarin men gericht is op Roemenië of op Nederland, het geloof en
de morele opvattingen.
De vierde onderzoeksvraag betreft de ervaringen in Nederland. We kijken naar de tevre-
denheid met het leven in Nederland, het al dan niet ervaren van discriminatie en het ver-
blijfsperspectief van de Roemeense migranten. Zijn ze van plan te blijven of juist niet?
Kader 1.1 Regelgeving voor migranten uit Midden- en Oost-Europa in Nederland
Toegang tot werk
Roemenië is op 1 januari 2007 toegetreden tot de Europese Unie (eu), gelijk met Bulgarije.
Polen (samen met negen andere Midden-, Oost- en Zuid-Europese landen) trad al op 1 mei 2004
toe. Vanaf toetreding kunnen inwoners uit deze landen zich vrij vestigen in Nederland. Tevens
bestaan er geen beperkingen meer om als zelfstandig ondernemer aan de slag te gaan. Dit geldt
echter wel voor werken in loondienst. Poolse immigranten hadden tot 1 mei 2007 een tewerkstel-
16 recent gemigreerde roemenen in nederland
