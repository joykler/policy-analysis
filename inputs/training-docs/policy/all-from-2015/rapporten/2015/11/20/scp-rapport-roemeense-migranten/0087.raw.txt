5 Ervaringen in Nederland en verblijfsperspectief
In dit hoofdstuk besteden we aandacht aan de ervaringen van Roemeense migranten in
Nederland. We kijken naar de tevredenheid met het leven in Nederland en het al dan niet
ervaren van discriminatie. Een thema waaraan we eveneens aandacht besteden is het ver-
blijfsperspectief. Zijn de Roemenen van plan te blijven of willen ze terug? We kijken
wederom of er binnen de groep Roemeense migranten verschillen zijn te vinden en welke
verschillen we zien in vergelijking met recente migranten uit Polen en Bulgarije.
5.1 Ervaringen in Nederland
In het vorige hoofdstuk hebben we de binding van recent gemigreerde Roemenen met
Nederland en met het land van herkomst besproken. Voor het verblijfsperspectief is het
daarnaast van belang wat de eerste ervaringen zijn met Nederland en de Nederlanders.
Dat is het onderwerp van deze paragraaf.
De helft van de Roemeense migranten voelt zich thuis in Nederland
Van de recent gemigreerde Roemenen voelt 46% zich thuis in Nederland, 38% geeft aan
zich soms wel en soms niet thuis te voelen en 16% voelt zich niet thuis (tabel 5.1). De Roe-
menen die vanwege gezinsredenen migreren voelen zich duidelijk meer thuis in Nederland
dan de arbeids- en studiemigranten (statistisch significant verschil). Van de groep die voor
1 januari 2014 naar Nederland kwam voelt een groter aandeel zich thuis dan van de groep
die hierna migreerde. Eerstgenoemde groep is natuurlijk gemiddeld al langer hier.
Een vergelijking met de recente migranten uit Polen en Bulgarije laat zien dat de aandelen
die zich kort na migratie thuis voelen onder die twee groepen wat lager liggen
(resp. 37% en 27%). Bij alle drie de groepen is het aandeel dat zich thuis voelt het hoogst
onder gezinsmigranten. In de Bulgaarse groep bleken de laagopgeleiden (met max. basis-
onderwijs) zich het vaakst thuis te voelen, terwijl de hoogopgeleiden, met name de Bul-
gaarse studiemigranten, zich minder thuis voelen. Onder de Roemeense studiemigranten
liggen de aandelen die zich thuis voelen duidelijk hoger.
86 ervaringen in nederland en verblijfsperspectief
