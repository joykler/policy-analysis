(zie cbs 2015). Hieruit komt naar voren dat sinds het loslaten van de twv het aantal werkne-
mers uit RoemeniÃ« en Bulgarije is verdubbeld naar 4000 Bulgaarse werknemers en 6000
Roemeense werknemers per 1 juli 2014. Deze aantallen zijn zoals gezegd bescheiden in ver-
gelijking met de vele duizenden Poolse werknemers die elk jaar naar ons land komen (cbs
2015). De meeste nieuwe werknemers schrijven zich overigens niet in de bevolkingsadmini-
stratie in en verblijven volgens het cbs maar kort in Nederland: per 1 juli 2014 stond van
deze werknemers 52% van de Roemenen ingeschreven, 69% van de Bulgaren en 30% van
de Polen. Die cijfers geven aan dat we in deze rapportage van slechts een deel van de
recent gemigreerde Roemeense groep een beeld geven, namelijk alleen van degenen die
zich inschrijven. Dat is wel de categorie die een meer permanent of in ieder geval langer
verblijfsperspectief heeft.
In figuur 1.6 staat de leeftijdsopbouw van de ingeschreven Roemenen naar generatie
gepresenteerd. Het grootste deel van de in Nederland geboren Roemenen is minder dan
vijf jaar geleden geboren (tussen 0 en 5 jaar oud). Onder de eerste generatie Roemenen is
de grote meerderheid tussen de 20 en 45 jaar oud. Het hoge aandeel in deze leeftijdscate-
gorie heeft te maken met de grote instroom van arbeidsmigranten (zie ook Nicolaas et al.
2012). Overigens is de eerste generatie Roemenen in Nederland beduidend groter dan de
tweede generatie: minder dan een kwart is in Nederland geboren.
28 recent gemigreerde roemenen in nederland
