1.2 Eerder onderzoek naar Roemeense migranten
Economische situatie in Roemenië zelf
Roemenië behoort net als Bulgarije tot een van de armste landen van de eu. Het Bruto
Binnenlands product per hoofd van de bevolking (bbp) ligt hoger dan in Bulgarije, maar
duidelijk lager dan in Polen. De laatste jaren is er weliswaar sprake van economische groei
1
(tabel 1.1), maar het bbp is nog altijd circa vijf keer lager dan in Nederland. Ook het gemid-
delde inkomen in Roemenië is zeer laag, nog lager dan in Bulgarije (Eurostat 2013). De
werkloosheid in Roemenië laat daarentegen een positiever beeld zien dan in bijvoorbeeld
Polen en Bulgarije. Toch is bijna een kwart van de Roemeense jongeren werkloos en hierin
is geen dalende lijn waar te nemen. De economische situatie in Roemenië is dus verre van
rooskleurig. Dit is een belangrijke push factor om te migreren naar andere landen binnen
de eu, waar meer kans is op een baan en betere verdiensten.
18 recent gemigreerde roemenen in nederland
