wonen, maar niet in het huishouden. Het percentage Roemenen met kinderen is duidelijk
lager dan onder de Poolse en Bulgaarse migranten: in beide groepen ligt dat rond de 50%.
Tabel 2.7
a
Roemenen met kinderen in Nederland of in het land van herkomst, 2014 (in procenten)
 (%) 
 
kinderen in het huishouden 12
kinderen in Nederland buiten het huishouden 3
kinderen in het land van herkomst 9
a De percentages tellen niet op tot 19% omdat sommige migranten zowel kinderen in het huishouden
hebben als kinderen in het land van herkomst.
Bron: scp/ru/cbs (nris’14)
2.2 Opleidingsniveau
Hoogopgeleide Roemenen naar Nederland
In het eerdere onderzoek onder recent gemigreerde Polen en Bulgaren zagen we in het
opleidingsniveau een scheidslijn tussen beide groepen. Polen bleken over het algemeen
goed opgeleid, terwijl Bulgaren vaak niet meer dan basisonderwijs hadden genoten (afge-
zien van de groep studiemigranten die in omvang aanzienlijk bleek te zijn). Hoe zit het nu
met de migranten uit Roemenië?
We kijken hier uitsluitend naar degenen die op dit moment geen opleiding volgen. In figuur
2.2 is duidelijk te zien dat de Roemenen die recent naar Nederland zijn gemigreerd zeer
hoogopgeleid zijn. Maar liefst 55% heeft een hoog opleidingsniveau (hbo/wo-niveau) en
26% heeft een middelbaar opleidingsniveau (havo/vwo/mbo-niveau). Een op de vijf is
laagopgeleid (max. vbo/mavo-niveau). Hiermee scoren de Roemenen beter dan de toch
ook goed opgeleide Poolse groep, die veel vaker in de middelste categorie zit.
Wat opvalt is dat de Roemenen die hiernaartoe zijn gekomen, hoger zijn opgeleid dan het
gemiddelde opleidingsniveau in Roemenië. We baseren ons bij gebrek aan recentere cijfers
op het European Social Survey dat in 2008 in Roemenië is gehouden. Daaruit blijkt dat in
Roemenië 18% een hoog opleidingsniveau heeft, 46% een middelbaar opleidingsniveau en
36% een laag opleidingsniveau. Bij de Bulgaren zien we dat een selectie van laagopgeleide
personen naar Nederland komt, maar bij de Roemenen zien we het omgekeerde: er komt
een selectie van hoogopgeleide personen naar Nederland. En dan hebben we het nog niet
eens over de groep studiemigranten. Wanneer we deze groep meetellen is het beeld van de
hoogopgeleide Roemeense migrant nog geprononceerder. Hoewel de vergelijking met
Roemenen in andere landen lastig is vanwege een gebrek aan systematische gegevensver-
zameling, lijkt dit beeld ook te gelden voor migratie van Roemenen naar andere Europese
landen (Andren en Roman 2014). Er wordt in het publieke en politieke debat dan ook
gesproken van een brain drain uit Roemenië (The Guardian 2014).
41 kenmerken van roemenen die recent naar nederland zijn gekomen
