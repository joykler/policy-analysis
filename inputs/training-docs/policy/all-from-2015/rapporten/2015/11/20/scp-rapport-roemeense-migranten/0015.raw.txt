tevredenheid met het leven hier verschilt niet tussen de opleidingsniveaus. Wel voelen de
laagopgeleide Roemenen zich meer thuis in Nederland en vinden ze vaker dat hun leef-
situatie er na migratie op vooruit is gegaan.
De verschillen naar ervaren discriminatie zijn niet significant. Ook is er geen verschil tussen
de laag- en hoogopgeleide Roemenen in het aandeel dat in Nederland wil blijven. Waar we
bij de Bulgaren nog zagen dat juist de zeer laagopgeleide groep (met max. basisonderwijs)
veel vaker in Nederland wil blijven, zien we bij de Roemenen dit beeld niet terug. Al met al
zijn er verschillen tussen ingeschreven hoog- en laagopgeleide Roemenen in Nederland,
maar zijn deze relatief gering. Binnen de groep ingeschreven Roemenen is dus geen sprake
van een duidelijke tweedeling.
Van de (ingeschreven) recent gemigreerde Roemenen in Nederland ontstaat in dit onder-
zoek dus het volgende beeld: gemiddeld hoogopgeleid, komt voornamelijk om te werken
of te studeren, is vaak alleen, soms met een partner, maar weinig met kinderen, heeft
meestal een tijdelijk verblijfsperspectief en is niet erg gericht op settelen in Nederland. Het
hoge aandeel hoogopgeleiden in de Roemeense groep heeft een internationale oriÃ«ntatie
en zij redden zich prima met de Engelse taal die zij doorgaans uitstekend spreken.
Deze conclusie gaat in tegen het heersende beeld van Roemenen in Nederland. In een
onderzoek van enkele jaren geleden bleek hoe negatief de beeldvorming is (Dagevos en
Gijsberts 2013). Over weinig migrantengroepen wordt zo negatief gedacht als over Roeme-
nen (en Bulgaren). Niet alleen heerst er angst dat Roemenen (en Bulgaren) werk af- of
overnemen van autochtone Nederlanders, ook worden zij veelvuldig in verband gebracht
met criminaliteit. Berichten in de media over rondtrekkende Roemeense bendes, de pro-
blematiek rondom groepen Roma, overbewoning en overlast in de grote steden en de
erbarmelijke omstandigheden waaronder Roemeense seizoenswerkers op de erven van
Nederlandse boerenbedrijven wonen, bepalen het beeld. Dat er de afgelopen jaren ook
hoogopgeleide, succesvolle Roemeense migranten naar Nederland zijn gekomen, staat bij
weinigen op het netvlies.
Een laatste belangrijke conclusie is dat er bij de ingeschreven Roemeense migranten meer
verschillen dan overeenkomsten zijn met migranten uit Bulgarije. Dat ze zo vaak in een
adem genoemd worden, is dan ook niet geheel terecht. De Wetenschappelijke Raad voor
het Regeringsbeleid (wrr) stelde vorig jaar dat beleidsaandacht voor Bulgaren en Roeme-
nen nodig is (Kremer en Schrijvers 2014). Als we alleen naar de recent gemigreerde Roeme-
nen kijken die zich inschrijven in Nederland, zien we echter geen grote problemen. De Bul-
gaarse groep in Nederland verkeert in sociaaleconomisch opzicht in een kwetsbare positie,
maar de Roemeense groep die zich heeft ingeschreven in Nederland staat er goed voor.
14 samenvatting en conclusies
