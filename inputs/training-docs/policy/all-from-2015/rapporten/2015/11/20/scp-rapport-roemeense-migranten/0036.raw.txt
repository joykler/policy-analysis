2 Kenmerken van Roemenen die recent naar Nederland zijn
gekomen
In dit hoofdstuk bespreken we de kenmerken van de Roemenen die recent naar Nederland
zijn gekomen en zich hebben ingeschreven in de Basisregistratie Personen (brp). Hoe is
deze groep samengesteld? Wat is bijvoorbeeld hun demografische achtergrond, uit welk
deel van Roemenië zijn ze afkomstig en welke motieven hadden ze om naar Nederland te
komen? Hoe zijn ze opgeleid? Ook kijken we of de Roemenen die na 1 januari 2014 naar
Nederland zijn gekomen, en dus geen tewerkstellingsvergunning (twv) meer nodig hadden,
op een aantal kenmerken verschillen van de Roemenen die al eerder kwamen. Ten slotte
gaan we in op hoe en waar de Roemenen in Nederland wonen. Het beeld dat in dit hoofd-
stuk geschetst wordt, is gebaseerd op de enquête die eind 2014 gehouden is onder recent
gemigreerde Roemenen.
2.1 Demografische en migratieachtergrond
Migratiemotieven van recent gemigreerde Roemenen
In tabel 2.1 is te zien dat de grootste groep (56%) van de recent gemigreerde Roemenen
vanwege werk naar Nederland is gekomen. Dit constateerden we al in hoofdstuk 1 op basis
van statistieken van het Centraal Bureau voor de Statistiek (cbs) voor de hele populatie
Roemeense migranten. In die statistieken zagen we ook dat de arbeidsmigratie het sterkst
toenam sinds de toetreding tot de Europese Unie (eu). Wat opvalt in tabel 2.1 is dat ruim
een vijfde van de Roemenen voor studie naar Nederland is gekomen. Dit aandeel komt
overeen met dat onder recent gemigreerde Bulgaren; onder Polen kwam migratie vanwege
studieredenen nauwelijks voor (Gijsberts en Lubbers 2013). Gezinsmigratie komt met 17%
net iets minder voor dan studiemigratie en 14% van de Roemenen geeft aan vanwege
andere redenen te komen.
In de groep Roemenen die voor 1 januari 2014 naar Nederland is gekomen, zitten meer stu-
diemigranten (een derde van de instroom) en dat is logisch omdat de meeste studenten in
het nieuwe studiejaar (per 1 september) zullen instromen. Om die reden laten we in de
hiernavolgende tabellen waarin de voor en na 1 januari 2014 gemigreerde Roemenen wor-
den vergeleken, de studiemigranten steeds buiten beschouwing. Overigens moeten we bij
deze vergelijking steeds in het oog houden dat beide groepen van elkaar kunnen verschil-
len vanwege de veranderde vereisten (twv), maar ook vanwege het feit dat de groep die na
1 januari 2014 is gekomen, gemiddeld korter in Nederland is.
35 kenmerken van roemenen die recent naar nederland zijn gekomen
