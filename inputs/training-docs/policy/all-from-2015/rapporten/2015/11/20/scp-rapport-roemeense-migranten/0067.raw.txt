Tabel 3.10
Sectoren waarin recente Roemeense migranten werken, 2014 (in procenten)
 (%) 
 
industrie 3
land- en tuinbouw 5
bouwnijverheid 17
transport 2
horeca en toerisme 8
detailhandel 6
verzorging, beveiliging 5
schoonmaakbranche 3
kantoor en administratie 2
ict/elektronica/techniek 22
onderzoek en universiteit 6
overig hogere dienstverlening 22
Bron: scp/ru/cbs(nris'14)
Kanalen voor het vinden van een baan
Roemenen blijken via verschillende kanalen een baan te vinden (tabel 3.11). Polen (36%) en
Bulgaren (46%) vinden vooral via kennissen een baan, dit aandeel ligt onder Roemenen
lager (23%). De familie is nauwelijks van belang voor de Roemenen (2%), terwijl onder Bul-
garen 34% aangaf via de familie een baan te vinden. Roemenen vinden ongeveer net zo
vaak als Polen werk via het uitzendbureau. Dit geldt voor een kwart van de werkende Roe-
menen. Onder Bulgaren kwam dit nauwelijks voor. Een groot deel van de Roemenen vindt
de baan via de werkgever of via een advertentie, zoals veelal gebeurt op de internationale
arbeidsmarkt voor kenniswerkers. Dit beeld komt redelijk overeen met wat eerder is vast-
gesteld in het onderzoek van Engbersen et al. (2011): Roemenen vinden vaker dan Polen en
Bulgaren via internet werk, zijn vaker direct benaderd en veel minder vaak dan Bulgaren via
kennissen of familie aan een baan gekomen.
66 taalbeheersing en de arbeidsmarktsituatie
