eigenaren van hun woonlocaties weigeren mee te doen aan het onderzoek. Mocht dit zo
zijn, dan rijst wel de vraag waarom we dit niet zijn tegengekomen bij de Poolse en Bul-
gaarse migranten uit het eerdere onderzoek. Ook geven onze non-responsanalyses geen
aanwijzingen dat we een selectieve groep ingeschreven Roemenen onderzoeken.
Het is niet onwaarschijnlijk dat het beeld van de niet ingeschreven Roemenen minder posi-
tief is. Desalniettemin sprong ook in de bevindingen van Engbersen et al. (2011) – die zowel
ingeschreven als niet-ingeschreven Roemenen ondervroegen – het hoge opleidingsniveau
van Roemeense migranten in het oog. Ons onderzoek richtte zich alleen op Roemenen die
zich hebben ingeschreven. Zoals het cbs onlangs heeft becijferd, schrijft ongeveer de helft
van de werknemers uit Roemenië zich in het bevolkingsregister in. Van degenen die niet als
werknemer in Nederland staan geregistreerd, is niet bekend hoe groot het aandeel niet-
ingeschreven personen is. Er is meer onderzoek nodig naar verschillen in leefsituatie tussen
ingeschreven en niet-ingeschreven migranten uit Midden- en Oost-Europa.
Ander onderzoek geeft aan dat onder de niet-ingeschreven personen de problemen
nijpender lijken (zie bv. Korf et al. 2011) maar veel onderzoek is er nog niet gedaan naar
deze groep. Met name bij de groep Roma worden problemen gesignaleerd. Hun leefsitua-
tie in Nederland is ongunstig en meermalen is sprake van crimineel gedrag; soms betreft
het rondreizende bendes. Deze Roma zijn afkomstig uit verschillende landen (o.a. Bulga-
rije, Roemenië, Hongarije). Daarnaast zijn er in de grote steden signalen dat Roemenen
problemen hebben met betrekking tot huisvesting en armoede (zie bv. Booi et al. 2014).
Ook de ervaringen van de Roemeense interviewers in dit onderzoek geven aan dat er pro-
blemen zijn bij huisvesting. Uit een vorig jaar verschenen studie van De Boom et al. (2014)
blijkt dat criminaliteit onder Roemenen voornamelijk door niet-ingeschreven personen
wordt gepleegd. Hier is waarschijnlijk sprake van grensoverschrijdende criminaliteit.
Er wordt ook wel gesproken van mobiel banditisme (Siegel 2013).
We hebben in dit onderzoek voor alle onderzochte aspecten steeds een vergelijking
gemaakt tussen laagopgeleide en hoogopgeleide Roemenen. Laten we dat hier nog eens
systematisch op een rij zetten. Qua woonsituatie zijn de hoogopgeleide Roemenen wat
vaker tevreden dan de laagopgeleiden, maar ook de laagopgeleiden zijn in meerderheid
tevreden. In de beheersing van de Nederlandse taal zien we geen verschillen naar oplei-
dingsniveau. Wel beheersen de hoogopgeleide Roemenen de Engelse taal beter en doen ze
relatief wat vaker inspanningen om de Nederlandse taal te leren. Op de arbeidsmarkt zien
we dat hoogopgeleide Roemenen wat vaker werk hebben (en vanzelfsprekend een hogere
beroepsstatus en daarmee samenhangend een hogere tevredenheid met het inkomen),
maar ook hier is het verschil niet groot. Wel zien we dat de laagopgeleide Roemenen min-
der vaak vaste contracten hebben en vaker op onregelmatige tijden en meer uren werken.
Laagopgeleide Roemenen werken frequenter als zelfstandige.
De gerichtheid op Nederland (in contact, mediagebruik en politieke interesse) verschilt niet
noemenswaardig naar opleidingsniveau. Laagopgeleide Roemenen hebben in Nederland
wel wat vaker contact met herkomstgenoten en sturen ook vaker geld naar Roemenië. De
13 samenvatting en conclusies
