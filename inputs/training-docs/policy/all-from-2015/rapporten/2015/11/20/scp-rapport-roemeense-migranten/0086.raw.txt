dingsniveau, de grote groep studenten en de goede beheersing van het Engels, kan het zijn
dat de Roemeense groep in Nederland veelvuldig contact onderhoudt met andere migran-
tengroepen en vaker Engelstalige media gebruiken. Wellicht is dat ook een verklaring voor
de matige interesse in zowel de Roemeense als de Nederlandse politiek. Hier lijkt het erop
dat vooral studenten niet zozeer hun focus verleggen van Roemenië naar Nederland, maar
veeleer een internationale oriëntatie hebben. Waar de laagopgeleide Roemeense migran-
ten meer interesse hebben voor de Nederlandse politiek dan voor de Roemeense politiek,
is dit patroon onder de Roemeense studiemigranten tegengesteld. In het volgende hoofd-
stuk zullen we nader ingaan op het verblijfsperspectief van deze groep migranten.
Vrijwel alle Roemeense migranten zijn lid van een kerk, voornamelijk de oosters-ortho-
doxe kerk. De helft van de recente Roemeense migranten beschouwt zichzelf als vrij tot
heel religieus, terwijl slechts één op de tien Roemenen wekelijks de kerk bezoekt.
Voor migratie in Roemenië werd de kerk door een wat groter deel wekelijks bezocht.
De opvattingen over echtscheiding en homoseksualiteit zijn progressief te noemen.
85 oriëntatie op roemenië en nederland , geloof en morele
opvattingen
