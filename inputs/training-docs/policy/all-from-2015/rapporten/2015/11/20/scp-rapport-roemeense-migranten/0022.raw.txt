Roemenen vaak in een adem genoemd, maar in hoeverre is dat terecht? Het eerste groot-
schalige onderzoek in Nederland waarin ook Roemeense arbeidsmigranten werden geïn-
terviewd was dat van Engbersen et al. (2011). Het ging om 628 arbeidsmigranten uit Polen,
Bulgarije en Roemenië in negen Nederlandse gemeenten (Breda, Den Haag, Dordrecht, Hil-
legom, Katwijk, Moerdijk, Rotterdam, Westland en Zundert). In totaal zijn in dat onderzoek
112 Roemeense migranten geïnterviewd. De opzet was anders dan in het onderzoek waar-
van we in dit rapport verslag doen. Er is niet uitgegaan van een representatieve steekproef
van in de bevolkingsadministratie geregistreerde Roemenen. De onderzoekers hebben res-
pondenten geworven op plekken waarvan bekend was dat er veel migranten uit Midden-
en Oost-Europa verblijven, zoals bepaalde buurten, supermarkten, kerken of verenigingen.
Ook is geworven in een pension in de gemeente Westland en een bungalowpark in de
gemeente Zundert. Er is gebruikgemaakt van de ‘sneeuwbalmethode’, waarbij responden-
ten gevraagd is of ze nog meer landgenoten kennen die geïnterviewd willen worden. In dat
onderzoek zijn dus arbeidsmigranten geïnterviewd die zijn ingeschreven in het bevolkings-
register en arbeidsmigranten die dat niet zijn. Het onderzoek geeft dus waarschijnlijk een
beter beeld van de categorie tijdelijke arbeidsmigranten dan het huidige onderzoek.
Uit het onderzoek van Engbersen et al. (2011) komt onder andere naar voren dat de Roe-
meense groep hoogopgeleid is. Circa 40% is universitair geschoold en 50% heeft high school
niveau. Slechts 10% heeft een lagere opleiding afgerond. De onderzochte Roemenen ver-
richten veelal geschoolde handarbeid (bv. onderhoudsmonteur, technicus) of geschoolde
arbeid in de bouw, maar zijn net als de Bulgaarse migranten in het onderzoek tevens werk-
zaam in ongeschoold werk. De hogeropgeleide Roemenen werken (meer dan de andere
twee groepen) ook in de dienstverlenende sector, bijvoorbeeld als ingenieur of software
ontwikkelaar (zie Engbersen et al. 2011a voor het overkoepelende rapport; Burgers et al.
2011; Engbersen et al. 2011b; Snel et al. 2010, 2011 voor deelrapporten over Den Haag, Rot-
terdam, het Westland en West-Brabant).
Een ander onderzoek dat het vermelden waard is, is dat van Korf et al. (2011). Zij hielden
een enquête onder 257 Roemeense migranten in Nederland en gingen in gesprek met des-
kundigen. De onderzoekers spraken met de Roemenen op straat, op hun werk en thuis.
Daarnaast ondervroegen ze hen via internet door middel van de sneeuwbalmethode.
De eerste groep bleek vooral te bestaan uit seizoensarbeiders en Roemenen die niet zijn
ingeschreven in het Nederlandse bevolkingsregister. De internetgroep bestond vrijwel
geheel uit Roemenen die wel zijn ingeschreven, veelal hoog zijn opgeleid en die gericht zijn
op het opbouwen van een nieuw leven in Nederland. De onderzoekers stellen dat het
onderzoek daarmee geen representatief beeld geeft van de Roemeense groep in Neder-
land. Ze zien (en dat is deels inherent aan de gekozen opzet) een tweedeling in een laagop-
geleide groep (een op de drie in het onderzoek heeft maximaal basisonderwijs) en een
hoogopgeleide groep (een op de drie is academisch geschoold). Hoewel beide groepen
ongeveer evenveel werken (veel uren over het algemeen) liggen de inkomsten van de
tweede groep beduidend hoger. Overigens bestaat die groep in het onderzoek vooral uit
Roemenen die voor de uitbreiding van de eu naar Nederland kwamen en die dus al veel
21 recent gemigreerde roemenen in nederland
