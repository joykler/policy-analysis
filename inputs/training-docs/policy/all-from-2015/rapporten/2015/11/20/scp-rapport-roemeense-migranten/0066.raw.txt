Figuur 3.5
Verschil tussen de beroepsstatus vóór en na migratie van migranten die zowel in Roemenië een baan had-
den als in Nederland een baan hebben, 2014 (in gemiddelden en in procenten)
34 20
Roemeens
46
0 1 0 20 30 40 50 60 70 80 90 100
lagere beroepsstatus gelijke beroepsstatus hogere beroepsstatus
Bron: scp/ru/cbs (nris'14)
3.5 Baankenmerken en kanalen van baanverwerving
Veel Roemenen werkzaam in de ict
Op basis van de omschrijving van het beroep dat de migranten hebben gegeven, is een
indeling gemaakt naar sectoren waarin men werkt (tabel 3.10). Daarbij merken we op dat
sommige omschrijvingen zich tot algemene termen beperkten (zoals ‘manager’, ‘hande-
laar’ of ‘arbeider’). De Roemeense migranten zijn opvallend vaak werkzaam als ict-
specialisten, softwareontwikkelaars en als andere hoogopgeleide technici (22%).
Daarnaast werkt een groot deel in de overige hogere zakelijke dienstverlening (22%).
Ook is een deel werkzaam als onderzoeker, voornamelijk op de Nederlandse universiteiten
(6%). Deze groepen voldoen aan het profiel van de kennismigrant: hoogopgeleid, werk-
zaam in sectoren waar veel kennismigranten werken en mobiel op de (internationale)
arbeidsmarkt. In onze steekproef is een kwart van de Roemenen werkzaam in industrie,
bouw of land- en tuinbouw.
In het onderzoek van Engbersen et al. (2011) komt ook naar voren dat Roemenen in hogere
beroepsgroepen werken dan Polen en Bulgaren (vooral in de hogere zakelijke dienstverle-
ning), maar het aandeel arbeiders in de productie, bouw en land- en tuinbouw is in ons
onderzoek beduidend lager. Dit zou te maken kunnen hebben met het verschil in dataver-
zameling. Waar Engbersen c.s. zich richtten op de ingeschreven en niet ingeschreven
migranten, zijn in dit onderzoek alleen de ingeschreven migranten betrokken. Ook kan het
te maken hebben met het verschil in onderzochte periode; ons onderzoek is later gehou-
den. Wellicht kwamen er als gevolg van de verslechterde economische conjunctuur (waarin
met name de bouw klappen kreeg) minder laaggeschoolde Roemenen naar Nederland. Het
blijft echter speculeren.
65 taalbeheersing en de arbeidsmarktsituatie
