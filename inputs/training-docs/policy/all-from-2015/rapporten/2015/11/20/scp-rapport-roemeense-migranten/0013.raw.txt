Polen en Bulgarije. Ook emigratie uit Nederland komt onder Roemenen relatief veel voor:
50% van onze steekproef bleek alweer uit Nederland vertrokken te zijn.
Conclusie: ingeschreven Roemeense migranten doen het goed in Nederland
In eerder onderzoek is gesteld dat sprake is van een tweedeling binnen de Roemeense
groep in Nederland (Korf et al. 2011): een groep hoogopgeleide Roemenen voornamelijk
woonachtig in de grote steden en werkzaam in ict-bedrijven of op universiteiten, en een
groep laagopgeleide seizoenswerkers meestal woonachtig in de plattelandsgebieden
(vaak in het zuiden van het land) en werkzaam in de bouw, industrie of land- en tuinbouw.
In hoeverre zien we dit beeld terug in onze surveygegevens?
Hoewel ook wij beide groepen terugvinden in de surveygegevens, is onze conclusie dat de
(ingeschreven) recent gemigreerde Roemenen het gemiddeld genomen goed doen in
Nederland. De groep aan de bovenkant – zeer goed opgeleid, studerend of werkend in
hogere c.q. wetenschappelijke beroepen – is getalsmatig duidelijk in de meerderheid. Ruim
de helft van de niet-schoolgaande recente migranten uit Roemenië is opgeleid op hbo/wo
niveau en daar komt de groep studiemigranten in het Nederlandse hoger onderwijs nog
bij.
Het aandeel hoogopgeleiden ligt daarmee veel hoger dan in de Bulgaarse of Poolse groep.
In de Bulgaarse groep van recente migranten bevindt zich ook een aanzienlijk aandeel stu-
diemigranten, maar de overige Bulgaren zijn doorgaans laagopgeleid en werkzaam aan de
onderkant van de arbeidsmarkt. We omschreven hun positie eerder als kwetsbaar.
De Poolse groep die recent naar Nederland is gekomen, blijkt aanzienlijk beter opgeleid te
zijn dan de Bulgaren, maar vooral op middelbaar niveau. Zij zijn veel minder dan de inge-
schreven Roemenen werkzaam in hogere beroepen. De gemiddelde beroepsstatus is dus
aanzienlijk lager onder de Polen.
Een verklaring waarom vooral laagopgeleide Bulgaren naar Nederland komen, is wellicht
gelegen in de aanzuigende werking van de Turks-Nederlandse gemeenschap in Nederland.
Dit speelt bijvoorbeeld in Duitsland ook een rol. Turkse Bulgaren blijken vaak te werken
voor Turks-Nederlandse werkgevers in banen aan de onderkant van de arbeidsmarkt.
De hoogopgeleide Roemenen die recent naar Nederland zijn gekomen en die hebben deel-
genomen aan het onderzoek voldoen aan het beeld van kennismigranten: zij spreken uit-
stekend Engels en ze komen hier om te werken in hoge-statusberoepen in internationale
bedrijven of om te studeren of werken aan Nederlandse universiteiten.
In ons onderzoek onder ingeschreven Roemenen is de groep aan de onderkant beduidend
kleiner. Een op de vijf recente migranten uit Roemenië heeft niet meer dan vbo/mavo
niveau, en een kwart van het totaal werkt in lagere statusberoepen bijvoorbeeld in de
bouw, land- en tuinbouw of doet productiewerk. Het lijkt erop dat deze groep doorgaans
kort in Nederland blijft – alleen voor seizoensarbeid – en dat ze daarom dus relatief weinig
worden aangetroffen in ons onderzoek. De helft van onze steekproef bleek immers alweer
uit Nederland te zijn vertrokken. De omvang van deze meer kwetsbare groep kan in werke-
lijkheid echter ook groter zijn dan wij inschatten, bijvoorbeeld omdat hun werkgevers of de
12 samenvatting en conclusies
