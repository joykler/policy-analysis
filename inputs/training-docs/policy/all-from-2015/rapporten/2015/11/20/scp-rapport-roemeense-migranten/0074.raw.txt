Tabel 3.15
Mate waarin men (heel) tevreden is met inkomsten van een baan voor en na migratie, naar achtergrondken-
merken, 2014 (in procenten)
 voor migratie  na migratie 
in Roemenië in Nederland
 
vrouw 43 72
man 56 78
 
18-25 jaar 27 62
26-35 jaar 54 76
36-60 jaar 53 84
 
laag opleidingsniveau 33 66
middelbaar opleidingsniveau 39 74
hoog opleidingsniveau 59 78
 
arbeidsmigrant 41 74
gezinsmigrant 59 79
 
voor 1 januari 2014 52 81
na 1 januari 2014 48 71
Bron: scp/ru/cbs (nris'14)
3.6 Conclusies
De Roemeense migranten die wij hebben onderzocht laten een ander beeld zien dan het
stereotype beeld van deze groep. In plaats van de laagopgeleide seizoensarbeider die in de
landbouw of productie werkt, zien we dat een belangrijk deel van de Roemeense migran-
ten werkzaam is als kennismigrant in de ict-sector of onderzoek doet aan Nederlandse
universiteiten. Dit kan te wijten zijn aan het feit dat we in dit onderzoek alleen de geregi-
streerde Roemeense migranten hebben onderzocht. Onder de ingeschreven Roemeense
migranten bevindt zich ook een groep die werkt aan de onderkant van de arbeidsmarkt,
maar deze groep is veel geringer van omvang dan onder Polen en Bulgaren. Bij hen bleek in
eerder onderzoek de meerderheid te werken in de productie, land- en tuinbouw, bouw of
schoonmaak.
Ondanks de goede positionering van vooral de hoogopgeleide Roemenen in Nederland,
hadden de Roemeense migranten vaak in Roemenië een baan met een hoger beroepspres-
tige. Migratie leidt dus tot een verlies van beroepsstatus. Toch zijn vrijwel alle Roemenen
meer tevreden met het inkomen in Nederland dan met het inkomen dat zij ontvingen in
Roemenië. Laagopgeleide migranten zijn iets minder tevreden met hun inkomen dan
hoogopgeleiden, maar wel beduidend positiever over het inkomen in Nederland in verge-
lijking met het inkomen in Roemenië. Van de Roemenen werkt een meerderheid fulltime –
vaak meer dan 40 uur per week (vooral de laagopgeleiden). Veelal werken zij in tijdelijke
73 taalbeheersing en de arbeidsmarktsituatie
