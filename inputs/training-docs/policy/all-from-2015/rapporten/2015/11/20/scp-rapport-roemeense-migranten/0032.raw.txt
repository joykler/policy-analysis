Steekproef en respons
De steekproef is getrokken door het cbs uit alle eerste generatie Roemeense migranten in
de leeftijd van 18 tot 65 jaar, die zich tussen 1 januari 2013 en 1 oktober 2014 voor het eerst
ingeschreven hebben in de brp. In de steekproef zijn alleen gemeenten betrokken waar ten
minste 25 Roemeense migranten zijn ingeschreven. In totaal gaat het om 26 gemeenten
waar zich in de betreffende periode 2086 Roemenen inschreven. In september 2014 is een
brutosteekproef getrokken van in totaal 1397 Roemeense migranten. Dit betekent dat
meer dan de helft van de instroom in die periode in de steekproef is opgenomen.
Eind oktober 2014 heeft het cbs een geactualiseerde adressenlijst opgeleverd. Tijdens de
eerste weken van het veldwerk bleek namelijk dat veel Roemenen niet meer op het opge-
geven adres woonachtig waren. Op basis van de actualisatie werd duidelijk dat 138 perso-
nen (10%) niet meer stonden ingeschreven in de brp en 50 personen (4%) in de tussentijd
verhuisd waren.
In totaal zijn 356 interviews volledig afgenomen (zie tabel 1.4 voor een overzicht van de
respons). Op basis van het totaal aantal bezochte adressen is de respons 25%. Bij 12% van
de bezochte adressen is de respondent na zes contactpogingen niet thuis aangetroffen.
In maar liefst 50% van de gevallen is geconstateerd dat de beoogde respondent niet (meer)
op het adres woont of dat het adres onjuist is/niet meer bestaat. Dit is gebaseerd op de
retour gekomen brieven, de update van het cbs en bij de contactpogingen doordat de per-
soon die opendeed in de meeste gevallen aangaf dat de persoon die wij zochten daar niet
(meer) woonde of er werd een leeg huis aangetroffen. Als de onjuiste adressen (705 stuks)
buiten beschouwing worden gelaten dan is de respons 51%. Overigens zal in de groep waar
na zes contactpogingen niemand thuis is aangetroffen (170 personen) ook een deel inmid-
dels vertrokken zijn.
Een vergelijking met het onderzoek onder Polen en Bulgaren van enkele jaren geleden, laat
zien dat de respons onder de Roemenen wat lager is: 35% onder Polen, 29% onder Bulga-
ren tegen 25% onder Roemenen. Het responspercentage exclusief de onjuiste adressen
komt wel ongeveer gelijk uit: 51% onder Polen, 46% onder Bulgaren en 51% onder Roeme-
nen. Het aandeel weigeringen ligt erg laag, maar met 9% net wat hoger dan onder Polen
(7%) en Bulgaren (5%). De Roemeense interviewers rapporteerden dat ze nu en dan wan-
trouwen tegenkwamen onder de Roemenen die zij benaderden.
31 recent gemigreerde roemenen in nederland
