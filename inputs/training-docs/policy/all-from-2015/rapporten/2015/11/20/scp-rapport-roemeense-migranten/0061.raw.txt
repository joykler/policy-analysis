eveneens mannen vaker een baan hebben na migratie dan vrouwen, terwijl dit voor migra-
tie niet of minder sterk het geval was.
De verbetering van de arbeidsmarktpositie doet zich vooral voor onder de jongste groep
Roemenen (jonger dan 26 jaar) en onder de laagst opgeleiden. Arbeidsmigranten en
gezinsmigranten verschilden voor migratie niet van elkaar in het hebben van betaald werk.
Na migratie hebben arbeidsmigranten vaker een baan en hebben gezinsmigranten bedui-
dend minder vaak betaald werk.
Al dan niet werken in herkomstland heeft invloed op arbeidsdeelname in Nederland
We beantwoorden nu de vraag of het al dan niet hebben van werk in het land van her-
komst samengaat met het hebben van werk in Nederland. We kijken daarbij ook of de
migranten die in Roemenië schoolgaand waren in Nederland al dan niet zijn gaan werken.
Voor de Roemeense migranten geldt dat de arbeidsmarktdeelname voor migratie van
invloed is op het al dan niet hebben van werk in Nederland (figuur 3.3). Migranten die voor
migratie een baan hadden, hebben vaker een baan na migratie dan Roemeense migranten
die voor migratie werkloos waren. Van de migranten die in Roemenië werkloos waren is in
Nederland 16% (ook) werkloos, terwijl van de Roemenen die in Roemenië een baan had-
den vrijwel niemand in Nederland werkloos is. Deze samenhang tussen werkloos zijn in het
land van herkomst en in Nederland vonden we niet onder de Poolse en Bulgaarse migran-
ten. Migranten die in Roemenië studeerden, zetten hun studie veelal voort in Nederland;
een kwart werkt in Nederland en 8% omschrijft zich als werkloos.
Flink deel van de niet-werkenden heeft eerder wel gewerkt in Nederland
De arbeidsmarkt voor migranten staat erom bekend dynamisch te zijn. Veel migranten
hebben tijdelijke of kortdurende contracten. De migranten die tijdens het interview werk-
loos zijn of iets anders doen, kunnen dus wel daarvoor gewerkt hebben (nadat ze in Neder-
land zijn gekomen). Daarom hebben we gevraagd of de migranten die tijdens het interview
geen werk hadden, eerder wel betaald werk hebben verricht na hun migratie naar Neder-
land. Onder de werklozen en mensen die aangaven nu ‘iets anders te doen’ blijkt bijna de
helft in Nederland te hebben gewerkt na hun migratie. Onder de groep huisvrouwen gaf
vrijwel niemand aan al eens gewerkt te hebben. We merken hierbij op dat de groepen klein
zijn.
60 taalbeheersing en de arbeidsmarktsituatie
