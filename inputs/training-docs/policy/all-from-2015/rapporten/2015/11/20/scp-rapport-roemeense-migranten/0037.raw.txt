Tabel 2.1
a
Migratiemotieven van recent gemigreerde Roemenen, voor en na 1 januari 2014 (in procenten)
b b
 totaal  gemigreerd voor 1 januari 2014  gemigreerd na 1 januari 2014 
 
arbeid 56 45 66
gezinsmigratie 17 15 19
studie 21 33 10
overig 14 14 14
 
N 350 163 174
a De percentages tellen op tot meer dan 100, omdat men meerdere motieven mocht opgeven; een klein
aandeel van de respondenten heeft dit gedaan.
b Inclusief studiemigranten.
Bron: scp/ru/cbs (nrisâ€™14)
Bijna evenveel arbeidsmigranten zijn vrouw als man
In tabel 2.2 wordt zichtbaar dat er ongeveer evenveel Roemeense mannen als vrouwen
naar Nederland zijn gekomen en zich hebben ingeschreven in de brp, wat vergelijkbaar is
met de Poolse en Bulgaarse migranten. Nadere uitsplitsingen naar migratiemotieven laten
zien dat arbeidsmigranten wat vaker man zijn dan vrouw (54% om 46%) maar het verschil
is vrij gering. Roemeense gezinsmigranten zijn vaker vrouw: twee derde van de instroom is
vrouw, een derde van de gezinsmigranten is man. Omdat er veel meer arbeidsmigranten
dan gezinsmigranten zijn, komen ook vrouwen vaker voor werk dan voor het gezin naar
Nederland. Er is wat dit betreft weinig verschil tussen de voor en na 1 januari gemigreerde
Roemenen. Roemeense studiemigranten zijn ongeveer even vaak man als vrouw.
De bevindingen zijn sterk vergelijkbaar met het eerder gevonden beeld van de Poolse en
Bulgaarse migranten. Ook onder hen was het aandeel mannelijke arbeidsmigranten slechts
weinig hoger dan het aandeel vrouwelijke arbeidsmigranten, maar was het aandeel vrou-
welijk gezinsmigranten beduidend hoger. Een verschil is dat onder Bulgaarse studiemi-
granten de vrouwen in de meerderheid bleken, wat we onder de Roemenen niet vinden.
36 kenmerken van roemenen die recent naar nederland zijn gekomen
