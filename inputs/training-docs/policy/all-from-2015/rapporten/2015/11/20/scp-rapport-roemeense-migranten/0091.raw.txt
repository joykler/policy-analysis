Tabel 5.4
Ervaren acceptatie door Roemeense migranten ((zeer) mee eens), 2014 (in procenten)
   (%) 
 
Nederland is gastvrij voor mensen uit mijn land van herkomst 71
mensen uit mijn land kunnen vooruit komen als ze hard werken 85
Bron: scp/ru/cbs (nrisâ€™14)
Wel ervaringen met discriminatie
Een op de vijf Roemenen heeft de indruk dat de eigen groep vaak wordt gediscrimineerd in
Nederland. Nog eens 44% denkt dat dit soms gebeurt, 35% zegt dat dit bijna nooit of nooit
voorkomt (tabel 5.5). In vergelijking met Polen ligt onder de Roemeense migranten het
aandeel dat discriminatie ervaart duidelijk lager. Van de Poolse migranten zei 40% kort na
migratie dat de eigen herkomstgroep vaak tot zeer vaak wordt gediscrimineerd in Neder-
land. Onder de Bulgaren ligt dit aandeel op 11%. We zien overigens dat de aandelen bij
beide groepen door de tijd sterk toenemen (Gijsberts en Lubbers 2015). We weten nog niet
hoe deze ervaring zich onder de Roemeense groep zal ontwikkelen. Wat we wel weten is
dat het beeld van Roemeense migranten net als dat van Bulgaarse migranten niet gunstig
is onder de Nederlandse bevolking (Dagevos en Gijsberts 2013).
Binnen de Roemeense groep zien we geen al te grote verschillen (tabel 5.5). Alleen de Roe-
meense studiemigranten springen eruit in de zin dat zij minder vaak dan arbeids- en
gezinsmigranten van mening zijn dat de eigen groep in Nederland wordt gediscrimineerd.
Dit wijkt duidelijk af van de Bulgaarse studiemigranten die juist meer discriminatie waar-
nemen dan degenen die voor andere redenen naar Nederland migreerden.
90 ervaringen in nederland en verblijfsperspectief
