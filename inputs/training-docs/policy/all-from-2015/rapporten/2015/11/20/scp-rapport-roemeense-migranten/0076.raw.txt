4 Oriëntatie op Roemenië en Nederland, geloof en morele
opvattingen
In dit hoofdstuk gaan we in op de sociaal-culturele positie van de recent gemigreerde Roe-
menen. We besteden aandacht aan de mate waarin Roemenen op de eigen groep zijn
gericht, alsmede de mate waarin zij zijn gericht op de Nederlandse samenleving. Dat doen
we door te onderzoeken in hoeverre Roemeense migranten sociale contacten onder-
houden met andere Roemeense migranten en met autochtone Nederlanders, ze gebruik-
maken van Roemeense en/of Nederlandse media en geïnteresseerd zijn in de Roemeense
en Nederlandse politiek. We bekijken daarna of de migranten religieus zijn en de kerk
bezoeken en welke opvattingen zij hebben met betrekking tot echtscheiding en homo-
seksualiteit.
4.1 Sociale contacten van recente Roemeense migranten
De recente Roemeense migranten is gevraagd in hoeverre zij contact hebben met autoch-
tone Nederlanders, met leden van de eigen etnische groep of met leden van andere etni-
sche groepen. Het is een vraag naar contacten in het algemeen, dus zonder uitsplitsing
naar het soort contact of de plaats waar het contact plaatsvindt. Migrantengroepen ver-
schillen in de mate waarin zij in de gelegenheid zijn contact te leggen met personen uit
andere groepen. Dit heeft niet alleen te maken met de grootte van de verschillende etni-
sche groepen, maar ook met waar men woont en werkt (zie bv. Vervoort 2011).
Minder contact binnen de eigen groep dan met autochtone Nederlanders
Roemeense migranten blijken regelmatig contact te hebben met autochtone Nederlanders
(figuur 4.1). De meerderheid van de Roemenen (57%) geeft aan dagelijks contact te hebben
met autochtone Nederlanders, 17% heeft nooit of nauwelijks contact met autochtonen.
Het contact met andere Roemeense migranten is frequent, maar opvallend genoeg minder
frequent dan met autochtone Nederlanders. 48% heeft dagelijks contact met andere Roe-
menen, bijna een op de vijf heeft nooit of nauwelijks contact met de eigen herkomstgroep.
Dat Roemenen veel contact hebben met Nederlanders is verrassend gezien de geringe
Nederlandse taalbeheersing (zie hoofdstuk 3). Wellicht vindt een deel van het contact
plaats in het Engels; vooral studenten zouden dan contacten met autochtone Nederlanders
rapporteren. Het kan ook zijn dat migranten contacten op het werk als contacten met
autochtonen rapporteren, zonder dat noodzakelijkerwijs veel wordt gecommuniceerd.
Hieronder bezien we of studenten en arbeidsmigranten vaker contacten hebben met
autochtone Nederlanders.
75 oriëntatie op roemenië en nederland , geloof en morele
opvattingen
