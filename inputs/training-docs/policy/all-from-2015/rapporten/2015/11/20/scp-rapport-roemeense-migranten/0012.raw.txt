gebruikt. De grote groep studenten onder hen, maar ook de hoogopgeleide kenniswerkers,
verleggen wellicht niet zozeer hun focus van Roemenië naar Nederland, maar hebben
veeleer een internationale oriëntatie
Religie en morele opvattingen
Vrijwel alle Roemeense migranten zijn lid van een kerk, voornamelijk de oosters-
orthodoxe kerk (80%); een kleine groep geeft aan rooms-katholiek te zijn (10%). Het kerk-
bezoek is echter laag; dat was al zo voor migratie, maar is na migratie nog verder gedaald.
Toch beschouwt de helft van de recente Roemeense migranten zichzelf als vrij tot heel reli-
gieus. Onder de laagopgeleide Roemenen is dit aandeel nog hoger. Opvattingen over echt-
scheiding en homoseksualiteit zijn progressief te noemen.
Ervaringen in Nederland
De meerderheid van de recente Roemeense migranten is tevreden met het leven hier.
Zij zijn met name tevreden over hun verdiensten en vinden hun leefsituatie beduidend
beter dan toen zij nog in Roemenië woonden. De helft van de Roemeense migranten zegt
zich hier thuis te voelen, een wat kleiner aandeel soms wel en soms niet. Een minderheid
van 16% voelt zich niet thuis.
Ook over de manier waarop ze in Nederland zijn ontvangen overheerst tevredenheid: een
ruime meerderheid vindt Nederland een gastvrij land voor Roemenen. Uit eerder onder-
zoek weten we dat onder de Nederlandse bevolking het beeld van de Roemeense groep,
net als dat van de Bulgaarse groep, niet gunstig is. Het is dan ook niet alleen tevredenheid
die doorklinkt. Een op de vijf Roemeense migranten geeft aan dat de eigen groep vaak
wordt gediscrimineerd in Nederland en 44% denkt dat dit soms gebeurt. Het aandeel dat
zelf discriminatie heeft ervaren in de korte tijd dat ze in hier zijn, ligt op 8%.
Kijken we binnen de Roemeense groep, dan valt op dat gezinsmigranten hun verblijf hier
het positiefst beoordelen. Ook de Roemeense studiemigranten springen er in positieve zin
uit. Zij voelen zich vaak al thuis, zijn tevreden met hun leven hier en zijn minder vaak van
mening dat zij zelf of de eigen groep in Nederland worden gediscrimineerd.
Minderheid van de Roemenen ziet toekomst in Nederland
Van de hele groep denkt een derde in Nederland te blijven wonen. Vergelijken we dit met
de migranten uit Polen en Bulgarije dan zien we dat Roemenen qua verblijfsintentie een
positie innemen tussen de Polen en Bulgaren. Ongeveer even lang na hun migratie dacht
bijna de helft van de Polen in Nederland te blijven wonen, tegenover een kwart van de
Bulgaren. Binnen de groep Roemenen zien we weinig verschil in verblijfsintenties; bij de
Bulgaarse migranten zagen we dat de laagopgeleiden vaker van plan waren te blijven.
Ondanks hun verhoudingsgewijs grote tevredenheid met het leven hier, lijken patronen
van settelen onder Roemenen nog relatief zwak. Een indicatie hiervoor is bijvoorbeeld het
lage aandeel Roemenen met een gezin in Nederland. Slechts 12% heeft hier kinderen in het
huishouden. Het aandeel met kinderen ligt veel hoger onder de recente migranten uit
11 samenvatting en conclusies
