De Roemeense interviewers die hoogopgeleid zijn en in de Nederlandse grote steden
wonen, gaven aan verrast te zijn dat er zo’n tweedeling is in de populatie Roemenen in
Nederland: de hoogopgeleide Roemenen in de steden en de laagopgeleide seizoensarbei-
ders in de plattelandsgebieden (met name in het zuiden van Nederland). Overigens komt
deze tweedeling ook in het onderzoek van Korf et al. (2011) naar voren (zie § 1.2).
Non-responsanalyse
We hebben een non-responsanalyse gedaan om te kijken in hoeverre het onderzoek repre-
sentatief is voor de Roemenen die zich in de periode tussen 1 januari 2013 en 1 oktober
2014 voor het eerst inschreven (zie bijlage B1.1, te vinden via www.scp.nl bij het desbetref-
fende rapport). Onze Roemeense respondenten blijken een goede afspiegeling te vormen
van de onderzoekspopulatie wat betreft de verdeling naar geslacht, leeftijd, landsdeel en
woonplaats (al dan niet woonachtig in een van de drie grootste steden, G3). We zien wel
lichte afwijkingen naar burgerlijke staat, stedelijkheid en inschrijfduur. In ons survey zijn
gehuwde Roemenen wat oververtegenwoordigd (13% in de onderzoeksgroep; 8% in de
populatie) en Roemenen in de niet-stedelijke gebieden ondervertegenwoordigd (11% in de
onderzoeksgroep, 20% in de populatie). En ten slotte zijn de Roemenen in onze onder-
zoeksgroep net wat langer in Nederland dan de hele populatie die in de betreffende
periode is gemigreerd. De afwijkingen zijn over het geheel genomen gering en het survey
vormt voor de populatiekenmerken die bekend zijn, een goede afspiegeling van de inge-
schreven Roemeense populatie tussen januari 2013 en oktober 2014. Overigens is het goed
hier te vermelden, dat een relatief groot aandeel van deze Roemeense populatie daad-
werkelijk is geïnterviewd: in de genoemde periode schreven zich 2086 Roemenen in, daar-
van zitten er 356 in onze onderzoeksgroep. Dat is een aandeel van bijna een op de vijf,
een uitzonderlijk hoog aandeel voor surveyonderzoek.
De gepresenteerde gegevens in dit rapport zijn door het cbs gewogen naar de populatiecij-
fers van alle Roemeense migranten die in de betreffende periode stonden ingeschreven. Er
is gewogen naar geslacht, leeftijd, burgerlijke staat, wonen in de G3, landsdeel, stedelijk-
heid en inschrijfduur. Naar opleidingsniveau kan niet gewogen worden omdat daarover
geen populatiecijfers bekend zijn. Uit de vraag over opleiding blijkt echter dat de Roeme-
nen die aan het onderzoek hebben meegedaan vaak hoogopgeleid zijn (hoofdstuk 2). Dat
lijkt overeen te komen met onderzoek onder Roemeense migranten in andere landen
(Andren en Roman 2014), maar er is op verschillende wijzen onderzoek gedaan naar Roe-
meense migranten; cijfers zijn daardoor moeilijk te vergelijken.
We kunnen niet uitsluiten dat er sprake is van oververtegenwoordiging van hoogopgelei-
den in de verzamelde gegevens. Een mogelijke verklaring hiervoor is dat onder de laag-
opgeleiden veel meer mobiliteit plaatsvindt omdat zij seizoensarbeid verrichten, zij zouden
dan vaak al weer vetrokken zijn. Een andere verklaring is dat het moeilijker is de Roe-
meense laagopgeleiden te interviewen omdat bijvoorbeeld werkgevers en parkeigenaren
een barrière vormen. We geven daarom bij alle onderzochte aspecten in deze rapportage
weer hoe de situatie is onder de laagopgeleide Roemenen en hoe de situatie is onder de
hoogopgeleide Roemenen. Zo brengen we in kaart in hoeverre deze groepen van elkaar
33 recent gemigreerde roemenen in nederland
