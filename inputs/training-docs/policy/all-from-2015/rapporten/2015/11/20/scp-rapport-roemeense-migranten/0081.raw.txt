4.3 Het geloof
Vrijwel alle Roemeense migranten zijn lid van een kerk
Vrijwel alle recente migranten uit Roemenië rekenen zich tot een godsdienstige groepering
(figuur 4.3). Van de Roemeense migranten geeft 7% aan geen lid te zijn van een godsdien-
stige groepering. De meerderheid van de Roemenen ziet zichzelf als oosters-orthodox
(80%) en 9% is rooms-katholiek. Deze verdeling komt sterk overeen met een analyse van
de European Values Studies (evs) uit 2008, onder Roemenen in Roemenië die jonger zijn
dan 40 jaar.
Figuur 4.3
Lidmaatschap religieuze groepering onder recente Roemeense migranten, 2014 (in procenten)
niet religieus (7%)
anders (4%)
rooms-katholiek (9%)
oosters-orthodox (80%)
Bron: scp/ru/cbs (nris’14)
Maar kerkbezoek is laag
In tegenstelling tot de hoge cijfers van religieus lidmaatschap, zijn de cijfers van kerk-
bezoek laag. Dat geldt overigens niet alleen voor het kerkbezoek na migratie naar Neder-
land. De recente migranten geven aan dat zij ook daarvoor niet bijzonder frequent de kerk
bezochten (figuur 4.4). Ging in Roemenië bijna 17% van de groep recent gemigreerde Roe-
menen wekelijks ter kerke, in Nederland geldt dat voor 11% van hen. De bevindingen vóór
migratie zijn vergelijkbaar met die van het kerkbezoek in de gehele populatie onder 40 jaar
in Roemenië zelf (20%).
Zoals bekend in de migratieliteratuur, is het bezoeken van godsdienstige bijeenkomsten
vlak na migratie lager dan voor migratie (Van Tubergen 2013). Redenen hiervoor zijn dat
het aanbod van kerken in het bestemmingsland lager is en dat men zijn weg moet zoeken
in het religieuze aanbod.
80 oriëntatie op roemenië en nederland , geloof en morele
opvattingen
