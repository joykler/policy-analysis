betrokken wijken
De initiatiefnemers in Kruiskamp proberen een iets zakelijker cultuur te bewerkstelligen
onder wijkbewoners: ze meer zelfbewust en verantwoordelijk te maken voor activiteiten
waar ze prijs op stellen:
De bewoners zeggen, is dit niet waar we van de gemeente een koffie krijgen? Nee, dat is dit niet. Puur
individueel eigenbelang, dat is een houding die moet veranderen. Niemand betaalt het voor je. Lang-
zaamaan proberen we het open te maken. Dat mensen in de wijk bewuster worden van dat je moet
afwegen, wat het je waard is. […] De koffie is nooit gratis geweest. Dat moet je weten dat iemand het
voor je betaalt. Dit is een voorbeeld over koffie. Genoeg mensen reageren in de geest van: weet je wat
jullie moeten doen? Ik heb ergens recht op, jullie moeten het organiseren. Bijvoorbeeld, je moet een
koffieochtend of yoga organiseren. Mensen komen met iets waar ze zelf behoefte aan hebben en zeggen
dat wij het moeten regelen. Dat is onbewust hoor, ik heb geen mening erover. Ik zeg, ik moet helemaal
niks. We proberen toch wel: goh, hoe zou jij dat doen? […] Achter iedere activiteit zit een kostenplaatje.
(vrijwilliger Kruiskamp Onderneemt)
In Amsterdam bestaan in zowel Slotervaart als Zuidoost bewonersbedrijven. Daaronder
zijn zowel bedrijven die een pand exploiteren en daar ruimte bieden aan bewoners om
elkaar te ontmoeten, als bedrijven die ruimte bieden aan startende ondernemers en maat-
schappelijke initiatieven uit de buurt (www.lokalelente.nl; www.uturn-amsterdam.nl).
In Nieuwland is recent een wijkonderneming opgericht die verschillende bewoners-
initiatieven moet gaan verbinden en op zoek gaat naar verdienmodellen.
De sfeer rond het ontstaan en functioneren van wijkondernemingen is over het algemeen
enthousiast en optimistisch. Het zijn vernieuwende initiatieven waar verschillende net-
werken, mensen en activiteiten in de wijken samenkomen. Maar hier en daar klinkt ook
voorbehoud en voorzichtigheid in de reacties door. Professionals in de wijk Nieuwland
hebben recentelijk hun hoop gevestigd op de komst van een wijkonderneming die de ver-
binding tussen alle vrijwilligersprojecten in de wijk maakt en daarbij ook geld genereert.
Het vertrek van professionals uit de wijk wordt als aanleiding gezien (hoe kunnen we
behouden wat is opgebouwd?) maar ook als complicerende factor (willen en kunnen vrij-
willigers een wijkonderneming ontwikkelen en dragen zonder de ruggensteun van profes-
sionals?). Het opzetten en leiden van een wijkonderneming vergt andere capaciteiten en
betrokkenheid dan vrijwilligerswerk binnen de kaders van het reguliere welzijns- en
opbouwwerk. Voor de professionals is het niet vanzelfsprekend dat overal voldoende
mensen voor dit soort veeleisende, structurele inzet beschikbaar zijn:
Voor het verbinden van de projecten is een ander soort vrijwilligers gewenst, vooral met hogere oplei-
ding, die kunnen organiseren en die gewend zijn leiding te geven. In die doelgroep moet ook geworven
worden. Ze zijn er wel, ook in Nieuwland, maar het is een kleine groep: scheefwoners. Maar die moeten
wel op een andere manier benaderd worden. Die willen een goed ingekaderde werkomgeving hebben en
weten waaraan ze beginnen. (professional Nieuwland)
Wijkondernemingen zijn een jong fenomeen en passen in de profielschets van de over-
heid van de zelfredzame burger die op eigen kracht zorgt voor zichzelf, de buurt en andere
bewoners. De toekomst zal leren hoe duurzaam de initiatieven zijn en aan welke rand-
142
