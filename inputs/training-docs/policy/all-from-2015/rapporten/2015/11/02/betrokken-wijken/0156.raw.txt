betrokken wijken
maar je kon een step, een paar rackets, dat soort dingen. Nou dan kwamen mensen ... die konden
iedere dag lekker hun gang gaan ... maar die is er niet meer ... (bewoner Bijlmer)
De bewonersvereniging van de naburige flat spant zich in, samen met een initiatiefnemer
van een ouder sportpark in de buurt, om die speelplek weer te bemensen. Ook in
Kruiskamp is gekort op professionele bemensing van speelgoeduitleen. Die werd verzorgd
op twee plaatsen binnen de wijk volgens de formule van Thuis Op Straat, een vondst van
opbouwwerker Huiskens om het welzijnswerk outreachend te maken (Engbersen en Voogd
2005). Medewerkers beheren een container met speelgoed dat kinderen kunnen lenen, ze
houden toezicht en organiseren ook (spel)activiteiten. De filosofie is om publieke plek-
ken, meestal pleinen, te laten functioneren als veilige publieke ruimte en speelplek. Het
initiatief richtte zich op pleinen waar het sociale klimaat gedomineerd wordt door onaan-
gename gebruikers, onder wie ook pesterige, streetwise kinderen. Het toezicht zou moe-
ten helpen om meisjes meer gelegenheid te geven om buiten te spelen, waar ouders hen
binnenhouden omdat het op straat niet vertrouwd zou zijn. De formule is aangeslagen,
maar in een evaluatie bleek toch dat de pleinen na vertrek van Thuis Op Straat dikwijls
terugvielen. De verbeterde sfeer beklijfde niet vanzelf.
In Kruiskamp is dit initiatief in eigen beheer van het welzijnswerk opgepakt, onder de
naam Buitenkast, waarvan er twee in de wijk zijn:
De Buitenkast is een vervolg op Thuis Op Straat, waar een betaalde kracht op zit. Vanwege de veiligheid
van kinderen en beheerders wordt nu in koppels gewerkt, waardoor de Buitenkasten maar de helft van
de tijd, drie dagen, open kunnen zijn. Behalve als er moeders zeggen (of vaders): wij doen dat in eigen
beheer, een dag in eigen beheer, maar die verantwoordelijkheid nemen ze vooralsnog niet. (coördina-
tor vrijwilligerswerk Kruiskamp)
In Nieuwland is Thuis Op Straat rond 2011 wegbezuinigd; er kwamen sportcoaches voor in
de plaats. Eventuele bemensing van de speelplekken wordt steeds meer een zaak voor vrij-
willigers. Dat dat ook goed kan gaan blijkt in de Kruiskampse speeltuinvereniging, die een
lange traditie heeft en nog steeds kan rekenen op toegewijde vrijwilligers. Zij beheren een
grote speeltuin die centraal in de wijk ligt.
Tijdens de gesprekken kwam niet expliciet aan de orde dat toezicht op spel minder nodig
zou zijn of juist dat het wel nodig is. Het is mogelijk dat de urgentie van toezicht minder
gevoeld wordt omdat de kwaliteit van de woonomgeving, het onderhoud en de veiligheid
verbeterden en de publieke ruimte dus minder problematisch is geworden. Aan die verbe-
terde omgeving droegen ook verschillende nieuwe speelvoorzieningen bij, zowel vaste als
tijdelijke.
In Nieuwland zijn behalve door de gemeente ook door de woningcorporatie speel-
voorzieningen gecreëerd, op binnenterreinen bij flats die ingrijpend gerenoveerd zijn.
De woningcorporatie wil zich verder terugtrekken richting kerntaken en draagt het onder-
houd over aan de gemeente. In vergelijking met de andere onderzoekswijken zijn er in
Slotervaart, althans in de Jacob Geelbuurt en omgeving, minder speelvoorzieningen.
Wel worden soms activiteiten op bestaande veldjes georganiseerd. Al met al is het accent
156
