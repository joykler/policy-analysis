betrokken wijken
We kunnen concluderen dat het er bij de externe relaties van maatschappelijke initiatie-
ven vaak op aankomt of men tot een goede wederzijdse afstemming van rollen kan
komen. Zolang initiatiefnemers en professionals erkennen dat men vanuit een andere
logica opereert, dat een beetje aandacht kan helpen en dat de één meer ondersteuning
nodig heeft dan de ander, lopen dit soort relaties vaak heel goed. Wel blijft er regelmatige
afstemming nodig om concurrentie te voorkomen tussen het vrijwillige en het
professionele aanbod.
7.1.3 De sociale bijdrage van initiatieven
De vraag wat een burgerinitiatief oplevert is moeilijk te kwantificeren (Van Montfort et al.
2014; Voorberg et al. 2015). Initiatiefnemers, bewoners, professionals en ambtenaren kun-
nen bovendien allemaal een eigen idee hebben over welke aspecten van een initiatief
belangrijk zijn.
Directe opbrengsten
Desgevraagd benoemen mensen in de eerste plaats de directe activiteiten van het initiatief
als primaire opbrengst (zie ook Mensink et al. 2013). Vaak spelen initiatieven in op sociale
behoeften, waarin ze in bepaalde mate voorzien. Een initiatief om budgetadvies te geven
brengt met zich mee dat deelnemers nieuwe vaardigheden aanleren, buurtvaders vergro-
ten de veiligheid op een andere manier dan de politie, en een initiatief om balkon-
moestuinen te stimuleren leidt tot een gezonder eetpatroon. De directe opbrengsten vol-
gen uit de aard van het initiatief. Ze liggen bij de initiatieven die wij tegenkwamen in het
(helpen) bijdragen aan een schone en veilige buurt, het realiseren van speelgelegenheid
en het scheppen van gelegenheid tot ontmoeten. Uit die directe opbrengsten volgen
meestal ook andere baten.
Bijvangst
Studies naar dit soort nieuwe oplossingen voor sociale behoeften (‘sociale innovaties’)
wijzen er vaak op dat initiatieven, los van de specifieke activiteit, ook nieuwe sociale rela-
ties bewerkstelligen en dat ze zorgen voor empowerment van betrokkenen (Moulaert
et al. 2010; Young Foundation 2012). Robert Putnam (2004) wijst er in dat verband ook op
dat we nieuwe initiatieven niet puur zouden moeten beoordelen op hun primaire output,
maar ook op het sociaal kapitaal dat ze genereren. We noemen een aantal neveneffecten
die we vaker terugzagen.
Bij de initiatieven die wij bestudeerden herkenden we de vorming van nieuwe relaties en
sociale samenhang. mos in Slotervaart, de speeltuinvereniging, de Buitenkasten en de
wijkonderneming in Kruiskamp, de bewonersruimtes in de Bijlmer, de wandelgroep in
Schiedam; allemaal bieden ze een ontmoetingsplek, een plek waar verschillende culturen
bij elkaar kunnen komen, een plek waar je gewoon een kopje koffie kunt drinken en met
elkaar kunt praten. Bewoners, initiatiefnemers en welzijnswerkers geven aan dat dit soort
plekken steeds meer aan het verdwijnen zijn. De sluiting van het wijkcentrum De Drietand
