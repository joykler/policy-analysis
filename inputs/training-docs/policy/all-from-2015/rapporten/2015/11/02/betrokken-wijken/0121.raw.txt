veilig , schoon en ongeschonden
talud te blijven staan op een zaterdagmiddag en dan de bewoners gewoon wakker schudden en ze te
vertellen hoe belangrijk het is om het vuil goed aan te geven. Ik zeg niet dat het helpt, maar je moet iets
doen. (bewoner K-buurt)
’s Avonds stond er een wit busje. Ik zeg: wat zijn jullie aan het doen? Het mag helemaal niet vandaag,
daar ben ik niet blij mee, dat jullie je troep op mijn stoep zetten. […] Ik ben voor de auto gaan staan dat
hij ziet dat ik het nummerbord lees en ik heb het wel doorgegeven. Ik werd erover gebeld door de beheer-
der, de milieudienst was geweest en het was afval van een wietplantage. Dat is aan de politie door-
gegeven. Door het nummerbord weten ze wel wie het is. [De overtreder bleek uit het Gooi te
komen.] (andere bewoner K-buurt)
Groen
Het onderhoud van groen is in de gesprekken vergroeid met het onderhoud van publieke
en semipublieke ruimte. In de wijken in Amersfoort en Schiedam is het groenonderhoud
uitbesteed; in Amsterdam verschilt dat per stadsdeel, terwijl in Zuidoost ook binnen het
stadsdeelonderscheid is tussen buurten en naar werkzaamheden. Het snoeien van (soms
monumentale) bomen en heesters is in Bijlmer Oost bijvoorbeeld buiten het contract met
de aannemer gehouden; gras maaien mag de aannemer dan weer wel doen. In Slotervaart
worden de kwaliteiten van de eigen groendienst van het stadsdeel geprezen door de wijk-
coördinator:
Het groen ligt er fantastisch bij. Als je bewoners spreekt hoor je dat ook. Dat het mooi is en goed. Soms
willen ze wat meer snoei en doorzicht voor de veiligheid. Daar stuur ik nooit een klussendienst op af
maar ik geef het door aan die afdeling, want ze doen dat zo goed..
Weinig aandacht wordt in de gesprekken besteed aan de inrichting van de groene ruimte.
Samen met bewoners vormgeven van groen is in geen van de wijken een standaard-
praktijk. Wel zijn er in elk van de wijken voorbeelden van inrichting van stukjes groen in
samenspraak met bewoners; meestal komt dit groen als tijdelijke voorziening op de plaats
van gesloopte bebouwing, in afwachting van betere tijden om tot herontwikkeling te
komen. In Nieuwland is het Wibautplein eerder genoemd als ‘pareltje’. Er is een natuur-
lijk aangelegde speeltuin met boomstammen op een geaccidenteerd terrein. Daarnaast is
een moestuintje aangelegd, waarin voedsel verbouwd wordt voor de voedselbank. Ook is
door een beheerinstelling van buiten de gemeente een natuurspeelterrein aangelegd op
een andere sloopplek. Ook daar is de combinatie van spelen en moestuinieren gereali-
seerd, inclusief kleine kas. Er worden ook educatieve bijeenkomsten georganiseerd.
In Overtoomse Veld, naast Slotervaart, was ook zo’n voorbeeld van tijdelijke groen-
voorziening op een sloop- en nieuwbouwplek, in een wat andere gedaante. Er is na de
sloop van een complex een tiental houten bankjes in verschillende vormen gebouwd van
sloophout, met geïntegreerde plantenbakken. Ze zijn door Marokkaans-Nederlandse
mannen gemaakt. In de bakken waren kruiden geplant door kinderen en ouders. De ban-
ken fungeerden als ontmoetingsplek bij het Huis van de Wijk. Aan de hekken van het
bouwterrein hadden kinderen tientallen petflessen opgehangen, hanging baskets met bloe-
