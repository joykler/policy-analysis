wijkeconomie en sociale stijging
voorwaarden moet worden voldaan om te komen tot een succesvolle en effectieve
bedrijfsvoering. In een recente evaluatie van bewonersbedrijven kraken Kleinhans et al.
(2015) al wat kritische noten. Zij stellen vast, ook op basis van ervaringen in het Verenigd
Koninkrijk, dat de bedrijven een jarenlange aanlooptijd nodig hebben. Voor bedrijven die
niet over vastgoed kunnen beschikken en dus niet over huurinkomsten, maar die via dien-
sten in de wijk proberen rond te komen, spelen problemen met vrijwilligers. Die kunnen
minder stipt worden ingezet dan betaalde krachten, zodat het lastiger is verplichtingen
aan te gaan in ruil voor betaling. Schoonmaak- of groenwerk aanbesteden bij de
gemeente of corporatie heeft dan weinig kans. Dergelijke aanbesteding geeft bovendien
verdringing van betaalde krachten; de grens tussen regulier en additioneel werk is lastig te
trekken. In het Verenigd Koninkrijk vangen structurele subsidies de financiële kwetsbaar-
heid van de bedrijven op; in Nederland worden vooralsnog alleen startsubsidies gegeven.
Een knelpunt is ook dat vrijwilligers soms bang zijn hun uitkering te verliezen en dat er
scheve gezichten binnen werkploegen kunnen ontstaan omdat de een salaris krijgt, de
ander een vrijwilligersvergoeding en de derde helemaal niets.
In het wijkbedrijf van Kruiskamp speelden deze problemen niet zo, omdat het gebouw en
de verhuur een goede kurk vormen waarop de zaak drijft, terwijl de ambities doelbewust
bescheiden zijn geformuleerd. Bewoners hebben de mogelijkheid er iets te organiseren;
doen ze het niet dan kan de exploitatie toch rond komen. Veel wijkbedrijven hebben dui-
zelingwekkende doelstellingen in hun bedrijfsplan opgenomen: ze nemen zich voor om
zo ongeveer alle doelen van het 40-wijkenbeleid te realiseren, met uitzondering van de
herstructurering. Hoegenaamd gratis.
5.4 Onderwijs
Naast aandacht voor werkgelegenheid is in de wijkactieplannen ook extra aandacht
bepleit voor het onderwijs. Rode draad in de ambities is het streven naar een sluitende
aanpak voor kinderen, waarbij voor verschillende leeftijdscategorieën goede voor-
zieningen en activiteiten voorhanden zijn zodat jongeren uiteindelijk met een diploma
op zak de arbeidsmarkt kunnen betreden. Al vanaf de jaren negentig zijn in Nederlandse
aandachtswijken brede basisscholen opgezet die door het aanbieden van extra activitei-
ten, samenwerking met allerhande aanbieders van zorg en opvang in de wijk, en activitei-
ten voor de ouders moesten zorgen voor betere ontwikkelingskansen voor kinderen
(Kruiter et al. 2013: 5).
Bij aanvang van de aandachtswijkenperiode waren in zowel Slotervaart, als de Bijlmer en
Nieuwland al brede scholen gevestigd. In de wijkactieplannen werden aanvullende ambi-
ties opgenomen. In de Kruiskamp werd een bestaande school tot brede abc-school
(Amersfoortse Brede Combinatieschool) omgevormd, waarbij extra aanbod voor de kinde-
ren beschikbaar kwam in nauwe samenwerking met organisaties in de kinderopvang,
jeugdzorg en welzijn. Ons bezoek aan een van de scholen en gesprekken met aanbieders
in de verschillende wijken gaven ons een meer gedetailleerd beeld van de extra activitei-
ten die rond scholen zijn ontplooid en van de functie van de scholen voor de wijk. In
143
