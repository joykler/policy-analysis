betrokken wijken
bedrijventerrein. De gemeente int de bijdragen via de gemeentelijke onroerendezaak-
belasting. Een biz komt tot stand na een draagvlakmeting waarin een ruime meerderheid
van de ondernemers zich heeft uitgesproken voor de oprichting van de biz. De geïnde bij-
dragen vormen een fonds voor gezamenlijke investeringen. Deze vorm van collectief
investeren lost het probleem op van ondernemers die niet willen bijdragen aan de uit-
gaven van een winkeliersvereniging, maar daar wel de vruchten van plukken:
In de biz betalen alle ondernemers mee. […] Nu zie je dat vaak de kleine ondernemers wel een bijdrage
doen aan de pot, maar de grote ondernemers niet. Die liften dan mee op wat de kleine ondernemers wel
betalen. […] De biz lost het probleem van de freeriders op. En lost ook het probleem van de penning-
meester op die steeds met de pet langs moet gaan. Het dwingt ondernemers ook om vooraf een totaal-
plan te maken. […] Daaruit wordt ieder jaar het jaarplan afgeleid, met doelen als communicatie en
promotie, maar ook schoon, heel en veilig. (winkelstraatmanager Slotervaart)
Belangrijke onderwerpen voor ondernemers in winkelstraten zoals branchering (welke
bedrijven trekken we aan in een gebied?) en de aanpak van leegstand, liggen in principe
buiten de invloedssfeer van gemeenten en winkeliers, omdat de eigenaren van winkel-
panden daarover beslissen. Uit het onderzoek blijkt echter dat daar waar de winkeliers
gezamenlijk kunnen optrekken en waar een goede dialoog tussen de winkeliers, de
gemeente en de verhuurder mogelijk is – al dan niet gesteund door de winkelstraat-
manager – meer tevredenheid heerst over de branchering. De winkelstraatmanager van
Nieuwland licht toe:
En wij hebben ook ervoor kunnen zorgen dat als er iets leegkwam, dat daar een kwalitatief goede win-
kel voor terugkwam. [...] Hier zat een dierenwinkel in, die is gestopt … toen hebben wij afgesproken met
de huisbaas samen: wij gaan niet zomaar iedereen erin zetten, wij gaan kijken of het een aanvulling is
op de [winkelstraat], waardoor mensen hier extra naartoe komen.
De inzet gewogen: dwarsverbanden en persoonlijke inzet van ondernemers
Al met al zien de respondenten meerwaarde in de instrumenten die vanaf de start van de
aandachtswijkenperiode zijn ingezet om de problemen van ondernemers aan te pakken
en hun belangen mee te nemen in de wijkaanpak. In de wijken waar winkelstraat-
managers aan de slag zijn gegaan, hechten ondervraagde ondernemers veel waarde aan de
intermediaire positie en de contacten die deze persoon kan onderhouden tussen onder-
nemers, de gemeente en andere spelers in de wijk. Ondernemers hebben een druk
bestaan en vinden lang niet altijd de tijd om naast het runnen van hun bedrijf ook te
investeren in goede betrekkingen met alle betrokken partijen in de wijk. Ook het feit dat
de winkelstraatmanager dingen gedaan krijgt die van nut zijn voor het winkelgebied als
geheel, wordt gezien als een belangrijke bijdrage:
Wij hadden contact met iemand van Economische Zaken, die werd [geraadpleegd] voor alle mogelijke
dingen, maar die zei ook: daar ben ik niet voor, daar ga ik niet over. […] Voor dit soort dingen konden
we [de winkelstraatmanager] dan inschakelen. […] En ze heeft heel veel van dat soort dingen voor
elkaar gekregen. [Respondent geeft voorbeeld over vergunningen en fondsen voor vlaggenmasten.]
