bewoners aan zet
Je kunt niet zeggen dat het beleid, ook het krachtwijkenbeleid dat sterk op bewoners inzette, heeft geleid
tot actieve bewoners die nu zelf de straat schoonhouden. Dat gebeurt gewoon niet. Je ziet wel dat een
enkeling (tientallen) een container adopteert, waardoor ze een bijdrage leveren aan het schoonhouden.
Obstakels voor activering
Er zijn ongetwijfeld verbeterpunten aan te dragen. Een wijkwerker uit Nieuwland gaf bij-
voorbeeld aan dat activeringsprojecten vaak mislukken als ze te groot worden: ‘Je ziet het
vaker dat als mensen actief zijn, dat iedereen eraan begint te trekken en dan wordt het zo
groot. [...] Ik vond dat er teveel aan getrokken werd en dat het daardoor misging. Ik ben
daarin kritisch.’
Ook maken professionals zich zorgen over de effecten van bezuinigingen. Bepaalde pro-
jecten stoppen dan, en het is nog niet helemaal duidelijk van waaruit activering plaats
moet vinden nu de buurthuizen steeds vaker sluiten. Een cultuurscout uit Nieuwland zegt
bijvoorbeeld:
Het is niet zo dat ik denk dat niks meer mogelijk is als je geen wijkcentrum hebt waar je elkaar kunt
ontmoeten, maar ik weet niet hoe het nu verder moet. Innovatie is leuk, en zoeken naar nieuwe
vormen. Maar mensen moeten elkaar toch ergens ontmoeten om samen muziek te maken, op straat
kan het niet. Om te zorgen dat je elke week in andermans huiskamer terechtkunt, dat zijn ingewikkelde
processen. Ik heb het wiel nog niet uitgevonden. Het is niet dat het oude, vroeger was alles goed, er
waren ook dingen minder. Maar ik vind het wel ingewikkeld.
Ook is activering met de beste bedoelingen niet altijd een makkelijke opgave. Aan het
begin van deze paragraaf (zie § 7.2.2) zagen we al dat mensen überhaupt obstakels ervaren
om zich te gaan inzetten. Daarbij komen nog allerlei persoonlijke problemen. Een corpo-
ratiemedewerker uit Kruiskamp nodigt de eigen huurders uit om binnen hun straat draag-
vlak te organiseren als ze iets willen van de corporatie, maar bewoners lopen op tegen
buurtgenoten die niet opendoen, waardoor ze de gevraagde ‘draagvlakdrempel’ niet
halen, ondanks verwoede pogingen om de mensen te bereiken. De medewerker verzucht:
De Alliantie gaat ze weer benaderen om te kijken wat we kunnen doen. Ze worden door die enthousiaste
mensen niet bereikt; ze doen niet open of er zijn taalproblemen, sommigen zijn te dronken.
En haar collega: ‘We vragen heel veel van de mensen hoor, van mensen die misschien al
blij zijn als ze ’s avonds een stukje vlees op hun bord hebben.’ Er is ook een grens aan wat
je van mensen kunt verwachten. Er is waarschijnlijk een soort glijdende schaal van de
inzetcapaciteit die mensen eventueel zouden hebben. Een welzijnswerker uit dezelfde
wijk zegt bijvoorbeeld dat sommige mensen misschien niet meteen een ruimte willen
beheren, maar eventueel wel mee willen doen aan een activiteit. Ook lenen bepaalde acti-
viteiten zich misschien beter voor vrijwillige inzet dan andere. Gevraagd naar waar het
beste op bezuinigd zou kunnen worden geeft een ondernemer uit de wijk aan dat winke-
liers en bewoners zelf wat meer kunnen schoonmaken op straat, maar dat professionele
inzet voor mensen met persoonlijke problemen moeilijker op te vangen is door onge-
schoolde bewoners.
203
