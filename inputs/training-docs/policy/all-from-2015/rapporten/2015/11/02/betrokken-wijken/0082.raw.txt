betrokken wijken
ook van groot belang om de ondernemers in de buurt te sparen. Die verliezen anders veel
klandizie, zoals in Nieuwland en in de Bijlmer werd aangegeven.
In Nieuwland is het opschorten van sloopplannen problematisch geworden. In de huidige
constellatie is onzeker of en wanneer ze kunnen doorgaan. Dit is afhankelijk van finan-
ciële condities die voor een belangrijk deel op rijksniveau gecreëerd worden (zoals heffin-
gen bij de corporaties). Deze condities werken vertragend op het proces, waarvan nu juist
vastgesteld is dat het bij voorkeur snel moet verlopen. Een oudbouwbewoonster in
Nieuwland verzucht naar aanleiding van deze patstelling: ‘Maak een keus met de wonin-
gen: knap ze op of breek ze af.’
Samenvattend: herstructurering maakt zichtbaar dat er in de wijk geïnvesteerd wordt en
de wijk wordt voor velen mooier, soms ook vriendelijker of toegankelijker. Dit is wel bij
de gratie van een goed gefaseerd proces met een geoliede organisatie, om spookhuizen,
bouwputten en omzetverlies bij ondernemers te voorkomen.
Kans op wooncarrière
Een belangrijk uitgangspunt van herstructurering is dat het middenklassers die woon-
carrière willen maken aan de wijk bindt: ze kunnen nu binnen de wijk verhuizen naar een
betere woning:
I: Waren bewoners het eens met de sloop?
Ja, want de vergoeding was hoog en ze zaten in oude, vochtige en tochtige flats waar niets meer aan
gedaan werd. Er is nu nog een aantal oude flats waar buiten het reguliere onderhoud en het opknappen
van portieken nog niets aan de binnenkant gedaan is. Je hoort mensen zeggen dat het tocht en koud is
en ze vragen: wanneer kunnen we weg? (medewerker Welzijn, gemeente Amersfoort)
Een urgentieverklaring voor een andere woning en een verhuiskostenvergoeding hielpen
om van huurders een akkoord te krijgen voor sloop van hun woning. In Amersfoort
speelde Huur op Maat, een vorm van inkomensafhankelijke huren die inmiddels niet
meer is toegestaan, een extra aanjagende rol:
Dat mag niet meer van de minister. Afgeschaft in 2012 [ingevoerd in 2008]. Het was positief want het
zorgde voor menging van inkomensgroepen en het werkte ook tegen scheefwonen. Je betaalt gewoon
meer als je inkomen stijgt. Bij de trajecten van sloop-nieuwbouw konden ook mensen met een laag
inkomen verhuizen naar de nieuwbouw, ook met een huurprijs boven de huurtoeslaggrens. Dat stuk
werd met Huur op Maat verlaagd, zodat ook die mensen in de nieuwbouw konden huren. Dat was ook
belangrijk om mensen mee te krijgen in sloop-nieuwbouwtrajecten. (corporatiemedewerker
Amersfoort)
In de verhalen wordt telkens het belang van een verhuiskostenvergoeding onderstreept,
terwijl ook soms aan de orde was dat onderhoud aan de woningen was uitgebleven, anti-
ciperend op sloop. Dat maakt het lastiger de autonome vraag naar de nieuwe woningen
goed op waarde te schatten. Maar het feit dat de woningen verkocht en verhuurd zijn,
maakt duidelijk dat er wel vraag is. Dat de nieuwbouw niet alléén bedoeld is voor bewo-
ners die de wijk al kennen, blijkt wel uit de wijze waarop projectontwikkelaars de nieuw-
82
