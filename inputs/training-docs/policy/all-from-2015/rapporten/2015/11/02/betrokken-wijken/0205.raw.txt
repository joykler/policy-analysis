bewoners aan zet
verliezen als vrijwilligers die overnemen? Ook dit kwam in diverse gesprekken ter tafel.
Het citaat over het Kruiskampse Welzin getuigt hier ook van. De geïnterviewde bewoners
identificeren zich met de welzijnsmedewerkers en realiseren zich dat die hun baan verlie-
zen naarmate meer vrijwilligers zich inzetten. Ook de vrijwilligersorganisatie vraagt zich af
hoe ver ze hierin moet gaan, ook al om de verhoudingen met het welzijn goed te houden.
Het broodroofaspect speelt ook wel bij fysieke klussen, zoals die van professionele buurt-
beheerders bij de woningcorporatie in Nieuwland, van wie een aantal vervangen wordt
door vrijwilligers. Bij dit soort constructies kan het gebeuren dat ontslagen krachten als
vrijwilliger hun werk mogen voortzetten, al dan niet daartoe aangespoord door de
uitkeringsinstantie. Het algemene gevoel is dat de burgerinzet ‘additioneel’ moet zijn,
maar dat blijkt een zeer rekbaar begrip.
Wat raakt aan dit broodroofprobleem is dat een aantal mensen die nog de leeftijd hebben
om op de arbeidsmarkt te participeren, vrijwilligerswerk aangrijpen als middel om een
netwerk op te bouwen dat naar een baan kan leiden. Dit wordt ondervonden in
Kruiskamp en elders in Amersfoort, bij het bemensen van het hulpcentrum de stip. Vol-
gens de coördinator zijn er vrijwilligers die een voorkeur uitspreken voor een werklocatie
waar zij optimaal aan een netwerk kunnen bouwen. Er wordt ook doorgestroomd naar
betaald werk. Naarmate dat meer vervangen wordt door onbetaald werk, zal het wellicht
lastiger worden om gemotiveerde vrijwilligers te vinden.
Kortom, activering is een complexe aangelegenheid. Er bestaan praktische obstakels.
Te grote activeringsprojecten werken niet, bezuinigen vormen een uitdaging en veel
bewoners hebben allerlei persoonlijke drempels om zich in te gaan zetten. De vraag is ook
wat je van burgers kan en mag vragen. Vrijwilligers doen bepaalde zaken misschien net zo
goed of beter dan professionals, maar lang niet alle. Bovendien gaat de inzet van vrij-
willigers soms ten koste van arbeidsplaatsen. Vanuit de overheid geredeneerd kan dat een
goede (want kostenbesparende) oplossing zijn, mits de kwaliteit van de dienstverlening er
niet onder lijdt.
7.3 Betrokkenheid bij beleid: overlegplatforms
Te zeggen dat Nederland een overlegcultuur heeft is een gemeenplaats geworden.
Toch kun je er in een beschrijving van deze vier wijken bijna niet omheen het op te mer-
ken. Bewonersplatforms stimuleren onderlinge interactie, maar fungeren ook heel sterk
als spreekbuis naar de gemeente en andere instanties. Daarom zijn ze van belang bij het
beantwoorden van de vraag over manieren waarop bewoners betrokken worden bij
beleid.
Huurders en eigenaren hebben natuurlijk hun traditionele verenigingsvormen. Bewoners
van een flatgebouw, een straat of buurt komen samen in bewonersoverleggen, -commis-
sies of -verenigingen. Voor de hele wijk zijn er wijkplatforms, -tafels of -overleggen, of
specifieke bijeenkomsten zoals de G1000, waarover zo meer. Het primaire doel van dit
soort overleggen op wijkniveau is vaak om de grote lijnen te bespreken. Daarnaast zijn er
205
