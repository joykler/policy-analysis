tel en vertel
en hogere eisen stellen. Hierdoor neemt het aantal meldingen van overlast niet altijd af
wanneer de ernst van de problematiek wel afneemt. Ook onder oudbouwbewoners
groeien de verwachtingen mee met de wijkverbetering. In die zin doen de cijfers onvol-
doende recht aan de werkelijke verbeteringen. Een corporatiemedewerker uit Slotervaart
merkt op: ‘De ultieme situatie is als mensen klagen over hondenpoep. Want waar gaat dat
nu eigenlijk over?’
Wat is het ijkpunt?
Sommige respondenten menen dat bepaalde thematiek niet goed meetbaar is, of wel
meetbaar, maar minder goed te interpreteren omdat er geen vast ijkpunt is:
Je kan je afvragen of je de prestatie in het sociaal domein met cijfers kan onderbouwen. Je ziet verbete-
ring maar het is niet in cijfers te pakken. Als je wilt weten of het werkt, zou ik onze cliënten vragen. Laat
hen maar zeggen of het gewerkt heeft. Misschien moet je ook zeggen: het feit dat we het stabiel kunnen
houden is al winst. Wat is je ijkpunt? (coördinator Wijkondersteuningsteam Nieuwland)
Ook sommige bewoners toonden zich kritisch over het belang van cijfers om resultaten te
beoordelen:
A: Organisaties zijn blij dat als ze hun werk kunnen behouden, eigen hachje redden, ik zit hier goed. Ik
doe er alles aan om aan het einde van het jaar de eindcijfers zo optimaal mogelijk te kunnen verant-
woorden, zodat ik volgend jaar weer hier zit. […]
B: In werkelijkheid heb je alleen maar papierwerk bereikt en niets anders. (bewoners Nieuwland)
Al met al bestaan bij zowel professionals als bewoners wel reserves bij de zeggingskracht
van cijfers over hoe het met de mensen in de wijk gaat.
Toch worden statistieken als probleemindicator gebruikt
Hoewel net ter sprake kwam dat er diverse vragen worden gesteld bij de beschikbare
enquêtebronnen omtrent de stand van zaken in de wijken, spelen belevingsstatistieken
toch een belangrijke rol bij het inventariseren van problemen. Ze dienen als richtlijn in de
prioritering van interventies en locaties om te interveniëren, zoals op het gebied van vei-
ligheid:
De cijfers van onderzoek en statistiek zijn ook een reden geweest om een draai te maken om niet alles
maar te behouden [en op sloop aan te koersen]. (coördinator wijkenbeleid gemeente Schiedam)
Het was hier vreselijk onveilig, zowel subjectief als objectief. De cijfers lieten dat gewoon zien. (pro-
jectmanager Bijlmermeer)
Maar ook schoonmaak:
Ik vind de kwaliteit van de [schoonmakers die werkervaring opdoen] wat tegenvallen. Dat zie je terug in
de cijfers. Je ziet dat er meer klachten komen over zwerfvuil. Daar praat ik dan over met [schoonmaak-
bedrijf ]. (wijkbeheerder Nieuwland)
219
