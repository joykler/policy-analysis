bewoners aan zet
Dit beeld herkennen we in de wijken ten dele; er zijn diverse initiatieven die al vele jaren
op rolletjes lopen, zoals de speeltuinvereniging. Welzijnswerkers in Kruiskamp geven ech-
ter aan dat er veel bewoners zijn die altijd wel bereid zijn om bij te dragen aan activiteiten
ter ondersteuning van het initiatief Buitenkasten, maar voornamelijk incidenteel. Ze wil-
len zich vooral niet laten registreren of inroosteren om op bepaalde dagen en tijdstippen
bij de speelgoeduitleenplek voor kinderen aanwezig te zijn. Daarvoor ligt de drempel te
hoog. Voor de speeltuinvereniging in Kruiskamp is het belangrijk dat vrijwilligerswerk
niet als een verplichting wordt ervaren. Je bent als vrijwilliger vrij om te komen wanneer
het je uitkomt en om te doen wat het best aansluit bij je interesses:
Het is anders dan een bedrijf of zo. Die hebben een plan, zo ga ik mensen erbij halen, dit verkoop ik, dat
is dat waard. Dit is veel organischer allemaal. Wij moeten iemand die van Ravelijn [het vrijwilligers-
steunpunt] komt en hier met zijn handen in de zakken staat, joh je moet gaan schoffelen, dat ga ik niet
doen. Ik loop hier ook voor mijn lol. Ik ga me ook niet storen aan die man. [...] Want die vindt het
blijkbaar prettig om hier te zijn. [...] En zou het een bedrijf zijn, dan zou je het niet pikken. [...] Je doet
[hier] wat je zelf wil, je doet wat je zelf kan. Weet je, er lopen hier ook mensen bij die afgekeurd zijn.
Al doe je niks, al zet je alleen maar een kop koffie, ik vind het geweldig. Als je er maar bent. [...] Het
interesseert me niet wat ze doen. (coördinator moestuin speeltuinvereniging Kruiskamp)
Een nóg vitalere samenleving
Als we kijken naar pogingen om vrijwilligers te werven en andere vormen van activering,
worden die dan bewust gedaan om de hiervoor genoemde obstakels uit de weg te rui-
men? Voordat we op die vraag ingaan, is het goed om eerst in algemene zin op te merken
dat de trend om als overheid terug te treden en daarmee meer eigenaarschap en verant-
woordelijkheid aan bewoners te geven, zich duidelijk aftekent in de vier wijken die we
onderzochten. Nederland kent in vergelijking met andere landen al veel vrijwillige inzet.
De Raad voor Openbaar Bestuur (rob 2012: 59) concludeerde een paar jaar geleden dan
ook: ‘De vitale samenleving bestaat al.’ Toch wilde de regering met bijvoorbeeld de Wet
maatschappelijke ondersteuning van 2007 proberen te bereiken ‘dat mensen zelf oplos-
singen voor problemen in hun omgeving verzinnen’ (tk 2004/2005: 7). Dit lijkt te zijn
aangeslagen: er lijkt echt sprake te zijn van een omslag bij professionals. Een corporatie-
medewerker in Kruiskamp merkte bijvoorbeeld op:
We [waren] vroeger wel arrogant. Wij wisten het allemaal wel, maakten wijkplannen en zo. Als de
bewoners zeiden: we zouden wel een bloemetje willen, dan kwamen we de zaterdag daarop met bloem-
bollen voorrijden en als er twee bewoners hielpen met planten dan hadden we een succesvolle actie.
Maar dat is niet meer en dat was hem denk ik ook niet.
Of een opbouwwerker uit de K-buurt, die stelt dat het opbouwwerk vroeger te veel de nei-
ging had om dingen vóór mensen te doen:
Bewoners die hulp nodig hadden waren minder zelfredzaam. Ze waren gewend bij de hand genomen te
worden. Er was een mevrouw die wilde een subsidieaanvraag en ging zitten, vul maar voor me in.
En dat ging ik niet doen. Dat was even een strijd, en voor haar een kennismaking met de nieuwe wereld.
199
