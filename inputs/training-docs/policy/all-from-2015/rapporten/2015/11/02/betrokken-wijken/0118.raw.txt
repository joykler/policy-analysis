betrokken wijken
Perfectionering van technische systemen rond de containers en goede samenwerking zijn
cruciale factoren geweest, maar individuele kwaliteiten van ‘frontlijnwerkers’ kunnen niet
gemakkelijk overschat worden:
Wij hebben een schoonmaker waar niemand tegenop kan, die komt nog in zijn vrije tijd; die is geregeld
door de woningcorporatie. Hij was drie weken met vakantie en dat merk je meteen. Je ziet het en ruikt
het. Het ruikt altijd fris als hij geweest is. […] Er is een hele goede huismeester, een Surinaamse man die
zich ook met de jeugd bemoeit. (bewoner Bijlmer)
Duidelijk is dat de professionals in de wijken ten volle doordrongen zijn van het belang
van schoonmaken om verloedering tegen te gaan. Helemaal in lijn met de broken-window-
theorie gaan zij ervan uit dat vervuiling de drempel verlaagt om méér te vervuilen: ‘Want ja,
als het al vervuild is, dan maakt dat ene propje ook niet veel uit in hun beleving’ (profes-
sional jongeren Bijlmer). Niet alleen motiveert een schone omgeving mensen om het zelf
ook netjes te houden; men hoopt bovendien dat het hen aanzet tot een actievere inzet
voor de buurt: ‘Mensen zien graag die gele jassen [van surveillanten], voelen zich veiliger
en willen dan zelf ook wel eens wat doen. Als het minder zichtbaar is, denk ik dat de ver-
loedering op de loer ligt: vuil en grofvuil. Als dat gebeurt raak je de mensen ook weer snel
kwijt’ (professional Slotervaart).
Handhaven
Naast het organiseren en uitvoeren van de vuilcollectie en het onderhoud van
(semi)publieke ruimten, is het handhaven van gedrag in die ruimten een taak van de
gemeente en woningcorporaties. Dat kan door surveilleren en door overtreders na te
speuren en te bekeuren, eventueel met behulp van camera’s:
A: In bijna alle complexen hebben we ook camera’s geplaatst dus als je praat van: goh waar komt die
vuilniszak vandaan, of er is weer in de onderberging geplast. Die problematiek is aanzienlijk vermin-
derd daardoor, waardoor de waardering van bewoners veel beter is in die flat.
B: We hebben sinds ruim een jaar bij de hoogbouw ondergrondse containers geplaatst. Eerst had je
betonnen bakken staan met rolcontainers, maar daar waaide vuil uit. Het bij de ondergrondse contai-
ner zetten is nog steeds niet altijd oké. Mensen denken: dat gaat wel weg. We laten het weleens even
staan. En ons handhavingsteam gaat na of een adres te achterhalen is.
C: Buurtbeheerders van de [woningcorporatie] zijn ook gebrand op vuilnis dat neergezet wordt.
Dat wordt doorgegeven aan handhaving. Eerst spreken ze mensen erop aan en als het vuil dan niet
weggehaald wordt, geven ze het door aan handhaving. Als de dader gevonden wordt krijgt die een
boete. Dat werkt toch het beste.
B: Het lijkt op recherchewerk soms.
A: Soms is het makkelijk, dan volg je het spoor van kattengrit of bakolie. (medewerkers woning-
corporaties en gemeente Kruiskamp)
Goede handhaving en toezicht kunnen niet gemist worden, daarover zijn respondenten
het eens, maar ook over het feit dat overtreders en onverschilligen uiteindelijk hun
