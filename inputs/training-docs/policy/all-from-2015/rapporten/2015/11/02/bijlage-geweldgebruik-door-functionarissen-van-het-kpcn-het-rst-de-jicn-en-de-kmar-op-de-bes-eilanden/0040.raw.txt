ANALYSE 
Wet- en regelgeving 
De geoefendheid in geweldstoepassing voor functionarissen die formeel bij de KMar werken is geregeld in Nederlandse 
wet- en regelgeving. Dit geldt niet voor functionarissen die formeel onder het RCN vallen en als BAVPOL worden 
ingezet. Zij hebben een andere rechtspositie.  
Geoefendheid en toetsing  
De functionarissen leggen eens per jaar een toets schietvaardigheid af. Dit dient wettelijk gezien echter elk half jaar te 
gebeuren. In de praktijk eist de KMar echter dat alle functionarissen de vereiste toetsen succesvol afleggen. Jaarlijks zijn 
er vijf IBT trainingsmomenten voor zowel de medewerkers die onder de RCN vallen als de medewerkers van de KMar 
zelf. Conform artikel 31 en 32 van het besluit Bavpol doen medewerkers die onder de RCN vallen jaarlijks dezelfde 
toetsen als andere medewerkers (namelijk de Ambtsinstructie, Schieten politieparcours en Aanhoudings- en 
Zelfverdedigingsvaardigheden). Uitzondering hierop is de DCP: de functionarissen die in dienst zijn van de RCN zijn niet 
verplicht deze met succes af te ronden. In de praktijk blijkt dat zij over het algemeen fysiek niet in staat zijn om aan de 
DCP te kunnen voldoen. Gezien hun werkzaamheden zou het wenselijk zijn als zij ook deze proeve van bekwaamheid 
zouden (kunnen) afleggen. De KMar registreert de deelname aan oefeningen en toetsen van alle functionarissen in haar 
digitale personeelssysteem. Deze gegevens worden centraal beheerd. Wanneer uit de overzichten blijkt dat toetsen 
niet worden behaald, worden de geweldsmiddelen in alle gevallen ingenomen. 
Melding en registratie incidenten geweldgebruik 
Functionarissen melden de toepassing van geweld conform de Ambtsinstructie politie BES. Er zijn enkele incidenten 
geweest; hiervan is ook melding gemaakt. Volgens de respondenten is sprake van een matige fysieke gesteldheid bij 
een deel van de medewerkers. Dit zou er volgens hen toe leiden dat er mogelijk minder vaak geweld wordt toegepast 
dan wenselijk is voor de juiste uitvoering van de politietaak. Dit is als zodanig niet onderzocht door de Raad.  
Opslag en inspectie geweldsmiddelen 
Wapens worden conform normen van Defensie opgeslagen en ge√Ønspecteerd. Dit gebeurt centraal door het 
bedrijfsbureau van de KMar. Functionarissen zijn zelf verantwoordelijk voor het onderhoud van hun vuurwapens. In 
vrijwel alle gevallen blijken de wapens schoon te zijn en werken deze naar behoren. Wapens mogen zonder schriftelijke 
toestemming niet mee naar huis worden genomen. In incidentele gevallen wordt hiervan conform interne regelgeving  
afgeweken, waarbij het wapen thuis veilig opgeborgen dient te worden.   
 
 
 
 
 
 
39
