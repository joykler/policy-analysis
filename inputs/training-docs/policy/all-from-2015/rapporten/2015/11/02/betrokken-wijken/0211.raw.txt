bewoners aan zet
We kwamen ook heel regelmatig karakteristieken tegen van bewoners die zich in minder
opvallende zin inzetten voor de buurt of hun directe buren. De toezichthouder van de
speeltuinvereniging in Kruiskamp die het lef heeft om zijn mond open te doen tegen las-
tige jongens. Een vrijwilliger van dezelfde vereniging die zichzelf een ‘oplettende burger’
noemt, die dingen signaleert en doorgeeft, die mensen stimuleert om ook uit zichzelf aan
activiteiten deel te nemen, en die een oogje op oudere buren houdt. Of een actieve
bewoonster in de Bijlmer met veel politieke ervaring, waardoor ze bekend is in de wijk en
een goede naam heeft. Ze merkt op: ‘Als ik iets ga kopen ben ik twee uur onderweg, want
iedereen wil iets vragen’. Ze spreekt meerdere talen, waardoor ze met meerdere groepen
kan werken. Ze is uitgesproken tegen discriminatie, waardoor ze verschillende etnische
groepen kan verbinden. Mensen met dit soort vaardigheden zijn op zijn minst even
belangrijk als de gezichten die altijd aan de overlegtafel zitten.
Uit de bezoeken en gesprekken wordt duidelijk dat er veel belangrijke rollen zijn te vervul-
len in de wijk en dat zowel professionals als ondernemers als bewoners in die rollen kun-
nen excelleren. Uit de gesprekken kwam geen ondubbelzinnige set met kenmerken die in
elk van die rollen aan de orde zijn. Mensen kunnen de voorkeur geven aan een bepaalde
persoon, of er is sprake van de juiste persoon op het juiste moment; we gaven dit eerder
aan (hoofdstuk 4) in het voorbeeld van Marcouch en Baâdoud, twee opeenvolgende stads-
deelvoorzitters van Slotervaart met verschillende manieren van optreden, maar beiden
gewaardeerd. Ten slotte zijn we ook op de figuur gestuit waarbij een groep professionals
heel intensief samenwerkt en een sterk netwerk heeft met korte lijnen. Zij wezen soms op
personen binnen dat netwerk als onmisbaar, inspirerend, verbindend en bijzonder
betrokken en dat was allemaal herkenbaar voor de interviewers. Maar buiten dat netwerk
spraken we soms mensen die zich ook inzetten, maar minder sterk in het netwerk partici-
peerden, en die juist kritiek hadden op die groep van belangrijke mensen, omdat anderen
met goede ideeën daar minder makkelijk tussen komen. Dat zou ervoor kunnen pleiten
om soms iets meer afstand te bewaren en te trachten de eigen rol wat te relativeren. Maar
de alleréchtste best persons doen dat misschien al.
7.5 Samenvatting
De belangrijkste onderzoeksvraag is hier overduidelijk hoe bewoners bijdragen aan de
leefbaarheid van de wijk. De aandacht heeft zich gericht op positieve rollen en niet op het
veroorzaken van overlast voor anderen; dat is een rol die toch vooral door de profes-
sionals wordt opgevangen of bestreden en kwam in hoofdstuk 4 aan de orde. We bespre-
ken drie vormen van participatie, op volgorde van inzet van bewoners. De eerste is als
bewoners zelf agenderen en uitvoeren wat ze belangrijk vinden: maatschappelijke initia-
tieven. De volgende is als ze als vrijwilligers actief zijn in functies die meestal door profes-
sionals worden aangereikt. De laatste is het participeren in agenderend overleg over de
wijk. Die vormen bespreken we nu achtereenvolgens, waarbij we de nadruk leggen op ele-
menten die goed, of juist minder goed lijken te werken. Daarna gaan we kort in op de
vragen over de persoonlijke factor (vraag 3) en over integraliteit (vraag 2).
