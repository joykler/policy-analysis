ontmoeten , sporten , spelen , integreren en ondersteunen
Een iets andere werkwijze die aan de orde kwam is het organiseren van welkomstgesprek-
ken. Zo kende Nieuwland het project Nieuwe Buren, gecoördineerd door het opbouw-
werk, waarbij nieuwe bewoners een map meekregen ‘met wat waar is, een bloemetje en
een beker van Nieuwland. Dat werd goed ontvangen’ (medewerker woningcorporatie).
Dit programma bestaat niet meer wegens bezuiniging. Tijdens een voortgangsvergadering
over de wijkplannen en vorderingen wordt bediscussieerd of een vrijwilliger dit niet op
zich kan nemen, waarop de corporatiemedewerker aangeeft dat het arbeidsintensief is en
dat je daar eerlijk over moet zijn tegenover vrijwilligers. Gevraagd of de bewonersvereni-
ging hier kan inspringen wordt tegengeworpen dat die vereniging moeite heeft om
nieuwe bestuurders te werven en dat de bestaande al veel doen. Nieuwland gaat proberen
of de op te richten wijkonderneming hier iets kan betekenen. In hoofdstuk 7 komen we
terug op wat vrijwilligers zoal doen en kunnen doen.
Integratie, samenvattend
Integratie is een van de vijf oorspronkelijke kernthema’s van de 40-wijkenaanpak, maar is
zo’n integraal thema dat het in alle domeinen van het leven speelt en weinig expliciete
aandacht kreeg. De meeste aandacht was er voor het thema in de context van ontmoeten
en dat is ook een belangrijke reden waarom de gesprekspartners daar zo aan hechten.
Verder kwam integratie impliciet aan de orde in relatie tot het samen wonen in straten en
vooral flats. Hoewel verschillende groepen al lang ingeburgerd zijn in de wijken, is de
omgang soms nog afstandelijk. Maar er kwamen ook hechtere omgangsvormen ter
sprake, zeker rondom bewonersinitiatieven.
Problemen ervaren bewoners vooral bij de snelle instroom van nieuwe groepen die in
hun ogen onaangepast gedrag vertonen of de Nederlandse taal niet machtig zijn. Een suc-
cesvolle remedie is het intensiveren van beheer door goed voor te lichten over de mores.
Ook welkomstgesprekken werpen vruchten af, maar voor dit alles geldt dat het arbeidsin-
tensief is en dus kwetsbaar bij bezuinigingen. Hetzelfde geldt voor taallessen.
6.5 Ondersteuning: van achter naar vóór de voordeur
In deze paragraaf behandelen we de activiteiten die in veel aandachtswijken zijn uitge-
voerd onder de noemer Achter de Voordeur. We schetsen de aanloop en ontwikkeling van
deze vorm van ‘woonmaatschappelijk werk nieuwe stijl’ (De Jong en Buddingh 2006: 5;
Lupi en Schelling 2009: 6) en beschrijven de ervaringen van professionals en bewoners uit
onze onderzoekswijken met de achter-de-voordeur-projecten in hun buurt (§ 6.5.1). Ver-
volgens staan we stil bij de wijze waarom de hulpverlening recent, maar nog wel vooruit-
lopend op de decentralisaties, de wijk in is gekomen en wat dat betekent (§ 6.5.2). Daar-
mee gaan we in op onderzoeksvraag 5 naar de lessen van de wijkaanpak voor de huidige,
gedecentraliseerde organisatie van hulp aan bewoners.
169
