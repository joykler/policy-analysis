de vier onderzoekswijken
bij dicht bij het spoor verdicht is, omdat de plek interessant is voor jonge mensen die
gebruikmaken van de goede vervoersverbinding. Voor dit doel zijn leegstaande kantoren
verbouwd tot woningen. Daarnaast zijn (eengezins)koophuizen gebouwd, goed bereik-
baar met trein, tram en auto.
In 2004 was al een vernieuwingsplan voor de Westelijke Tuinsteden gelanceerd (‘Richting
Parkstad 2015’). Daarin is te zien dat het onderzochte postcodegebied 1065 omringd was
met vernieuwingsgebieden: Overtoomse Veld, de Delflandplein- en de Staelmanplein-
buurt. Daar waren sloop en nieuwbouw in 2008 al een eind gevorderd. Ook verder weg, in
nieuw Sloten, Osdorp, Geuzeveld en Slotermeer was de vernieuwing in volle gang. Dit
betekent dat het onderzochte postcodegebied relatieve rust kende in een zeer dynamische
omgeving.
Volgens de Outcomemonitor Krachtwijken (Ter Haar et al. 2008) was de leefbaarheid van
Nieuw-West als geheel vergelijkbaar met het gemiddelde van alle aandachtswijken. Het-
zelfde gold voor onder meer de bijstandsafhankelijkheid, terwijl het aantal leerlingen dat
zonder startkwalificatie de school verlaat, zelfs onder het gemiddelde van de aandachts-
wijken lag.
Binnen ons postcodegebied is de Jacob Geelbuurt, een buurt met vooral portiekwoningen
van de Alliantie en enkele flats van Eigen Haard, al in 2001 als stedelijk vernieuwings-
gebied onderscheiden. De Alliantie beheert ook de Staalmanpleinbuurt, net ten zuiden
van het postcodegebied 1065, dat ook actiegebied is. Daartussen liggen complexen van
Eigen Haard, Ymere en De Key. In de Jacob Geelbuurt concentreren problemen zich meer
dan in het westelijke deel van het postcodegebied 1065, waar veel ouderen in eengezins-
huizen wonen. Wel is ook in dit deel van Slotervaart sprake van toenemende instroom van
andere bevolkingsgroepen dan de autochtone. In 2009 werd besloten de wijkaanpak die
tot dan toe alleen in Overtoomse Veld werd uitgevoerd, ook ‘uit te rollen’ naar de Jacob
Geelbuurt en de Staalmanpleinbuurt (Gemeente Amsterdam 2009).
De wijkactieplannen
In de Wijkactieplannen van de gemeente Amsterdam (2007) wordt uitgelegd dat de wijk-
aanpak een verdiepingsslag is bovenop lopende programma’s als het Grotestedenbeleid,
en dat de focus zal zijn op mensen en buurten en niet op wijken. ‘Prioriteit wordt gegeven
aan opvoeden, leren, gezin en meedoen. […] Ofwel: kinderen eerst, betere integratie en
meer arbeidsparticipatie’ (Gemeente Amsterdam 2007: 11). Binnen de aandachtswijken
van Amsterdam worden zeventien buurten onderscheiden, waaronder vijf in Nieuw-West.
Overtoomse Veld, naast ‘ons’ Slotervaartse postcodegebied, is daar een van. Inzet op
schoon, heel en veilig zou daar zo nodig geïntensiveerd worden, al was er al jarenlang veel
aandacht voor. Stedelijke vernieuwing zal in deze buurten ook onverminderd doorgaan,
net als het opknappen of vernieuwen van openbare gebouwen en voorzieningen, waar-
onder scholen. In het buurtplan voor Slotervaart wordt versnelling van de fysieke vernieu-
wing genoemd met als een van de doelen het ‘spreiden van kansarme gezinnen’, maar
ook: mogelijkheid bieden tot wooncarrière. Daarnaast: uitbreiding van het Politie Jeugd-
team om criminaliteit onder jongeren terug te dringen; intensiveren van gezinsbezoek
63
