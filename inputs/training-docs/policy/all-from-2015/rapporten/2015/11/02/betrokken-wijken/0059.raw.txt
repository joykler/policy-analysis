de vier onderzoekswijken
2.3 Kruiskamp (Amersfoort)
Aanleiding tot ingrijpen
Net als Nieuwland is ook Kruiskamp een vroegnaoorlogse wijk en, net als Nieuwland, ligt
ze ook dicht bij de binnenstad. Binnen de gemeente maakt de naastgelegen, maar door
het spoor gescheiden buurt De Koppel deel uit van hetzelfde werkgebied, maar De Koppel
behoort tot een ander postcodegebied. De Kruiskamp was de eerste naoorlogse uit-
breiding van Amersfoort, in de jaren vijftig gebouwd, met veel portiekwoningen en kleine
sociale huurwoningen, zodat mensen die na verloop van jaren groter wilden wonen de
wijk uit moesten en de verhuisgraad hoog was. De woningen waren de goedkoopste van
Amersfoort en trokken ‘mensen die bijvoorbeeld uit de opvang kwamen, uit de Blijf van
mijn Lijfhuizen, uit een asielzoekerscentrum, of ergens anders uit huis gezet omdat ze de
huur niet betaald hadden’, aldus een welzijnswerker die al lang in Kruiskamp werkt.
Omliggende buurten zijn later gebouwd en duurder.
In de jaren zeventig kwamen ook migranten naar de wijk, vooral Turkse mensen, en in
Kruiskamp kwam ook de eerste (Turkse) moskee. De problematiek die in de jaren 2000
aanleiding gaf tot ingrijpen was sterk gelijkend op die in Nieuwland: eenzijdig woning-
aanbod, veel doorstroming en leegstand, onveiligheid, lage waardering van bewoners
voor de omgeving, werkloosheid en schooluitval.
Volgens de Outcomemonitor Krachtwijken (Ter Haar et al. 2008) was Kruiskamp in 2007 in ver-
schillende opzichten toch minder problematisch dan de gemiddelde krachtwijk. De indi-
catoren waren in Kruiskamp wel ongunstig ten opzichte van andere wijken in Amersfoort.
De nabije binnenstad van Amersfoort is, net als die van Schiedam, pittoresk, maar de
regio Amersfoort is meer booming dan die van Schiedam en omgeving en de stad floreert
ook beter. Kruiskamp kwam als tweede wijk aan de beurt voor vernieuwing, na de – even-
eens vroegnaoorlogse – wijk Liendert.
De plannen
De aandacht voor de wijk begon al voor de krachtwijkaanpak. Het Grotestedenbeleid (gsb)
verschafte de middelen voor fysieke ingrepen die met de aanwijzing tot krachtwijk in 2007
merendeels al gepland en geaccordeerd waren en deels ook al uitgevoerd. In het gemeen-
telijke gsb-Ontwikkelingsprogramma 2005-2009 stonden twee doelstellingen: het verbe-
teren van de fysieke leefomgeving, onder meer door differentiatie van woningen en van
de bevolkingssamenstelling, en het versterken van de sociale infrastructuur. Sociale wijk-
projecten en verbeteren van de veiligheid waren belangrijke thema’s, maar het accent lag
op de uitvoering van de fysieke plannen. Anders dan in Nieuwland was er al snel politieke
consensus over de wenselijkheid van sloop en nieuwbouw: ‘alleen de sp was tegen’, aldus
een van de professionals in de wijk.
In 2008 is het Wijkactieplan Amersfoort Vernieuwt. Kruiskamp Krachtwijk opgesteld (Gemeente
Amersfoort 2008). Het plan wordt door de gemeente en de twee woningcorporaties
ondergebracht onder het al lopende programma Amersfoort Vernieuwt. De corporaties
zijn Alliantie, met verreweg het meeste bezit en Portaal, met een beperkt aantal woningen
59
