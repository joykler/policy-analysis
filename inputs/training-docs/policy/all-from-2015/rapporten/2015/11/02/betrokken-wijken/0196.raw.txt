betrokken wijken
de boel kan beslechten, keuzes kan maken, dingen uit kan leggen, de boel bij elkaar houden. Dat is heel
moeilijk. Iemand die in het verleden opbouwerker is geweest kan dat beter dan iemand die bijvoorbeeld
medewerker is geweest. (wijkbeheerder Nieuwland)
Maar ook in Nieuwland hebben professionals minder tijd tot hun beschikking dan voor-
heen om deze functie bij vrijwilligersgroepen uit te oefenen.
Deze ervaringen laten zien dat verschillen in werkwijzen en behoeften tussen gemeente,
bewoners en welzijnsmedewerkers continue communicatie over verwachtingen en
mogelijkheden noodzakelijk maken voor een evenwichtige relatie.
7.2 Het activeren van vrijwilligers
Het voert te ver om hier een volledig overzicht te geven van manieren waarop mensen zich
inzetten voor de wijk, naast de initiatieven die ze nemen. Interessanter is om na te gaan
hoe het staat met pogingen om mensen aan te sporen tot inzet. In deze paragraaf gaan we
daarom in op activering: pogingen om mensen aan te sporen om initiatieven te gaan
nemen, of zich als vrijwilliger of puur als ‘actieve burger’ te gaan inzetten voor initiatie-
ven. Hier is in het Actieplan Krachtwijken (vrom 2007) veel aandacht voor. Daarmee verbre-
den we het perspectief iets ten opzichte van de vorige paragraaf. We hebben het nog
steeds over maatschappelijke initiatieven, maar daarnaast gaan we in op andere vormen
van inzet voor de buurt. Ook bespreken we ideeën van de mensen die we spraken over
eventuele grenzen aan vrijwillige inzet.
7.2.1 Subsidies voor initiatieven
Gemeenten besteedden in de 40-wijkenaanpak veel aandacht aan initiatieven van bewo-
ners. Het duidelijkst blijkt dit wel in Amsterdam Zuidoost. In het bestuursakkoord over de
periode 2006-2010 viel al te lezen dat het stadsdeel in zijn participatiebeleid uitgaat van
eigen initiatief. Aan het einde van de periode die we hier bestudeerden uitte zich dit in de
indrukwekkende publicatie Samen maken we de egk-buurt (Gemeente Amsterdam 2013c),
waarin het stadsdeel ruim twintig initiatieven uitlichtte. In het buurtuitvoeringspro-
gramma voor de Jacob Geelbuurt in Slotervaart lezen we: ‘Doordat dit gebied nu ook
onder de wijkaanpak valt zijn er meer financieringsmogelijkheden gekoppeld aan goede
ondersteuning’ (Gemeente Amsterdam 2009: 15). En in het wijkactieplan voor de
Kruiskamp uit 2008 lezen we onder de noemer ‘meer geld voor bewonersinitiatieven’ het
volgende: ‘‘Vertrouwen in de buurt’ pleit voor het geven van zeggenschap aan de buurt op
die terreinen waar bewoners zelf ‘de deskundigen’ zijn’ (Gemeente Amersfoort 2008: 22).
Ook Nieuwland trekt ruimschoots middelen uit.
Er zijn verschillende financieringsvormen voor bewonersinitiatieven. Vaak zijn er buurt-
budgetten voor kleinere, eenmalige acties, en is er een andere pot voor bewoners-
initiatieven, ‘de grotere, die wat integraler zijn en meer facetten van de gemeente raken’,
zoals de wijkmanager in Kruiskamp het uitdrukt.
196
