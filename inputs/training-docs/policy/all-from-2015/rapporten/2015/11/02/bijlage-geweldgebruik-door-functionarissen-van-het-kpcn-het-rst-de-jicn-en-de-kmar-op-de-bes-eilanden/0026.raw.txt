Het voorgeschreven uniform en overige van dienstwege verstrekte uitrustingsstukken worden uitsluitend gedragen 
binnen het werkgebied alwaar de ambtenaar van politie te werk is gesteld, voor zover zulks verband houdt met de 
dienstuitvoering of zulks uit representatieve overwegingen verlangd wordt. 
Artikel 5, Besluit rechtspositie politie BES  
Er zijn binnen het KPCN geen eenduidige en heldere afspraken voor wat betreft het meenemen van wapens en het 
opslaan van wapens. Functionarissen kunnen hun wapen na de dienst op het bureau in een wapenkluis bewaren. Ook 
mogen zij het mee naar huis nemen, als zij het daar in de door het korps verstrekte wapenkluis bewaren. Voor de 
opslag van de wapens bij de medewerker thuis heeft het korps aan alle wapendragende functionarissen een wapenkluis 
verstrekt. Uit de gesprekken blijkt dat het binnen het korps gebruikelijk is en als noodzakelijk en/of wenselijk wordt 
gezien om het wapen 24 uur per dag mee te dragen: “Als je het wapen thuis hebt, dan kan je in noodsituaties wel 
meteen helpen. Je bent namelijk 24 uur per dag agent vanwege de kleinschaligheid van het eiland. Dat verwachten de 
mensen ook van je. Ook wanneer je als burger op pad gaat heb je daarom je wapen bij je. Deze draag je niet zichtbaar, 
maar bijvoorbeeld in een buidel. Dat doe je ook voor je eigen veiligheid.” Bij wederhoor geeft het KPCN aan dat van 
belang is dat medewerkers in hun vrije tijd bedachtzaam omgaan met gebruik van geweld(smiddelen). Dit moet 
bijvoorbeeld niet gepaard gaan met het nuttigen van alcohol.  
Door de kleinschaligheid van de eilanden zijn functionarissen voor hun gevoel 24 uur per dag politieman of -vrouw. 
Iedereen weet dat zij agent zijn. Om deze reden willen zij enerzijds altijd in de hoedanigheid van politieman of -vrouw 
kunnen optreden en bijstaan, anderzijds zou dit volgens hen ook juist een reden zijn waardoor ze in een onveilige 
situatie terecht zouden kunnen komen. Ook de cultuur speelt hier een rol; de eilandbevolking is gewend dat een 
politieagent altijd een vuurwapen draagt. Verschillende respondenten benadrukken de risico’s van het altijd dragen van 
een vuurwapen. De korpsleiding zegt hierover dat ongeoorloofd gebruik van een wapen buiten diensttijd in briefings 
plenair wordt besproken.  
Respondenten geven aan het idee te hebben dat iedereen die het wapen mee naar huis neemt, deze ook in het kluisje 
bewaart. De Raad heeft dit niet vast kunnen stellen.  
De politietaak op Saba en Sint Eustatius wordt uitgevoerd door functionarissen van het KPCN en de KMar. Deze zijn 
deels afkomstig van de bovenwindse eilanden zelf en deels gedetacheerd vanuit Bonaire. De KMar en KPCN hanteren 
andere regels voor de opslag van vuurwapens. Voor beiden organisaties geldt dat zij zowel op het bureau als thuis hun 
functionarissen voorzien hebben van een wapenkluisje voor hun werknemers. De KMar functionarissen kunnen bij piket 
het wapen in een door het korps verstrekte wapenkluis thuis bewaren. Wanneer een medewerker geen piket heeft, 
dan is de afspraak dat het wapen in de wapenkluis op het bureau achter wordt gelaten. Voor functionarissen van het 
KPCN geldt dat, net als hun collega’s op Bonaire, het dienstwapen mee naar huis wordt genomen. In dat kader is ook 
aan hen een wapenkluis verstrekt.  
2.5.2. Registratie, onderhoud en inspectie 
De korpschef draagt er zorg voor dat aan de ambtenaar van politie verstrekte uniformen, wapens en overige 
uitrustingsstukken minstens eenmaal per kalenderjaar aan een grondige inspectie worden onderworpen. 
25
