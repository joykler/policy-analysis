bewoners aan zet
De jongerenwerker heeft het idee dat de jongens die nu tiener zijn, hebben geleerd van
het verkeerde voorbeeld van hun oudere broers. Die stopten vaker met school, gingen het
foute pad op. Ze zijn er meer van doordrongen dat je je school moet afmaken. Ouders leg-
gen hier ook meer nadruk op. Een sociaal-cultureel werker uit Kruiskamp geeft weliswaar
niet eenzelfde soort kijk op generaties, maar lijkt wel een soortgelijk sentiment uit te
dragen:
Als jij de jongeren bewuster wilt maken in hun wijk, geef hun gewoon meer verantwoordelijkheid. Dus
laat maar de jongeren zelf actief worden in hun wijk en bewuster worden dat ze zelf voor dingen gaan
zorgen. Dat gebeurt bijvoorbeeld in wijkcentrum de Witte Vlinder. Jongeren zijn daar vrij om naar bin-
nen te komen, om zelf activiteiten te organiseren. Ze voelen dat het een gebouw is voor hun, ze gaan
ervoor zorgen, ze gaan dat niet vernielen.
Een ruimte beheren
Een andere veelgenoemde activeringsaanpak is om bewoners uit te lokken om
gezamenlijk een stukje publieke ruimte te gaan beheren. Dit speelt in alle vier de wijken.
In de K-buurt beheren bewoners samen ontmoetingsruimtes, bijvoorbeeld in een flatge-
bouw als Kikkenstein. Het is een levendig knooppunt van allerlei activiteiten. In dit speci-
fieke voorbeeld kwam het initiatief vooral van bewoners. Wel is de beschikbaarheid van
bewonersruimtes natuurlijk bedoeld als infrastructuur die mensen zou moeten aanspo-
ren samen dingen te organiseren. Dit blijkt echter niet automatisch te gaan: veel bewo-
nersruimtes werden lang niet gebruikt, of werden de facto een bruin café. Het stadsdeel
experimenteert verder met het adopteren van vuilcontainers op straat, al is dat voorlopig
nog in andere buurten dan de K-buurt. In Nieuwland loopt dit laatste ook: bewoners in de
beheergroep Wibautplein hebben de sleutel van de afvalbak, opdat ze die zelf kunnen
legen. Jongeren hebben de sleutel gekregen van de zaal waar ze zaalvoetballen.
Voor Kruiskamp zijn de eerder genoemde stip’s voorbeelden van door vrijwilligers
beheerde ruimtes: er is een fysieke locatie in de wijk, die door vrijwilligers wordt gerund.
In Slotervaart experimenteert de woningcorporatie met portieken die bewoners zelf
schoonhouden.
Individuen op sleutelposities
Een andere aanpak is om te proberen individuen te activeren en die op sleutelposities in
de wijk neer te zetten. Hiermee bied je mogelijk een voorbeeld aan bepaalde gemeen-
schappen die tot dan toe weinig actief waren. De wijkcoördinator vanuit het stadsdeel
voor de K-buurt zegt bijvoorbeeld over de eerder genoemde buurtambassadeurs:
Eerst moet je bewoners heel veel ondersteunen, waardoor ze zich gewaardeerd voelen. Je gaat ze
officieel installeren, je geeft ze een buurtbudget, en dan gaan ze vanzelf actie ondernemen. Daardoor
krijgen ze ook echt het gevoel: dit is mijn buurt. [...] We maken ze nu buurtambassadeur, maar voor de
wijkaanpak zetten we ze op een andere manier in en maakten we ze ook zichtbaar voor de wijk d.m.v.
flyers bijvoorbeeld.
