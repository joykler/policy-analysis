betrokken wijken
In aandachtswijken spelen andere belemmeringen: er leven bewoners die zich druk moe-
ten maken over het behouden van het dak boven hun hoofd, hoewel dit sommigen niet
weerhoudt van inzet voor de buurt. Maar het kan zeker een rol spelen in de zoektocht naar
vrijwilligers in een krachtwijk. Op de vraag of het moeilijker is om vrijwilligers in de wijk
zelf te vinden, antwoordt een actieve bewoner uit de Bijlmer:
Ja, uit de wijk zelf wel. Die mensen hebben het al lastig zat om zelf rond te komen. Je moet niet vergeten
dat het toch een ex-achterstandswijk is of toch een wijk waar je makkelijker aan een woning kan komen
dan in de Pijp of in West. De mensen die hier komen kunnen net de huur betalen en dan ga je niet
daarnaast nog vrijwilligerswerk doen ... daarvoor moet je toch lekkerder in je vel zitten. (initiatiefne-
mer sportpark Bijlmer)
Ook binnen de wijk zelf zijn er verschillen in de mogelijkheid om vrijwilligers te vinden.
Corporatiemedewerkers in Kruiskamp hebben bijvoorbeeld het idee dat er meer maat-
schappelijke inzet is in de verkochte oudbouw dan in de nieuwbouw. Weinig actieve
bewoners van sociale huurwoningen in de oudbouw schuiven door naar nieuwe huur-
woningen, waardoor er daar een inactief segment ontstaat. Het beeld dat woning-
eigenaren zich meer inzetten voor hun leefomgeving dan huurders, wordt breed gedra-
gen, of ze nu in oudbouw of in nieuwbouw kochten. Ook de nabijheid van een speelplaats
lijkt een aanjagende werking te hebben, door het contact dat daar ontstaat tussen ouders.
Gezondheidsredenen of ouderdom zijn redenen om niet zo actief te zijn voor de buurt.
Neem bijvoorbeeld twee bewoners uit Nieuwland. Een van hen zegt: ‘Ik heb 52 jaar
gewerkt, ik ben schoon op. Ik vind het zat.’ En een ander vult aan: ‘Ik heb driemaal achter
elkaar een zware operatie gehad. De ene dag ben ik wel wat waard en de andere dag ben ik
zelf niets waard dus dat risico durf ik niet te nemen dat ik zeg: ik kom bij jou op visite, ga
spelletjes met je doen want de mensen gaan er dan op rekenen. En als je dan zelf niet lek-
ker bent werkt dat niet.’
Soms zijn mensen ook simpelweg niet zo op de buurt gericht, terwijl ze misschien wel
vrijwilligerswerk doen in het centrum. Ook raken mensen soms gedemotiveerd door
slechte ervaringen, bijvoorbeeld met de structuur die de gemeente en professionals bie-
den. Een kritische bewoner in Nieuwland erkent weliswaar dat bewoners de ruimte krij-
gen om projectjes te starten, maar het blijft naar haar idee vrij marginaal. Zaken die echt
zouden moeten veranderen, zoals het economisch zelfredzaam maken van bewoners,
blijven buiten schot. Ze gaat daarom niet meer naar bewonersavonden toe. Ook kunnen
bepaalde professionals een vervelende indruk achterlaten, die mensen ervan weerhoudt
zich nog in te zetten. Hetzelfde geldt overigens ook voor buurtbewoners, als die bijvoor-
beeld ineens niet meer komen opdagen als er een kleine eigen bijdrage wordt gevraagd.
Verder wordt vrijwilligerswerk ervaren als te verplichtend, te langdurig/structureel en als
een te grote verantwoordelijkheid. Dat een groeiende groep mensen zich slechts voor een
bepaalde tijd (eenmalig, voor een korte periode of alleen op gezette tijden) als vrijwilliger
wil inzetten is bekend. Mensen willen best iets voor een ander doen, maar niet al te struc-
tureel. De term ‘flitsvrijwilliger’ wordt wel gebruikt om dit type vrijwilliger aan te duiden
(De Klerk et al. 2014).
