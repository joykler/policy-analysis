betrokken wijken
het groene karakter van de wijk zelf en van de directe omgeving, met diverse grote parken,
kinderboerderijen en tuincomplexen en de verdere omgeving richting Weesp en Het Gooi.
Zeer onlangs is op de plaats van het oude winkelcentrum Kraaiennest een speelplaats ver-
rezen, in afwachting van nieuwbouw die er geprogrammeerd staat, terwijl bovendien een
kloostertuin wordt aangelegd. Hier en daar zijn nog verbouwingen gaande, onder meer
van een oud laagbouwcomplex en in rap tempo zijn de laatste parkeergarages aan het ver-
dwijnen, wat de gebruikers, zoals de vluchtelingen en de kerken, wel voor problemen
stelt. De Bijlmer telt een groot aantal ongedocumenteerden, van wie een aantal tot medio
april 2015 ook in de zogenaamde vluchtgarage woonde.
Het vernieuwde metrostation Kraaiennest is een opwaardering van de onderdoorgang
onder de metrolijn, waar wekelijks markt wordt gehouden. Her en der liggen speel-
voorzieningen, zowel oude als recente. Rondom het hart van hoogbouw liggen vooral
nieuwe eengezinshuizen en middelhoogbouw. Voor een flink deel zijn dit bescheiden
woningen die financieel bereikbaar zijn voor een minder draagkrachtig publiek. De parti-
culiere tuinen zijn vaak klein, maar de groene ruimte rondom de woningen herinnert nog
aan de oude structuur. Aan de oostkant van de wijk liggen complexen met oude
eengezinshuizen, bij wijze van oude gouden rand, dichtbij de Bijlmerweide aan de andere
kant van de provinciale weg. De architectuur is gedateerd maar markant en de tuinen zijn
er groot. Dit deel van de wijk dat zelf niet werd aangepakt, profiteerde mee van de verbete-
ringen in de rest van de wijk, blijkens waarderingscijfers. Wel veranderden de oordelen er
minder, gezien de veel gunstiger uitgangssituatie.
Opvallender dan de kerken in de wijk – die vallen vooral op door de opgetogen en piekfijn
geklede kerkgangers – is de moskee tegenover het metrostation, een markant gebouw in
‘heimweestijl’, waarvan de minaretten boven de metro uitsteken. De bevolking is nog
steeds overwegend weinig draagkrachtig, maar mede door de vele nieuwe woningen is er
weer interesse van leden van de middenklasse, onder wie Surinamers die eerder verhuisd
waren. Het winkelcentrum De Kameleon heeft dan ook winkels in verschillende prijs-
klassen.
2.6 Samenvatting
Samenvattend
Vier vroegnaoorlogse wijken zijn hier geïntroduceerd. Twee daarvan liggen dicht bij de
binnensteden van Schiedam (Nieuwland) en Amersfoort (Kruiskamp). De wijken in
Amsterdam, Slotervaart en Bijlmer-Oost, liggen juist op afstand van het stadscentrum.
Op de Bijlmer na zijn het vroegnaoorlogse wijken met veel portiekwoningen uit de jaren
vijftig. In Nieuwland en Slotervaart zijn er ook galerijflats uit de jaren zestig bij. De Bijlmer
was van recenter datum (jaren zeventig), maar zeer uitzonderlijk door de enorme concen-
tratie hoogbouwflats.
Van de wijken hebben er drie een tamelijk grondige fysieke verandering gekregen die al
lang voor het aandachtswijkenbeleid in gang was gezet. Dat geldt bovenal voor de
Bijlmer, waar de helft van het aanvankelijke aantal hoogbouwflats gesloopt is en de rest
70
