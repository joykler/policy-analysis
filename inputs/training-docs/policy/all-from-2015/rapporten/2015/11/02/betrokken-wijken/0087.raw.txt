wonen : herstructurering en verkoop
mensen waar we veel zorg aan hebben.’ Op die zorg komen we terug in hoofdstuk 6.
Hier merken we op dat voor professionals de spankracht van de hulpverlening in de wijk
bepalend lijkt te zijn voor hoe ver de sluis open zou mogen staan voor nieuwe bewoners
met problemen. In die zin is er geen absoluut markeringspunt dat aangeeft hoeveel las-
tige bewoners een wijk kan dragen. Hier is dus een dilemma tussen het versterken van de
hulpverlening versus het afhouden van problematische of bewerkelijke nieuwe bewoners.
Dat is ter sprake gekomen voor zover het geldt voor bewoners die hulpverlening nodig
hebben, maar hetzelfde dilemma geldt voor andere problematieken zoals openbare orde
(politie) en onderwijs. Kunnen de professionals de problematiek behappen? En zo niet: is
verspreiden van de problemen dan de meest effectieve oplossing of is versterken van de
infrastructuur een geschikt alternatief?
Het afhouden van problematische nieuwe instroom lijkt in Schiedam wat meer te leven
dan in de andere wijken. Wat hierin een rol speelt is dat de fysieke vernieuwing in Nieuw-
land nog achterbleef bij de ambities. Ook is de woningmarktregio Rijnmond zwakker dan
die van Amsterdam en Amersfoort zodat de wijk meer probleembewoners heeft, zoals in
hoofdstuk 2 naar voren kwam. Daar komt dan de ‘Rotterdamwet’ bij en de crisis die de
hulpvraag deed toenemen, alhoewel dat elders ook het geval was. Bijzonder aan Nieuw-
land is wel dat het Wijkondersteuningsteam volgens professionals die daar werken de
drempel voor hulpvragen verlaagde, waarmee de druk op hulpverleners toenam. Hierop
komen we terug in hoofdstuk 6.
Sloop van woningen maakt het al met al mogelijk om een deel van de bewoners met pro-
blemen of die problemen veroorzaken, de wijk uit te loodsen. Dit verdunt de problema-
tiek in de wijk en dat moet hulp- en dienstverleners en medebewoners ontlasten.
Meer middenklasse
De vestiging in aandachtswijken van meer mensen uit de middenklasse, die overigens niet
helder is afgebakend maar in de praktijk staat voor ‘niet de armsten’, zou volgens de
beleidstheorie verschillende voordelen bieden. Zo zouden hoger opgeleiden en beter ver-
dienenden een ‘nieuwe kritische groep’ zijn ‘die overheidsdiensten aanspreekt bij over-
last, vernielingen en rommel op straat, in staat is aandacht te mobiliseren voor proble-
men en soms zelf ook actie onderneemt’ (www.watwerktindewijk.nl, zie Platform31
2015a).
Uit de gesprekken komt niet overduidelijk naar voren dat hoger opgeleiden of mensen
met betere inkomens op dit punt actiever zouden zijn. Wel dat ze mondiger zijn. Het
geluid dat nieuwe bewoners zich ook wel over minder gefortuneerde bewoners ontfer-
men, klinkt wel door in de Bijlmer, maar dat kan ook te maken hebben met het feit dat er
ook middenklassebewoners zijn teruggekeerd:
De Bijlmer is wel redelijk relaxt, niet echt sociale spanningen tussen bevolkingsgroepen. Mensen tolere-
ren elkaar heel aardig. Zo vragen de beter bemiddelde nieuwe bewoners bijvoorbeeld ook aan het stads-
deel om meer hulpbehoevenden te ondersteunen, bijvoorbeeld door middel van studenten, omdat ze
zien dat er toch weinig aandacht voor ze is. Deze nieuwe bewoners voelen zich verantwoordelijk voor de
