betrokken wijken
naar ondernemerschap. We praten heel veel over marginaal ondernemerschap. Mensen moeten twee/
drie jaar de kans krijgen om te experimenteren voordat je de uitkering afpakt. (voorzitter winke-
liersvereniging Bijlmer)
Arbeidsparticipatie
Naast het bevorderen van ondernemerschap hebben gemeenten in de periode van de
40-wijkenaanpak ook gewerkt aan de arbeidsparticipatie in de aandachtswijken. Voor-
beelden zijn het financieren van werkervaringsprojecten in het onderhoud van de open-
bare ruimte (zoals de Groene Brigade in Nieuwland), toezicht houden op straat (onder
meer door de gastheren en -vrouwen op straat in Slotervaart) of toezicht in woon-
complexen (waaronder het Woonplus College in Nieuwland). De werkervaringsplekken
worden soms buiten de wijk aangeboden:
We laten op de woensdagen als er Siermarkt is, en het druk is op het plein, een paar uren gastheren
rondlopen op het plein en in de aanloopstraten, die onrechtmatigheden kunnen signaleren. Zij geven
een positieve impuls aan de sociale veiligheid. Ze treden ook letterlijk op als gastheer, wijzen de weg
bijvoorbeeld. Het zijn vrijwilligers die op zoek zijn naar werk. Er is vanuit het stadsdeel op ingezet om te
proberen ze zo aan het werk te helpen, om ze in dienst te laten komen van gevestigde ondernemers in de
buurt. […] Een van de gastvrouwen heeft bijvoorbeeld een baan kunnen bemachtigen bij de Hema. En
een ander heeft binnen het project gastheren een betaalde functie gekregen. Dus het helpt mensen uit-
eindelijk ook aan het werk. […] Zo zet het stadsdeel zich eigenlijk op twee fronten in: op veiligheid en
sociale zekerheid, om ook die mensen aan het werk te helpen. (winkelstraatmanager Slotervaart)
Hoewel wij in het onderzoek geen volledige inventarisatie hebben gemaakt van alle werk-
gelegenheidsprojecten en daarom geen inzicht hebben in de exacte opbrengsten, geven
verschillende respondenten vanuit hun ervaring als professional of bewoner aan dat zij
juist het structureel investeren in individuen en het verbeteren van hun sociaal-econo-
mische positie de aangewezen weg vinden om vooruitgang te boeken in de leefbaarheid
van wijken:
Er werden wel een hele hoop dingen gedaan, maar het was voor twee maanden, nog geen eens een
jaar, het waren echt kleinschalige dingen en als je mijn mening vraagt […] dan moet er veel meer een
aanpak zijn vanaf de grond, vanaf de basis, waarbij je mensen iets structureels biedt. […] Veel vrouwen
hebben krachten, maar ze weten niet dat ze dat hebben, ze weten de weg niet naar de krachten en
hebben niet de steun van je kan het. Dat proberen ze wel met die projecten, maar het blijft bij praten.
Het krijgt geen massa, na een jaar is het weer over. Dan word je doorverwezen naar een andere organi-
satie, moet iemand opnieuw beginnen, er wordt bezuinigd. (bewoonster Nieuwland)
Kortom, in reactie op de inspanningen die zijn gedaan om mensen aan het werk te krijgen
noemen professionals en bewoners succesverhalen over specifieke projecten of bewo-
ners, maar er wordt ook gewezen op de grenzen van wat er kan worden bereikt: ‘er zit wel
veel sociale en psychologische problematiek hier, wat het moeilijk maakt om mensen
naar werk te leiden’ (professional Nieuwland). Daarnaast wordt het beperkte bereik en de
beperkte continuïteit van de projecten genoemd.
140
