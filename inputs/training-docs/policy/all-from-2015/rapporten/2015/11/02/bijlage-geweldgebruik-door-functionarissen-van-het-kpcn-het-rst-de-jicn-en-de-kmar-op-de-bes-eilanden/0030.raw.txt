3. RST 
3.1.  WET- EN REGELGEVING 
Het Recherche Samenwerking Team (RST) heeft als taak een bijdrage te leveren aan een effectieve bestrijding van 
terrorisme en overige zware, grensoverschrijdende en georganiseerde misdaad op Aruba, Curaçao, Sint Maarten en 
Bonaire,  Sint Eustatius en Saba zowel in belang van de landen afzonderlijk als van het koninkrijk in het geheel.  
De Rijkswet merkt de ambtenaren van het RST niet aan als ‘ambtenaren van de politie’ zoals bedoeld in artikel 3 van de 
4
Rijkswet. Zoals uit artikel 57a van de Rijkswet blijkt beschikken zij in elk van de landen over dezelfde bevoegdheden , 
waaronder de bevoegdheid om geweld en vrijheidsbeperkende middelen te gebruiken. Ook is de Ambtsinstructie van 
toepassing. In de Rijkswet is tevens beschreven dat het RST uitsluitend de taak heeft zorg te dragen voor het verrichten 
van onderzoeken en dat de ambtenaren van het RST in elk van de landen bevoegd zijn tot opsporing van strafbare 
feiten, met inachtneming van de wettelijke voorschriften van de landen. Dit houdt in dat, voor wat betreft handelen op 
de BES, de toepasselijke voorschriften uit onder meer het Wetboek van Strafvordering BES van toepassing zijn. 
Hoewel de leden van het RST conform Artikel 57a wel over dezelfde bevoegdheden beschikken als de ambtenaren van 
politie, zijn artikel 41 van de Rijkswet en de daarop gebaseerde (onderlinge) Regeling kwaliteitscriteria en opleidings- en 
trainingsvereisten van de politie van Curaçao, van Sint Maarten en van Bonaire, Sint Eustatius en Saba niet van 
toepassing op de ambtenaren van het RST: de leden van het RST vallen formeel niet onder deze regeling. Dit betekent 
dat voor ambtenaren van het RST de – in de Ambtsinstructie geregelde – eis geldt dat het gebruik van een 
geweldsmiddel uitsluitend is toegestaan aan een ambtenaar aan wie dat geweldsmiddel rechtens is toegekend, voor 
zover hij optreedt ter uitvoering van de taak met het oog waarop het geweldsmiddel hem is toegekend, én die in het 
gebruik van dat geweldsmiddel is geoefend, maar dat wettelijk niets is geregeld over de geoefendheid zelf (zoals een 
toets aanhoudings- en zelfverdedigingsvaardigheden, een toets geweldsbeheersing en een toets schietvaardigheid).  
Overigens blijkt artikel 42 van de Rijkswet- dat betrekking heeft op de uitrusting, waaronder de bewapening – evenmin 
van toepassing op de leden van het RST. Dit roept de vraag op hoe de bewapening van het RST zich verhoudt tot het in 
artikel 1 van de Wapenwet BES geregelde verbod om op de openbare weg of op enige voor het publiek toegankelijke 
plaats een wapen bij zich te hebben en het in artikel 3, eerste lid, van de Vuurwapenwet BES geregelde verbod om een 
vuurwapen of munitie voorhanden te hebben, behoudens de uitzonderingen in het volgend lid genoemd. 
Zij zouden in dit geval moeten beschikken over een machtiging van de gezaghebber. Of dit het geval is, is niet bekend. 
Een regeling is vooralsnog niet vastgesteld. Artikel 2 van de Wapenwet BES noemt een aantal categorieën personen 
waarvoor het verbod op het bij zich hebben van een wapen niet geldt. Eén van die categorieën betreft personen ‘die 
deel uitmaken van de gewapende macht van de politie, voor zover het wapen, dat zij bij zich hebben, tot hun uitrusting 
behoort’ (artikel 2, onder 3˚). Met ‘tot hun uitrusting behoort’ dient te worden verstaan dat bij of krachtens een wet is 
bepaald dat een wapen tot de uitrusting behoort. Voor de ambtenaren van politie is dit geregeld in het Besluit 
bewapening en uitrusting politie BES (gebaseerd op artikel 42 van de Rijkswet politie). Voor ambtenaren van het RST is, 
nog los van de vraag of zij wel onder ‘de politie’ vallen (het RST behoort immers niet tot het politiekorps), geen 
                                                                 
4
 Zie artikel 13 van de Rijkswet.  
29
