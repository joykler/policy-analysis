wonen : herstructurering en verkoop
bouw in de markt zetten. In Nieuwland beschreven zij drie locaties aan de randen van de
wijk respectievelijk met: ‘wonen aan de binnenstad’, ‘wonen naast het station’ en ‘wonen
aan het Beatrixpark’. Kruiskamp rekruteerde ook kopers van buiten de wijk, mede dankzij
de aantrekkelijke ligging, dicht bij het centrum van Amersfoort.
In Slotervaart en Nieuw-West in het algemeen blijkt de nieuwbouw in trek bij mensen die
uit de groeikernen terugkomen naar deze wijken. Dat heeft te maken met het gat tussen
huur- en koopprijzen in de wijk. Zo doet zich de situatie voor dat een eerste opwaartse
stap vanuit een Amsterdamse sociale huurwoning eerder een stap naar Almere zal zijn,
waarvandaan een vervolgstap weer richting Nieuw-West kan voeren:
In Amsterdam zijn de wachtlijsten mega. Op dit moment kunnen mensen niet wegkomen. Een paar jaar
geleden was het beeld: sociale stijgers gaan een woning kopen. Een huis met een woonkamer van
2
16 m , daar willen gezinnen op een gegeven moment weg. Maar probeer in Amsterdam maar wat te
kopen, ook in Nieuw-West. Een doorsnee rijtjeshuis is 250.000 euro en meer, in Almere
150.000-180.000. Sociale stijgers gaan dus naar Almere en wie het niet betalen kan blijft hangen.
(medewerker woningcorporatie Slotervaart)
In het gedeelte van Slotervaart dat onze bijzondere aandacht heeft, het noordwestelijke
deel (postcode 1065), is hoegenaamd niet geherstructureerd. Dat was ook de reden om
deze casus te kiezen. Overigens is in dit deelgebied de verscheidenheid in de oorspronke-
lijke bebouwing en woningprijsklassen groter dan in de andere onderzoekscases. Bij ver-
schillende professionals in Slotervaart bestaat de indruk dat de belofte dat er in elk geval
ingrijpend gerenoveerd zal worden, bewoners motiveert om er te blijven wonen. Ze zou-
den zich verheugen op de mogelijkheid om dankzij die renovatie wooncarrière binnen
Amsterdam te kunnen maken:
A: Misschien is een deel van het succes wel dat scheefwoners niet meer goed weg kunnen of misschien
wachten ze wel op sloop of renovatie […]. Anders hadden ze al eerder de stap gemaakt. Bij sloop krijgen
ze een stadsvernieuwingsurgentie en verhuiskostenvergoeding dus het is een manier om wooncarrière te
kunnen maken binnen Amsterdam. Als ze zelf de stap zetten kan dat maar een klein stapje zijn; dan
krijgen ze niks.
B: Die signalen krijgen we zeker, dat mensen het nog vijf jaar willen volhouden.
A: Ze hebben daar soms ook erg mooie verwachtingen bij. Misschien zorgt dat ook voor meer binding in
de buurt: mensen wachten het af. (medewerkers woningcorporatie Slotervaart)
Met uitzondering van de Bijlmer staan in de wijken nog wooncomplexen op de nominatie
voor sloop, maar die plannen zijn vertraagd, uit- of afgesteld in de nieuwe (markt)condi-
ties. Onduidelijkheid over wat het worden zal, is een bron van frustratie, vooral als het
onderhoud intussen is gestaakt of verminderd. Een gepland ingrijpen in de woningvoor-
raad kan enerzijds de horizon van bewoners kleuren, maar anderzijds, als de toestand van
ingrijpen ver vooruitgeschoven wordt, ook onzekerheid en ergernis geven. Of het een of
het ander de overhand heeft, hangt onder meer af van de actuele conditie van de wonin-
gen. Ook lijkt het dat een geringe mogelijkheid om zonder sloop en nieuwbouw zelfstan-
83
