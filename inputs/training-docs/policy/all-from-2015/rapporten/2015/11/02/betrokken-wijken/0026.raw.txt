betrokken wijken
Sport en spel
Sport en spel hebben in de wijken de nodige aandacht gekregen. Voor beide zijn fysieke
voorzieningen gecreÃ«erd, zoals speelplaatsen, voetbal- en tennisvelden en -kooien.
De middelen die voor spelbegeleiding beschikbaar zijn, namen daarentegen af in de wij-
ken. Hoewel dit niet ter sprake is gekomen, zou het kunnen dat de veiligheidsgevoelens
flink verbeterd zijn en er daardoor meer kinderen zijn gaan spelen zonder toezicht op de
pleinen. Soms, zoals bij de Amersfoortse Buitenkasten, wordt echter de openstelling van
de speelfaciliteit beperkt omdat deze onvoldoende door vrijwilligers wordt overgenomen.
Wel floreert daar de speeltuinvereniging, elders in Kruiskamp, maar zoals voor zowel
sporten, spelen als ontmoeten is opgemerkt: een deel van de bewoners beperkt de eigen
actieradius tot de zeer nabije omgeving.
Sportparticipatie krijgt landelijk veel aandacht en dat zien we terug in de wijken: interes-
sant is dat de deelname toeneemt als de sportactiviteiten de wijk in worden gebracht.
Initiatieven waarbij sport- en spelvoorzieningen in de wijk zoveel mogelijk opengesteld
worden voor activiteiten van wijkbewoners, zoals Schoolplein 14 en de wijksportvereni-
ging, zijn daarom veelbelovend.
Kunst en cultuur
Sport lijkt meer aandacht te krijgen dan kunst en cultuur in de wijken en dat heeft ver-
moedelijk vooral met gezondheidseffecten te maken en met het landelijke stimulerings-
programma. Met kunst- en cultuuruitingen lijken de bestuurders soms minder affiniteit te
hebben. In Nieuwland en Kruiskamp zijn goede ervaringen opgedaan met kunst- en cul-
tuurprojecten, al was het vrij bescheiden van omvang. Interessant zijn ook initiatieven
vanuit de cultuursector zelf, waar de wijken bezocht worden om talent te scouten, zoals in
de Bijlmer aan de orde was.
Integratie
Integratie kreeg in de gesprekken weinig expliciete aandacht, wat allerminst wil zeggen
dat het in de wijken geen aandacht kreeg. Het zit immers in onderwijs, arbeidsmarkt,
sport en spel, ontmoeten en wonen verweven. In die laatste twee sferen kwam het
gesprek het vaakst op integratie. Hoewel verschillende culturele groepen al lang ingebur-
gerd zijn in de wijken, is de omgang soms nog afstandelijk en heeft hier en daar het karak-
ter van vreedzame co-existentie. Prettige omgang tussen groepen die vlak op elkaar
wonen is essentieel voor het thuisgevoel; daarom wordt er zo gehecht aan ontmoeten en
een dichte infrastructuur daar rondom.
Problemen ervaren bewoners vooral bij de snelle instroom van nieuwe groepen in de
oude huurwoningcomplexen. Succesvolle remedies zijn het intensiveren van beheer door
goed voor te lichten over de mores. Ook welkomstgesprekken werpen vruchten af, maar
voor dit alles geldt dat het arbeidsintensief is en dus kwetsbaar bij bezuinigingen.
2 Welke vormen van integraliteit zien we in de aanpak binnen de vier wijken? In hoeverre levert de inte-
grale aanpak meerwaarde op en wat maakte de integrale aanpak wel of niet succesvol?
