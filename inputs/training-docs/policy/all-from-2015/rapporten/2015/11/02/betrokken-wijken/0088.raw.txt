betrokken wijken
omgeving en functioneren als ogen en oren op een positieve manier. (medewerker Projectbureau
Vernieuwing Bijlmermeer)
Ik woon zelf in de F-buurt. Eerst was ik verhuisd naar Almere, maar ik kreeg spijt, dus nu ben ik terug.
Het is een hele gemoedelijke buurt. Je voelt je hier geen allochtoon, je bent gewoon een wereldburger
hier. Dat is prettig. (wijkcoördinator Bijlmer)
In de andere wijken komt die hulpvaardigheid niet aan de orde, maar wel de betrokken-
heid van nieuwe bewoners bij hun buurt en ook wel bij de al aanwezige buurtbewoners.
Daarbij speelt een belangrijke rol dat de nieuwbouwbewoners een langer verblijfs-
perspectief hebben. Vooral mensen met kinderen zouden zich mengen met andere bewo-
ners, dankzij de kinderen:
Waar niet geherstructureerd is wonen mensen veel korter. Die hebben vaak geen binding. In de nieuw-
bouw, zowel huur als koop, blijven mensen langer wonen. Het is niet goed als de ‘goede mensen’ alle-
maal vertrekken. (medewerker Wonen, gemeente Schiedam)
Ondernemers zien een belangrijk voordeel van een grotere middenklasse in de koop-
kracht in de wijk en het perspectief voor (winkel)voorzieningen, zoals in Nieuwland:
Als er geen mensen meer komen met betere inkomens, dan ben je toch aan je lot overgeleverd. Dat
betekent dan dat je met de mensen met lage inkomens de wijk in stand moet zien te houden, de wijk-
economie. Dan wordt het een moeilijke opgave.
Hoe oudbouwbewoners naar de nieuw aangekomen middenklassebewoners kijken ver-
schilt.
Onder mensen die zelf tot de middenklasse behoren, wordt de toegenomen diversiteit erg
gewaardeerd, zoals onder meer blijkt uit een discussie tussen drie oudere Bijlmer hoog-
bouwbewoners:
A: Er zijn recentelijk studenten komen wonen.
B: Ja leuk hè. En Klusflat; ook heel leuk. Het ziet er leuk uit, heel fleurig. Er is nu ook vraag naar kleine
cafeetjes en zo en er komt een goed restaurant. Heel leuk allemaal. En er komt een bierbrouwerij in de
flat. Er komt ook steeds meer uitgaansgelegenheid. […] Wat me ook opvalt is dat er steeds meer hoog-
opgeleide Surinamers komen, advocaten en zo, en dat heb je nodig om je eigen bevolkingsgroep uit het
slop te trekken. Dat hoeven wij niet te doen.
C: Het is ook heel leuk dat we een theater hebben gekregen in de Bijlmer. Dat loopt goed. Wij gaan naar
Bijlmer Boekt, een literair programma en dat is altijd volgeboekt. Daar zitten dan ook mensen hele-
maal uit Zuid. (hoogbouwbewoners Bijlmer)
Middenklassebewoners voelen zich vaak prettiger in de buurt als er meer middelbaar en
hoger opgeleiden in de buurt wonen, terwijl laagopgeleide mensen daar minder belang
aan hechten (zie ook Kullberg et al. 2015).
88
