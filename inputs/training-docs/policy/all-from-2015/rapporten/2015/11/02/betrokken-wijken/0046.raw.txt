betrokken wijken
het oostelijke deel. We hebben beide in het onderzoek betrokken. Opgeteld zijn er ruim
14.000 inwoners, waarmee Nieuwland onze grootste onderzoekswijk is. In Kruiskamp,
gemeente Amersfoort, woonden per 1 januari 2013 ruim 6000 mensen; het is de kleinste
van onze onderzoekswijken. Postcodegebied 1065 in Slotervaart telde op 1 januari 2013
10.845 inwoners. De Bijlmer bestaat uit zes buurten, met de namen D-, E-, F-, G-, H-, en
K-buurt. E-, G-, en K-buurt vormen samen Bijlmer-Oost. We kozen de K-buurt omdat deze
buurt de meest gunstige leefbaarheidsontwikkeling liet zien (volgens bijlage A).
De K-buurt telt, net als de E- en G-buurt samen, rond de 13.000 inwoners.
Figuur 2.1
Onderzoeksgebied Schiedam-Nieuwland (postcodegebied 3118 en 3119)
Nieuwland
Roerdam
Schiedam
Vlaardingen
Bron: Planbureau voor de Leefomgeving
In elk van de wijken beloopt het aandeel jongeren en jongvolwassenen (15 tot en met
25 jaar) tussen de 10% en ruim 13%. Jongeren, vooral jongens, in deze leeftijdsgroep lopen
een verhoogd risico op overlastgevend of zelfs crimineel gedrag. In Kruiskamp is deze
groep per 2013 het kleinst en nam deze bovendien af in de tien jaar daarvoor, met maar
liefst ruim 4 procentpunt. In Slotervaart nam hun aandeel juist toe, met bijna 2,5 procent-
punt. In de Bijlmer daalde het aandeel jongeren iets en in Nieuwland bleef het aandeel
ongeveer gelijk.
