1.5. Methode van onderzoek 
Dit onderzoek is namens de Raad uitgevoerd door twee senior inspecteurs van de Inspectie Veiligheid en Justitie 
(Inspectie VenJ). De Inspectie VenJ ondersteunt de Raad in de uitoefening van haar toezichtstaak op de BES-eilanden.  
Het onderzoek heeft betrekking op de periode van mei tot en met juni 2014. Het onderzoek bestond uit het bestuderen 
van relevante wet- en regelgeving en beleidsdocumenten. Daarnaast is gesproken met functionarissen van het KPCN, 
het RST, de JICN en de KMar op Sint Eustatius, Saba en Bonaire. Om een goed beeld van de organisatie en de toepassing 
van geweld te krijgen, is gekeken naar verschillende processen: de geldende wet- en regelgeving, scholing en 
geoefendheid en het melden en registreren van geweldgebruik door relevante functionarissen. Daarvoor heeft de Raad 
interviews gehouden met functionarissen op zowel uitvoerend, tactisch als strategisch niveau (zie bijlage). In het kader 
van wederhoor zijn de interviewverslagen na opmaak bij deze functionarissen teruggelegd voor akkoord. Het volledige 
eindrapport is tot slot voor wederhoor neergelegd bij de eindverantwoordelijken van de onderzochte organisaties. 
1.6. Leeswijzer 
In het rapport worden de onderzoeksbevindingen per onderzochte organisatie beschreven. Per organisatie wordt eerst 
een algemeen beeld geschetst van de organisatie en relevante wet- en regelgeving. Vervolgens komen respectievelijk 
de onderwerpen ‘geoefendheid’, ‘melding en registratie van geweldgebruik’ en ‘opslag en inspectie van vuurwapens’ 
aan de bod. Ieder hoofdstuk wordt afgesloten met een deelanalyse en –conclusie. De deelconclusies zijn, vergezeld van 
aanbevelingen, gebundeld in de samenvatting, conclusies en aanbevelingen.   
 
 
 
 
 
 
 
 
 
 
 
15
