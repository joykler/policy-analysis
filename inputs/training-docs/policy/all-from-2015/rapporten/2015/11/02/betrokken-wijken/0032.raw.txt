betrokken wijken
Het verhaal achter de cijfers helpt ons ook om de resultaten in het onderzoek Urban40
(Stronks et al. 2014) naar gezondheidseffecten te duiden. Daar werden spraakmakende
effecten van het 40-wijkenbeleid op gezondheid vastgesteld. Ook gold binnen de 40 wij-
ken dat effecten gunstiger waren in wijken waar veel beleid was opgetuigd. Een deel van
de interventies had betrekking op gezondheid, zoals sport in de wijk, voorlichting over
voeding en medicijnen, en moestuinen. Maar ook interventies die niet direct op gezond-
heid gericht zijn kunnen stressreducerend werken. Tijdens activiteiten en bijeenkomsten
gericht op ontmoetingen kunnen lotgenoten bijvoorbeeld hun gemoed luchten en wor-
den mensen uit hun isolement gehaald.
In dit onderzoek hebben we een plausibele verklaring gevonden voor de bevinding in
Urban40 dat het beroep op de geestelijke gezondheid toenam. Zoals de ervaringen binnen
het Nieuwlandse Wijkondersteuningsteam lieten zien, maar ook op andere adressen zoals
bij scholen, wordt met aanbod vraag gecreëerd. Als mensen geen drempel voelen om hun
problemen te bespreken, blijkt dit tot meer hulpvragen te leiden. Binnen het discours van
het 40-wijkenbeleid werd dit als een pluspunt gezien, omdat immers voor een langere ter-
mijn sociaal beleid in gang werd gezet. In combinatie met de recentere, stevige bezuini-
gingen in de zorg zal toegenomen vraag veranderen in een punt van zorg: kunnen de
ondersteuningsteams de gevraagde ondersteuning wel blijven bieden?
Bijlmer K-buurt
De K-buurt, waar alle straatnamen met een K beginnen, lijkt niet meer op de door leegstand, vervui-
ling en drugscriminaliteit geplaagde flatbuurt van voorheen. Auto’s rijden niet meer op verhoogde
dreven, diverse flats zijn vervangen door eengezinshuizen. De laatste pluk honingraatflats, die gere-
noveerd zijn, wordt als ‘Bijlmermuseum’ geframed. Illustratief voor de definitieve ommekeer is dat
de voor sloop genomineerde flat Kleiburg als Klusflat goed verkocht kon worden. Onder het metro-
viaduct ligt het K-zone sportpark, voortgekomen uit een burgerinitiatief in de jaren negentig. Niet ver
van de golfbaan herinnert ‘de boom die alles zag’ aan het El Al-vliegtuig dat in 1992 neerstortte op de
flats Klein Kruitberg en Groeneveen. Dat was ook het jaar waarin de vernieuwing van de Bijlmer
begon.
Al voor de 40-wijkenaanpak ging Kansrijk Zuidoost van start, een grootschalig Achter-de-Voordeur-
project dat als voorbeeld is gaan gelden voor andere stadsdelen. Het hielp om de problemen die in
de wijk speelden in kaart te brengen en te verhelpen. Recent raakte het in opspraak: er zouden suc-
cesvolle initiatieven van bewoners zijn weggekaapt (Parool 2015). Ook de buurtambassadeurs spre-
ken tot de verbeelding. Het stadsdeel en het welzijnswerk nomineerden actieve buurtbewoners als
‘ambassadeur’. Ze ontsluiten voor ambtenaren en professionals de vele netwerken in hun wijk, zoals
die van Surinamers, Antillianen, Ghanezen. De wijk kent grote groepen ongedocumenteerden, die
eigenlijk alleen via de vele migrantenkerken of -radiostations te bereiken zijn.
Na de fysieke opknapbeurt en het verdwijnen van de drugsscene van de straat, springen de charmes
van de wijk meer in het oog, zoals het vele groen en de gemoedelijke sfeer en de culturele rijkheid.
Sommige bewoners ervaren nog wel een imagoprobleem, maar velen zijn trots op hun wijk en men-
sen die eerder vertrokken, keren niet zelden terug. Ook diverse professionals die we spraken wonen
in de wijk.
