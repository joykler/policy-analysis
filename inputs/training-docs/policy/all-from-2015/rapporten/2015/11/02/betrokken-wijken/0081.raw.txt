wonen : herstructurering en verkoop
Ik heb een verhuizing sur place meegemaakt. De hele omgeving is veranderd. Mijn uitzicht
is verbeterd en het is een prettiger omgeving geworden.’
In geen van de andere wijken was de nieuwbouw zo grootschalig als in de Bijlmer, maar
ook in Nieuwland en in Kruiskamp veranderde het beeld van de wijk ingrijpend.
In Kruiskamp is in 2008 onderzoek gedaan naar de toen nog lopende herstructurering
(Van Bergeijk et al. 2009: 124) en daar onderschreef driekwart van de geënquêteerde bewo-
ners dat ‘nieuwbouw en renovatie zorgt dat de wijk verbetert’. Ruim 60% was ‘blij dat er
door nieuwbouw en renovatie nieuwe mensen in de wijk komen wonen’. Ook in verschil-
lende andere wijken binnen het onderzoek waren die aandelen hoog. Wel oordeelden de
mensen met betere inkomens positiever dan die met lagere inkomens.
Waar in de Bijlmer, althans in de K-buurt waar wij bewoners spraken, een bescheiden
hoogbouwhart min of meer bewaard bleef, terwijl daar rondom de flats plaatsmaakten
voor veel eengezinshuizen, ontstond in Nieuwland en Kruiskamp een meer gefragmen-
teerd patroon van overgebleven portiekflats, nieuwe (en in Kruiskamp ook oude)
eengezinshuizen en nieuwe appartementen in gestapelde bouw. De complexen van ver-
schillende snit vormen samen een lappendeken. Desgevraagd zeggen bewoners ook in
deze wijken meestal dat de fysieke vernieuwing er goed uit ziet:
De grootste verandering is geweest de afbraak. Dat was nodig, de buurt en de woningen waren te slecht
om te renoveren. […] Het was natuurlijk te eenzijdig. De hele wijk is opgebouwd na de oorlog met vrij
goedkope flats, die ook slecht worden. Lage inkomens. Dus men wilde differentiëren, ook hogere inko-
mens, dan krijgen ook de winkeliers het beter. […] Daar zijn ze aardig in geslaagd want er is een hele-
boel nieuw gebouwd in de wijk. Dat is een van de grootste veranderingen. Ook zijn flats van buiten
opgeknapt. (bewoonster Nieuwland)
Er zijn actieve bewoners die dicht bij de professionals staan in hun blik op de vernieu-
wing, die als het ware dezelfde taal spreken. Daarnaast zijn er bewoners die minder acht
slaan op de fysieke veranderingen voor zover ze niet direct de eigen nabije omgeving
raken. Anders gezegd: veel bewoners hebben het overzicht niet over grote stukken van de
wijk; ze zien alleen delen ervan. Een bewoonster in Nieuwland analyseert dat treffend:
‘Als je erbij betrokken bent weet je wat er allemaal veranderd is en dat valt een ander niet
zo op ... En de mensen in werkgroepen van de renovaties hebben alleen zicht op hun
buurtjes.’
Al met al ontstaat de indruk dat het visuele belang van de herstructurering, het zichtbare
ingrijpen, voor bewoners minder urgent is geweest dan voor professionals, maar uitein-
delijk wel gewaardeerd wordt. Dat de waardering vaak pas achteraf komt, heeft ook te
maken met een moeilijke overgangsperiode die eigen is aan het proces, hoewel er wel van
geleerd is welke valkuilen te vermijden. Een van de lessen is dat in wijken met een lage
status en slechte reputatie, de verwachtingen over mogelijke doelgroepen niet te hoog
gespannen moeten zijn en het woningaanbod moet passen bij de aanwezige bewoners.
Een andere les is om niet grootschalig te slopen, maar in etappen, en aansluitend op de
vraag naar nieuwe woningen. Een geleidelijk proces met niet onnodig veel sloop ineens is
