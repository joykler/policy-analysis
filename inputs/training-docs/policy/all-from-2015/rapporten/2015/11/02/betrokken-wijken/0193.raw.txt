bewoners aan zet
in Kruiskamp is hiervan een voorbeeld. Verschillende initiatieven proberen dit op te pak-
ken en dat wordt ook door (bezoekende) bewoners opgemerkt:
Ik kom ook voor mijn kinderen, ten eerste. En ten tweede ook voor contacten. Soms heb je wel een dagje
dat je je thuis verveelt en dan kom ik en soms als hij [zoontje van de respondent] ook niet wil dan zeg ik:
kom we gaan lekker naar de Buitenkasten even lekker kletsen en even van het huis weg. Dus ook om
even sociale contacten te maken. Zo heb ik eigenlijk moeders leren kennen van hier. (bewoner en
bezoekster Buitenkasten Kruiskamp)
Vaak biedt ontmoeting een opstapje naar andere activiteiten. Een welzijnswerker die zich
met de Buitenkasten bezighoudt geeft bijvoorbeeld aan dat de ontmoetingsfunctie van de
Buitenkasten het mogelijk maakt om vragen en problemen bij kinderen en volwassenen
te signaleren:
Als je iets wilt signaleren dan zal je eerst mensen moeten ontmoeten en als je die functie bijna niet meer
hebt [..] dat levert problemen op. (welzijnswerker Buitenkasten Kruiskamp)
Ontmoeting kan ook aanleiding zijn voor empowerment. De wandelgroep in Nieuwland
organiseert naast wandelingen en etentjes bijvoorbeeld ook uitstapjes voor vrouwen die
al lang in Nederland wonen maar nooit een uitje hebben gemaakt. Op die manier komen
ze meer buiten hun eigen sociale omgeving.
Tot slot zijn er overbruggingseffecten te vinden bij initiatieven. In Kruiskamp zien we dit
bijvoorbeeld bij de buurtvaders terug, die in hun activiteiten onder andere proberen
bewoners bij elkaar te brengen en daarmee bijdragen aan de veiligheidsbeleving:
Een vrouw uit de wijk heeft mij een keer gebeld: wilt u alstublieft snel komen, want er zijn hier drie of
vier gevaarlijke jongeren voor mijn deur. Ik zei: oké, ik kom zo. Ik ben daarnaartoe gegaan en toevallig
die jongeren ken ik heel goed, ze zijn heel aardig. Ze doen geen vlieg kwaad. Ik ben naar die vrouw
gegaan en zei: welke jongeren bedoelt u mevrouw? Die daar, die daar meneer. Ik zei: kom maar, we
gaan samen naar die jongeren. Nee, nee, nee ik durf niet. Ik zei: kom maar ik ben hier dus u bent echt
veilig. Uiteindelijk is zij meegekomen, we zijn naar die jongeren gegaan. Eerste vraag wat die jongeren
zeiden, hallo buurvrouw, als u ons nodig heeft dan kunnen wij u gewoon helpen met boodschappen.
Weet je wat die vrouw zei: ik schaam me dood zeg. (buurtvaders Kruiskamp)
Naast veiligheidsbeleving draagt ontmoeting bij aan objectieve veiligheid. Uit het klas-
sieke werk van stadssociologe en -activiste Jane Jacobs (1961) kennen we al het principe
dat ‘ogen op straat’ van groot belang zijn om meer veiligheid te krijgen in die straten.
Ontmoeting in de publieke ruimte zorgt voor die ‘ogen’. Dit beeld herkennen we bijvoor-
beeld bij ouders die spreken over hun kinderen in de speeltuinvereniging en de Buiten-
kasten:
We voelen ons ook wel veilig eigenlijk. Kijk nu is het rustig, omdat het koud is, maar in de zomer zie je
veel dronken mensen. Als er een Buitenkast is, dan kan ik tegen mijn zoontje zeggen van 11 je mag wel
alleen buiten spelen. Wetend dat het hier om het plein bij de Buitenkast veilig is. (bewoner
Kruiskamp)
193
