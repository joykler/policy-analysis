VOORWOORD 
In zijn Jaarplan 2014 heeft de Raad voor de Rechtshandhaving (de Raad) vastgelegd welke onderzoeken in 2014 worden 
uitgevoerd. Eén van deze onderzoeken betreft het gebruik van geweldsmiddelen. De Raad vindt dit een belangrijk 
onderwerp, omdat het gebruik van geweldsmiddelen het monopolie van de overheid betreft. Het is dan ook zaak dat 
het gebruik van geweldsmiddelen voldoet aan de daaraan gestelde eisen. Dit rapport bevat de uitkomsten van een 
onderzoek door de Raad naar het gebruik van geweld door het Korps Politie Caribisch Nederland (KPCN), de Koninklijke 
Marechaussee (KMar), het Recherche Samenwerkingsteam (RST) en de Justitiële Inrichting Caribisch Nederland (JICN) 
op Bonaire, Sint Eustatius en Saba.  
Net als bij eerdere onderzoeken van de Raad het geval was, werkten de betrokken organisaties en personen op 
constructieve wijze mee aan het onderzoek. De Raad dankt de personen die zijn benaderd voor hun medewerking. 
 
DE RAAD VOOR DE RECHTSHANDHAVING 
 
Mr. G.H.E. Camelia, voorzitter 
Mr. F.E. Richards 
Mr. T.L.P. Bot 
 
 
 
 
 
 
 
 
 
 
 
 
5
