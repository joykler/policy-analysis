bewoners aan zet
Rooduijn 2009; Hurenkamp et al. 2006). Daarnaast bestaan er initiatieven die bedoeld
zijn voor bewoners, maar die (nu nog) worden gecoördineerd door een lokale welzijns-
stichting. Wel hebben (en krijgen) bewoners een belangrijke(re) rol in de activiteiten en
doen ze vrijwilligerswerk. In dit rapport gebruiken we de termen burgerinitiatief en maat-
schappelijk initiatief allebei.
We wilden weten of de initiatieven van bewoners bijdragen aan de leefbaarheid van de
wijk. Daarbij is het eerst van belang te begrijpen waarom mensen initiatieven nemen,
welke mensen dat doen, en welke initiatieven er dan zijn. Ook de relatie met andere par-
tijen is belangrijk om de bijdrage op waarde te kunnen schatten.
7.1.1 Patronen in motieven, profielen en thema’s
Waarom beginnen burgers aan een maatschappelijk initiatief of doen ze mee aan initia-
tieven van anderen? Een greep uit de interviews laat een aantal beweegredenen zien: jon-
gerenoverlast in combinatie met een slecht ervaren reputatie van de wijk, vervuiling in de
straat, een vraag vanuit de woningcorporatie om iets te doen met een beschikbare ruimte,
een ervaren isolement van allochtone ouderen in de wijk en kinderen die niet weten wat
ze later willen studeren. Deze voorbeelden van aanleidingen voor het bedenken en uitvoe-
ren van initiatieven lijken heel divers, maar hebben allemaal gemeen: het signaleren van
een behoefte bij zichzelf of in de directe omgeving en daar wat mee willen doen.
Dit ‘doen’ is kenmerkend voor de ‘doe-democratie’ waarin burgers ad hoc of in een meer
duurzaam verband problemen in de wijk aanpakken (zie Ham en Van der Meer 2015;
Van de Wijdeven et al. 2010).
Opvallend is dat de meeste buurtinitiatieven zich richten op meerdere thema’s. De initia-
tiefnemer, tevens directeur van de Marokkaanse Ouderen Salon in Slotervaart beschrijft
het brede aanbod:
Wij hebben ook activiteiten voor jongeren. We geven ook huiswerkbegeleiding voor kinderen. We geven
ook taallessen, voor jongeren ook in het weekend. We hebben verschillende activiteiten voor mannen en
voor vrouwen. Voor oudere mensen hebben we veel over verzorgen. Hoe kun je met je eigen medicijnen
omgaan als je ziek bent? [...] Voor jongere vrouwen zijn er activiteiten, zoals kooklessen, participatie in
de wijk. We doen ook iets voor opvoeding. Dat hebben wij in deze wijk nodig, activiteiten over opvoe-
ding blijven we herhalen. We hebben ook inloop voor mensen die vertellen over hun eigen problemen
aan andere mensen. Hoe kun je elkaar helpen … Wij houden ook schoonmaakacties ... Samen naar
buiten met de kinderen, de ouderen en vrouwen om te prikken zeg maar.
Initiatieven zijn dus niet per definitie issue-gestuurd. Het zijn vaak brede, op de wijk
gerichte platforms die inspelen op een scala aan sociale behoeften.
De diversiteit van de initiatiefnemers is groot: naar opleidingsniveau, beroep, etnische
achtergrond, geslacht, leeftijd en arbeidsmarktpositie (van geen betaalde baan tot aan
gepensioneerd). Hetzelfde vonden Van de Wijdeven et al. (2010) voor participanten van de
‘doe-democratie’.
187
