betrokken wijken
Een veelvoorkomende vorm van bewonersinzet is coöperatieve samenwerking tussen de
professionals en betrokken bewoners, zoals buurt- en wijkschouwen. In Nieuwland is
daarvoor bijvoorbeeld de Werkgroep Buitenruimte ingesteld, onder voorzitterschap van
de buurtbeheerder. Deze komt vijf keer per jaar bijeen voor overleg en doet twee wijk-
schouwen per jaar. Bewoners bepalen de te lopen route. In de werkgroep zitten mensen
uit heel Nieuwland: een wijkagent, iemand van Irado, een corporatiemedewerker, bewo-
ners die vast lid zijn en andere bewoners die op de uitnodiging zijn afgekomen. Ook in
Slotervaart zijn buurtschouwen een routine. Hier op initiatief van de wijkcoördinator in
overleg met het bewonerspanel, een afvaardiging van wijkbewoners. De bewoners voeren
voor de afgesproken dag een voorschouw uit en bepalen dan de gewenste route voor de
wijkschouw. Het bewonerspanel staat ook in contact met het Buurtveiligheidsteam. Ieder-
een kan zich voor het bewonerspanel aanmelden; er wordt af en toe een huis-aan-huis-
brief verstuurd om het onder de aandacht te brengen.
Twee andere vormen van coproductie kwamen we tegen op het gebied van schoonmaak.
In Nieuwland leiden de wijkschouwen tot een gesprek over het kwaliteitsniveau dat de
gemeente laat realiseren door professionele schoonmakers en wat bewoners daar, als ze
hogere eisen stellen, zelf bovenop kunnen stellen: ‘De buitenruimte wordt nooit zo mooi
als je eigen tuin, dus dat moet je niet willen. Maar we hebben wel een gemiddelde eis en
de mensen begrijpen dat wel. […] Als mensen het dan schoner willen, dan moeten ze zelf
wat doen’ (professional Nieuwland). Dit kan een interessante formule zijn in tijden van
bezuiniging: bewoners leveren zelf het gewenste meerwerk. Een andere vorm is het belo-
nen van actieve mensen met extra aandacht. Als bewoners in Amsterdam Slotervaart bij-
voorbeeld een container adopteren en daarmee een persoonlijke bijdrage leveren aan het
schoonhouden van de buurt, past het stadsdeel de bedrijfsvoering daarop aan: ‘Als een
bewoner belt, komt men eerder langs om die container schoon te maken dan op een
andere plek. Een lichte voorkeursbehandeling’ (professional Slotervaart).
Helemaal zelf
Het aantal bewoners dat zich helemaal zelfstandig over het schoonmaken ontfermt, is
gering. Toch zijn er wel voorbeelden, zoals een beheergroep aan het heringerichte
Wibautplein in Nieuwland, die de omgeving onderhoudt. Ook zijn er in verschillende wij-
ken eenlingen die zwerfvuil rapen, wat bij sommigen welhaast professionele vormen aan-
neemt. Ze zijn een welkome aanvulling op het reguliere schoonmaakwerk. Soms vol-
harden zij zonder opgemerkt en erkend te worden, soms krijgen zij aanmoediging van
professionals (zie ook hoofdstuk 7).
Een zeer individuele vorm van optreden is alleen op te brengen als er voldoende
vertrouwen is in medebewoners en durf om hen aan te spreken op hun gedrag. Deze vorm
van eigenaarschap is wel het ideaal, maar duidelijk is dat niet iedereen hiertoe in staat of
bereid is. Onderstaande acties van verschillende Bijlmerbewoners illustreren de gedreven-
heid en lef die wel degelijk onder bewoners te vinden zijn:
Nu ben ik met een ludieke actie bezig, ik heb alleen nog geen tijd gehad om het te doen, maar ik heb het
plan opgesteld om via een kleine blaasband van de bewoners zelf ... met een megafoon ... dus bij elke
120
