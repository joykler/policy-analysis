betrokken wijken
In de wijkactieplannen die de gemeenten in ons onderzoek schreven, komen verschil-
lende doelstellingen rond het ondernemersklimaat en sociale stijging terug. Al zijn de
ambities niet strikt gegroepeerd onder de noemer wijkeconomie, vaak wordt wel gewezen
op de verwevenheid van doelstellingen rond bedrijvigheid en sociale stijging. In Schie-
dam Nieuwland (‘Een aandachtswijk op de goede weg’, Gemeente Schiedam 2007) is ‘leren en
werken in de wijk’ een van de vier clusters van doelstellingen die in de wijkplannen zijn
opgenomen. Specifieke doelstellingen waren versterking van de winkelgebieden, bevor-
dering van arbeidsmarktparticipatie en extra aandacht voor onderwijsvoorzieningen.
In het wijkactieplan voor de Kruiskamp in Amersfoort (Amersfoort Vernieuwt, Gemeente
Amersfoort 2008) kwamen soortgelijke doelstellingen terug. Naast ambities om onder-
nemerschap te stimuleren en de ‘detailhandelsstructuur’ te verbeteren (door het opknap-
pen van het winkelgebied), koesteren de partners in de wijk het voornemen sociale stij-
ging te bevorderen door brede scholen op te richten en meer mensen aan het werk te krij-
gen. Ook in de Amsterdamse wijken zijn doelen rond leren, werken en ondernemen opge-
nomen in de wijkplannen, waarbij concrete projecten en voorzieningen zijn opgezet
(Krachtige mensen Krachtige buurten Krachtige uitvoering, Gemeente Amsterdam 2007: 22-23; Pro-
gramma wijkaanpak Zuidoost, Gemeente Amsterdam 2010).
Het oprekken van de betekenis en reikwijdte van het begrip wijkeconomie tot meer dan
alleen bedrijven op de markt, heeft te maken met het feit dat problemen in stadswijken
sterk samenhangen en dat positieve resultaten op het terrein van bedrijvigheid deels
afhankelijk zijn van verbetering van de sociaal-economische positie van de bewoners en
vice versa. De gevoelde noodzaak om interventies in samenhang op te pakken en integraal
te werken, maakt het voor overheden en professionals belangrijk het terrein van de wijk-
economie breed te benaderen. Vanuit analytisch oogpunt is het echter nuttig een onder-
scheid te maken tussen enerzijds wat wij onder de wijkeconomie verstaan en hoe wij dat
begrip in ons onderzoek hebben opgevat, en anderzijds alle mogelijke interventies die
gemeenten hebben ingezet om het brede doel van ‘economische ontwikkeling’ en de
sociaal-economische emancipatie van de bewoners te bevorderen.
In navolging van economisch geografen kiezen wij voor een smalle definitie van het
begrip wijkeconomie. Wij verstaan hieronder de economische activiteiten van bedrijven
op de markt (Aalders et al. 2008: 13). In dit onderzoek richten wij ons op de ‘kleine’ econo-
mie in de woonwijken, dat betekent een focus op het ‘midden- en kleinbedrijf met min-
der dan 20 personen gevestigd in de woonwijk zelf’ (Bulterman et al. 2007: 129-130).
Een verdere aanscherping van onze onderzoeksgroep is het accent op de zichtbare retail
(levering van goederen en diensten aan de consument). Dat betekent dat wij hebben
gesproken met winkeliers, vertegenwoordigers van winkeliersverenigingen en
winkelstraatmanagers. Het was in het bestek van dit onderzoek ondoenlijk alle mogelijke
vormen van bedrijvigheid in de wijken te behandelen. De keuze voor de zichtbare retail is
gevoed door eerder onderzoek dat enerzijds liet zien dat de meer onzichtbare zakelijke
dienstverleners – denk bijvoorbeeld aan zzp’ers met kantoor aan huis – vaak wijkoverstij-
gende afzetmarkten en relaties hebben (Bulterman et al. 2007: 131) en vanuit hun werk
minder te maken hebben met de buurt (Risselada en Folmer 2012: 70), terwijl anderzijds
128
