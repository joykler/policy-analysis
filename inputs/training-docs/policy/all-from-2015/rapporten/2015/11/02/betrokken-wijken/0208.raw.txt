betrokken wijken
Minder representatie bij ‘praten’ dan bij ‘doen’
Een veel gehoorde klacht over bewonersplatforms is dat vaak alleen dezelfde gezichten
aan tafel zitten. Dat betekent dat een klein groepje mensen de boventoon voert. Boven-
dien heeft dat groepje in alle wijken ook een vergelijkbaar profiel. De zilveren kracht,
zoals het wel wordt aangeduid, blijft de drijvende factor. Witte mannen met grijze haren
zijn nog altijd gezichtsbepalend. Turkse, Marokkaanse, Surinaamse en Antilliaanse buurt-
genoten, die soms in de meerderheid zijn in de wijk, blijven op de achtergrond als het op
overleggen aankomt. Ander onderzoek bevestigt dit (Van de Wijdeven en Hendriks 2010).
Soms leidt dit tot verwondering van anderen. ‘Het is toch ook hun buurt?’, wordt wel
geroepen. Toch uiten veel buurtbewoners en professionals ook wel begrip. Het actieve
buurtwereldje kan wel wat gesloten overkomen met al die witte mensen, en de taal kan
een serieuze barrière zijn.
Deze geslotenheid lijkt vanzelfsprekender te zijn bij participatievormen die minder op
overleg zijn gericht. Van de Wijdeven (2012: 272) merkt op: ‘Bij de doe-initiatieven is het
beeld gedifferentieerder. Daar zie je – naast de (vaak blanke en wat oudere) ‘bekende
gezichten’ in de wijk die er natuurlijk óók zijn – ook regelmatig jongeren en allochtonen.’
Zoals uit onze beschrijving van de initiatieven al bleek kunnen we dit beeld zeker beamen.
Er zijn veel voorbeelden van wijkactiviteiten die een veel betere afspiegeling vormen van
de bevolkingssamenstelling in de wijk. Minder meedoen aan overleggen hoeft ook niet
per se voort te komen uit barrières als taal, ervaring en etniciteit. Er zijn ook andere
belemmeringen genoemd om aan dit soort overleggen deel te nemen. De voorzitter van
de winkeliersvereniging in Nieuwland merkt bijvoorbeeld op: ‘Dan gaat er te veel tijd zit-
ten in dat soort overleggen. Daar hebben we geen tijd voor. Ik heb een winkel en ik heb
ook een gezin. Ik ben 60 uur per week in de winkel en in die tijd ga ik het doen.’ Boven-
dien had hij een aantal keer meegemaakt dat bewoners vooral klaagden over rommel en
rondslingerende winkelwagentjes: ‘Maar dan krijg ik hem op mijn boterham. Dan wekt de
aanwezigheid van de winkeliersvereniging negativiteit op. Dat wil ik niet.’
Aan de ene kant is er iets voor te zeggen dat mensen de participatievormen zouden moe-
ten kunnen kiezen die bij ze passen. Van de andere kant blijft het problematisch als het
steeds dezelfde groepen zijn die niet vertegenwoordigd zijn in besluitvorming over de
wijk. In haar afscheidsrede aan de Universiteit van Amsterdam waarschuwde hoogleraar
Evelien Tonkens ervoor om de veelgeprezen ‘doe-democratie’ als alternatieve democratie
te beschouwen: ‘Het is in democratisch opzicht eerder goedgemutste machteloosheid. Zij
[buurtbewoners] beginnen die buurtmoestuin niet omdat zij hierin een nieuwe vorm van
democratie ontwaren maar vaker omdat zij hun geloof in deelname aan de democratie
verloren hebben’ (Tonkens 2014: 4).
De waarschuwing van Tonkens gaat niet over de facto uitsluiting van mensen met andere
etnische achtergronden van democratisch overleg. Wel kunnen we makkelijk een parallel
trekken met dat onderwerp, en een andere waarschuwing formuleren: we moeten niet te
makkelijk de doe-democratie opvoeren als een oplossing voor dit democratisch te tekort.
Die waarschuwing wordt in de bestudeerde wijken serieus genomen. Er zijn veel pogingen
om mensen die hun wortels buiten Nederland hebben ook te betrekken in het overleg-
208
