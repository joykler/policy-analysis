wijkeconomie en sociale stijging
van een sluitend aanbod van onderwijs en zorg voor kinderen. In de interviews is het nut
van deze maatregelen niet betwist, maar er zijn wel kanttekeningen geplaatst bij de uit-
voering van bestaande instrumenten of er werd gewezen op lacunes. Zo is gepleit voor
laagdrempelige coaching voor potentiÃ«le, maar onervaren ondernemers, maar ook voor
meer aanbod voor jongeren en structurele steun voor toeleiding naar de arbeidsmarkt.
Goede ervaringen zijn er opgedaan met het versterken van de voorzieningen rond brede
scholen en het adequate samenspel tussen organisaties en professionals uit verschillende
disciplines in de wijk. Uit die inspanningen komen ook weer nieuwe maatschappelijke
initiatieven voort waar bewoners en ondernemers bij betrokken zijn, zoals het kinder-
restaurant op een brede school in Nieuwland.
Integraal werken en de persoonlijke factor (vraag 2 en 3)
Er zijn verschillende vormen van integraal werken gevonden. Hiervoor werd al genoemd
dat overlast in winkelgebieden werd opgelost door een aanpak op meerdere fronten door
verschillende spelers tegelijk, waarbij niet alleen aandacht werd geschonken aan hand-
having (optreden door de politie), maar ook positieve aandacht uitging naar de overlast-
gevers (waarom ben je hier?). Een andere vorm van integraliteit is de totstandkoming van
werkrelaties tussen organisaties en professionals, zodat individuele bewoners (jong en
oud) in de wijk kunnen worden doorverwezen en overgedragen voor hulp en activering.
Daarnaast worden voorzieningen in meerdere levensdomeinen aangeboden, zoals het
samenhangende aanbod op brede scholen waar wordt ingezet op cognitieve, sociale en
motorische ontwikkeling door bijvoorbeeld een verlengde schooldag en extra sport- en
spelactiviteiten.
Het zijn niet alleen investeringen en werkverbanden die succesvolle interventies mogelijk
maken, maar ook de aanwezigheid van de juiste mensen op de juiste plaats. In de wijken
zijn we ondernemers, bewoners en professionals tegengekomen die belangrijk waren
voor het succes van interventies rond het winkelbestand en sociale stijging. Het zijn dra-
gende personen die bereid en in staat zijn om extra tijd en energie te steken in de winkel-
straat, de wijk of de bewoners. Professionals hebben vaak een dragende rol vanuit hun
functie en hun centrale positie in de wijk. Sommigen zijn in staat die rol uit te bouwen
door de ruimte die ze van hun organisatie of leidinggevende krijgen om te doen wat naar
hun mening nodig is. Dragende personen zijn vaak mensen die in meerdere netwerken
actief zijn en kundig kunnen schakelen tussen de verschillende werelden. Voorbeelden
zijn de ondernemers die zich zowel met bewonersinitiatieven en collega-ondernemers als
met de gemeente en andere instanties verbinden, maar ook professionals die voor ver-
schillende doelgroepen in de wijk benaderbaar zijn en weten in te spelen op hun behoef-
ten door met behulp van connecties nieuwe initiatieven van de grond te tillen.
Permanente investeringen
Over het algemeen is er waardering voor de instrumenten die zijn ingezet voor bevorde-
ring van de wijkeconomie en sociale stijging. Soms worden die door de respondenten
direct in verband gebracht met de 40-wijkenaanpak, maar soms verwijzen ze verder terug,
