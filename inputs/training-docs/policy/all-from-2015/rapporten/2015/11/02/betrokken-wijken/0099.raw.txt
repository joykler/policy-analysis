veilig , schoon en ongeschonden
Ook lijkt men te beseffen dat de subjectieve veiligheid een geheel eigen leven kan leiden,
los van de objectieve situatie: behalve inbraken en berovingen – waarvan bewoners in
meer of mindere mate iets meekrijgen – zijn het heel zichtbare signalen waaraan mensen
hun beeld van de veiligheid kunnen ontlenen. ‘Aangezien het veiligheidsgevoel verbon-
den is met het straatbeeld, werd ook werk gemaakt van zaken als losliggende stoeptegels
en dergelijke’ (professional Slotervaart). Als de zware criminaliteit wel degelijk is aange-
pakt, maar het zwerfvuil bijvoorbeeld alsnog niet tijdig wordt opgeruimd, jongeren luid-
ruchtig samenkomen of mensen nog altijd anoniem samenleven, kan de lokale subjec-
tieve onveiligheid onverminderd worden gevoed (Elchardus et al. 2008; Oppelaar en
Wittebrood 2006; Pleysier 2010; Skogan en Maxfield 1981). Dat maakt gevoelens van veilig-
heid ‘moeilijk te beheersen’ (gemeenteprofessional Nieuwland). Toch vonden wij de
onveiligheidsgevoelens die volgens professionals kennelijk nog uit de lokale cijfers spre-
ken, niet terug onder de geïnterviewde bewoners in Kruiskamp, Bijlmer en Slotervaart.
Niet alleen zien zij de veiligheid dus toenemen; zelf voelen zij zich naar eigen zeggen ook
veilig.
Bij subjectieve veiligheid moeten we een onderscheid maken tussen de mate waarin men-
sen zelf soms bang zijn voor criminaliteit als zij zich in de wijk begeven (gevoel) en hun
inschatting van de veiligheidssituatie (perceptie). In Kruiskamp, Bijlmer en Slotervaart
pakken beide positief uit. Het verschil tussen Nieuwland en de andere drie wijken blijkt
zich dan grotendeels te beperken tot de perceptie van veiligheid, zoals deze bleek uit eer-
der geciteerde oordelen over de veiligheidsontwikkeling. Zodra bewoners van Nieuwland
over hun éigen gevoelens van onveiligheid spreken, dan relativeren zij, net als in de
andere wijken het geval is, met uitzondering van de senioren. Net als in de andere wijken
voelt men zich niet of nauwelijks onveilig, wat niet wil zeggen dat men het dus ook veilig
vindt. Wel verplaatsen mensen zich in de gevoelens van ouderen, en zijn ze (net als elders)
bezorgd over de veiligheid van hun kinderen; maar ook in Nieuwland is men dus niet
bang voor zichzelf, zoals blijkt uit de volgende dialoog met drie moeders:
A: Ik voel me veilig in de wijk. Maar dat komt ook omdat mij nooit iets is overkomen.
B: Wij zijn ook niet kwetsbaar, we zijn niet oud, we lopen niet mank. Dan ben je niet bang. Mijn moeder
is wel bang soms. Je eigen beleving heeft daar heel veel mee te maken. [...]
A: We voelen ons veilig.
C: Vergis je niet [A], we wonen al lang in de wijk en wij bouwen weerstand op. [...]
B: Laatst was er iemand op het Schuttersveld gestoken in het gezicht, op de galerij waar mijn moeder
woont. Ging over drugs. […] Ik voel me dan nog steeds niet onveilig, het is gewoonte.
C: Ik kan niet zeggen ik voel me veilig of onveilig. Op een gegeven moment is het vanzelfsprekend. Je
weet dat die dingen er zijn. En je moet je draai daarin vinden. Enerzijds bouw je weerstand op, ander-
zijds ga je je daarop instellen: je moet daar en daarop nog meer opletten. [...]
A: Je lichaam herkent het niet meer als dreiging.
C: Je past je aan, er is geen beginnen aan. (bewoners en vrijwilligers Nieuwland)
99
