wonen : herstructurering en verkoop
Het flatgebouw is in drieën gedeeld met de bedoeling een deel huur te laten, een deel huur of koop
afhankelijk van hoe de vraag zich ontwikkelen zou, en dit deel verkopen, maar dat is niet gelukt.
De kopers in dit deel zijn nog altijd in de minderheid. Als het goed zou lopen zouden ook de andere twee
delen verkocht worden, maar zo ver is het niet gekomen.
I: Voelt het anders om eigenaar te zijn?
… [denkt even] Nee, ik heb het toch zuiver gedaan om goedkoper te gaan wonen. Anders was ik hier ook
niet gebleven. Ik heb nu zelfs een beetje een minderheidsgevoel.
Deze redenering kan duiden op een omgekeerde relatie (die ook bleek uit analyses in bij-
1
lage A) : huurders durven het aan om te kopen omdat ze de buurt goed genoeg vinden.
Eerdere, quasi-experimentele onderzoeken sluiten die richting van causaliteit ook niet
helemaal uit. In het onderzoek De baat op straat (Marlet et al. 2009) werd de verkoop in de
periode van 1997 tot en met 2007 vergeleken met overlast en onveiligheid tussen de jaren
2000 en 2008, waarbij met een vertraging werd gerekend en gekeken werd naar een effect
op de leefbaarheid twee jaar na verkoop. Dit met als doel de kip-eikwestie op te lossen.
Verkoop ging samen met een gunstige leefbaarheidstrend, maar daarmee is het laatste
woord over de causaliteit nog niet gezegd. Er werd weliswaar veel verkocht in aandachts-
wijken en niet alleen in de ‘betere’ huurwijken, maar dat laat onverlet dat de corporaties
een neus kunnen hebben voor buurten of complexen waar de kans op succesvolle ver-
koop het grootst is.
Permentier et al. (2013) vonden dat verkopen in de jaren 1999 tot en met 2006 vooral in
wat betere wijken plaatsvonden en in de latere jaren (2007 tot en met 2010) meer in
aandachtswijken. In de aandachtswijken waren de effecten vervolgens minder gunstig dan
in eerdere jaren in de andere wijken. Vooral het effect op de sociale cohesie in de wijk
verliep in die latere jaren minder gunstig dan voordien in de ‘betere’ wijken. Ons onder-
zoek lijkt dit beeld wel te bevestigen, hoewel we het fenomeen verkoop niet zo veel aan-
troffen. In Slotervaart is vooral in de beginjaren 2000 veel verkocht, dus vóór de crisis en
geconcentreerd in buurten. In Kruiskamp leven plannen voor verkoop maar is het echt
zoeken naar buurten waar dit reëel is, volgens medewerkers van twee verschillende
woningcorporaties:
A: Door verkoop ontstaat er een mix van verschillende inkomensgroepen en verdunnen problemen
deels. Maar het is ook om geld te cashen om elders te investeren in woningverbetering en nieuwbouw.
B: De mensen die hier zullen kopen zijn ook niet het sterkste publiek, schat ik zo.
De bevindingen lijken al met al betrekkelijk neutraal uit te pakken voor de leefbaarheid.
Wind (2014) legt in zijn onderzoek naar effecten van de verkoop van sociale huur-
woningen een verband tussen verkoop en de ontwikkeling van het zogenaamde buurt-
kapitaal, een combinatie van sociale status van de buurt, binding en sociale controle.
Het verband blijkt soms positief (verkoop gaat samen met toename van het buurt-
kapitaal), maar even vaak negatief. Verdiepend onderzoek in twee wijken liet zien dat ver-
koop de binding minder maakte als het statuscontrast tussen huurders en kopers groot
was. De kans daarop is aanzienlijk groter als niet aan zittende huurders verkocht wordt,
91
