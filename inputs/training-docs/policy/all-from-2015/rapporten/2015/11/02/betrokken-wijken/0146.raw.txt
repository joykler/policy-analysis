betrokken wijken
De strategie om winkelcentra, -pleinen en -straten zo goed mogelijk te laten functioneren
gaat wel ten koste van meer verspreide winkels, die ooit als ogen en oren van de buurt
gedacht waren. Aan dat laatste is nog wel behoefte, net als aan wat levendigheid, maar de
gemeenten zijn terughoudend met vergunningen in dergelijke verspreide winkelpanden,
om de centra te beschermen. Andere gegadigden dan detailhandelaren zijn moeilijk te
vinden voor de verspreide panden.
Instrumenten en hun effect (vraag 1)
Er zijn verschillende instrumenten ingezet om de situatie rond winkelgebieden te verbete-
ren. Deze inzet, zoals het aanstellen van een winkelstraatmanager of het starten van een
traject Keurmerk Veilig Ondernemen, zorgde voor open communicatiekanalen en betere
samenwerking tussen ondernemers, gemeenten en andere spelers in de wijk, waardoor
problemen konden worden geanalyseerd en opgelost en de situatie voor ondernemers en
bewoners verbeterde. Een ander element van een succesvolle aanpak waren aanvullende
maatregelen, zoals de inzet van straatcoaches voor hangjongeren of het bieden van
onderdak en begeleiding aan leden van overlastgevende groepen op andere plekken in de
wijk. Dit samenspel aan maatregelen vanuit verschillende disciplines (de integrale aanpak
van de overlast) was mogelijk doordat er financiÃ«le (investeringen) en organisatorische
(menskracht) ruimte beschikbaar was.
Betrokkenheid van ondernemers (vraag 3 en 4)
Ondernemers spelen een belangrijk rol in de aanpak van problemen in een winkelgebied.
Onderlinge samenwerking tussen ondernemers is belangrijk om zaken aan te kunnen
pakken die voor het hele winkelgebied gelden. Met of zonder ondersteuning van een
winkelstraatmanager moeten ze contacten met de gemeente en andere partijen in de wijk
onderhouden om problemen aan te kaarten en op te lossen. Het onderzoek toont het
belang van de aanwezigheid van ondernemers die zich kunnen en willen inzetten voor de
collectieve belangen van het winkelgebied (de persoonlijke factor). Tegelijk laat het ook
de kwetsbare kant zien van de inzet voor winkelgebieden: bij het wegvallen van een
enkele dragende ondernemer kan de aandacht voor collectieve doelen onmiddellijk ver-
slappen.
Verder vonden we bevestiging van buurtbetrokkenheid en sociale betrokkenheid van
ondernemers. Onder ondernemers troffen we vaak doeners aan met veel energie, durf en
het hart op de goede plek. Vooral ondernemers die al lang in de wijk wonen of gevestigd
zijn, tonen zich betrokken bij de wijk en het winkelgebied. We leerden dat een aantal van
hen deels uit pragmatisme (reiskosten beperken), deels uit idealisme mensen uit de wijk
in dienst neemt, stageplekken aanbiedt en soms ook betrokken is bij hulpinitiatieven in
de buurt.
Inzet voor sociale stijging (vraag 1)
In de wijken is ook ingezet op het bevorderen van sociale stijging door het stimuleren van
ondernemerschap, het aanbieden van werkgelegenheidsprojecten en het ontwikkelen
146
