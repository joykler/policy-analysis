samenvatting
oriteiten te stellen als het gaat om publiek gefinancierde ontmoetingsactiviteiten; dat
bewoners soms teveel gepamperd werden doordat er van alles voor hen geregeld werd.
Criteria die respondenten noemen om prioriteiten te stellen zijn: het (burger)initiatief
moet niet te particulier zijn; het moet verschillende bevolkingsgroepen iets bieden en
liefst ook met elkaar in contact brengen. Een andere gedachte is dat structurele noden en
problemen onder de bevolking de prioriteit zouden moeten hebben boven meer feeste-
lijke initiatieven en dat aanhoudende aandacht de voorkeur heeft boven steeds wisse-
lende projecten.
Kunnen bewoners zelf activiteiten en voorzieningen organiseren? Dat blijkt soms heel
goed en soms niet te lukken, terwijl in veel gevallen een steuntje in de rug gewenst is: een
subtiele ondersteuning op afstand, door iemand van welzijnswerk bijvoorbeeld. Dit om
het moreel te steunen, om eventuele administratieve hobbels te nemen en om de onder-
linge verhoudingen zo nodig goed te helpen houden. Zelfbeheer blijkt kwetsbaar voor
subtiele vormen van parochialisering van de voorziening door de meest dominante groep
(‘Dat doen wij hier altijd zo.’) en vergt om die reden een – weliswaar beperkte – inbreng
van een buitenstaander met een professioneel niveau. Dit sluit aan bij bevindingen van
onder meer Specht en Van der Zwaard (2015) en Tonkens (2014).
Vrijwilligers met de kwaliteiten van professionals; ze bestaan, zo laten Specht en Van der
Zwaard (2015) zien in hun boek over de Leeszaal in Rotterdam. Twee academisch
geschoolde vrijwilligers nemen daar de leiding. Ook wij troffen bewoners die soms beter
werk leveren dan betaalde functionarissen, of die een bevolkingsgroep weten te bereiken
waartoe anderen moeilijk toegang vinden. Maar dat mag niet tot overspannen verwach-
tingen leiden over wat vrijwilligers kunnen bijdragen. Een deel van de bewoners voelt zich
niet competent, zodat sommige functies niet vervuld worden. De Kruiskampse Buiten-
kasten zijn daarvan een voorbeeld; deze speelgoeduitleen, tevens trefpunt voor moeders,
kan daarom maar beperkt open zijn. Vrijwilligers die wel de competenties hebben, staan
vaak ook onder druk om betaald aan het werk te komen. Sommigen weten hun inspan-
ningen met succes te laten vergoeden, anderen zoeken vrijwilligerswerk op strategische
posities in de hoop door te stromen naar betaald werk. Dat wordt lastig naarmate meer
banen in het welzijns- en hulpverleningsdomein naar de vrijwilligerssfeer worden gescho-
ven. Bij diverse bewoners was er verontwaardiging over het wegsturen van vakkrachten in
de wijk. Zoals een Kruiskamper het zei: ‘Bestaat er dan niks tussen pamperen en zoek het
zelf maar uit?’ Dergelijke praktijken brengen soms ook de vrijwilligers en de bemiddelaars
van vrijwilligers in verlegenheid. De nobele vrijwilliger kan voor zijn ontslagen buurtge-
noot een broodrover worden.
Decentralisaties in sociaal domein lokken hulpvraag uit
– Lokale aanwezigheid van een Wijkondersteuningsteam kan dusdanig drempel-
verlagend werken voor hulpvragen, dat preventie van (escalatie van) problemen onder
druk staat omdat de hulpvragen flink zijn toegenomen. Decentralisatie vergt daarom
eerder meer dan minder middelen.
21
