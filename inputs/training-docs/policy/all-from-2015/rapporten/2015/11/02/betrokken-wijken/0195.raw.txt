bewoners aan zet
bewonersbedrijf Kruiskamp Onderneemt) en het vragen van ledenbijdragen (zoals bij de
speeltuinvereniging). Veel initiatieven lijken echter nog weinig in staat te zijn om op
eigen kracht publieke behoeften van een langdurig antwoord te voorzien (Igalla en
Van Meerkerk 2015).
Corporaties, gemeenten en welzijnsinstellingen bevinden zich in een zoek- en leerproces.
Voor professionals in de wijken zijn leidende vragen in deze zoektocht: hoe bereik je dat
wat bewoners willen en belangrijk vinden ook kan? Hoe kunnen we continueren wat nu is
opgebouwd door professionals, wanneer die vertrekken? Hoe kunnen we de kracht van
burgers zelf laten spreken? Hoe kunnen we een organisatiestructuur bedenken waarin
bewoners zijn georganiseerd en waarin we verbinding kunnen leggen tussen projecten en
activiteiten? De manieren waarop professionals hiermee omgaan op het moment van
interviewen laat een aantal overeenkomsten zien tussen de wijken.
Twee kernwoorden vormen de invalshoek voor de omgang van professionals met bewo-
ners, namelijk: vraaggericht en faciliteren. Vraaggericht werken houdt in dat profes-
sionals vanuit de ideeën en het initiatief van burgers werken en niet meer zelf initiatieven
aanbieden. Mocht er een wens zijn voor een bepaalde activiteit vanuit bewoners, dan is
het de bedoeling dat ze met eigen plannen komen om het te realiseren. Professionals,
hier komt het tweede kernwoord, faciliteren daarbij waar nodig. Op de vraag wat dit facili-
teren inhoudt, antwoordt een respondent:
Je moet het initiatief wel bij de burger laten en alleen faciliterend optreden, bijvoorbeeld meedenken,
jouw contacten benutten, zorgen dat ze ruimte hebben. (coördinator Wijkondersteuningsteam
Nieuwland)
Ondersteunen, het liefst zonder dat er financiële middelen aan te pas komen, en ‘zonder
dat het initiatief wordt overgenomen door de gemeente’ (ambtenaar Werk en Inkomen,
Nieuwland). Het ter beschikking stellen van vastgoed wanneer sociale baten aannemelijk
kunnen worden gemaakt, is ook een manier van faciliteren. Leegstand inruilen voor
initiatieven uit de wijk biedt opbrengsten voor een gemeente in het kader van wijk-
ontwikkeling. Tegelijkertijd geven professionals aan dat het niet gemakkelijk is, de
opdracht om de eigen kracht van burgers te vinden en verder meer op de achtergrond te
blijven. Op de vraag of het lukt om burgers zelf dingen te laten oppakken, zeggen mede-
werkers van de Buitenkasten:
A: Met ondersteuning, ik bedoel: je blijft wel een ondersteunende factor.
B: Je blijft wel de persoon waar op teruggevallen kan worden. Maar op zich gaat dat aardig. (mede-
werkers Buitenkasten Kruiskamp)
Bij sommige initiatieven is de aanwezigheid van een professional gewenst en nodig om
activiteiten te coördineren en zodat bewoners zich niet terugtrekken. In Kruiskamp zagen
wij dit terug. Ook in Nieuwland hoorden wij soortgelijke geluiden. Er is behoefte aan een
professional die:
