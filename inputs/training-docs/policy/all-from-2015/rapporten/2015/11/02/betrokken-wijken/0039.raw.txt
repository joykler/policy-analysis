narratieve tour
synergie te zoeken in de aanpak van die problemen. Dat gebeurt weer door over de gren-
zen van de eigen discipline of organisatie heen te kijken. We zoeken in dit onderzoek
vooral naar de ‘moraal van integraal’. Waar is dit over de eigen grenzen kijken succesvol
gebleken en in hoeverre kleven er eventueel bezwaren aan?
3 Welke rol speelt de persoonlijke factor onder bestuurders, uitvoerende professionals, bewoners en
ondernemers bij het verbeteren van leefbaarheid? Welke competenties leveren meerwaarde op?
Wat maakte de persoonlijke factor wel of niet succesvol?
Ook de rol van de persoonlijke factor, ook wel best persons genoemd, heeft de bijzondere
belangstelling van het ministerie van bzk. Het liet in 2012 onderzoek doen naar de beteke-
nis van best persons voor Nederlandse achterstandswijken. Daar werden professionals (en
enkele bewoners) getraceerd en beschreven, die in de onderzochte jaren in gunstige zin
onderscheidend optraden en zodoende een en ander in beweging zetten of teweegbrach-
ten. Deze thematiek bleek aan de hand van meestal eenmalige gesprekken met een flink
aantal mensen lastig te benaderen. Men slaat zichzelf niet zo snel op de borst, maar kan
eventueel mensen uit het netwerk nomineren. Dat laatste gebeurde ook wel. We besteden
aandacht aan welke mensen naar voren worden geschoven, wanneer, door wie en
waarom. Zodoende kunnen we deze thematiek op een wat andere manier belichten, met
een langer lopend tijdsperspectief (we kijken niet enkele jaren, maar blikken waar
mogelijk vijftien jaar terug). Wie vallen nú op en aan wie denkt men terug?
4 Op welke manieren worden bewoners en ondernemers betrokken bij het beleid en met welk resultaat?
In hoeverre dragen hun eigen initiatieven bij aan de leefbaarheid van hun wijk?
Deze vraag is verbonden met de omslag binnen het 40-wijkenbeleid naar een aanpak
waarin de bewoners toenemend vanuit hun belevingswereld de problemen moeten agen-
deren en deels ook oplossen of daar in elk geval regie in voeren. De betrokkenheid vari-
eert van ‘onbevlekte burgerinitiatieven’, via betrokken worden en een handje meehelpen,
tot niks doen voor de wijk of het algemeen belang. Aan de andere kant van het spectrum
zou nog overlastgevend of zelfs crimineel gedrag onderscheiden kunnen worden, maar
dat hebben we in ons onderzoek niet onder betrokkenheid geschaard. We kijken louter
naar bijdragen die overwegend als opbouwend worden gezien (ook door medebewoners).
5 Welke ervaringen zijn leerzaam voor de decentralisaties in het sociale domein?
Zoals hiervoor werd geschetst is de context waarin gewerkt moet worden sterk veranderd,
vooral in de zin dat gemeenten zorgtaken hebben overgenomen van het rijk terwijl de
(semi)publieke middelen zijn afgenomen en er meer verwacht wordt van de eigen kracht
van bewoners. Hoe kijkt men daar lokaal tegenaan en welke problemen komt men tegen?
39
