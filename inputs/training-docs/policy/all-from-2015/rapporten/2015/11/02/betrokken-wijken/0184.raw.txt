betrokken wijken
Ten eerste is de ervaring dat, in elk geval in eerste instantie (en in Nieuwland duurt dat
dan al ruim twee jaar), de hulpvraag flink toenam. De nabijheid speelt daarin een rol en
het gemak waarmee men nog eens terug kan komen. Waar de professionals bij de achter-
de-voordeur-gesprekken het initiatief hadden, een aantal adressen selecteerden en daar in
een zelf gekozen tempo werk van maakten, kunnen de hulpverleners nu niet zelf doseren
en voelen zich overvraagd.
Tegelijkertijd hebben professionals en bewoners de indruk dat er evengoed nog drempels
zijn om binnen te lopen. Daarbij spelen angst of schaamte, onbekendheid met het adres
of het ontbreken van herkenbare medewerkers, bijvoorbeeld met dezelfde culturele ach-
tergrond. In een team van generalisten is dit laatste te ondervangen bij de keuze van per-
soneel. Vanuit de adressen waar de burgers vanzelf komen, zoals huisartsen, scholen,
kerken of moskeeën, zal de doorverwijzing goed op orde moeten zijn, terwijl het onder-
steuningsteam de vraag vervolgens ook aan moeten kunnen wat betreft werklast en
kunde.
Een derde knelpunt is het beperkte mandaat van de generalistische frontoffice-agenten.
De hulpverlening loopt nog weleens spaak als er tweedelijnshulp moet worden ingescha-
keld, waarvoor indicaties gelden. Ondanks de verzameling van hulpverleners achter één
loket blijken ze in de praktijk weinig tijd te hebben om van elkaar te leren. De backoffice
functioneert daardoor nog niet optimaal.
Ten vierde is er twijfel over de mogelijke bijdrage vanuit de eigen netwerken van de hulp-
vragers en vraagt men zich af of de mensen in dat netwerk wel de competenties hebben
om te kunnen ondersteunen, als er al een netwerk is. Er zijn wel positieve ervaringen
opgedaan rond informatieve groepsbijeenkomsten van lotgenoten, over opvoeding,
medicijngebruik en andere zaken. Daar wordt echter juist niet op het netwerk van de
betrokkenen geleund, maar kunnen mensen met sluimerende hulpvragen tamelijk laag-
drempelig terecht bij ervaringsdeskundigen van buiten het eigen netwerk. Dit is meestal
niet kosteloos, al was het maar omdat iemand de bijeenkomsten moet organiseren, een
locatie moet regelen en daarbij vaak ook nog een deskundige laat komen (zie hoofd-
stuk 7).
Ten slotte is, om de cirkel richting ontmoeten rond te maken, vastgesteld dat een grotere
zelfredzaamheid, onderling hulpbetoon van (groepen) burgers en vroegtijdige probleem-
signalering gebaat zijn bij het onderhouden van de sociale infrastructuur in de wijk, de
zogenoemde nulde lijn, laagdrempelige ontmoetingsplaatsen en activiteiten. Juist daarop
wordt nu sterk gekort.
