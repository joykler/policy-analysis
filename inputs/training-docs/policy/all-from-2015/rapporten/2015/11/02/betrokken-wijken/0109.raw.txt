veilig , schoon en ongeschonden
eigenschappen. Negeert of onderdrukt de samenleving de ongewenste gedragingen, of
erkent en kanaliseert ze deze? Erkenning wordt door veel geïnterviewden, professionals
en (actieve) bewoners als voorkeursstrategie beschreven. Erkenning blijkt niet alleen uit
het bieden van een fysieke plek waar de jongeren niemand in de weg zitten, maar ook uit
de manier waarop met ze wordt gecommuniceerd. We zagen eerder al dat de actievere
bewoners wensten dat hun medebewoners eens wat vaker normaal op de jongeren af zou-
den stappen of ze zouden groeten. Ook professionals geloven dat het loont om jongeren
vanuit hun eigen belevingswereld aan te spreken: ‘In dit deel van de wijk helpt Ara Cora
erg omdat ze de jongeren in hun eigen taal, taal van de straat, kunnen aanspreken.
Zodoende is er eigenlijk geen overlast meer’ (professional Slotervaart). Vanuit dit idee van
peers of rolmodellen die met natuurlijk gezag respect afdwingen, zijn ook de straatcoaches
her en der in het land geïntroduceerd. In zekere mate geldt dat ook voor buurtvaders, al
zijn dit geen peers. Wel hoopt men in Kruiskamp jongere buurtvaders te werven onder de
gekalmeerde probleemjongeren van weleer. In Nieuwland wordt met weemoed gespro-
ken over het project Opboxen, waarin probleemjongeren in contact werden gebracht met
jongeren met wie het goed ging. Jongeren uit de eerste groep werden later zelf actief in de
wijk, maar het project moest stoppen toen de sportschool failliet ging. Professionals
geven aan er baat bij te hebben als er onder hun samenwerkingspartners, van jongeren-
werkers tot wijkagenten, mensen zijn die zich op basis van hun eigen achtergrond in de
jongeren kunnen verplaatsen en ze op de juiste toon aanspreken. Een wijkprofessional in
Slotervaart zegt over de huidige bestuursstijl van ‘overleggen en aanspreken’: ‘Als ik met
een politieman loop, zie je niet dat mensen hun hoofd wegdraaien. De sfeer is niet ver-
keerd.’
Over het organiseren van recreatieve activiteiten voor jongeren zijn de meningen ver-
deeld. Men is het erover eens dat er voor jongeren wat te doen moet zijn, om verveling op
straat te voorkomen en ze tegelijk begeleiding te bieden. Betrokken professionals zijn
hierover doorgaans optimistisch, maar buitenstaanders brengen ertegenin dat het niet
altijd de probleemjongeren zijn die op deze activiteiten afkomen en de eigenlijke doel-
groep dus onvoldoende wordt bereikt.
In feite geldt deze mogelijke tekortkoming voor alle sociale interventies: men kan wat
‘met jongens die willen; niet als ze ontspoord zijn’ (professional Nieuwland). In deze
grondhouding zien we weinig verschillen tussen de onderzoekswijken. Wel valt Sloter-
vaart op door de grote beleidsinvestering in jongeren, wat eenvoudig kan worden ver-
klaard door het feit dat risicojeugd ook de kern van de wijkproblematiek raakt. Alle wijken
zoeken naar wegen om binnen grenzen ruimte en erkenning te geven aan de jongeren.
In veel gevallen kunnen vanuit de evaluatieliteratuur kritische kanttekeningen bij de
effectiviteit van concrete projecten worden geplaatst, of het nu om sportactiviteiten,
buurtcoaches of buurtvaders gaat. De projecten zijn niet altijd effectief om criminaliteit te
reduceren, soms omdat activiteiten niet de juiste doelgroep bereiken, soms omdat er te
weinig toezicht en begeleiding bij de activiteiten is georganiseerd, soms omdat door vrij-
willige peers te zachtaardig tegen het probleemgedrag wordt opgetreden, soms omdat
betaalde peers toch te zeer als verlengstuk van de politie worden gezien. Kortom, resulta-
109
