betrokken wijken
‘Ze hebben een hele goede naam’, aldus de wijkcoördinator. Het is een burgerinitiatief
geweest van een bewoner die zelf als jongere lastig was.
Nadat de jongeren zich hebben aangemeld bij Ara Cora, vindt er een intake plaats en wor-
den belemmeringen in kaart gebracht en een persoonlijk ontwikkelingsplan gemaakt.
Voor hun sportdeelname en persoonlijke begeleiding leveren de jongen tegenprestaties
in de lokale gemeenschap, zoals huiswerkbegeleiding aan andere jongeren, prikacties en
het bedenken en uitvoeren van activiteiten voor meer sociale binding in de buurt.
De doelstellingen van dit aansprekende initiatief zijn meervoudig: de jongeren vooruit-
helpen en ook de buurt, door de jongeren constructief te laten optreden. We kunnen niet
hardmaken dat het initiatief vruchten afwerpt, maar kregen wel die indruk. Een informant
uit de Jacob Geelbuurt, van de Marokkaanse Ouderen Salon (mos), meende dat het aantal
jongeren in de buurt was afgenomen, omdat er minder problemen zijn de laatste jaren.
Eerder zagen we dat dit aantal juist flink toenam, ook in de aangrenzende buurten. Of de
jeugd vanzelf constructiever is geworden (wat ook is opgemerkt …) of dat organisaties als
Ara Cora en mos een doorslaggevende rol spelen, laat zich niet ondubbelzinnig vast-
stellen.
Ook in de Bijlmer is een sportinitiatief als burgerinitiatief gestart, de K-zone, inmiddels
gesponsord door het stadsdeel.
Sport en spel, samenvattend
Al met al is op sportgebied in lijn met het landelijk beleid sinds 2007 flink in de wijken
geïnvesteerd, zowel in fysieke voorzieningen als in begeleiding bij activiteiten. De sport
dient een hoger doel: gezonde burgers, te beginnen bij de jeugd. Een tweede doel is ont-
moeten en verbinden van buurtbewoners. Deze inspanningen hebben wel spin-off voor
leefbaarheid en veiligheid doordat de sporters van de straat zijn en beter in hun vel
komen te zitten. Maar de baten zijn toch vooral te verwachten in termen van fitness,
gezondheid en welbevinden van de sporters.
Het is mogelijk dat door de verbeterde leefbaarheid en veiligheid van pleinen in de wijken
de urgentie om met name jeugd op de nieuwe aangelegde locaties te begeleiden, is afge-
nomen. Dit neemt niet weg dat zowel de initiatieven voor kinderen, zoals in Schiedam
Nieuwland, als die voor jongeren zoals in Overtoomse Veld in Slotervaart, veelbelovend
zijn en bij voorkeur niet jaar na jaar bevochten zouden moeten worden. Bij het trainen
van sportcoaches, ook een succesvol project in Schiedam Nieuwland, is de vraag of er vol-
doende doorstroommogelijkheden onder de sportcoaches zijn, of dat dit type werk gelei-
delijk naar het vrijwilligersdomein verhuist. De kracht van dit initiatief zit in de verbin-
ding tussen onderwijs en sportverenigingen, en in de benutting van bestaande, nabije
sportaccommodatie.
160
