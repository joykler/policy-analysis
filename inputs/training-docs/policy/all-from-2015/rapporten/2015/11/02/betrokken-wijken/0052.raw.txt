betrokken wijken
wijken. Cijfers voor Kruiskamp zijn overigens weinig solide wegens een klein aantal res-
pondenten in de wijk.
In Nieuwland zijn leefbaarheids- en criminaliteitsproblemen in de periode
2005/’06-2011/’12 volgens deze landelijke gegevens toegenomen, terwijl ze in de andere
onderzoekswijken afnamen. Volgens de in bijlage A beschreven leefbaarheidsindicatoren
was de ontwikkeling in Nieuwland-West beneden verwachting. Dat was voor ons een
reden Nieuwland te kiezen, om te zien of er in het interventierepertoire of in het Schie-
damse aanknopingspunten te vinden zijn voor een afwijkende ontwikkeling.
Overigens laten de statistieken van de gemeente Schiedam zelf een positievere trend zien
(zie Gemeente Schiedam 2015, Nieuwland in Cijfers 2014). Hoewel het veiligheidsgevoel vol-
gens enquêtes niet verbeterde, namen volgens registratiegegevens de inbraken in aantal
af sinds 2005, net als de gemelde geweldsdelicten en de melding van klachten over de
openbare ruimte. Worden de registratiegegevens en de enquêtegegevens even zwaar
gewogen, dan beweegt de zo geconstrueerde eigen ‘veiligheidsindex’ in Nieuwland zich
juist gunstig en in de richting van het Schiedamse gemiddelde.
In Kruiskamp kloppen de dynamische indicatoren in tabel 2.4 wel met lokale cijfers op
basis van eigen indicatoren (Wijkatlas Kruiskamp/Koppel (Gemeente Amersfoort 2012a); bij-
lage bij de Wijkagenda Kruiskamp/Koppel (Gemeente Amersfoort 2012b): leefbaarheids- en cri-
minaliteitsproblemen namen af.
Dat gold ook voor leefbaarheidsproblemen in Slotervaart en Bijlmer-Oost. Als leefbaar-
heidsindicator gebruikt de gemeente Amsterdam de tevredenheid met de buurt en die
steeg in beide wijken. In Bijlmer-Oost (E-, G- en K-buurt) steeg ze gestaag van rapportcijfer
5,7 in 2001 tot 7,1 in 2013. In Slotervaart-Noord ging het van 6,7 naar 7,1; ook gestaag, maar
minder sterk dan in Bijlmer-Oost. De meer vernieuwde buurt naast Slotervaart, Over-
toomse Veld, liet ook een stijging zien van de tevredenheid met de buurt, van 5,3 naar 6,2.
Met name de Bijlmer (ook Oost) maakte een grote inhaalslag op het thema veiligheid
(Gemeente Amsterdam, Wonen in Amsterdam 2013).
52
