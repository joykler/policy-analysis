Melding en registratie incidenten geweldgebruik 
Functionarissen zijn bekend met de procedures rondom het melden van geweldgebruik. Als zij of hun meerdere een 
geweldsrapportage hebben moeten opmaken, dan wordt hier altijd terugkoppeling op gegeven. Sinds er over het 
complex een net is gespannen om het binnen gooien van contrabande tegen te gaan, nemen respondenten een daling 
van geweld en geweldgebruik waar. Ook het gebruik van voet- en koppelboeien tijdens gedetineerdenvervoer draagt 
volgens betrokkenen bij aan een daling van (de toepassing van) geweld. De Raad heeft er kennis van genomen dat het 
gebruik van voetboeien niet onder de Geweldsinstructie BES valt. Het gebruik van de broekstok als alternatief stuit 
volgens de leiding van JICN echter op praktische bezwaren. De Raad pleit ervoor dat de JICN en DJI hier zo snel mogelijk 
duidelijkheid in verschaffen en passende maatregelen treffen.  
Opslag en inspectie geweldsmiddelen 
Ten aanzien van de opslag en inspectie van geweldsmiddelen is een functionaris aangewezen die de wapens registreert 
en inspecteert. De vuurwapens worden enkel uitgegeven bij gedetineerdenvervoer. Dit gebeurt altijd door de 
leidinggevende.  
Gedetineerdenvervoer 
De JICN op Bonaire is tevens verantwoordelijk voor gedetineerdenvervoer. Echter, respondenten geven aan dat zij niet 
over de juiste middelen beschikken om hoog risico transportbewegingen op een zo veilig mogelijke wijze plaats te laten 
vinden. De wijze waarop het gedetineerdenvervoer is vormgegeven staat volgens betrokkenen momenteel niet in 
verhouding tot de gevaarzetting op het eiland. Dit kan tot onwenselijk risicovolle situaties leiden voor gedetineerden en 
functionarissen van de JICN. 
 
 
 
 
 
 
 
 
 
 
11
