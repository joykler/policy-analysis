betrokken wijken
-tijdstippen inderdaad vaak potentiële daders ontmoedigt en de veiligheidsbeleving ver-
betert (Van Noije en Wittebrood 2008).
Nu hoeft de politie dit toezicht niet alleen te bolwerken; daarvoor staat de capaciteit de
laatste tijd te zeer onder druk, zien ook sommige veiligheidspartners. Ook over toezicht
dat is uitbesteed aan straatcoaches, buurtvaders, studenten van de politie of van hand-
having en politievrijwilligers is men positief. Zichtbaarheid is ook hier het devies. Zo
geven de gele jassen van surveillerende studenten in Slotervaart bewoners en bezoekers
volgens een buurtprofessional echt een veiliger gevoel. Daarnaast zouden bewoners meer
geneigd zijn de boel ook zelf schoon te houden. Toch zijn de studenten in de gele hesjes
er vooral voor de leefbaarheid, niet voor de veiligheid, en hebben zij beperkte bevoegd-
heden. Het is dan ook niet te verwachten dat van dergelijke plaatsvervangende surveillan-
ten altijd een vergelijkbare preventieve werking uitgaat als van de politie. Ter onder-
steuning wordt het echter zeer gewaardeerd.
In Bijlmer, Slotervaart en Kruiskamp heeft men in de afgelopen tien jaar een toename van
toezicht op straat gemerkt, in de vorm van politie of andere herkenbare surveillanten.
Deze toename wordt ook gekoppeld aan de wijkverbetering. In Nieuwland onderschrijven
professionals en actieve bewoners dit ook, maar blijft zichtbaarheid voor andere bewo-
ners nog een actueel punt van aandacht. Hoewel het aantal wijkagenten tijdens de wijk-
aanpak van anderhalf naar vier is verhoogd, vragen bewoners om meer zichtbaarheid van
de politie in de wijk, zo wordt vanuit de politie bevestigd; de politie voegt toe dat aan deze
oproep ook gehoor is gegeven door extra rondritten. Een corporatiemedewerker geeft aan
dat de recente terugval in menskracht de politie meteen ook weer merkbaar parten speelt.
Ook in de andere wijken maakt men zich zorgen over de toekomstige gevolgen van gewij-
zigde prioriteiten (kerntaken) en capaciteit bij de politie; daarover later meer.
Ruimte bieden
Ook een andere preventieve interventie kon in onze wijken op bijval rekenen. In plaats
van tevergeefs reactief optreden tegen overlast, kiest men bij voorkeur een duurzamere
oplossing door hanggroepen een eigen ontmoetingsplek te bieden op een locatie waar-
voor draagvlak is onder zowel de jongeren als bewoners. Dit geldt uiteraard alleen voor de
meer onschuldige groepen. In Nieuwland hebben welwillende jongeren een plek gekre-
gen en de ervaringen zijn voorlopig positief: ‘Daar staan nu banken, daar staan vuilnis-
bakken en dat is hun plek geworden. We hebben met de jeugd afgesproken van: joh, het
wordt een periode van drie/vier maanden. […] Nou, in het begin is het even extreem
natuurlijk, en nu lijkt het in ieder geval redelijk te gaan’ (politiefunctionaris Nieuwland).
Ook heeft het openstellen van het wijkcentrum de overlast van Antilliaanse mannen op
aanvankelijke locaties verholpen. Een ruimte om samen te komen blijkt aan een grote
behoefte tegemoet te komen, zoals blijkt uit de verzuchting van een hangjongere in
Nieuwland: ‘[De jongerenwerker] is onze grote vriend van het buurthuis. Hij organiseert
verschillende dingen voor ons. […] We kunnen nergens komen, alleen hier.’
Deze oplossing raakt aan de vraag in hoeverre er in de samenleving ruimte moet zijn voor
– voornamelijk – jongeren om zichzelf te kunnen zijn, met al hun minder plezierige
