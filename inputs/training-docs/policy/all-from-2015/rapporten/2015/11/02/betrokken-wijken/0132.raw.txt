betrokken wijken
bezit van de panden verzette zich hiertegen. De eigenaren verhuren aan de hoogste bieder
en doen niet mee aan gesprekken over branchering. De hoge prijzen dragen het risico in
zich van een komen en gaan van winkeliers die het niet lang redden.
Instrumenten voor de wijkeconomie
In de onderzoekswijken zijn verschillende instrumenten ingezet om de problemen rond
winkelgebieden aan te pakken en de toekomst van de ondernemers veilig te stellen.
In zowel Schiedam als Amsterdam zijn vanaf de beginperiode van het 40-wijkenbeleid
winkelstraatmanagers aangesteld met geld van de gemeente voor het regelen van aller-
hande zaken rond het functioneren van winkelgebieden. In algemene zin zorgen deze
winkelstraatmanagers voor korte lijnen tussen ondernemers, de gemeente en andere
actoren in de wijk, zodat de belangen van ondernemers worden meegenomen in de wijk-
aanpak en problemen kunnen worden opgelost (el&i 2012). In de egk-buurt in Amster-
dam Zuidoost en in de Kruiskamp zijn geen winkelstraatmanagers aangesteld. In deze wij-
ken onderhouden de voorzitters van de winkeliersverenigingen actief contact met de ver-
huurders, de gemeente en andere relevante partijen.
In alle onderzoekswijken zijn fysieke ingrepen in het winkelgebied gedaan. Er zijn zowel
grotere opknapbeurten geweest van winkelcentra of de openbare ruimte rond de winkel-
panden, als minder ingrijpende inspanningen om de winkelgebieden te markeren en
beter zichtbaar te maken, bijvoorbeeld door het plaatsen van vlaggenmasten of nieuw
uniform straatmeubilair. In Nieuwland en Slotervaart hebben de winkelstraatmanagers
een belangrijke rol gespeeld in het proces rond het fysiek opknappen van winkel-
gebieden, als intermediair tussen de ondernemers, de gemeente en andere betrokken par-
tijen. De fysieke ingrepen zijn zowel door beleidsmedewerkers als door ondernemers en
bewoners positief beoordeeld, omdat men vond dat opknappen nodig was of meerwaarde
ziet in het markeren en beter zichtbaar maken van het winkelgebied: ‘Vernieuwing geeft
energie. De mensen die er nu zitten, het zijn totaal andere winkels. Je hebt nu weer een
Blokker, slijterij. Mensen ondernemen er met trots’ (beleidsmedewerker egk-buurt).
Naast het fysieke ingrijpen is in alle onderzoekswijken in de periode van de 40-wijken-
aanpak een traject gestart om de veiligheid in winkelgebieden te vergroten, onder andere
door de invoering van het Keurmerk Veilig Ondernemen (kvo). Waar aanwezig, speelden
ook hier winkelstraatmanagers een faciliterende rol. Het Keurmerk Veilig Ondernemen is
een methodiek om overlast en criminaliteit in een winkelgebied terug te dringen door
structurele samenwerking tussen ondernemers, de gemeente, de politie en brandweer,
soms aangevuld met andere partijen zoals de eigenaars van de winkelpanden of
onderhoudsdiensten voor de buitenruimte. De methodiek helpt om gezamenlijk afspra-
ken te maken om overlast, criminaliteit en gebrekkig onderhoud aan te pakken. Het tra-
ject start met het vormgeven van de samenwerking en het in kaart brengen van de proble-
men (veiligheidsanalyse). Daarna worden oplossingen bedacht en maatregelen genomen,
zoals (overval)preventietrainingen, betere openbare verlichting, georganiseerd toezicht of
brandpreventie. Wanneer een deel van het plan van aanpak is uitgevoerd krijgt het winkel-
gebied een certificaat Basis Samenwerken en kan men met vervolgactiviteiten het Keur-
132
