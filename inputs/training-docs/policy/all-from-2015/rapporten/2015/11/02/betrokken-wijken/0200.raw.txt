betrokken wijken
Als we vanuit het idee van een ‘integrale aanpak’ naar activering kijken, dan betekent dat
vooral dat men poogt om een meer gezamenlijke verantwoordelijkheid voor de wijk te
creëren. Een corporatiemedewerker uit Nieuwland merkte dit ook expliciet op. Dit sluit
ook aan bij het idee van een integrale aanpak als een combinatie van ‘fysiek’ en ‘sociaal’.
De eigenares van een restaurant in dezelfde wijk zei bijvoorbeeld: ‘Niet alleen de stenen
maar ook dat je huurders ergens bewust van maakt.’
7.2.3 Vormen van activeren: wat werkt?
Er bestaan allerhande vormen van activering. Doel en middel lopen daarbij nogal eens
door elkaar. Als het erom gaat bewoners aan te sporen een stukje publieke ruimte te gaan
beheren, wat is dan het doel: geactiveerd zijn? Terugdringen van de gemeentelijke uit-
gaven? Of beide? Ook zijn activering (top-down) en bewonersinitiatief (bottom-up) niet
altijd strak van elkaar te scheiden.
Sommige activeringsdoelen zijn wel heel duidelijk gekoppeld aan een inhoudelijke
beleidsagenda: jongeren zelf activiteiten laten ontwikkelen en betrekken bij de wijk, inzet
genereren voor een schonere en veiligere buurt, vrijwilligerswerk als opstap naar de
arbeidsmarkt, buurtbewoners helpen Nederlands te leren, enzovoort. Activering moet
tegenwoordig meer zijn dan ontmoeting of recreatie alleen. Buurtbarbecues kunnen nog
wel, maar dan moeten ze wel een verder gelegen doel hebben, zoals het bevorderen van
contact met de buurtregisseur van de politie.
Hierna noemen we een aantal activeringsvormen die we vaak hoorden in interviews. Dit is
een indicatie dat ze naar verwachting goed werken.
Via kinderen en jongeren
Kinderen en jongeren worden regelmatig genoemd als bindende factor bij activering.
In de verschillende wijken bieden ze een aanleiding voor ouders om zich in te zetten én
om in contact te komen met buurtgenoten. Ook worden kinderen betrokken bij activitei-
ten in de wijk. In Kruiskamp was bijvoorbeeld een experiment om kinderen in te zetten
bij het schoonhouden van de flats, zoals we in hoofdstuk 4 al vermeldden. In de K-buurt
was een soortgelijk project, waarbij kinderen werden bevorderd tot flatbrigadiertjes. En
dit hoeft zich niet te beperken tot de binnenruimte. Een actieve bewoner van de K-buurt
vult aan: ‘En kleine kinderen er ook bij betrekken. Ze willen er zo graag bij horen, als je
een papierprikactie hebt dan vechten ze om een plek.’
De professionals in de wijken zien duidelijk meerwaarde in het betrekken van jongeren bij
de buurt en pleiten ervoor hen verantwoordelijkheden te geven. Bovendien leeft er opti-
misme dat de huidige generatie jongeren dat ook prima aankan. Een jongerenwerker in
Nieuwland merkt op:
De jongens die ik nu tegenkom zijn beter, netjes en ondernemender dan die van tien jaar geleden.
Ze doen bijvoorbeeld samen een aanvraag voor een activiteit vanuit het wijkbudget (bioscoop, zwem-
men, bowlen). Ze zijn zelfredzamer, durven nu dingen zelf te doen.
200
