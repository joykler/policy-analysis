tel en vertel
Het optimisme over de vooruitgang van de wijk was in het onderzoek Werk aan de Wijk
wel groter in de 40 aandachtswijken dan in andere achterstandswijken (Permentier et al
2013: 70). In dit onderzoek klonk in de gesprekken met professionals en met de meer
actieve bewoners in de wijk, door dat ze de start van het 40-wijkenbeleid wel als een mar-
keringspunt hebben ervaren. Bezoek van de minister of van lokale bestuurders en de ster-
kere betrokkenheid van bewoners bij de verdere plannen hebben dit optimisme over de
koers van de wijk vermoedelijk gevoed.
Crisis
De economische crisis vanaf 2007 zal, met enige vertraging, ook zijn weerslag hebben
gehad op de trends in de wijken tussen 2007 en 2012. Zo was er soms sprake van uitstel, en
mogelijk uiteindelijk afstel, van nieuwbouw die nog gepland of overwogen werd, zoals in
Slotervaart, Kruiskamp en Nieuwland. Van deze kant van de crisis worden overigens
behalve nadelen ook voordelen gezien, zoals de inrichting van braakliggende terreinen
met speelvoorzieningen en tuinen. Ook is opgemerkt dat de crisis het makkelijker maakte
om goede vrijwilligers te vinden:
Het lukte gelukkig om hele goede stip-medewerkers te krijgen, misschien dankzij de crisis. (coördina-
tor vrijwilligerswerk Kruiskamp)
Maar zeker zo belangrijk is wat de crisis achter voordeuren aanrichtte en hoe zorgen daar-
omtrent de gemoederen van bewoners kleuren:
Crisis en bezuinigingen hebben een enorme impact op deze wijk. Met de stenen gaat het goed, er wordt
goed samengewerkt maar er is nog veel te doen: werkloosheid, veel voorzieningen in de wijk zijn weg.
Met de winkeliers gaat het ook niet overal goed. (medewerker woningcorporatie Kruiskamp)
Door de crisis en dergelijke zijn er toch scheidslijnen … ik sta hier, jij staat daar, ik heb werk, jij hebt
geen werk, jij bent wit, ik ben zwart … En dat terwijl wij Turkse vernederlandste vrouwen zijn die zo aan
een baan kunnen komen; wat moeten al die vrouwen en mannen doen die daartoe niet in staat zijn?
Hoe voelen zij zich? (bewoonster Nieuwland)
Effecten op gezondheid
Zoals gezegd werden in het Urban40-onderzoek spraakmakende effecten op gezondheid
vastgesteld in de 40 wijken, die contrasteerden met andere wijken. Die contrastwijken
waren wel andere wijken dan die in Werk aan de Wijk, omdat ze niet op dezelfde variëteit aan
achterstanden waren geselecteerd, maar alleen op vergelijkbare gezondheidsachterstan-
den (Kullberg 2014). Blijkens het Urban40- onderzoek werden binnen de 40 wijken betere
gezondheidseffecten gesorteerd naarmate in de wijken meer beleid was opgetuigd. Kun-
nen we dat duiden?
Onderscheidend voor het 40-wijkenbeleid ten opzichte van het Grotestedenbeleid was de
grotere focus op sociale doelen (scholing, werk, integratie, gezondheid, sport en cultuur)
en de pogingen om bij het agenderen en bereiken van wijkverbeteringen in den brede
bewoners meer inbreng te geven. Dit heeft geleid tot een veelheid aan initiatieven, waar-
