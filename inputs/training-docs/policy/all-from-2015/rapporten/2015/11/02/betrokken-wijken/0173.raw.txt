ontmoeten , sporten , spelen , integreren en ondersteunen
turele wandelgroep voor vrouwen, die anno 2015 nog altijd bestaat. Niet alleen in Schie-
dam, maar ook in de andere onderzoekswijken zijn door de Achter-de-voordeur-projecten
veel problemen inzichtelijk geworden en is ervaring opgedaan met het oplossen van
meerdere problemen binnen één huishouden door middel van casemanagement.
Deze integrale, persoonsgerichte aanpak werd gezien als een succesfactor (Bogman en
Van Summeren 2010: 15), maar in verschillende wijken bleek ook dat de overdracht naar
andere partijen (het overpakken van een casus door een professional buiten het project-
team) een kwetsbaar punt was, waarop nog verbetering te halen leek (Woonplus Schie-
dam et al. 2009: 17). Daaruit werd de les getrokken dat duidelijke afspraken en een goede
verankering van de taken en rollen van de verschillende organisaties in de wijk, nodig zijn
om huishoudens de benodigde hulp te kunnen bieden (Lupi en Schelling 2009: 64-65;
Partners en Pröpper 2010: 13).
Verder leerde men uit de projecten dat één gesprek vaak niet genoeg is om mensen in
beweging te krijgen, hetgeen pleit voor herhalingscontact (Woonplus Schiedam et al.
2009: 17). Het belang van continuïteit en ruimte voor herbezoeken van huishoudens wer-
den ook in Amersfoort en Amsterdam opgetekend (Partners en Pröpper 2010: 13). Bewo-
ners uit Amsterdam Zuidoost gaven in evaluatieonderzoek aan minder behoefte te heb-
ben aan kortdurende, eenmalige contacten met de adviseurs van Kansrijk Zuidoost, maar
meerdere contacten met dezelfde persoon te prefereren (Dekker et al. 2011: 19).
Uiteindelijk zijn de kosten en de baten van de Achter-de-voordeur-methode moeilijk
zichtbaar te maken (Lupi en Schelling 2009: 62). Professionals in de verschillende wijken
gaven wel individuele succesverhalen en maakten op basis van hun ervaring inschattingen
over de resultaten. Professionals in Amsterdam Zuidoost schetsten effecten van het Ach-
ter-de-voordeur-project voor de individuele bewoners, maar ook voor de leefbaarheid in
de wijk:
A: Als het beter met een bewoner gaat, gaat het beter met de flat. Dan geloven ze weer in het leven, in de
maatschappij. Ik heb een bewoonster die van schuchter naar stralend is gegaan. […]
B: Mensen komen graag naar ons toe. Het is heel laagdrempelig, dan merk je dat het echt beter gaat.
[…] Daar hebben we wel zeker grote invloed. En om te participeren. Doordat mensen zoveel problemen
hebben is het survival modus. […] Mensen leren kennen daar staat je hoofd niet naar. Met een fietscur-
sus of dingen in een groep organiseren komen mensen uit hun isolement, dat is voor leefbaarheid een
grote factor. […]
A: Mensen in hun kracht zetten.
Op de vraag welke activiteiten in de wijk haar zijn bijgebleven als succesvol, benadrukt
een professional uit Nieuwland het belang van aandacht voor individuele bewoners.
Als concreet voorbeeld noemt ze een initiatief dat voortvloeide uit het Achter-de-voor-
deur-project, waardoor vrouwelijke bewoonsters werden samengebracht en gemotiveerd
om als groep te gaan wandelen. In Nieuwland werden naast mensen met problemen dan
ook juist mensen aangetroffen die als vrijwilliger geworven konden worden, of gemobili-
seerd om initiatief te nemen.
173
