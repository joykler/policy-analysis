betrokken wijken
Wat kan en mag je van vrijwilligers vragen?
Een vraag is ook: waar leg je de grens voor dat wat vrijwillig kan worden gedaan en dat wat
het professionele raakt? In Schiedam vragen medewerkers van het Wijkondersteunings-
team en Werk en Inkomen zich af hoe ver je kunt gaan met burgers elkaar laten onder-
steunen, bijvoorbeeld bij een opvoedingssituatie die veeleisend is. De burger als ver-
momde professional hoeft volgens Ham en Van der Meer (2015) niet automatisch ten
koste te gaan van de kwaliteit. Ook bij onze initiatieven zijn wij dit beeld tegengekomen.
Buurtvaders die bij problemen van en door jongeren in de wijk in sommige gevallen effec-
tiever kunnen optreden dan de wijkagent door hun rollen als sleutelfiguren, moeders die
elkaar helpen met opvoedingstips en ouders met hun kinderen die van elkaar leren hoe je
samen de schoolresultaten van de kinderen kunt verbeteren – dankzij tussenkomst van
een bewonersinitiatief dat school, kind en ouders weet te verbinden. Maar we horen ook
geluiden die de zorg van de medewerkers uit Schiedam onderstrepen. De stip in
Kruiskamp, een loket voor informatie en advies aan bewoners en initiatief van de
gemeente Amersfoort, werkt met vrijwilligers, maar wordt door bewoners als ‘goedkope
oplossing’ voor Welzin (de welzijnsorganisatie in Kruiskamp) gezien:
Volgens mij is dat verspild geld ook. Daar hebben ze de burgers ook totaal niet in betrokken. […] Ik vind
het echt iets ongelofelijks. […] Ik vind het een hele goedkope. swa [welzijnsorganisatie] zat daar hè.
Welzin nu. Het zijn gewoon hele goedkope krachten in plaats van de swa. Want ik vind eigenlijk
gewoon dat de swa weggeschoven, wegbezuinigd is. En daar hebben ze allemaal vrijwilligers neerge-
zet. […] En al die mensen zijn ontslagen, ik kan ze zo aanwijzen in de straat die nu zonder werk lopen en
er lopen nu allemaal vrijwilligers bij de stip. (bestuurslid speeltuinvereniging Kruiskamp)
Bij de vragen die rond de inzet van vrijwilligers gesteld zijn, stonden competenties van de
betrokkenen centraal. Daarover wordt uiteenlopend gedacht, maar in meerderheid lijken
zowel professionals als actieve bewoners de mening toegedaan dat een breed spectrum
van werkzaamheden zich door welwillende bewoners of andere burgers laat uitvoeren.
Behalve evidente zaken als schoonmaken en signalerend toezicht houden (zonder grote
bevoegdheden, maar preventief), zijn er ook veel vormen van inzet die meer sociale com-
petenties vergen en soms ook training. Dat geldt bijvoorbeeld voor sportcoaches, buurt-
vaders, opvoedcoaches, zelfhulpgroepen en zorgverleners. Als deze taken onder leiding
van een professionele kracht uitgevoerd worden, vragen die professionals in elk geval een
verklaring omtrent gedrag. De zorg of vrijwilligers wel competent zijn is meermalen geuit,
maar er zijn ons geen negatieve ervaringen ter ore gekomen van mensen wier vrijwillige
inzet onvoldoende kwaliteit had zodat ze averechts werkte. Wel speelt bij de inzet van
politievrijwilligers, die voor de leek niet te onderscheiden zijn van echte agenten, het
gevoel dat de burger een verkeerd beeld krijgt voorgeschoteld en zich meer beschermd
waant dan hij is.
Broodroof
Een andere kwestie die hier speelt is die van de broodroof. Ook dit zouden we kunnen
beschouwen als een grens aan activering: is het wel wenselijk dat professionals hun baan
