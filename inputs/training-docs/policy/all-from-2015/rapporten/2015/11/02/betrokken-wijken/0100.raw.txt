betrokken wijken
Zoals deze vrouwen al aangaven, voelen oudere bewoners zich soms wat eerder bedreigd
op straat in de buurt. Overdag hebben ze hier minder last van, maar ’s avonds zeggen deze
oudere bewoners van Nieuwland de deur niet uit te gaan:
I: Voelt u zich veilig?
A: Overdag wel, maar ’s avonds ga ik de deur niet meer uit. Op het Dreesplein zijn veel hangjongeren en
mannen. De Antillianen doen dan wel niets, maar ze hangen daar. [...]Als oudere zijnde durf je ’s
avonds niet meer weg. Als ik ’s avonds een groepje jongemannen zou tegenkomen, gaat het toch van
boem-boem. Want ze hebben tegenwoordig geen ontzag meer voor ouderen. […]
B: Als je ouder wordt, wordt je onzekerder ’s avonds. Dat is bij iedereen, daar ontkom je niet aan.
(oudere bewoners Nieuwland)
4.1.4 Hangjongeren en overlast
In veel gesprekken worden groepen hangjongeren en hangmannen ter illustratie opge-
voerd wanneer gevraagd wordt naar de veiligheid van de buurt. Het is verreweg het meest
genoemde probleem. Sommige van deze groepen maakten zich schuldig aan zware crimi-
naliteit, sommige waren voornamelijk overlastgevend. Zoals een moeder uit Nieuwland
het al verwoordde, hangt je gevoel van veiligheid sterk af van de wijze waarop je de sociale
omgeving beleeft. Dat geldt evenzeer voor overlast. Overlast is geen objectief probleem.
Het is aannemelijk dat de overlast toeneemt wanneer ook de ernst en zichtbaarheid van
de feitelijke gedragingen toenemen; toch is niet te voorspellen hoeveel overlast bepaald
gedrag zal oproepen. Niet het feit dat jongeren elkaar rond een straatbankje ontmoeten is
overlast, maar het feit dat hun luidruchtigheid ergernis oproept bij een omwonende die
er niet van kan slapen. Overlast hangt af van de tolerantiegrens die men hanteert en deze
varieert van persoon tot persoon (Eysink Smeets et al. 2010; rmo 2008).
Het is daarnaast mogelijk dat de tolerantiegrens ook etnisch-cultureel wordt getrokken en
dat de overlast, bijvoorbeeld door botsende normen- en waardenstelsels, sterker wordt
wanneer deze wordt veroorzaakt door jongeren van niet-westerse afkomst. Het kan zijn
dat het probleemgedrag van bepaalde bevolkingsgroepen ernstiger is, maar ook dat de
tolerantie vanuit de samenleving lager is. Zo vonden Sampson en Raudenbush (2004) dat
overlast door groepen jongeren in buurten met meer etnische minderheden als ernstiger
werd ervaren dan dezelfde overlast in andere buurten.
Een aantal geïnterviewden lijkt zich opmerkelijk bewust van de eigen rol bij de perceptie
van hangjongeren. Een ondernemer uit Nieuwland weet dit analytisch te verwoorden:
‘Overlast is wel een subjectief begrip. Wat voor de een overlastgevend is wordt door de
ander niet zo ervaren. De sfeer op de laan is gemêleerd.’ Ook verdenken mensen elkaar
ervan heviger te reageren op hangers met een buitenlandse achtergrond: ‘Die jongens die
deden niet eens wat. Maar alleen al dat er vijf jongens met een wat donkere huidskleur
stonden … tja’ (ondernemer Kruiskamp).
Vaak werd gerelativeerd, niet alleen door professionals die met deze groepen te maken
hebben, maar ook door bewoners, dat deze groepen niets kwaads in de zin hoeven heb-
ben. Ze komen wellicht bedreigend over, maar zijn dit meestal niet. Hangjongeren zijn
