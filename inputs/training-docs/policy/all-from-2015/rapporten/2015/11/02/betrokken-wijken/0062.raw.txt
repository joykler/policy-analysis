betrokken wijken
geheel, waarbij ook de prijsvariatie in de koopwoningen groter is dan in Nieuwland.
De Amersfoortse markt telt meer vragers in de hogere prijsklasse. Door die variatie van
voor en van na de vernieuwing resteert een bescheiden aantal portiekflats, dat daardoor
het karakter van kleine reservaten krijgt. Goede verzorging van het publieke groen
rondom maakt dat ze er goed uitzien, maar de woningen blijven klein en de woning-
corporatie (Alliantie) overweegt om er meer te slopen.
Kruiskamp is, ook na de herstructurering, een multiculturele wijk met naar verhouding
een grote Turkse gemeenschap, maar er wonen ook mensen van Marokkaanse en andere
afkomst. In de wijk zelf is een kleine, mintgroene Turkse moskee die wil uitbreiden; een
grotere Marokkaanse moskee ligt net buiten de wijk in een van de aangrenzende, iets
latere naoorlogse wijken buiten de Randweg. Verschillende kerken in de wijk worden nog
gebruikt en ze hebben een wijkoverstijgende functie.
Binnen de wijk is een vernieuwd winkelcentrum aan het Neptunusplein en daarnaast zijn
er wat kleinere winkelstrips in de plinten van oudbouw van verschillende woon-
complexen, die met wisselend succes uitgebaat worden.
Al met al maakt de wijk een flink gevarieerde indruk, mede door de aanwezigheid van
opvallende groen- en speelplaatsen en een flink volkstuincomplex (schoffeltuinen zonder
verblijfshuisjes), dat vooral door allochtone bewoners wordt benut. Verschillende
bevolkingsgroepen blijven wel overwegend in eigen kring, volgens enkele professionals.
2.4 Slotervaart (Amsterdam)
Aanleiding tot ingrijpen
Slotervaart is onderdeel van het Amsterdamse stadsdeel Nieuw-West en ligt (net) buiten de
ringweg rond de stad. Nieuw-West was in zijn geheel een aandachtswijk, met in totaal
ruim 100.000 inwoners. Daarbinnen zijn acht (viercijferige) postcodegebieden en vanzelf-
sprekend zijn er zowel tussen als binnen die gebieden verschillen. Verschillen in bevol-
king, in problematiek, in fysieke verschijning ook, hoewel het geheel deel uitmaakt van
het uitbreidingsplan Westelijkte tuinsteden van Van Eesteren, uit 1954. Het is in die tijd
gebouwd volgens modernistische principes, met zichtlijnen, veel groen, open kavels en
voor die tijd ruime en lichte woningen. Slotervaart wordt doorkruist door de ringweg (ver-
reweg het grootste deel van de wijk ligt daarbuiten) en een spoorweg met station Lelylaan.
Aan de westkant ligt de Sloterplas; aan de oostkant het Rembrandtpark.
Het onderzoeksgebied is een deelgebied van de wijk Slotervaart. Het bestaat voornamelijk
uit het nog uit de jaren vijftig daterende deel van de wijk, tussen de Sloterplas en de
Spoorlaan. In figuur 2.6 is goed te zien dat de stedenbouwkundige structuur vrijwel
onaangeroerd bleef, hoewel er toevoegingen zijn uit de jaren zestig en ook wel uit recen-
tere jaren. Binnen Slotervaart zijn door de gemeente Amsterdam deelgebieden onder-
scheiden met bovengemiddelde problematiek: de Jacob Geelbuurt (binnen ons onder-
zoeksgebied) en de Staalmanpleinbuurt. Overtoomse Veld, dat aan de andere kant van de
spoorbaan ligt, was veel in opspraak, onder meer door hardnekkige overlast door jonge-
ren. De urgentie was daar het grootst en er is daar veel gesloopt en nieuw gebouwd, waar-
62
