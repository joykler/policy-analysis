veilig , schoon en ongeschonden
Kerntaken van de politie
De meningen lopen sterker uiteen over de rol van de politie bij niet-strafbare overlast.
Zo ziet een politiefunctionaris in Nieuwland regelmatig preventieve en hulpverlenende
vragen op zijn bordje belanden: ‘Ik denk wel dat het zo is dat mensen te hoge verwachtin-
gen hebben, wat we wel en niet kunnen doen. We zijn van onze hoofdtaak afgegleden, en
dan zie je dingen komen, vragen die niet bij ons thuishoren.’ Ten aanzien van overlast
kunnen bewoners soms veel directer optreden dan de politie door de plegers zelf aan te
spreken, zo wordt vastgesteld. De overlast moet immers eerst worden gemeld, waarna de
politie moet uitrukken en met enige vertraging ten tonele verschijnt. En daardoor vaak
het nakijken heeft: ‘Dat gaf hun de kans om hun bier weg te gooien voordat de politie
hun kon aanspreken. Of ze deden de jenever in hun binnenzak. En dan kregen ze nog een
hand ook’ (bewoner Nieuwland). Het ongeloof aan het einde van dit citaat geeft al aan dat
het optreden op deze manier niet alleen ineffectief is, maar ook het vertrouwen van
bewoners in de politie kan ondermijnen. Een professional in de Bijlmer ziet dit inderdaad
als een risico: ‘Dat wordt door de buurtbewoners als heel storend ervaren, want de politie
doet niks, maar ja, wat kunnen ze doen? Wanneer ze gebeld worden en komen, dan is er
vaak ook al niks meer.’ Tijdens een bijeenkomst over de wijkverbetering in Nieuwland
werd ingebracht dat er bewoners zouden zijn die zich zelfs afvragen of de politie er wel op
af durft te stappen. Men waarschuwde daar dat als bewoners merken dat de politie niet
snel genoeg reageert, ze uiteindelijk stoppen met het doorbellen van incidenten. In een
interview met de politie aldaar wordt toegelicht dat er vaak meerdere meldingen tegelijk
bij de centralist binnenkomen en dat nu eenmaal niet aan alle meldingen evenveel priori-
teit kan worden gegeven: ‘En als de tijd verloopt, zakt zo’n melding vaak weg, want er
komen nieuwe meldingen bij.’ Vanuit een soortgelijk risico zet een Schiedamse woning-
corporatie verwachtingsmanagement bewust in om het vertrouwen van bewoners te win-
nen. Ze probeert consequent te antwoorden op vragen van bewoners, ook wanneer wen-
sen niet kunnen worden ingewilligd: ‘“nee” is ook een antwoord’.
Zichtbaar toezicht
Hoewel het uitrukken bij overlast of andere sociale problemen dus wellicht niet de meest
geëigende taak van de politie is, geldt dit wel voor zichtbaar toezicht om overlast te voor-
komen. Het belang hiervan wordt door respondenten in verschillende rollen benadrukt.
Men doelt daarbij op de preventieve werking die van zichtbaar toezicht uitgaat, maar ook
op het belang voor gevoelens van veiligheid en vertrouwen onder bewoners:
Kijk, want hoe je het ook wendt of keert. Iemand met een uniform schrikt af. Je denkt twee keer na
voordat je iets doet. Ik ben al lang blij dat ze weer rijden, maar ik ben nog blijer als ze in plaats van in de
auto zitten een uurtje door de wijk heen lopen, dat mensen ze zien en dat ze weten dat er goed gecontro-
leerd wordt. (bewoner Bijlmer)
Onze respondenten krijgen voor hun wens voor zichtbaar toezicht bijval van evaluatie-
studies, waarin wordt bevestigd dat zichtbare politieaanwezigheid op risicoplekken en
107
