betrokken wijken
Ten tweede levert zichtbaar optreden een bijdrage aan responsiviteit. Daar waar toezicht-
houders, schoonmakers, wijkcoördinatoren, hulpverleners en zelfs bestuurders zich zicht-
baar in de wijken ophielden, kon dit op waardering en positivisme rekenen. Dit geldt ook
voor maatregelen die zichtbaar genomen zijn. Zichtbare interventies zijn een heel directe
manier om te communiceren dat men de vinger aan de pols houdt. Aanwezigheid in de
wijk zorgt bovendien voor een gunstige informatiepositie en faciliteert preventief
optreden.
Ten derde kan afstemming en flexibiliteit tussen partijen responsiviteit bevorderen (zie ook
onderzoeksvraag 2 in §S.3). De neiging bestond in het verleden om burgers door te verwij-
zen van de ene professional naar de andere, omdat taken en verantwoordelijkheden strikt
gescheiden waren of omdat de hulpvraag aan het snijvlak van verschillende expertises
raakte en onduidelijk was wie de meest aangewezen hulpverlener was. Voorkomen moet
worden dat burgers zich van het kastje naar de muur gestuurd voelen; beter is het als
professionals bereid zijn even voor elkaar in te springen en achter de schermen de balans
opmaken. In onze wijken is van deze afstemming serieus werk gemaakt, soms tussen de
woningcorporaties en de gemeente, soms in veiligheidsnetwerken of recenter in de
sociale wijkteams, waar de uitvoering op het gebied van specialistische zorg nog enige
optimalisering vraagt. Het principe van één aanspreekpunt is een van de doelen die wor-
den nagestreefd met de integrale aanpak en hier ligt dan ook een toegevoegde waarde van
integraal werken. Bovendien snijdt het mes aan twee kanten. Afstemming en flexibiliteit
binnen een netwerk voorkomen ook dubbel werk voor de professionals. Dit kan ontstaan
als burgers voor een hulpvraag op meerdere deuren moeten kloppen, maar ook als ze op
eigen initiatief verschillende deuren langsgaan om de kansen op hulp te vergroten.
Verwachtingen waarmaken: structurele oplossingen
Een tweede kenmerk van interventies waarmee men tegemoet komt aan de verwachtin-
gen van burgers, is hun duurzaamheid. De term projectencarrousel is wel gebruikt als
aanklacht tegen de vele kortstondige projecten die tijdens de 40-wijkenaanpak en voor-
dien zijn opgetuigd. De kritiek was niet zozeer gericht tegen de afzonderlijke projecten,
maar vooral tegen de vluchtigheid ervan. Ook veelbelovende projecten maakten deel uit
van de carrousel. Juist dat is het probleem. Mensen worden eerst geënthousiasmeerd voor
de organisatie van of deelname aan een activiteit, om niet lang daarna met lege handen te
staan. Geïsoleerde bewoners doen net nieuwe contacten op tijdens een ontmoetings-
activiteit, of ze moeten alweer afscheid nemen. Tijdens sportlessen prikt men net door de
harde schil van probleemjongeren heen, of ze worden weer de straat op gestuurd. De oor-
zaken voor de kortstondigheid van projecten zijn talrijk, vaak geld-gerelateerd, maar soms
ook heel toevallig, zoals een dragende kracht die andere bezigheden vindt.
Met structurele oplossingen bedoelen we niet alleen langdurige oplossingen, maar ook
oplossingen die het probleem niet slechts verplaatsen. Het sluiten van een drankwinkel
met overlast gevende klandizie verlicht de omwonenden, maar zadelt de omwonenden
van de avondwinkel even verderop met een nieuw probleem op. Het bieden van ruimte
aan hanggroepen is in onze interviews als een succesvolle strategie naar voren gekomen,
16
