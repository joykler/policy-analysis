betrokken wijken
Tabel 2.4 toont in de laatste kolommen de inzet van bewoners voor hun buurt, volgens
hun eigen opgave. Dit is een relevant gegeven omdat we geïnteresseerd zijn in rollen die
bewoners in hun buurt vervullen en de bijdrage die zij kunnen leveren aan wijkverbete-
ring. De Bijlmer en Nieuwland scoren aanzienlijk hoger op bewonersinzet dan gemiddeld
het geval is in achterstandswijken. In beide wijken werd in de gesprekken ook expliciet
gewezen op die betrokkenheid en het grote aantal bewoners dat zich inzet. In Kruiskamp
nam het aandeel bewoners dat zich ‘medeverantwoordelijk’ voelt voor de buurt toe in
2011 ten opzichte van 2009, volgens de stadsmonitor (Gemeente Amersfoort 2012c).
Slotervaart (postcode 1065) toont in tabel 2.4 minder gunstige cijfers wat de actieve inzet
van bewoners betreft. Dat strookt niet direct met onze indruk, hoewel een deel van de
bewoners mogelijk een vrij teruggetrokken bestaan leidt en we tijdens het onderzoek
vooral in aanraking kwamen met of hoorden over actieve bewoners. Volgens de Amster-
damse monitor (Wonen in Amsterdam 2013) veranderde de bewonersbetrokkenheid in geheel
Slotervaart niet tussen 2011 en 2013; in Bijlmer-Oost nam ze flink toe (Gemeente Amster-
dam 2013a).
Samenvattend
Al met al lijkt de positie van Kruiskamp ten opzichte van de andere wijken gunstiger.
De woningvoorraad is sterk aangepast en telt naar verhouding veel eengezins- en koop-
huizen. Verder is het aandeel jongeren in de potentieel overlastgevende leeftijd er lager,
de inkomens zijn er wat hoger dan in de andere wijken en Kruiskamp is ook iets minder
divers in de zin dat het aandeel migranten en hun nakomelingen er geringer is en zelfs
iets afnam. Dit kan betekenen dat integratie er minder aandacht vergt, een van de doelen
van het aandachtswijkenbeleid.
De Bijlmer K-buurt is een bijzondere casus omdat, alle vernieuwing ten spijt, de inkomens
er altijd nog erg laag zijn. Ook is de culturele diversiteit er groot met 80% gedocumen-
teerde migranten en hun nakomelingen. Evengoed is de bewonersinzet er groot en zijn de
leefbaarheidsontwikkelingen zeer gunstig geweest in de afgelopen tien jaar.
Nieuwland is een interessante casus omdat de wijkverbetering kwetsbaar lijkt te zijn in de
zin dat de leefbaarheid sterk schommelt. Ook is, ondanks de vernieuwing, het aandeel
woningen in gestapelde bouw nog erg hoog. Tegelijkertijd is de bewonersinzet er, net als
in de Bijlmer, ongewoon hoog, net als het armoedeniveau. Daarin lijken die twee wijken
op elkaar.
Slotervaart ten slotte heeft minder nieuwbouw en dat geldt helemaal voor het door ons
gekozen deel van de wijk, het postcodegebied 1065. Desondanks zijn de ontwikkelingen er
gunstig geweest, hoewel dat voor de bewonersinzet weer niet lijkt te gelden. Tabel 2.4
toont de zelf gerapporteerde inzet voor de buurt. Ook is er, meer dan in de andere wijken,
een snelle instroom geweest van bewoners uit migrantenkringen, die kennelijk niet
geleid heeft tot teruglopende waardering voor de wijk.
Van de vier gekozen wijken zijn er drie waar de leefbaarheidsontwikkeling gunstiger ver-
liep dan op basis van de demografische en woningvoorraadkenmerken verwacht mocht
worden, volgens analyses die in bijlage A zijn uitgewerkt. Hierna schetsen we elk van de
