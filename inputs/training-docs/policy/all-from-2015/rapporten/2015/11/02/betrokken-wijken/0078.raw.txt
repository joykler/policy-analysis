betrokken wijken
beleidsmakers. Het is mogelijk dat de professionals rapporten over beperkte waterbed-
effecten (Posthumus et al. 2012) geïnternaliseerd hebben die de bewoners niet kennen.
Goedkope woningvoorraad
De nadruk die in het publieke debat sinds de woningmarktcrisis weer op een betaalbare
huurwoningvoorraad wordt gelegd, maakt wel dat de gedachten over vervolgingrepen
gematigder zijn en dat men meent dat resterende goedkope woningen wellicht meer ont-
zien moeten worden:
Vroeger zeiden we: dit soort woningen willen we niet hebben; dat heel goedkope segment daar wil je
vanaf. Nu zijn we blij dat we nog een heel klein beetje van dat soort woningen hebben, omdat mensen
daar gewoon afhankelijk van zijn op dit moment. (corporatiemedewerker Schiedam)
We hebben mensen die daar woonden ook gevraagd en die zeiden: we wonen hier best prettig. (wijk-
procesmanager Nieuwland)
Sommige mensen zeggen: ik zoek de goedkoopste woning die je hebt, of: ik wil niet afhankelijk zijn van
de huurtoeslag. (corporatiemedewerker Schiedam)
Toch worden de eerdere ingrepen niet alsnog in twijfel getrokken en de gedachte bij de
professionals die we spraken, is dat er voldoende goedkope woningen resteren.
In de Bijlmer speelt deze discussie niet omdat de hoogbouwflats juist niet zo goedkoop
zijn ten opzichte van sociale huurwoningen elders in de stad, vanwege de grotere opper-
vlakte van de flats. De ruime beschikbaarheid van die flats had wel een eigen dynamiek
gecreëerd: toegang, ook voor ongedocumenteerden, waardoor de sloop van die flats een
deel van de bewoners voor problemen stelde. Ze verloren hun netwerk en hun inkomsten:
I: U zegt dat de fysieke ingreep voor- en nadelen had …
Laten we beginnen met het woord ‘eigen kracht’ ehm ... er was een vangnet. In die tijd, in egk, in de
hoogbouw ... iedereen kende elkaar, het was een dorp! Een gebouw wordt gezien als een dorp. Er zitten
400 bewoners in een gebouw, met Surinamers en Afrikanen en weinig Nederlanders, maar het was één
familie, maar door de sloop, mensen zijn weggegaan ... Naar Almere ... naar Purmerend ... Ze zijn
verspreid. Dat netwerk is verdeeld ... is verspreid ... mensen die profiteerden van dat netwerk, die verlie-
zen dat. Voor de omgeving ... voor de bewoners ... dat is fijn ... Maar voor de bewoners die afhankelijk
waren van bepaalde bewoners of familieleden, zij hebben een beetje verloren. Voor hen was het niet
fijn, de afstand heeft de relatie verbroken. […] En veel mensen moesten onderhuren. In de hoge gebou-
wen! Voor de sloop was er voordelen voor alle partijen voor de huurder en voor verhuurder, maar later
werd dat minder. Mensen zeiden: ik ben inkomsten verloren. Natuurlijk, voor ambtenaar is het goed
nieuws, wat minder illegaliteit om te faciliteren, maar voor de bewoners was het: oh God, het heeft
invloed op mijn inkomen. Voor de sociale cohesie was het een breuk.
I: Wat je veel hoort over de hoogbouw was dat het heel anoniem was.
Nee! Nee! Sterker, vergaderingen vonden plaats in de hoge gebouwen. Een heleboel vergaderingen van
Ghanezen en Afrikanen vonden plaats daar! […] De mensen hadden de overheid niet nodig! Zij konden
elkaar ondersteunen.
I: Heeft u het idee dat mensen negatief waren over de sloop?
