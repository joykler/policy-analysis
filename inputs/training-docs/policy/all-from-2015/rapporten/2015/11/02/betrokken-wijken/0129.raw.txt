wijkeconomie en sociale stijging
juist het winkelbestand in verband wordt gebracht met wijkgebonden afzetmarkten en
relaties en met effecten op de leefbaarheid in wijken (zie Marlet 2010: 112-113).
Hierna (§ 5.2) beschrijven we de instrumenten die zijn ingezet om de wijkeconomie – met
name het winkelbestand – te faciliteren. In het tweede deel van het hoofdstuk behande-
len we interventies die sociale stijging in de wijken beogen te bevorderen, in het bijzon-
der op het gebied van werkgelegenheid (§ 5.3) en onderwijs (§ 5.4). We tekenen de erva-
ringen op van ondernemers, professionals en bewoners, gaan specifiek in op de inzet van
ondernemers en presenteren onze bevindingen over wat de inspanningen van de betrok-
ken partijen wel of niet succesvol maakte.
5.2 De wijkeconomie in de onderzoekswijken
Wijkeconomie en leefbaarheid
Aan de inzet van gemeenten en andere partijen ten behoeve van de wijkeconomie liggen
veronderstellingen ten grondslag over de gunstige invloed van bedrijvigheid op de leef-
baarheid in stadswijken. In hun rapport over Amsterdamse aandachtswijken noemen
Aalders et al. (2008: 35-36) de potentiële bijdragen van het midden- en kleinbedrijf aan
onder andere de ruimtelijke kwaliteit van de wijk (door het vergroten van het voor-
zieningenniveau en de investeringen in bedrijfspanden) en aan de sociale kwaliteit van de
wijk (door het bieden van ontmoetingsplekken, het melden van criminele activiteiten, en
het organiseren van buurtinitiatieven). Uit de literatuur weten we dat verschillende
vormen van bedrijvigheid ongelijke effecten opleveren. Met name de zichtbare bedrijvig-
heid van winkels en horeca biedt ontmoetingsplekken en voorzieningen die bijdragen
aan de levendigheid en leefbaarheid van een wijk (Seinpost en otb/tu Delft 2010: 93).
Meer in het bijzonder worden vooral kleine winkeliers in verband gebracht met een posi-
tieve invloed op leefbaarheid door hun sociale controle- en ontmoetingsfunctie (Schu-
tjens en Steenbeek 2010: 130). Daarnaast weten we dat er ook negatieve invloeden zijn van
bedrijvigheid op de leefbaarheid, zoals overlast en onveiligheid, die zich met name doen
voelen in aandachtswijken (zie Steenbeek et al. 2012: 238-239). In onze gesprekken in de
wijken zijn beide kanten bevestigd. Enkele bewoners noemden expliciet de winkelstraat
en het winkelbestand als een belangrijke factor in het huidige woongenot. Al zijn er ook
bewoners en ondernemers die met spijt terugdenken aan het meer uitgebreide winkel-
aanbod van enkele decennia geleden:
De wijk is overzichtelijk, je hebt een geweldige winkelstraat, waar je iedereen tegenkomt […] Jantje en
Pietje kom je tegen. […] Hij is ook een paar jaar geleden opgeknapt als een soort boulevard. […] Dat
maakt het ook gezellig in zo’n wijk. (actieve bewoonster Nieuwland)
Nou laat ik het zo zeggen, als je Nieuwland zou hebben zonder dat er een winkelgebied zou zijn, dan is
het een dode, saaie, vervelende wijk. Dan is er totaal geen binding in zo’n wijk. […] Terwijl een wijk is
juist je contact, je gaat hier naar de winkel omdat je hier even een kopje koffie kunt drinken met je
buurvrouw. Je hebt kans dat als je hier loopt dat je iemand anders tegenkomt, dat je even een afspraak
129
