ontmoeten , sporten , spelen , integreren en ondersteunen
in de spelvoorzieningen komen te liggen bij de fysieke plekken; de bemensing van toe-
zicht op spel is vooral informeel en moet meestal van ouders komen of van vrijwilligers.
Landelijk sportbeleid in crisisjaren
De deelname aan sportactiviteiten in zowel georganiseerd als ongeorganiseerd verband is
minder in achterstandswijken (Tiessen-Raaphorst 2015). Behalve dat een laag inkomen
een drempel vormt voor deelname aan georganiseerde sporten, kunnen de kwaliteit van
de leefomgeving, de inrichting en de veiligheid van plekken, een rol spelen. Ook een
beperkte cultuur van sporten binnen een gemeenschap is een belemmering: het ont-
breken van aanmoediging uit de sociale omgeving (idem).
Al met al is er in de ‘minder leefbare buurt’ alle aanleiding om in te grijpen om de sport-
en bewegingsdeelname te bevorderen en dat gebeurt dan ook, op verschillende manie-
ren. Diverse beleidsnota’s van het ministerie van Volkshuisvesting, Welzijn en Sport
onderkennen het belang van bewegen, zoals de nota Tijd voor sport. Bewegen, meedoen,
presteren (mvws 2005). De budgetten voor het bevorderen van een actieve en gezonde
leefstijl zijn bij aanvang van de economische crisis en bij aanvang van het aandachts-
wijkenbeleid niet verkleind, maar juist vergroot (Breedveld et al. 2008). Er was extra aan-
dacht voor de jeugd en voor sporten in de buurt, mede ingegeven door zorgen om over-
gewicht bij kinderen. In 2008 werden prioriteiten gericht op jeugd en mensen met een
lager inkomen. Deze vorm van vermaatschappelijking van de sport, sport in dienst stellen
van een maatschappelijk belang (gezondheid), werd aangevuld met een tweede pijler van
het sportbeleid: ‘meedoen’; het creëren van kansen op binding, integratie en sociale
cohesie (Breedveld et al. 2008: 51-52).
De beleidsbrief De kracht van Sport (najaar 2007) gaat in het bijzonder in op de combina-
tie van school en sport, mede in het kader van de Impuls brede scholen, sport en cultuur,
waarin naschools aanbod wordt bepleit. Een en ander heeft geleid tot ‘een breed over het
land uitgewaaierd projectenaanbod van kennismakingslessen, sportpassen, participatie-
projecten, naschools sportaanbod, beweegmanagementteams en schoolsportcoördinato-
ren’. In 2008 was dit aanbod desondanks nog beperkt, volgens een inventarisatie.
De meeste projecten waren ad hoc opgezet en uitgevoerd en beperkt tot enkele wijken
binnen gemeenten. De kabinetswisseling van 2012 heeft geen grote gevolgen gehad voor
de inhoud van het sportbeleid en sport bleef ook gevrijwaard van grote bezuinigingen.
Gemeenten bezuinigden wel fors, ook op sport, vooral op accommodaties en subsidies
voor verenigingen (Tiessen-Raaphorst 2015).
Sport in de wijken
In de onderzoekswijken zien we deze sportambities vertaald. Laagdrempelige fysieke gele-
genheid tot sporten is een eerste voorwaarde: sportkooien, veldjes en pleinen. Vooral in
Slotervaart en de Bijlmer zijn veel grasveldjes die mogelijkheden bieden. In Nieuwland
werden in 2010 zowel een Cruyff Court als een Krajicek Playground geopend; in
Kruiskamp opende in 2009 een Playground, in Slotervaart was dit niet zo, maar in het aan-
grenzende Overtoomse Veld realiseerde de Cruyff Foundation sportaccommodatie. In
157
