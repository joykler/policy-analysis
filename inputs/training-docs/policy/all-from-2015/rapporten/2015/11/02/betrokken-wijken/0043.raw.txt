narratieve tour
We hebben niet in alle wijken evenveel interviews kunnen houden. In Schiedam Nieuw-
land, waar we begonnen, zijn het er meer geworden en in Slotervaart minder. Dat had te
maken met het feit dat het interviewen meer tijd vergde dan begroot, ook al doordat de
aanvankelijk gedachte, wat grotere groepsgesprekken niet bleken te werken (met vijf of
zes mensen tegelijk). Dat kwam door agendaproblemen en doordat veel geïnterviewden
in een dergelijk groepsgesprek – achteraf gezien – te weinig ‘zendtijd’ zouden hebben
gekregen.
De leden van ons onderzoeksteam zijn in wisselende samenstelling in de wijken op pad
geweest, waarbij elke onderzoeker in minimaal twee wijken werkte. De projectleider
interviewde in elk van de wijken. Door gemengde teams op te stellen in de wijken konden
algemene indrukken van de wijk gedeeld worden. Respondenten kregen een verslag van
het gesprek voorgelegd, om te controleren op een eventuele onjuiste weergave van het
gesprek. Daarnaast hebben we een aantal respondenten uitgenodigd om tussentijds resul-
taten de bediscussiëren. Dat leidde tot een aanvullend gesprek met drie professionals, uit
Schiedam en Amersfoort.
Waarschijnlijk hebben we binnen elk van de wijken de belangrijkste personen die een
inbreng hebben in een schone, nette, sociale en veilige woonomgeving gesproken.
Zoals toegelicht onder onderzoeksvraag 1 is het beeld voor wat betreft opvoeden en leren,
werken, integratie, sport, cultuur en gezondheid meer gefragmenteerd, omdat daarbij
zoveel verschillende partners betrokken zijn dat we ze onmogelijk allemaal konden spre-
ken. Daar kunnen we dus wel degelijk interessante partners gemist hebben. Zodoende
geven we voor wat deze doelen betreft in dit hoofdstuk een meer caleidoscopisch beeld
op basis van wat we leerden van de vele mensen die we wél gesproken hebben.
Literatuur
In dit onderzoek wordt gebruikgemaakt van wetenschappelijke en vakliteratuur over de
diverse onderwerpen, om de ervaringen van respondenten te kunnen plaatsen naast of
tegenover bevindingen uit ander onderzoek. Komen ze overeen met gangbare inzichten
of wijken ze daarvan juist af? Ook helpt literatuur soms om de uitspraken van responden-
ten te duiden, daar waar meer bekend is over achterliggende mechanismen, die zich mis-
schien aan het zicht van respondenten onttrekken.
1.4 Leeswijzer
Hierna zullen we in hoofdstuk 2 eerst de wijken introduceren. Daarna volgen vier hoofd-
stukken die elk een cluster van interventies behandelen, rondom een of meer thema’s.
Zodoende gaan hoofdstuk 3 tot en met 6 primair over onderzoeksvraag 1, maar met wisse-
lende accenten komen ook de andere onderzoeksvragen in die hoofdstukken aan de orde.
Het thema van hoofdstuk 3 is wonen (in enge zin) en behandelt sloop en nieuwbouw in
de wijk (herstructurering) en de verkoop van huurwoningen. In hoofdstuk 4 is het thema
‘schoon, heel en veilig’, wat vaak als de kern van een leefbare wijk gezien wordt: de basis-
conditie. De interventies hangen vaak met elkaar samen, maar zijn gevarieerder dan die in
43
