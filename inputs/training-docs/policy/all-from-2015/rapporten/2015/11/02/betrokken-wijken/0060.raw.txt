betrokken wijken
in Kruiskamp. Amersfoort Vernieuwt verbetert op een ‘integrale wijze’, dat wil zeggen in
samenhang met de achterliggende sociale en fysieke problemen, de kwaliteit van de wij-
ken in nauw overleg met de bewoners en andere partijen uit de wijk. Het Wijkactieplan
Kruiskamp Krachtwijk valt onder dit programma. Daarin worden bestaande fysieke plan-
nen van het gsb-programma uitgevoerd. De sociaal-economische aanpak heeft als
thema’s onderwijs: de realisatie van een abc-school (Amersfoortse Brede Combinatie-
school) en het tegengaan van vroegtijdig schoolverlaten; werken: het creëren van nieuwe
werkgelegenheid en het terugdringen van de werkloosheid in de wijk; samenleven: de
realisatie van een nieuw wijkcentrum, het bevorderen van de sociale samenhang en het
creëren van een veilige, schone en goed onderhouden woonomgeving.
Lag de nadruk bij voorgaande plannen nog op het verbeteren van de leefbaarheid, in het
Wijkactieplan wordt gepleit voor een gerichte benadering van individuen en gezinnen
met een opeenstapeling van problemen. De bewoners moeten er op verschillende gebie-
den op vooruitgaan: opleiding, werk, woning en woonomgeving, ontplooiingsmogelijk-
heden op het gebied van recreatie, sport en cultuur. Dit wordt vormgegeven met een
Achter de Voordeuraanpak’ onder de naam Samen Buurten. Voor kinderen worden er twee
zogenaamde Buitenkasten gemaakt, uitleenpunten voor speelgoed waar ook activiteiten
worden georganiseerd. Daarnaast worden jongeren op straat gehoed door buurtvaders.
De fysieke vernieuwing voorziet overigens in de aanleg of verbetering van verschillende
speelvoorzieningen, waaronder een Krajicek Playground. Maar er zijn meer initiatieven,
zoals wijktafels, Buurt Toezicht Teams en straatcoaches. Daarnaast was er volgens verschil-
lende gesprekspartners vanouds een sterke cultuur van vrijwilligersinzet, onder meer
zichtbaar in de speeltuinvereniging. Bijzonder is dat sinds enkele jaren in een oud school-
gebouw op initiatief van bewoners een wijkbedrijf is gevestigd dat door bewoners gerund
wordt en ruimten verhuurt waar mensen zelf activiteiten kunnen organiseren. Sluiting
van gemeentelijke ontmoetingsruimten moet hiermee gecompenseerd worden.
Tussenstand en toekomstplannen
In het wijkactieplan van Kruiskamp worden expliciet vijf kwetsbare buurten onder-
scheiden, waar sprake is van concentratie van problemen en die extra aandacht krijgen.
Volgens de Wijkagenda Kruiskamp/Koppel van 2012 zijn verschillende gunstige resultaten
behaald tijdens de krachtwijkperiode (Gemeente Amersfoort 2012b). Het oordeel over de
woning en de woonomgeving verbeterde, het aandeel bewoners dat zich onveilig voelt
verminderde, net als de verloedering. De sociale cohesie en tevredenheid met voor-
zieningen in de wijk verbeterden eveneens tussen 2006 en 2011. Kruiskamp is eind 2012
van de lijst met aandachtswijken gehaald omdat de doelen bereikt zijn. Dat wil niet zeg-
gen dat de wijk geen aandacht meer behoeft, maar die zal gefocust zijn op deelgebieden
en op het beheren van de wijk.
