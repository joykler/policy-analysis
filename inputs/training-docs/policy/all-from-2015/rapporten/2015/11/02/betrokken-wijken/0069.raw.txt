de vier onderzoekswijken
Zodoende werd de aandachtswijkenaanpak in 2007 gezien als een mogelijkheid om vooral
het sociale programma te intensiveren (Gemeente Amsterdam 2010). De focus zou liggen
op het helpen van mensen met een zwakke maatschappelijke positie en veel problemen.
Enerzijds was er aandacht voor openbare en semiopenbare ruimten (geen vervuiling in
entrees, liften en galerijen van flats), ruimte voor kinderen van verschillende leeftijden,
en veilige routes naar school, werk en winkelcentra. Anderzijds is er de groepsgerichte
aanpak, met de nadruk op gezinnen en jongeren die in moeilijke omstandigheden leven.
Achter de voordeur kijken is daarom een speerpunt. Daarnaast het versterken van al eer-
der gedane investeringen in brede scholen en jongerencentra. Verder is er aandacht voor
daklozen, drugsgebruikers en hangjongeren, onder meer door te kijken naar werk- en
opleidingsmogelijkheden en naar activiteiten die cohesie bevorderen (Gemeente Amster-
dam 2010). In de plannen worden diverse concrete projecten genoemd voor de E-, G-, en
K-buurt.
Binnen Bijlmer-Oost kozen we de buurt die de grootste leefbaarheidsvooruitgang leek te
hebben geboekt in de jaren 2007-2012: de K-buurt. De fysieke vernieuwing had daar recen-
ter plaats dan in de aangrenzende eg-buurt. De K-buurt telt na de vernieuwing nog de vier
sterflats, de honingraatflats Kikkenstein en Kruitberg. De laatste flat werd in 1992 getrof-
fen door een vrachtvliegtuig van El Al zodat een deel van de flat moest worden afgebro-
ken. Een monument rond de grote ‘boom die alles zag’ herinnert nog aan de Bijlmer-
ramp. De meest oostelijke flat is Kleiburg. Deze zou gesloopt worden, maar is een Klusflat
geworden, in vier delen ontwikkeld en voordelig aangeboden als casco’s die mensen zelf
kunnen afbouwen.
Projecten die de K-buurt aangingen waren onder meer: sloop en nieuwbouw van het
winkelcentrum Kraaiennest (nu: De Kameleon); extra schoonmaak van de flats en – met
inzet van bewoners – ook van de openbare ruimte; huisvesting voor drugsverslaafden in
de buurt; inzet van veiligheidsteams; armoedebestrijding met behulp van Kansrijk Zuid-
oost; ruimte voor de voedselbank; diverse projecten met betrekking tot onderwijs en
leren in brede zin, en het ondersteunen van ondernemers en (andere) zelfstandigen.
Volgens monitors van de gemeente Amsterdam en de Amsterdamse Federatie van
Woningcorporaties bleef het inkomen in Bijlmer-Oost vrij stabiel, terwijl de waardering
voor de buurt sterk en aanhoudend verbeterde sinds 2001. De laatste jaren daalden de
overlast door vervuiling en die door medebewoners, terwijl de betrokkenheid van bewo-
ners flink steeg. Criminaliteit en onveiligheidsgevoelens namen af (Gemeente Amsterdam
2013a en 2013b).
Rondwandeling K-buurt
(Een foto-impressie van de Bijlmer K-buurt is te vinden op pagina 179).
Waar de Bijlmer in haar oude toestand de bezoeker een ongemakkelijk gevoel kon geven,
mede door de aanwezigheid van veel junks, is die sfeer geleidelijk veranderd. Het straat-
beeld is gekleurd, de omgang is vriendelijk en relaxt. Dat zeggen diverse respondenten en
dat was ook onze ervaring. Het ongedwongen, multiculturele karakter komt ook tot uit-
ing in bijzondere feesten, zoals het Kwakoe-festival. Selling point voor veel bewoners is ook
