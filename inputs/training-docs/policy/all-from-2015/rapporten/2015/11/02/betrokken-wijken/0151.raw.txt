ontmoeten , sporten , spelen , integreren en ondersteunen
Het onderkennen van het nut van dergelijke oppervlakkige ontmoetingen ging gepaard
met een pleidooi voor het creëren of onderhouden van publieke, informele ontmoetings-
plekken in de wijk: pleinen, speelplaatsen, winkels. Blokland-Potters toonde zich juist
kritisch over activiteiten die erop gericht zijn overbruggende ontmoetingen te organise-
ren, bijvoorbeeld door middel van buurtbarbecue en feestjes, opzomeracties (samen met
de buren schoonmaken), gemeenschapskunst en dergelijke. Die zouden het risico dragen
bestaande scheidslijnen tussen groepen te bestendigen en geen echte brug te slaan naar
andere groepen, omdat dezelfde mensen elkaar dan opzoeken en eigen groepjes vormen.
Dit wordt in haar proefschrift treffend geïllustreerd met een observatiefragment van een
opzomeractie in haar Rotterdamse onderzoekswijk, waar een groepje Hollandse dames
aan de gang is gegaan en als een Surinaamse zich voor de actie meldt, alle bezems op zijn.
Subtiele uitsluiting. Het werk van Blokland is in beleidskringen redelijk verinnerlijkt,
maar er is ook wel kritiek op het in de ban doen van bijvoorbeeld de buurtbarbecue en
andere feestelijke activiteiten. In drie van onze onderzoekswijken sprongen geïnterviewde
corporatiemedewerkers spontaan in de bres voor dergelijke activiteiten:
We steken een barbecue aan, maar we zeggen ook op zo’n contactmiddag dat je je vuilniszak niet over
het balkon moet gooien. Het heeft meerdere redenen waarom je het doet. (corporatiemedewerker
Nieuwland)
Kinderen doen bijvoorbeeld klusjes om een dagje uit te mogen. Maar ze moeten dan hun ouders meene-
men en zo komen wij in gesprek met moeders. De gezelligheid is bijzaak, het gaat erom in contact te
komen. (corporatiemedewerker Kruiskamp)
Vermoedelijk weegt bij dergelijke initiatieven sterk mee hoe het georganiseerd wordt: als
de woningcorporatie de regie voert zal het feestje wellicht minder besloten worden dan
wanneer buurtbewoners er een budget voor aanvragen om het zelf te organiseren. En de
ene bewoner zal meer capaciteiten hebben om breed uitnodigend op te treden dan de
andere.
Publiek geld? Dan ook publieke meerwaarde
Activiteiten die in principe voor iedereen openstaan, worden soms door een specifieke
groep bezocht en door anderen niet. Zo vertelt de initiatiefneemster van een buurt-
huiskamer in Nieuwland, waar veel, maar niet uitsluitend, oudere bewoners komen, ‘dat
bezoekers probeerden hun Marokkaanse buurvrouw die bijna niet buiten komt mee te
nemen, maar dat beklijfde niet. Ze werd geen reguliere bezoeker.’ Initiatiefnemers onder-
strepen dat hun activiteiten, diensten of ruimten openstaan voor alle bewoners, maar
daarmee is nog niet gezegd dat er ook breed gebruik van wordt gemaakt. Een mooi voor-
beeld is de Marokkaanse Ouderen Salon in Slotervaart (mos), die de communicatieve
taken voor de oudere, Marokkaanse wijkbewoners steeds meer heeft uitgebreid en zich
ook op jongeren richt en op andere culturele groepen, maar die alleen al door de naam-
geving een duidelijk accent heeft. Daarom gebruikt de organisatie bij voorkeur alleen de
eigen afkorting mos. Het is zelfs de vraag of het mogelijk of wenselijk is alle groepen te
