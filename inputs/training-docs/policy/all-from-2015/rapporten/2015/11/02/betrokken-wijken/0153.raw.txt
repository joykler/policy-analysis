ontmoeten , sporten , spelen , integreren en ondersteunen
uitzonderlijke gevallen, zoals bij een spraakmakend bewonersinitiatief als de Leeszaal in
Rotterdam-West, nemen twee hooggeschoolde bewoners deze mediërende rol op zich
(Specht en Van der Zwaard 2015).
Ontmoetingsruimten
Ontmoeten gebeurt in het publieke domein, bij algemene voorzieningen als winkels,
speel- en sportplekken, maar ook op aangewezen ontmoetingsplekken. In elk van de wij-
ken is de laatste jaren sprake van het sluiten van wijkcentra en andere wijkvoorzieningen,
omwille van bezuinigingen. Zo sloot een centraal gelegen, nieuw gebouwd wijkcentrum
in Kruiskamp. Dit wijkcentrum wordt nu gebruikt door de gemeente als stip, een infor-
matiecentrum voor wijkbewoners waar zij allerlei vragen kunnen stellen, ook over de
mogelijkheden van zorg. Gemeentemedewerkers beantwoorden er vragen over mantel-
zorg, hulp voor vrijwilligers of doorverwijzing naar een hulpverlenende instelling:
Het is heel jammer dat het nieuw gebouwde wijkwelzijnscentrum in het hart van de wijk bij het Neptu-
nusplein zo snel gesloten is. Deze wijkvoorziening was een van de producten van het aandachtswijken-
beleid. Het liep heel goed. (corporatiemedewerker Kruiskamp)
Behalve het wijkcentrum sloten een goed bezocht ouderencentrum (De Drietand) en het
wijkfiliaal van de bibliotheek. Op bewonersavonden en ook in onze gesprekken geven
bewoners aan deze sluitingen te betreuren, maar hier en daar is er wel twijfel of er nu fei-
telijk zoveel mensen kwamen en of die niet ook elders goed terechtkunnen. Zo wijst de
wijkcoördinator in Kruiskamp erop dat de overheid veel vastgoed heeft en dat niet altijd
even efficiënt gebruikt. Ruimten in scholen, kerken en moskeeën kunnen gemakkelijk
worden verhuurd:
Kijk we hadden hier een cultureel centrum [De Drietand] en die moest vanwege bezuinigingen weg.
Daar zat een biljartvereniging in, een tennisvereniging, een sjoelvereniging, een dartvereniging. […]
Die moest gesloten worden, en iedereen schreeuwde: hoe kunnen jullie dit doen! Wij kunnen nergens
meer terecht. En nu drie jaar later heeft alles weer zijn plekje gevonden. Op andere manieren. De kerk
heeft zijn kerk opengesteld om te komen. En de wijkverenigingen hebben hun deuren opengedaan en de
voetbalvereniging heeft ook een kantine. (ondernemer Kruiskamp)
Maar in andere gesprekken, met welzijnswerkers en met enkele bewoners, wordt aange-
kaart dat dergelijke locaties niet altijd geschikt zijn om verschillende groepen samen te
brengen: zo zou er onder kerkgangers een drempel zijn om naar de moskee te gaan en
vice versa. In Kruiskamp is er het bewonersbedrijf met een eigen wijkcentrum waar men-
sen binnen kunnen lopen en zelf activiteiten kunnen organiseren. Voor dat zelf organise-
ren moet nog wel een cultuuromslag plaatsvinden, meent een van de oprichters van het
bedrijf, omdat bewoners gewend zijn dat er dingen voor hen worden georganiseerd.
Een andere drempel is geografisch: veel mensen gaan sommige natuurlijke grenzen bin-
nen de wijk niet over om een overgebleven of nieuw wijkcentrum te bezoeken. In Nieuw-
land en Slotervaart werd dit opgemerkt. In Nieuwland sloot een wijkcentrum in het weste-
lijke deel van de wijk, wat volgens een informant de belangrijkste verklaring zou zijn voor
153
