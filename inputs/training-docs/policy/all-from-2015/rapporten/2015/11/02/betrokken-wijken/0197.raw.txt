bewoners aan zet
De afgelopen jaren liepen de middelen terug. De wijkcoördinator van de egk-buurt in
Amsterdam Zuidoost merkt wat dat betreft op:
Niet alle projecten die zijn gestart zijn ook duurzaam gebleken. Als het geld wegvalt, dan is het vaak
afgelopen. Daarom zeg ik: we moeten aan die duurzaamheid werken. [...] Mensen zeiden soms: we
hebben geen initiatieven meer. Nu is het aantal initiatieven wat minder, ook omdat er minder geld
beschikbaar is. Dat is ook wel goed. Eerst gingen ze klagen, maar nu beginnen ze ook wel te zien dat ze
ook veel zelf kunnen bereiken. We moeten meer vraaggericht gaan werken.
Er wordt gedacht over niet-financiële facilitering van initiatieven en aan manieren om een
initiatief zo te verzelfstandigen dat het niet verdwijnt als het geld wegvalt. Tot nu toe lukt
dat laatste niet altijd; voor veel activiteiten is simpelweg een budget nodig.
Overigens is het geld voor buurtbudgetten niet in alle wijken weggevallen. De wijkmana-
ger in Slotervaart merkt op:
Buurtbudgetten heten nu bewonersinitiatieven, en daar is echt nog steeds veel geld voor, ook voor
komend jaar, tussen 50.000 en 70.000 euro afhankelijk van omvang stadsdeel. De eisen voor de subsi-
die zijn wel aangescherpt, zodat reisjes naar de Efteling niet meer voorkomen.
7.2.2 Het zoeken van vitale vrijwilligers
Behalve tot het nemen van initiatieven sporen gemeenten bewoners ook aan zich als vrij-
williger in te zetten. Initiatiefnemers zoeken soms ook vrijwilligers voor de uitvoering van
hun ideeën.
Individuele en wijkgebonden obstakels
Om een beeld te krijgen van de zoektocht naar vrijwilligers is het goed om eerst in kaart te
brengen welke obstakels mensen zien om zich in te gaan zetten. De coördinator van de
moestuin van de speeltuinvereniging Kruiskamp realiseert zich dat vrijwillige inzet niet
voor iedereen vanzelfsprekend is:
Het is dat ik zo gek ben en op mijn vrije dag dit [vrijwilligerswerk] te doen […] maar die heb je wel nodig,
die gekken. En niet iedereen is gek. Die denken: ja dag, moet ik dat op mijn vrije dag een beetje gaan
doen? (coördinator moestuin speeltuinvereniging Kruiskamp)
Onderzoek laat al lang zien dat tijdsgebrek de belangrijkste reden is waarom mensen,
vooral jongeren, zich niet inzetten (Dekker et al. 1999). Interessant is dat tijdgebrek deels
wijkbepaald is:
Vathorst is een slaapwijk. Er gaat ’s morgens iedereen weg en ’s avonds komt iedereen terug. Dat is deze
wijk [Kruiskamp] niet. Je hebt hier meer andere mensen wonen, die niet met zijn tweeën voor het huis
moeten werken, want dat is in Vathorst. En dan de kinderen op de rug, die moeten naar de overblijf,
weet je, naar de kinderopvang. Ja dat zie je hier niet, minder. Ik kan hier welk tijdstip van de dag het
Neptunusplein opgaan, ik kom altijd bekenden tegen. Altijd. Dus het is een heel ander publiek.
(bestuurslid speeltuinvereniging)
197
