narratieve tour
In aanvulling op de aanwijzing op grond van die analyses, telde de bereidwilligheid om
mee te werken aan het onderzoek. Ook stelde bzk prijs op enige variatie naar grote en
kleine gemeenten en naar landsdeel. Besloten is ten slotte om de selectie te beperken tot
vroegnaoorlogse wijken met een redelijk vergelijkbare stedenbouwkundige structuur, om
zodoende de variatie in ruimtelijke context binnen het onderzoek wat te beperken. Een
gedachte was ook dat oudere wijken die tegen het stadscentrum aan liggen, vermoedelijk
meer aantrekkingskracht hebben op stedelingen en zodoende makkelijker vanzelf in een
opwaartse spiraal raken, ook zonder dat hier veel beleidsmatige inspanningen aan vooraf-
gaan. Dat de naoorlogse wijken gemiddeld genomen een moeilijker uitganspositie had-
den, werd bevestigd in de analyses in bijlage A.
De keuze is gevallen op Nieuwland in Schiedam, Kruiskamp in Amersfoort, een deel van
Slotervaart en een deel van de Bijlmer (K-buurt) in Amsterdam. Alle zijn vroegnaoorlogse
wijken (Bijlmer wat later) en in elk van de wijken is de woningvoorraad grondig aange-
pakt. Dat laatste geldt minder voor het uitgekozen stuk van Slotervaart, dat ook mede
daarom gekozen is. De andere reden is dat de leefbaarheid in de wijk zich opvallend gun-
stig ontwikkelde (zoals in bijlage A wordt getoond). Dat was ook in de Bijlmer en
Kruiskamp het geval. In Nieuwland is in eerste instantie alleen het deelgebied West uitge-
kozen, omdat de leefbaarheidsstatistiek hier in de laatste jaren juist minder gunstig was.
Dat was een interessant uitgangspunt. In de beleving van bewoners en professionals bleek
de grens tussen het westelijk en oostelijk deel van de wijk echter van geen belang. Daarom
heeft het veldwerk zich alsnog op de hele wijk gericht, waarbij verschillen tussen de beide
delen ter sprake werden gebracht. De Bijlmer is toegespitst op het deelgebied de K-buurt
om de zaak behapbaar te houden. In de gesprekken is niettemin ook wel verwezen naar de
aangrenzende buurten. De keuze voor Kruiskamp in Amersfoort kwam voort uit de
behoefte om een minder grote gemeente te betrekken die zich positief had ontwikkeld,
en een buiten het westen van het land. Kruiskamp is inmiddels afgevoerd als aandachts-
wijk omdat de gestelde doelen behaald zijn.
Interviews
In totaal zijn 60 interviews gehouden met circa 100 mensen. De interviews zijn niet hele-
maal gelijk over de wijken verdeeld. In de gekozen wijken is eerst met behulp van coördi-
nerende beleidsmedewerkers het professionele netwerk in de wijk zo goed mogelijk in
kaart gebracht. Dat netwerk is benaderd voor het onderzoek. Het bestaat uit wijk-
managers en -coördinatoren bij de gemeente en bij woningcorporaties, verantwoordelij-
ken voor de publieke ruimte, en professionals bij het welzijnswerk, onderwijs, werk en
inkomen, vrijwilligersorganisaties, sport en spel. Via deze professionals is een aantal
bewoners en ondernemers in beeld gekomen met wie gesproken is.
Om ook mensen buiten het netwerk van professionals te spreken zijn daarnaast enkele
ondernemers en bewoners rechtstreeks benaderd. Representativiteit is geen overweging
geweest. Wel is gezocht naar verscheidenheid naar leeftijd, culturele achtergrond, en de
mate van actieve inzet voor de wijk of buurt. Alleen al het feit dat de respondenten bereid
waren om mee te werken aan het onderzoek geeft vermoedelijk een selectie in de zin dat
41
