wijkeconomie en sociale stijging
Ik ben [er] heel tevreden over. … Dat je een aanspreekpunt hebt bij de gemeente. Die dan een heleboel
probeert te doen voor jou. (ondernemer Slotervaart)
Een winkelstraatmanager in Slotervaart beschrijft de vaardigheden die nodig zijn om een
effectief winkelstraatmanagement te voeren:
Eigenlijk moet je als winkelstraatmanager een schaap met vijf poten zijn, je moet overal iets vanaf
weten, vooral doorzettingsvermogen hebben, projectmatig kunnen werken. Je moet dingen gedaan
zien te krijgen […] en je moet kunnen praten met mensen op allerlei niveaus: van marktkoopman tot
burgemeester.
In de Kruiskamp heeft de winkeliersvereniging al vóór de krachtwijkenperiode geïnves-
teerd in goede relaties met de gemeente en andere spelers in de wijk. Daar heeft de
gemeente binnen de afdeling Economische Zaken een contactpersoon aangesteld voor
ondernemers die hen betrekt bij zaken die voor ondernemers van belang zijn en hen
begeleidt bij bijvoorbeeld het verlengen van de al bestaande Bedrijven Investeringszone.
De voorzitter van de winkeliersvereniging legt uit:
Maar zoiets komt niet uit de lucht vallen, dat bouw je op. Ik zit ook al twintig jaar in het bestuur, wij
hebben heel veel contact met de gemeente. En raadsleden en ambtenaren en ook met de ophaaldienst
van huisvuil. Als wij vinden dat daar te weinig mee gedaan wordt dan trekken wij aan de bel. […]
Als ondernemer moet je krachtig uitstralen, aanwezig zijn op vergaderingen, maar ook op het buurthuis
aanwezig zijn, het gesprek met de wijkagent aangaan maar ook met de gemeente en op de nieuwsjaar-
borrel je gezicht laten zien. Dat zijn investeringen die van essentieel belang zijn. […] Een brief komt
altijd voor het bestuur, je wordt dus als gesprekspartner gezien, dat geeft een goed gevoel van: ze weten
wie wij zijn, ze kunnen niet om ons heen.
De winkeliersvereniging van Amersfoort kent een dragende vaste kern die bestaat uit
ondernemers die zelf zijn opgegroeid in de wijk, en de zaak van hun ouders in het winkel-
centrum hebben overgenomen. Een van de geïnterviewde ondernemers woont nog altijd
zelf in de wijk en is ook als actieve bewoner lang betrokken geweest bij de wijkaanpak.
Datzelfde geldt voor de voorzitter van de winkeliersvereniging in de Amsterdamse egk-
buurt. Hoewel hij inmiddels zelf niet meer in de buurt woont, heeft ook hij een lange
geschiedenis als ondernemer én actieve bewoner in de wijk: ‘zuidoost blijft een heel spe-
ciaal plekje in mijn hart hebben’. Die lange geschiedenis in de wijk vormt een plausibele
verklaring voor hun bereidheid veel energie te steken in de winkeliersvereniging.
Er is echter meer over te zeggen. Schutjens en Steenbeek (2010: 145) vonden op basis van
enquêteonderzoek dat vooral ondernemers die al langer in de buurt wonen zich inzetten
voor lokale leefbaarheid. Lokale leefbaarheid werd in dat onderzoek bepaald aan de hand
van de houding en inzet voor de sociale en fysieke orde in de buurt (zoals een feest organi-
seren, de straat schoonmaken of de politie waarschuwen). Naast woonduur hebben ook
persoonlijkheidskenmerken, het feit dat een ondernemer enkele werknemers uit de buurt
in dienst heeft en de samenwerking met andere bedrijven een voorspellende waarde voor
135
