de vier onderzoekswijken
Voor de grootschalige sloop van flats waren er enorme beheerproblemen, waaronder
leegstand, huurschulden en veel ontruimingen. Voor de gehele Bijlmer was de leegstand
begin jaren tachtig een kwart, terwijl tienduizenden woningzoekenden in Amsterdam op
de wachtlijst stonden. Slechts een op de vijf huurders betaalde de huur op tijd
(Wassenberg 2013: 144). In elk van de Bijlmerflats reed de deurwaarder wekelijks voor om
wanbetalers en overlastgevers te ontruimen. Minder vergaande maatregelen zoals com-
partimenteren van de flats, extra liften en camera’s in de lift, huurverlaging, beter groe-
nonderhoud en aanstellen van (meer) huismeesters hadden wel lokaal effect, maar waren
niet toereikend om het tij te keren, ook al doordat ze steeds maar tijdelijk gefinancierd
werden. Problemen verschoven dan naar een andere flat met minder interventies
(Wassenberg 2013: 154). Wat ook niet hielp was dat zowel in Amsterdam als in randge-
meenten nieuwe woningen gebouwd werden zodat de Bijlmer verder bleef dalen in de
buurthiërarchie, hoewel sinds midden jaren tachtig de Bijlmer op het metronet werd aan-
gesloten en zo alsnog in verbinding kwam met de rest van de stad. De aanhoudende leeg-
stands- en andere beheerproblemen brachten de beherende woningcorporaties tot aan de
financiële afgrond en geleidelijk raakten de geesten in de jaren negentig rijp voor fysiek
ingrijpen op grote schaal.
Het zal duidelijk zijn dat de Bijlmer al in een reusachtige transformatie zat toen het
40-wijkenbeleid van kracht werd. Het aandeel sociale huurwoningen lag in Bijlmer-Oost
rond 2007 nog iets hoger dan gemiddeld in de aandachtswijken (Ter Haar et al. 2008).
De bevolking is nog steeds overwegend relatief arm en er zijn nog steeds sociale proble-
men. In de Bijlmer was in 2007 het aandeel personen met inkomsten uit arbeid met
56% gelijk aan het gemiddelde voor de aandachtswijken, net als het aandeel langdurig
bijstandsafhankelijken.
Het aandeel schoolverlaters zonder startkwalificatie lag in de Bijlmer met 74% boven het
gemiddelde voor de aandachtswijken (70%). Het aandeel leerlingen dat vwo volgt lag
bijna de helft lager dan gemiddeld in de aandachtswijken. Schulden speelden ook meer
dan gemiddeld. Bijzonder was en is het grote aandeel eenoudergezinnen, dat samenhangt
met een groot Surinaams en Afrikaans (onder meer Ghanees) bevolkingsaandeel. In de
Bijlmer wonen ook meer gemengde stellen dan in andere wijken.
