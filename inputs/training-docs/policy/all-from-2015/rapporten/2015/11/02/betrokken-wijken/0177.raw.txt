ontmoeten , sporten , spelen , integreren en ondersteunen
A: Bij de vraag hoe proactief we kunnen zijn, speelt behalve of we het hier intern op orde hebben, ook
hoe het met die tweedelijnspartners gaat. Dat bepaalt of we het maatwerk op orde krijgen. […]
B: Er is nog een lange weg te gaan, want er zijn ook andere organisaties met andere financierings-
stromen. Het [wijkteam] heeft wat dat betreft geen eigen mandaat.
Knelpunt 5 Eigen kracht?
Een andere zorg is het geloof van de overheid in de participatiesamenleving en het hame-
ren op de eigen kracht van burgers. Meer moet met hulp van het eigen netwerk van men-
sen en met vrijwilligers. Vrijwilligers kunnen soelaas bieden, onder meer in de vorm van
onderlinge ondersteuning en advisering. Mensen met vergelijkbare problemen kunnen
van elkaar gaan leren, zoals de frequente opvoedgroepen bij de Marokkaanse Ouderen
Salon in Slotervaart of de gespreksgroepen bij de Amersfoortse Buitenkasten. Maar in ver-
schillende wijken bieden professionals ook tegenwicht tegen een al te optimistisch
vertrouwen op eigen kracht en de inzet van vrijwilligers.
De vraag is of bewoners de expertise en bereidheid wel hebben: wat kun je aan vrij-
willigers overlaten en wat niet? Een verklaring omtrent goed gedrag wordt in de regel
gevraagd aan vrijwilligers, maar is dat voldoende als zij bijvoorbeeld zorgtaken uitvoeren?
Bewoners die wij spraken kijken met spijt naar de uitstroom van professionals en zien de
overname van taken door vrijwilligers soms als een miskenning van de kunde van
beroepskrachten (zie hoofdstuk 7). Professionals twijfelen of voldoende kundige vrij-
willigers beschikbaar zijn:
Je kunt veel aan vrijwilligers overlaten, maar ze hebben toch allemaal dat steuntje in de rug nodig. […]
Er zijn een heleboel dingen daar kan je gewoon geen vrijwilligers op zetten. (professional Nieuw-
land)
Als stadsdeel zien we de zorg voor de [minder extreme] gevallen die nu nog wel in het vizier zijn vooral
als taak van de Huizen van de Wijk, van de community’s: die burger moet het nu zelf gaan doen. Maar
wij zien dat de burger het nu al niet kan, dus waarom zou deze het in de toekomst wel kunnen? We
hebben hier wel zo onze twijfels bij. Dus burgers zijn gedwongen netwerken op te zoeken of op te zetten,
anders kwijnen ze weg. Wat zou kunnen gebeuren is dat de lichtere gevallen hierdoor extreme gevallen
worden en de case load daardoor zal toenemen. Dat is een grote zorg. (professional Slotervaart)
Hoewel verschillende professionals uit de welzijnshoek het principe van eigen kracht van
burgers een warm hart toedragen, zien ze grenzen aan het stimuleren van die eigen
kracht. Vooral multiprobleemhuishoudens in de wijken hebben een geringe zelf-
redzaamheid. Voor hen zouden onorthodoxe oplossingen nodig zijn, waaronder ook het
garanderen van een dak en brood:
A: Er zijn een heleboel mensen die hebben echt super veel hulp nodig. Ondersteuning nodig. Maar dat
krijgen ze niet. […]
B: Natuurlijk zijn er ook gezinnen die de rest van hun leven die ondersteuning nodig zullen hebben. En
dan loop je tegen het systeem aan, want de indicatie is afgelopen. Doei! […] Dan hebben we het weer
over de eigen kracht, nou die eigen kracht is dan niet zo groot. (professionals Nieuwland)
177
