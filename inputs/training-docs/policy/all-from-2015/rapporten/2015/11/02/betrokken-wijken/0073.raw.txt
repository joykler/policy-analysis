wonen : herstructurering en verkoop
delijk ook uitgekomen, zoals we zullen zien. Maar er speelden ook andere kwesties, zoals
beperkte vraag naar de oude woningen (vooral in de Bijlmer) en overbelasting van instan-
ties door de veelheid aan sociale problemen in de wijk.
Professionals, ook de ‘sociale’, eens over noodzaak herstructurering
Zoals gezegd speelde herstructurering van de woningvoorraad in elk van de cases.
De Bijlmer lag in dit opzicht voor op de andere wijken, er werd al vanaf 1992 gesloopt en
ook de omvang van de ingreep is er ongekend groot geweest. Van de 12.000 sociale huur-
flats in de Bijlmermeer werd maar liefst de helft gesloopt en de andere helft (behoudens
De Klusflat) gerenoveerd. Wat teruggebouwd werd zijn laagbouwwijken met huur- en
koophuizen. Daarna volgt (wat de timing van de ingreep betreft) Kruiskamp, dan Nieuw-
land. In Nieuwland kwam de woningmarktcrisis eind jaren 2000 roet in het eten gooien
bij het realiseren van een deel van de voorgenomen sloop en nieuwbouw. In het Sloter-
vaartse postcodegebied 1065 is vooralsnog nauwelijks gesloopt, in Overtoomse Veld en in
de Delflandplein-Staalmanpleinbuurt, ook delen van de krachtwijk Slotervaart, werd wel
gesloopt en gerenoveerd, naar aanleiding van ernstige onveiligheid en hinder, rond het
jaar 2000. Onder de professionals is men het eens dat de aanpassingen een voorwaarde
waren voor een betere waardering van de wijk. Uit de motivering spreekt soms enige wan-
hoop, zoals bij een corporatiemedewerker uit Nieuwland:
Als je naar leefbaarheidsmonitors kijkt uit die tijd [rond het jaar 2000] dan bungelde Nieuwland op alle
fronten onderaan – met afstand – van de andere Schiedamse wijken. We waren allang door de onder-
grens heen. We hadden leegstand, bewoners wilden de wijk ontvluchten. Als je economisch weg kon
ging je. We repareerden niets meer. Alles werd kapot gemaakt, dus het had geen zin.
Ook in de Bijlmer werd de grootschalige herstructurering in gang gezet nadat kleinere
beheermaatregelen onvoldoende effect hadden gesorteerd en leegstandsproblemen voor
de beheerder van de hoogbouwflats onbetaalbaar waren geworden (Van Beveren 2014;
Wassenberg 2013). Hier gaf ook de modernistische, stedenbouwkundige structuur, in het
bijzonder de grootschaligheid van de flats en de functiescheiding, aanleiding tot ingrij-
pen.
De mening dat herstructurering nodig was om de problemen het hoofd te bieden, wordt
gedeeld door professionals die in de sociale sfeer werkzaam zijn. De wijkcoördinator in de
Bijlmer verwoordt het bondig: ‘Zonder de fysieke ingrepen hadden we dit soort sociale
interventies niet kunnen uitvoeren.’ De meeste professionals noemen in verband de
omvang van de sociale problemen in de wijk, maar in Kruiskamp werd ook opgemerkt dat
het vooruitzicht van goede woningen en andere voorzieningen in de wijk voor bewoners
zichtbaar maakt dat er aandacht wordt besteed aan hun problemen; te beginnen met een
knappe fysieke omgeving. Door de gezamenlijke aanpak van woningen en publieke
ruimte is het moeilijk vast te stellen welke van deze het meeste bijdraagt.
73
