wonen : herstructurering en verkoop
Nee … de mensen die negatief zouden zijn hebben geen mond. Ze wisten … wat ze aan het doen waren
was niet helemaal goed, dus ze konden niet klagen en hadden geen invloed. (medewerker stadsdeel
Bijlmer)
Zowel voor huurders die op de goedkoopste woningen zijn aangewezen als voor ongedo-
cumenteerden met een informeel inkomen betekent herhuisvesting vaak meer dan het
verlies van de oude woning. Er verdwijnt voor hen ook een sociaal netwerk en een stukje
informele economie. Deze mensen moeten behalve een andere woning ook weer een
bestaan vinden. Dit maakt duidelijk dat succes bij deze ingreep niet ondubbelzinnig is:
voor een deel van de bewoners is het prettig, voor mensen die sterk aangewezen zijn op
de goedkoopste of makkelijk toegankelijke woningen kan het juist problematisch zijn.
Overigens bleek uit onderzoek van Kleinhans (2005) in enkele vroegnaoorlogse wijken dat
degenen die uit de wijk vertrokken waren, niet op grote schaal last hadden van een ver-
broken netwerk. Voor de meeste vetrekkers waren de buurtcontacten ofwel niet zo
belangrijk, of ze bleven na herhuisvesting dichtbij genoeg wonen om contacten te onder-
houden.
Of de goedkope woningvoorraad toereikend is, kan niet los gezien worden van het
woningaanbod op stads- en op regionaal niveau. Zo is in elk geval in Schiedam Nieuwland
duidelijk dat de sloop en nieuwbouw ook een reactie waren op eerdere herstructurering
in de Rotterdamse regio. Die maakte dat de laagste inkomens uit de regio disproportio-
neel naar Schiedam kwamen, in de beleving van professionals in de wijk, zoals een corpo-
ratiemedewerker uit Nieuwland:
Nieuwland werd het afvoerputje van de regio genoemd. Alle gemeenten die wel herstructureerden, daar
hadden wij een soort aanzuigende werking: Rotterdam (Hoogvliet, Rotterdam-Zuid), Vlaardingen,
Maassluis, waren allemaal sneller. Hier werd te lang gewacht: wat gaan we doen?
Uiteindelijk zou in Schiedam een nieuwe wethouder erin slagen politiek draagvlak te
organiseren, zoals fraai beschreven is in het proefschrift van Reinders (2013) over de
geschiedenis van de wijkvernieuwing in Nieuwland. De wethouder kreeg de zaak onder
meer in beweging door tijdens vergaderingen met een loopmicrofoon dicht bij zijn toe-
hoorders te komen, wat toen nog ongewoon en imponerend was.
Voor elk van de wijken geldt dat eventuele aanvullende plannen niet of in een veel lager
tempo zullen worden uitgevoerd dan eerder gedacht, doordat de woningcorporaties min-
der kunnen investeren. In Schiedam herhaalt de regionale afstemmingsthematiek zich op
een wat andere manier, hoewel dat niet zozeer voor Nieuwland geldt als wel voor de voor-
oorlogse Schiedamse wijken Oost en West. In Rotterdam is de naar die stad genoemde
‘Rotterdamwet’ van kracht, die inhoudt dat bepaalde wijken gesloten zijn voor mensen
zonder werk. In de waarneming van de gemeenteambtenaren in Schiedam trekken die
mensen vervolgens naar de buurgemeente, zij het dus vooral naar andere wijken dan
Nieuwland. Een medewerker Wonen in Schiedam:
De ‘Rotterdamwet’ lijkt discriminerend, maar volgens mij is het een middel om spreiding te krijgen van
mensen met problemen die hulp nodig hebben. En dat zonder ingrijpende sloop. Natuurlijk hebben we
79
