5.5. OPSLAG EN INSPECTIE VAN GEWELDSMIDDELEN 
 
5.5.1. Uitgifte 
De uitgifte van vuurwapens gebeurt alleen door de leidinggevende en indien nodig voor de beveiliging van de 
rechtbank, toezicht op de buiten het complex gelegen werkplaats of gedetineerdentransport. De leidinggevende is 
altijd een half uur eerder en een half uur langer in dienst dan andere functionarissen van de JICN. Het wapen wordt 
separaat van de munitie uitgereikt. Na de dienst moet het vuurwapen weer worden ingeleverd bij de leidinggevende. 
5.5.2. Opslag 
Wapens worden niet mee naar huis genomen, maar opgeslagen in de JICN zelf. Dit heeft in het begin discussie 
opgeleverd omdat functionarissen zich thuis niet veilig zouden voelen zonder het wapen. De JICN hanteert daarom het 
beleid dat als een situatie dusdanig bedreigend wordt voor een medewerker, er wordt georganiseerd dat deze tijdelijk 
en in uitzonderlijke gevallen het eiland kan verlaten. Als toezicht wordt gehouden op de werkplaats, dan neemt een 
medewerker wel een vuurwapen mee. Dit vormt echter ook risico’s, getuige een recent incident op Curaçao waarbij 
gevangenen de bewakers hebben overmeesterd en ervandoor zijn gegaan met hun wapens. Naar aanleiding van dit 
incident heeft de JICN het beleid aangepast en houdt men met twee wapendragende functionarissen toezicht op arbeid 
buiten de gevangenismuren.  
5.5.3. Inspectie geweldsmiddelen 
Om de maand (na de schietoefeningen) worden de wapens geïnspecteerd. Als het wapen niet in orde blijkt, dan wordt 
deze schoongemaakt. Er is een aparte functionaris aangewezen voor het onderhoud, de controle en de telling van 
wapens. Dit is dus geen eigen verantwoordelijkheid van de functionarissen die vuurwapen dragend zijn. Wel worden de 
functionarissen tijdens de trainingen opgeleid om zelf het wapen schoon te kunnen maken. 
 
 
 
 
 
 
 
 
 
 
45
