bewoners aan zet
een soort actiegroepen fungeren, de bewonerspanels die aan de professionele buurtvei-
ligheidsteams zijn verbonden en de woonteams die een klankbord vormen omtrent
wonen. Die teams zijn dus nog specifieker in hun focus dan de bestaande bewoners-
commissies, die zich eveneens richten op leefbaarheid en veiligheid.
Verschillen tussen wijken
Er bestaan vrij grote verschillen tussen de overlegstructuren van de verschillende buurten
binnen een wijk. De wijkmanager van het stadsdeel Slotervaart geeft aan dat huurders-
verenigingen in sommige buurten actiever zijn dan in andere:
Enerzijds omdat de problematiek erom vraagt. Het doel is dan wat meer buurtbetrokkenheid te creëren,
de buurt naar een hoger niveau te tillen. Anderzijds omdat [bepaalde actieve bewoners] erom vragen. In
de Jacques Veltmanbuurt is er minder buurtoverleg, eerder gericht op het onderhoud van woningen,
veiligheid en de weg naar het Huis van de Wijk weten te vinden.
Sommige bewonersplatforms hebben een functie in de bestuursstructuur. Dit soort plat-
forms passen dan ook goed in het idee van een integrale aanpak waar op verschillende
thema’s wordt nagedacht over en gewerkt aan het functioneren van de buurt. Binnen die
integrale structuur krijgen bewoners een duidelijker plek in het besluitvormingsproces.
Er bestaan verschillende manieren waarop bewonersplatforms deelnemen aan het
besluitvormingsproces. Vaak nemen afgevaardigden van deze platforms deel aan ‘inte-
grale overleggen’ van professionals. Het is dan wel opvallend dat het vooral professionals
zijn die dit opmerken als onderdeel van hun integrale werkwijze. Verder vertelden wijk-
werkers uit Nieuwland hoe de wijkoverleggen sturend zijn voor opdrachten aan het
opbouwwerk. Inspraak wordt beschouwd als de ‘eerste generatie’ van burgerparticipatie
(Van Houwelingen et al. 2014). Bij de tweede generatie wordt gedacht aan ‘co-creatie’ van
beleid. Een derde generatie is het eerder besproken burgerinitiatief, waarin burgers zelf
uitvoering geven aan hun ideeën en er ook van co-creatie geen sprake meer is. Dit denken
in generaties hangt samen met het denken in termen van een participatieladder (Arnstein
1969). Dit is een glijdende schaal van non-participatie van burgers tot burgermacht,
waarin burgers als opdrachtgever van professionals fungeren. Deze laatste trede op de lad-
der correspondeert min of meer met wat wel de derde generatie burgerparticipatie wordt
genoemd. Wijkprofessionals hanteren deze terminologie ook. Een wijkmanager in Sloter-
vaart stelt:
Rond 2008 of 2009 werkten de stadsdelen steeds meer volgens de participatieladder. Niet alleen infor-
matievoorziening, maar burgers die met beleidsmakers om de tekentafel zitten. Bewoners maken beleid
en het stadsdeel gaat daar zoveel mogelijk in mee. Het ene stadsdeel was daar sterker in dan het andere.
Dit gebeurt doorgaans erg projectmatig: het ene onderwerp leent zich er meer voor dan het andere. Niet
altijd tot tevredenheid van de burger, want een aantal bewoners wil graag van punt a tot punt z met een
ambtenaar om tafel. Niet iedere bewoner is daartoe is in staat, en niet iedereen wil dat.
207
