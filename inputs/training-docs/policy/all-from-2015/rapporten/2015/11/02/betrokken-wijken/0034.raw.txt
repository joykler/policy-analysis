betrokken wijken
Winkelpleinmanagers zijn ingezet om winkelgebieden op te knappen, waaronder het Sierplein.
Volgens de naoorlogse wijkgedachte moesten er ook buurtwinkels zijn, vandaar de verspreide win-
kelpandjes in de woonblokken. Het is lastig om voor die panden een commerciÃ«le bestemming te
vinden; de detailhandel zit vooral geconcentreerd in de winkelcentra. Maatschappelijke organisaties
zijn geclusterd in het Huis van de Wijk, in het aangrenzende Overtoomse Veld, wat voor een aantal
bewoners buiten hun actieradius valt.
Kruiskamp
Kruiskamp was in Amersfoort de eerste naoorlogse wijk. Het oogt als een groene wijk en na de
grootschalige herstructurering is de wijk erg gevarieerd van bebouwing, met oude en nieuwe flats en
eengezinshuizen, van zeer uiteenlopende architectuur. Het groene karakter, met veel speel-
voorzieningen, is gebleven. De speeltuinvereniging van Kruiskamp bestaat al sinds 1930. Het is een
duurzaam bewonersinitiatief dat met een trouwe groep vrijwilligers draait.
De wijk heeft enkele bijzonderheden ten opzichte van de andere cases. Zo is Kruiskamp van de lijst
aandachtswijken afgevoerd omdat de gestelde doelen behaald zijn. Verder is er al enkele jaren een
bewonersbedrijf: Kruiskamp Onderneemt. Dit is een bewonersinitiatief waarbij bewoners een oude,
gemeentelijke school hebben opgeknapt en in beheer genomen als ontmoetings- en bedrijfsruimte.
Er zijn ateliers en werkplaatsen, maar ook kan ruimte gehuurd worden voor feesten of recreatieve
activiteiten. Ten opzichte van veel andere bewonersbedrijven zijn de doelstellingen bescheiden
geformuleerd; het bestuur laat het initiatief om bijeenkomsten te organiseren aan de bewoners.
Het centrum moet een alternatief bieden voor sluitende wijkcentra, maar voor activiteiten moeten
bewoners zelf eerst aan de bak.
Een andere bijzonderheid is dat met een nieuwe vorm van overleg met bewoners wordt gewerkt.
Geen actieplannen en wijkoverleggen meer, maar bijeenkomsten volgens de G1000-methode,
Die komt er voor Kruiskamp op neer dat periodiek een bijeenkomst wordt belegd waarvoor 100 wijk-
bewoners random worden uitgenodigd om problemen en wensen voor de wijk aan te kaarten.
De deelnemers worden geloot, terwijl groepen die ondervertegenwoordigd blijven, zoals bewoners
van Turkse of Marokkaanse komaf, aanvullend worden geworven, bijvoorbeeld via de buurtvaders.
De ervaringen met deze vorm zijn positief: er verschijnen andere gezichten dan voorheen.
Noot
1 Bijlage A is te vinden op www.scp.nl bij dit rapport.
34
