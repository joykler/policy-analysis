betrokken wijken
woonomgeving was toegenomen, bewoners ervoeren minder overlast en verloedering en
waren optimistischer geworden over de ontwikkeling van hun wijk. Maar veel andere ach-
terstandswijken bleken evenzeer verbeterd. Bovendien zette die verbetering ruim voor het
40-wijkenbeleid al in en was gemiddeld genomen het sterkst tussen 2002 en 2006. Alleen
het optimisme over de verbetering van de wijk was in de 40 wijken groter dan elders, na
een grote sprong voorwaarts in 2009 ten opzichte van 2006. Al met al was de conclusie dat
over het algemeen geen effecten van het 40-wijkenbeleid op leefbaarheid en veiligheid
getraceerd konden worden ten opzichte van andere achterstandswijken. De onderlinge
verschillen binnen de 40 wijken waren groter dan die van alle 40 wijken samen ten
opzichte van overige wijken. Deze relativering werd in sommige wijken gevoeld als een
diskwalificatie van de geleverde inspanningen, die botste met de positieve energie die er
was losgekomen.
Ongeveer tegelijkertijd verscheen onderzoek onder de titel Urban40 (Stronks et al. 2014),
naar mogelijke gezondheidseffecten van het 40-wijkenbeleid. De onderzoekers vonden
positieve, onderscheidende gezondheidsresulaten voor de 40 wijken, met name bij stress-
gerelateerde kwesties. In de wijken was het roken, ondanks de crisis, minder toegenomen
dan elders, terwijl de ervaren geestelijke gezondheid en het beroep op de geestelijke
gezondheidszorg waren toegenomen, wat een teken kan zijn dat beter is ingespeeld op
een latente behoefte hieraan. Hoe meer interventies er in de wijken gedaan waren, des te
beter was het met de gezondheid gegaan. Deze positieve resultaten werden in de media
toegejuicht, maar de onderzoekers zoeken nog wel naar nadere verklaringen voor hun
resultaten.
Om dergelijke eerdere onderzoeksresultaten beter te kunnen duiden, wilden we in dit
onderzoek praten met betrokkenen in de wijken. Dat heeft de vorm gekregen van vier
casestudies, vier onderzoekswijken waar is gesproken met bewoners, professionals en
ondernemers. Daarnaast hebben we in de wijken geobserveerd en literatuur gebruikt om
de bevindingen nader te duiden. Deze aanpak is complementair aan ons eerdere onder-
zoek over de aandachtswijken (Permentier et al. 2013). Daarin werd, in de woorden van
voormalig minister Vogelaar (‘tel en vertel’), vooral geteld; in dit onderzoek wordt vooral
verteld. We proberen inzicht te bieden in de manier waarop en de omstandigheden waar-
onder inspanningen van de betrokkenen bijdragen aan een verbetering van de leefbaar-
heid in de wijken. Daarbij laten we het verhaal over wat er in de wijken gebeurde en nog
gaande is, door de respondenten samen vertellen. Hoe belichten verschillende mensen
dezelfde processen? De onderzoeksvragen die in paragraaf S.3 één voor één aan de orde
komen, gaan over de interventies en wat ze wel of niet succesvol maakte, over integraliteit
in de aanpak, over de persoonlijke factor (best persons), de rol van bewoners en onder-
nemers, lessen voor decentralisaties in het sociale domein en ten slotte over duiding van
de eerder verschenen (tel)onderzoeken.
Wijkkeuze
We kozen vier vroegnaoorlogse wijken: Nieuwland in Schiedam, Kruiskamp in Amersfoort
(inmiddels van de lijst met aandachtswijken geschrapt), Slotervaart en de Bijlmer K-buurt
