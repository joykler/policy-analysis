samenvatting
Daarbij is niet altijd duidelijk wie de credits verdient en wie de lat legt. Dat hangt in de lite-
ratuur ook af van de functie die iemand bekleedt en hoe strategisch die is. Bestuurders
spraken wij nauwelijks, en dat is vermoedelijk het niveau waarop de persoonlijke factor
de meest omvattende impact kan hebben. In het meer uitvoerende werk, waar onze
gesprekspartners overwegend in actief waren, leiden hun persoonlijke kwaliteiten tot
deelsuccessen rondom een beperkter gebied of een beperkte thematiek (schoon, heel,
veilig; leren; ondernemen).
Uit de gesprekken kwam geen ondubbelzinnige set met kenmerken die in elke rol aan de
orde zijn. Binnen een bepaalde rol, bijvoorbeeld het bestuur van de wijk of het stadsdeel,
kan ook nog sprake zijn van de juiste persoon op het juiste moment, zoals ter sprake
kwam naar aanleiding van de opvolging van stadsdeelvoorzitter Marcouch door Baâdoud,
beiden geprezen om uiteenlopende kwaliteiten. Dit in aanvulling op het door Van den
Brink et al. (2012) genoemde punt van de juiste persoon op de juiste plek. Dat maakt plan-
nen en scouten ook lastig: hoe zal het ideale profiel zich ontwikkelen gelet op veranderin-
gen in de wijk en in de taken? Daarbij komt dan nog de mogelijkheid dat het karakter, de
prioriteiten of de vaardigheden zich gaandeweg zullen ontwikkelen bij betrokken profes-
sionals of bewoners. Ook hadden wij de indruk dat bij het benoemen van belangrijke
personen soms ook smaakverschillen spelen. De vraag is daarom in hoeverre de persoon-
lijke factor planbaar is. Wel valt de aanwijzing van centrale figuren op strategische plek-
ken in een netwerk te plannen (§ S.2.2). Men kan alleen maar hopen dat een dergelijke
spilfiguur zich ontpopt als persoon die zijn taak als aanspreekpunt, bruggenbouwer en
smeermiddel als geen ander weet uit te voeren.
4 Op welke manieren worden bewoners en ondernemers betrokken bij het beleid en met welk resultaat?
In hoeverre dragen hun eigen initiatieven bij aan de leefbaarheid van hun wijk?
Bij het beantwoorden van de vraag hebben we naar verschillende vormen van bewoners-
inbreng gekeken, naar gelang wie het initieert: van maatschappelijke initiatieven, waar de
bewoners het voortouw hebben, tot reguliere overleggen die door bestuurders geïnitieerd
worden.
Maatschappelijke initiatieven
Voorbeelden van maatschappelijke initiatieven zijn in onze wijken: speeltuinverenigin-
gen, buurtvaders, wijkbedrijven en ontmoetingsplatforms. Wat ze gemeen hebben, is dat
ze inspelen op sociale behoeften in hun directe omgeving. Veel initiatieven richten zich
op uiteenlopende activiteiten en zijn daardoor eerder ‘buurtgericht’ dan ‘issue-gericht’,
zoals we tegenwoordig veel zien bij bijvoorbeeld zorg- of energiecoöperaties. Naast de pri-
maire opbrengsten van de activiteiten van zelforganiserende bewoners, zijn er ook neven-
effecten van initiatieven. Ze zorgen vaak voor meer samenhang en onderling contact in
een buurt.
Continuïteit van initiatieven is niet vanzelfsprekend. In de zoektocht naar manieren om
initiatieven te verduurzamen zijn de twee trefwoorden ‘vraaggericht werken’ en ‘facilite-
29
