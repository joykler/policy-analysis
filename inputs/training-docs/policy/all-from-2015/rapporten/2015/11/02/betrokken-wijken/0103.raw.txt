veilig , schoon en ongeschonden
soms overschrijden. Als de samenleving de grenzen goedmoedig oprekt, moeten jongeren
zich in nog gekkere bochten wringen om de beoogde verontwaardiging op te roepen
(De Bil 2004). Volgens een re-integratiemedewerker voor probleemjongeren is de juiste
balans van openheid en striktheid in Slotervaart wel gevonden: ‘die groep is rond 2010
verdwenen en Achmed Baâdoud [stadsdeelvoorzitter] is persoonlijk op de fiets gestapt en
is daarnaartoe gereden en heeft met die jongens lopen praten en gezegd van: wij willen
geen rottigheid meer. Nou, zo ga je door.’
Melden
Verder dan het actief aanspreken van overlastgevers lijkt de oproep tot burgerinzet niet te
gaan. Wel wordt door verschillende partijen benadrukt dat bewoners de ogen en oren van
de politie en van andere instanties zijn. De politie geeft bewoners te kennen dat ze inci-
denten moeten melden, wil ze er iets aan kunnen doen. Als zij niet de moeite nemen wan-
gedrag te rapporteren, zouden ze ook niet mogen verwachten dat instanties het voor hen
komen oplossen. Een actieve bewoonster in Nieuwland geeft aan dat ze haar mede-
bewoners hier ook regelmatig van probeert te doordringen. Hoewel dit weinig risico voor
lijf en leden met zich meebrengt, merken professionals dat nut en noodzaak van melden,
vooral binnen sommige bevolkingsgroepen, verre van vanzelfsprekend zijn. Een mede-
werker van Slotervaart wijt dit aan een algemeen wantrouwen tegenover de overheid en
de politie, dat vooral oudere Marokkaanse bewoners aan hun oorspronkelijke cultuur
ontlenen: ‘Achter de voordeur is van jezelf en de politie is een organisatie die mensen
oppakt en bestraft. Dus je klikt niet.’ Een woningcorporatie in Slotervaart maakt zich zelfs
zorgen om het onwaarschijnlijk lage aantal meldingen in een flat, terwijl de sporen van
vandalisme regelmatig moeten worden gerepareerd: ‘Door de vele reparatieklachten
weten we dat er wel wat aan de hand is. Dat horen we ook van de politie, bijvoorbeeld.
We willen weten waarom de bewoners niks melden, wat er echt speelt.’
De rol van professionals
Strafbare feiten zijn het terrein van de politie; dat is een vanzelfsprekendheid die
nauwelijks in de gesprekken wordt toegelicht. Impliciet nemen de respondenten het ver-
wijderen van de meest criminele elementen van de straat en het moment waarop bewo-
ners zich weer vrijer over straat bewegen, als vertrekpunt van hun overpeinzingen over de
wijkontwikkeling. Weinigen weten het poëtischer te verwoorden dan deze actieve bewo-
ner in de Bijlmer: ‘Een crimineel is net als een fruitvliegje, die kan een hele appel in de
vernieling jagen. Die infecteert een schimmel erin […] sociale schimmel. Dat moet je wel
aanpakken.’ Om in de analogie te blijven: pas als de schimmel is bestreden, heeft het zin
de appel op kleur en smaak te brengen.
103
