betrokken wijken
naar het Grotestedenbeleid. Betrokkenen bij de wijkeconomie en bij initiatieven ter
bevordering van sociale stijging zien opbrengsten en meerwaarde van de investeringen
die zijn gedaan in het kader van de 40-wijkenaanpak, maar er zijn ook kanttekeningen
geplaatst bij de projectmatige aanpak en bezuinigingen. In wijken als Kruiskamp en
Nieuwland hebben professionals en bewoners collega’s en voorzieningen uit de wijk zien
vertrekken en vrezen sommigen voor afbraak van behaalde resultaten. Gemeenten heb-
ben de hoop gevestigd op actieve bewoners en nieuwe organisatievormen zoals wijk-
ondernemingen. Maar niet alle respondenten zijn optimistisch; juist in aandachtswijken
waar ontwikkelingen fragiel zijn, wijst men op het belang van structurele oplossingen en
permanente investeringen.
Noten
1 Een voortvloeisel van het Achter de Voordeur-project van Schiedam Nieuwland: Samen Buurten, zie
hoofdstuk 6.
2 ‘Ouderkamers’ zijn ontmoetingsruimten voor ouders, vaak ingericht op brede scholen. Daar vinden
soms ook informatieve en scholingsactiviteiten voor ouders en andere bewoners in de wijk plaats.
3 Op basis van de gewichtenregeling krijgt een school extra geld voor het wegwerken van onderwijs-
achterstanden van leerlingen wier ouders lager opgeleid zijn. Deze leerlingen hebben een zogenaamd
‘leerlinggewicht’.
