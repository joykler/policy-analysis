samenvatting
in Amsterdam. De eerste overweging voor die wijkkeuze, had de vorm van een voorstudie
1
(bijlage A) waarin is nagegaan hoe het de afzonderlijke 40 aandachtswijken tussen 2002
en 2006/2007, respectievelijk van dat laatste jaar tot 2012, was vergaan op basis van lande-
lijke cijfers over leefbaarheid en veiligheid, rekening houdend met de lokale context.
Uit de voorstudie bleek onder meer dat naoorlogse wijken zich (gemiddeld) minder verbe-
terden dan vooroorlogse en zodoende kozen we naoorlogse wijken, ook om enige steden-
bouwkundige overeenkomst in het onderzoek te brengen. Drie van de vier gekozen
wijken hadden zich desondanks onverwacht gunstig ontwikkeld. Voor Nieuwland was dit
volgens deze landelijke gegevens en analyses niet zo, wat een interessant contrast leek te
bieden. Verder speelden een zekere spreiding over het land en de bereidheid van de
gemeenten om mee te doen, die in de gekozen wijken en zeker ook in Nieuwland, groot
was. Binnen Slotervaart kozen we een postcodegebied waar nauwelijks gesloopt en nieuw
gebouwd was na oplevering van de wijk, voor het contrast met de andere drie gebieden,
waar dat wel gebeurde.
Interviews
In totaal zijn 60 interviews gehouden met circa 100 mensen. In de gekozen wijken is eerst
het professionele netwerk zo goed mogelijk in kaart gebracht. Dit netwerk bestaat uit
wijkmanagers en -coördinatoren bij de gemeente en bij woningcorporaties, verantwoor-
delijken voor de publieke ruimte, en professionals bij het welzijnswerk, onderwijs, werk
en inkomen, vrijwilligersorganisaties, sport en spel. Via deze professionals is een aantal
bewoners en ondernemers in beeld gekomen met wie gesproken is. Om ook mensen bui-
ten het netwerk van professionals te spreken, zijn daarnaast ondernemers en bewoners
rechtstreeks benaderd. Daarbij is gezocht naar verscheidenheid naar leeftijd, culturele
achtergrond, en de mate van actieve inzet voor de wijk. Representativiteit was hierbij geen
overweging. Alleen al het feit dat de respondenten bereid waren om mee te werken aan
het onderzoek geeft vermoedelijk een selectie in de zin dat respondenten zich betrokken
voelen bij hun wijk.
We hebben niet in alle wijken evenveel interviews kunnen houden. In Nieuwland, waar
we begonnen, zijn het er meer geworden en in Slotervaart minder. De meeste geïnter-
viewde bewoners zijn oudbouwbewoners; we hebben minder mensen gesproken die zich
in de nieuwbouw, vaak koopwoningen, hebben gevestigd. De oudbouwbewoners die wij
spraken zijn niet aselect; het zijn overwegend mensen die al vrij lang in de wijk wonen en
zodoende ook goed kunnen terugkijken op veranderingen. Daarmee leggen we de nadruk
vooral op de vraag wat de wijkverbetering teweeg heeft gebracht voor aanwezige bewo-
ners en minder op de vraag wat buitenstaanders heeft bewogen om zich in de wijk te
vestigen.
Waarschijnlijk hebben we binnen elk van de wijken de belangrijkste personen die een
inbreng hebben in een schone, nette, sociale en veilige woonomgeving gesproken.
Dat was de opzet. Van deze thematiek hebben we zodoende een vrij sluitend beeld kun-
nen krijgen. Voor de interventies rond de doelen opvoeden en leren, werken, integreren,
sport, cultuur en gezondheid is het beeld meer gefragmenteerd: er zijn bij die doelen
