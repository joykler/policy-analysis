samenvatting
Hoewel een integrale aanpak niet is voorbehouden aan de 40-wijkenaanpak, was het
daarvan zeker een fundament. Bij de 40-wijkenaanpak zijn de doelen breed gekozen en
daardoor werd een groot aantal betrokkenen territoriaal verbonden aan een grote ambi-
tie: op al die fronten vooruitgang boeken. De gedachte was om synergie te zoeken bij het
bereiken van verschillende doelen. Het gevaar dat al meteen onderkend werd, was ver-
snippering van de aandacht over vele doelen en subdoelen, zoals dat bij het Grotesteden-
beleid ervaren was (Van Ophoven 2007). Gelijktijdig werd door criticasters het risico
genoemd van overleggen waar steeds alles met alles zou moeten worden afgestemd ten
koste van de daadkracht.
Onze indruk is dat overwegend in de geest van integraliteit is gehandeld en dat van een
verstikkend ‘alles met alles verbinden’, geen sprake was. Hooguit waren er overleg-
vormen, bij wijze van briefing, waar vanuit alle domeinen partners aan tafel zaten, die dan
veel tijd besteedden aan het luisteren naar vorderingen in domeinen waar ze zelf geen
grip op hebben. In de Bijlmer werd dat bijvoorbeeld ervaren en in Nieuwland hoorden we
van afhakers bij die voor hen te lange zit.
In de verhalen komen allerhande vormen van samenwerking aan de orde. Het begrip
‘integrale aanpak’ bleek in de gesprekken echter lastig te begrenzen: wanneer is de
samenwerking intensief, breed of omvattend genoeg om het een integrale aanpak te noe-
men? Is samenwerking eigenlijk wel nodig om integraal te werken? Een mooi voorbeeld
is een middelbare school in Slotervaart waar de directie kinderen geen energy drinks toe-
staat. Een respondent merkt daarover op: ‘een prima gezondheidsactie; daarvoor hoef je
geen overleg met het stadsdeel op te tuigen’. Maar er wordt wel vanuit onderwijs aan
gezondheid gewerkt. Of dit altijd al gebeurde of dat de directeur door de wijkaanpak op
het ‘gezonde’ spoor is gezet hebben we niet nader onderzocht. Scholen zijn sowieso
knooppunten waar wijkproblemen samenballen, zoals ook enkele op school werkzame
respondenten aangaven, die het gevoel hadden dat zij de eerstelijnszorg in de wijk verte-
genwoordigen.
Om die reden keken we in dit onderzoek naar welke vormen van samenwerking we heb-
ben aangetroffen, met welk doel en met welke meerwaarde. Die vormen en meerwaarde
zijn in paragraaf S.2.2 en S.2.3 besproken.
Korte lijntjes, informele en prettige contacten, persoonlijke omgangsvormen blijken
steeds de sleutel van samenwerkingsvormen waarover betrokkenen enthousiast zijn.
De meeste voorbeelden van integraliteit betreffen een beperkte taakstelling, zoals het
opknappen van een winkelcentrum, aanpak van veiligheid en het onderhoud van de wijk,
letterlijk in beweging krijgen van jeugd, hulpverlening aan bewoners. Juist deze wat klei-
nere vormen van integraliteit worden goed gewaardeerd.
Verder is het in dit onderzoek wat onderbelichte thema integratie iets dat bij uitstek ‘inte-
graal’ wordt aangepakt: op het gebied van onderwijs, werk, wonen, enzovoort.
We roepen hier de eerder geschetste wenselijke kanten van een integrale benadering in
herinnering (de moraal van integraal):
– Burgers niet van het kastje naar de muur sturen.
– Een netwerk benutten om geen dubbel werk te doen (bv. één gezin, één coach).
27
