betrokken wijken
instroom van kansarme bewoners op, waardoor ze hun getroebleerde maar vertrouwde
buurtje steeds met nieuwe problemen geconfronteerd zien ‘alsof het expres gebeurt’:
We hebben natuurlijk wel die Antillianen gehad die overlast gaven, die zijn verplaatst, dus die ben je
kwijt. Politie hield het in de gaten. Er is een alcoholverbod gekomen. […] Voor sommigen gaat er wel
een bedreiging van uit. En daarom hebben ze er werk van gemaakt om dat weg te krijgen. […] Nu zijn ze
op het Dreesplein, je krijgt ze niet weg, het verplaatst zich gewoon. (actieve bewoner/vrijwilliger
Nieuwland)
De bewoners van Nieuwland schetsen het beeld van dweilen met de kraan open, van
beperkte resultaten en politie-inzet die ook niet altijd zichtbaar voor hen is:
A: Je gaat ook meer achterom kijken. Vroeger liep je gewoon door en je was niet bang. Nu ben je veel
banger, de laatste twee jaar eigenlijk vind ik.
I: Als ik u hoor, dan lijkt het wel of u zegt: we merken het niet?
A: Nou, weinig. Je ziet wel een hoop politie langslopen, of in burger dan.
B: Wanneer zie je nou die wijkagent hier?
C: Nou niet veel.
De actieve bewoners onder hen zijn positiever over de gepleegde inspanningen en
behaalde resultaten. Een van hen verklaart dit door hun gunstige informatiepositie.
Als bewoners zelf niet actief zijn in de wijk en geen contact hebben met professionals,
missen ze de kennis dat wel degelijk tegen de overlast wordt opgetreden. Dat zou beteke-
nen dat interventies subtiel zijn en vooruitgang in kleine stapjes wordt geboekt. Dit zou
eveneens het optimistischere beeld dat we onder professionals optekenden, kunnen ver-
klaren. Zij hebben immers een gedetailleerder beeld van de stapjes die wel zijn gezet en
verdisconteren hun kennis van alle inspanningen mogelijk in hun oordeel.
4.1.3 Subjectieve veiligheid
Nog niet alle bewoners van Nieuwland zijn overtuigd van het succes van de lokale veilig-
heidsinspanningen, zoveel is duidelijk. Vooral de bewoners van de meest kwetsbare delen
van de wijk zijn kritisch. Hun perceptie van de veiligheid is niet verbeterd, hier en daar
zelfs verslechterd. Maar hoewel bewoners in Kruiskamp, Bijlmer en Slotervaart een rela-
tief rooskleurig beeld schetsen van de veiligheid ten opzichte van enkele jaren geleden,
constateren professionals ook daar dat de subjectieve veiligheid achterloopt bij de objec-
tieve ontwikkeling. Zij leiden dit af uit enquêtecijfers die de gemeenten periodiek onder
bewoners verzamelen.
Dat de subjectieve en objectieve veiligheid uit de pas kunnen lopen, zou verschillende
oorzaken kunnen hebben. Volgens professionals gaat er enige tijd overheen voordat men-
sen merken dat de criminaliteit is verminderd, en dat de subjectieve veiligheid dus met
vertraging meebeweegt. ‘Mensen zijn nog altijd voorbereid op het ergste in de Bijlmer’,
stelt een gemeenteprofessional aldaar. Tegelijkertijd relativeert hij dat het nu eenmaal
een landelijk verschijnsel is.
