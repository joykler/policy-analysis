betrokken wijken
Er zijn al met al twijfels of de persoonlijke netwerken van wijkbewoners met problemen
toereikend zijn om tot afdoende oplossingen te komen.
6.5.3 Korte samenvatting ondersteuning
Wat betreft de hulpinfrastructuur kijkt men vooral in Nieuwland met weemoed terug op
Achter de Voordeurprogramma’s, die in twee onderzochte wijken niet meer in de oude
vorm gecontinueerd worden: te begrotelijk. (In de Bijlmer functioneert Kansrijk Zuidoost
nog wel). Daarnaast was er wel wat twijfel in hoeverre de juiste mensen ook bereikt wor-
den, aangezien lang niet iedereen opendoet en ook zeker niet alle adressen benaderd wer-
den. Maar het preventieve karakter ervan wordt geprezen en nu gemist. Werkzaam aan het
proactieve optreden was enerzijds het voorkomen dat situaties escaleren en anderzijds het
met succes aanmoedigen van bewoners, ook of juist zonder grote problemen, om uit hun
isolement te stappen en zich zelfs als vrijwilliger in te zetten.
De nieuwe werkstructuur met wijkteams verkeert nog in de aanloopfase en moet zich op
veel plaatsen nog bewijzen. De ervaring is dat nabijheid van de hulpverlening de hulp-
vraag doet toenemen en voor een aantal burgers laagdrempeliger maakt, maar dat deson-
danks voor sommige groepen de drempel toch te hoog is. Zij melden zich met hun zorgen
op andere adressen, zoals scholen. Dit zou kunnen pleiten voor verdere decentralisering
van hulploketten en meer continuïteit in de betrokkenheid van de hulpgever(s). Ondanks
de verzameling van hulpverleners achter één loket, blijken ze weinig tijd te hebben om
van elkaar te leren. De gedroomde integrale backoffice functioneert daardoor nog niet als
één geheel. Ook is er twijfel over wat de eigen kracht van de burger vermag bij het bieden
van hulp. Een grotere zelfredzaamheid en onderling hulpbetoon van (groepen) burgers
zijn gebaat bij het onderhouden van de sociale infrastructuur in de wijk, terwijl nu juist
sterk gekort is op ontmoetingsruimten en activiteiten in de buurten.
6.6 Samenvatting
In dit hoofdstuk kwamen verschillende interventies ter sprake die later aan de 40-wijken-
aanpak zijn toegevoegd, op het terrein van sport, cultuur en gezondheid. Ook integratie,
een doelstelling van het eerste uur, kwam aan de orde, hoewel dit thema eigenlijk opgaat
in de andere thema’s en zich moeilijk laat isoleren. Ontmoeten was geen expliciet doel in
de landelijke taakformulering, maar lokaal is het wel opgenomen. De verschillende res-
pondenten in ons onderzoek hechten sterk aan ontmoeten binnen de wijk; daarom
bespraken we ook dat hier. Maatregelen binnen de gezondheidszorg en langdurige zorg
zijn buiten beschouwing gebleven. Onderzoeksvraag 1 is het meest centraal: welke inter-
venties waren er om op de verschillende thema’s doelen te bereiken en welke waren of
zijn succesvol? In antwoord op vraag 5 formuleren we daarnaast lessen voor decentralisa-
ties in het sociale domein.
178
