betrokken wijken
6.3 Kunst en cultuur
Cultuur is, net als sport en gezondheid, aan de aanvankelijke doelstellingen van het
aandachtswijkenbeleid toegevoegd. In enkele gesprekken kwam dit onderwerp vanzelf
aan de orde, zoals bij de voorzitter van de winkeliersvereniging in Kruiskamp:
En de wijkkunstenaar dat is ook een van de pijlers geweest. Die heeft een levensecht schaak- en dam-
bord gemaakt … zodat kinderen konden schaken, en ook tafeltennistafels, maar dan in een kunstwerk
verweven […] met mozaïek bewerkt. Die liggen allemaal door de wijk heen. Wij hebben van de kunste-
naar hier een trafohuisje, die is helemaal aangekleed. Dat was echt een puist in ons opgeknapte winkel-
centrum. En die kon niet weg vanwege allerlei technische redenen. Toen heeft hij gezegd van: nou, ik
heb er een heel mooi idee voor […].
In Nieuwland spraken we een sinds 2009 ingezette cultuurscout. De gemeente Schiedam
heeft twee van dergelijke scouts ingehuurd via de Stichting Mooi Werk, voor in totaal zes
dagen per week waarin ze vijf wijken bedienen. Afhankelijk van de vraag van bewoners,
gemeente of corporatie verrichten ze cultuureducatie of ondersteunen ze cultuuruitingen.
De formatie is beperkt en leunt op samenwerking met partijen die de behoefte bij bewo-
ners peilen, zoals het welzijnswerk of scholen. Een cultuurscout legt uit:
Elke wijk heeft zijn wijkbudget, dat wordt gewogen naar de sociale index en het aantal bewoners.
Nieuwland heeft altijd de hoogste budgetten. Bewoners moeten ook echt de aanvragen doen […]. Dan
kun je geld aanvragen voor hanging baskets, straatbarbecues, et cetera. Er zaten weleens culturele aan-
vragen tussen, en dit was er een van [aanvraag van een basisschool met veel Turkse leerlingen om
muziek te maken met cultuureigen instrumenten]. Dus binnen die structuur heb je soms leuke activitei-
ten, maar die dan niet gecontinueerd worden. Dat is wel bezwaarlijk aan dat systeem.
Volgens dezelfde formule zijn ook schilderlessen voor vrouwen georganiseerd, wier werk
door de winkeliersvereniging geëtaleerd werd. Ook is door bewoners een toneelstuk
opgevoerd over Turkse immigranten. De cultuurscout: ‘Dan zie je hoeveel talenten er zijn,
maar het vasthouden is lastig.’
Volgens de Schiedamse cultuurscout stond kunst en cultuur in Nieuwland niet op de wijk-
agenda, omdat de betrokken ambtenaren en corporatiemedewerkers destijds weinig aan-
dacht hadden voor cultuur. Haar ideale formule zou er een zijn naar analogie van de
inspanningen op het terrein van de sport, waarvoor in het bestuur meer draagvlak zou
zijn:
Via de Wijksportvereniging maken kinderen kennis met sport en stappen soms over naar reguliere sport-
verenigingen, dat is een inspirerend voorbeeld. Het zou mooi zijn als er naar analogie van die wijksport-
vereniging ook een wijkcultuurvereniging zou zijn… Dat we in een leegstaand gebouw in lokalen, een
technieklokaal, een tekenlokaal, dat mensen dat kunnen uitproberen.
Een evaluatie van het werk van de cultuurscouts in Schiedam pakte positief uit; een pas-
sage uit de brief van B&W aan de gemeenteraad in juli 2013: ‘Door de talenten in de wijk in
beeld te brengen krijgen de bewoners een positieve ervaring en een groter gevoel voor
164
