betrokken wijken
rol voor maatschappelijke actoren. Het blijkt voor de samenleving nog niet zo gemakke-
lijk om langs de informele route een passende reactie te vinden, zo constateren onze res-
pondenten.
De rol van bewoners en ondernemers
Elkaar aanspreken
Tijdens onze gesprekken is vaak verzucht dat bewoners rondhangende groepen gewoon
eens wat vaker constructief zouden moeten aanspreken op hun luidruchtigheid of zwerf-
afval. Sommige bewoners, ondernemers en professionals vinden anderen daarin te terug-
houdend. Winkeliers worden genoemd vanwege hun verantwoordelijkheid voor hun
klanten, voor zover deze troep maken rond de winkel en blijven hangen met het pas
gekochte blikje bier. Het idee bestaat dat veel winkeliers die verantwoordelijkheid ook wel
nemen en hun klanten zo nodig aanspreken, ‘maar er zijn ook winkeliers die dat lastig
vinden hoor’ (professional jeugd Bijlmer). Zo gaf een winkelier aan dat hij het toch echt
een taak van het stadsdeel vindt om op overlastgevers af te stappen.
Niet alleen winkeliers hebben een eigen verantwoordelijkheid, ook bewoners zouden wat
vaker op hanggroepen af moeten durven stappen, zo is de heersende mening. Dan zou
veel overlast en angst kunnen worden vermeden, is de gedachte. Sommige bewoners vin-
den het de normaalste zaak van de wereld dat je af en toe corrigerend optreedt. Een
ondernemer uit Kruiskamp vraagt zich af: ‘Het gewoon durven aanspreken van mensen op
hun gedrag. Waarom niet? Ja, dat kan toch, dat je met mensen praat net zoals wij nu zitten
te praten? […] Van: hier in Nederland gebruiken wij vuilnisbakken om onze rotzooi in te
gooien.’ Voorstanders van deze positief-assertieve houding waren vaak mensen die tege-
lijkertijd aangaven zelf geen overlast te ervaren: ‘Zelf heb ik nog nooit last gehad, omdat
ik ze erop aanspreek als ze wat doen. […] Ik zeg: jongens, dat kun je niet maken met jullie
drugs. Ik zeg: ga ergens anders even roken, je kunt toch niet met die kleine kinderen … Ja,
en dat begrepen ze’ (actieve bewoner Kruiskamp).
De toon die daarbij wordt aangeslagen, wordt cruciaal gevonden om de gewenste reactie
bij de jongeren los te maken: ‘Je moet ze behandelen zoals je zelf behandeld wilt worden.
Heb je ze ooit gegroet?’ (actieve bewoner Bijlmer). De waarde van een dergelijke construc-
tieve benadering wordt ook door de Raad voor Maatschappelijke Ontwikkeling (rmo)
(2008) onderstreept. Zij waarschuwt dat reacties van angst, onbegrip en afkeuring vanuit
de samenleving tot onbegrip en frustratie bij de jongeren kunnen leiden. Er ontstaat dan
een negatieve spiraal waarin jongeren deze stigmatisering en frustratie op hun omgeving
botvieren en normovertredingen een selffulfilling prophecy worden.
Maar lang niet iedereen is zo assertief en constructief tegelijk, zo constateren zowel de
hiervoor genoemde actieve bewoners en ondernemers als de rmo. De rmo stelt dan ook
dat de aanpak door de samenleving nog niet zo makkelijk is. Het evenwicht tussen flexibel
en streng zijn is delicaat. Een te zachtaardige benadering, waarbij alle ruimte aan het
experimenteergedrag van de jeugd wordt geboden, kan jongeren evengoed frustreren.
Zij zitten in een fase van hun ontwikkeling waarin ze grenzen verkennen en deze daarvoor
102
