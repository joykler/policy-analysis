betrokken wijken
Dit alles gaat samen met een oproep aan de burgers om zich meer in het publieke domein
te manifesteren. De tijd zou rijp zijn voor een participatiesamenleving, zoals in Engeland
waar de Big Society op lokaal niveau veel verantwoordelijkheden in burgerhanden legt.
Het kabinet-Rutte I zei bij zijn aantreden te streven naar een ‘krachtige, kleine en dienst-
verlenende’ overheid, die alle ruimte geeft aan initiatiefrijke burgers. In de wijken bepleit
het kabinet ‘een aanpak die burgers meer de ruimte geeft om vanuit eigen kracht de
directe leefomgeving te verbeteren’ (bzk 2013). Inmiddels gaat het debat vooral daarover:
wat vermag die eigen kracht van burgers, wie beschikken er wel of niet over en wat wordt
de rol van professionele partijen bij de gemeenten, de woningcorporaties en de welzijns-
instellingen?
… door een andere bril
Deze terugblik op het 40-wijkenbeleid is van een andere snit dan het eerdere scp-onder-
zoek Werk aan de Wijk. Het Sociaal en Cultureel Planbureau (scp) publiceerde in 2013 onder
deze naam een kwantitatieve evaluatie van effecten op leefbaarheid en veiligheid
(Permentier et al. 2013). Onder leefbaarheid werd een schone, ongeschonden wijk ver-
staan, waarmee bewoners tevreden zijn en waar sociale cohesie heerst in de zin dat bewo-
ners een basisvertrouwen uitspreken in medebewoners. Veiligheid werd gemeten aan het
veiligheidsgevoel van bewoners en hun ervaringen met diverse vormen van (kleine) crimi-
naliteit. Deze begrippen gebruiken we ook in dit onderzoek, in dezelfde betekenis.
Het evaluatieonderzoek liet gunstige trends zien in de aandachtswijken: de concentratie
van lage-inkomensgroepen was iets afgenomen; de tevredenheid met de woonomgeving
was toegenomen, bewoners hadden minder last van verloedering en waren optimistischer
geworden over de ontwikkeling van hun wijk. Daaraan vast zat de relativerende vaststel-
ling dat dit (met uitzondering van het optimisme over de wijk!) evenzeer het geval was in
andere achterstandswijken en dat bovendien de verbetering ruim voor het 40-wijken-
beleid was ingezet. Waar was de meerwaarde van het 40-wijkenbeleid gebleven? Die rela-
tivering kreeg veel aandacht en botste met de positieve energie die in de wijken werd
gevoeld.
Min of meer het omgekeerde gebeurde met een studie onder de titel Urban40 (Stronks
et al. 2014) naar mogelijke gezondheidseffecten van het 40-wijkenbeleid. De onder-
zoekers vonden gunstige verbanden, met name bij stress-gerelateerde kwesties als roken
en geestelijke gezondheid. In de wijken was het roken, ondanks de crisis, minder toege-
nomen dan elders, terwijl het beroep op de geestelijke gezondheidszorg was toegeno-
men, wat voorzichtig geduid werd als verbeterde toegang van belanghebbenden. Hoe
meer in de wijken aan beleid was opgetuigd, des te beter was het met de gezondheid
gegaan. De onderzoekers gaven achteraf aan nog wel nieuwsgierig te zijn naar mogelijke
mechanismen en nadere duiding van de gevonden effecten.
Dat alles maakt het extra interessant om de voorbije jaren op een andere manier te onder-
zoeken, aan de hand van ervaringen binnen de wijken. Dat deed ook de visitatiecommis-
sie wijkenkaanpak (Deetman et al. 2011): zij bracht een verhalend verslag van de vorderin-
gen in de wijken aan de hand van gesprekken in die 40 wijken met bestuurders, profes-
36
