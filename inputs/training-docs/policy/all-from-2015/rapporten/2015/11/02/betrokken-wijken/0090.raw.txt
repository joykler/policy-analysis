betrokken wijken
Wat toch ook meespeelt is dat de gemiddelde Bijlmerbewoner een grotere tolerantie heeft dan de gemid-
delde Nederlander. Mensen pikten meer. Grote protesten zijn er niet geweest, behalve van die Bijlmer
Believers, bijvoorbeeld recent tegen de sloop van [winkelcentrum] Kraaiennest. Ze waren ook fel tegen
de sloop van [Klusflat] Kleiburg, en daar hebben ze ook gelijk in gekregen. Daar bleek wel een toekomst
voor, en dat hebben wij toen niet goed ingeschat. (medewerker woningcorporatie Bijlmer)
Overigens zouden bij het beperkte protest tegen de plannen het hoge percentage sociale
onderhuur en de aanwezigheid van ongedocumenteerden een rol hebben gespeeld:
‘Wij spraken natuurlijk alleen de officiële huurders’ (corporatiemedewerker Bijlmer).
Ook in de andere wijken lag het voortouw bij de grote verbouwingsingreep niet bij de
wijkbewoners. In het licht van de steeds sterkere nadruk op de eigen kracht en inbreng
van bewoners is het belangrijk om vast te stellen dat deze krachtige interventie, waar de
meesten heel tevreden op terugkijken, top-down van karakter was.
3.2 Verkoop van sociale huurwoningen en kluswoningen
Andere vormen van aanpassing van de woningvoorraad zijn in de vier cases veel minder
aan bod gekomen dan herstructurering. Het leefde minder. Verkoop van sociale huur-
woningen is een interventie die in verschillende studies bleek samen te hangen met
teruglopende onveiligheid en verloedering in de buurt (Marlet et al. 2009; Permentier
et al. 2013; Wittebrood en Permentier 2011).
In Slotervaart (als geheel, dus niet alleen in Noord) werden tussen 2001 en 2011 naar ver-
houding de meeste corporatiewoningen verkocht; zo’n 15% van de woningen. Twee derde
daarvan werd verkocht aan nieuwe bewoners en een derde aan de zittende huurders.
In Slotervaart waren bij de aanleg ook eengezinshuizen gebouwd, in de omgeving van de
Sloterplas. Vooral die woningen zijn verkocht, terwijl de flats in verhuur bleven. In de drie
andere wijken ging het maar om 1% tot 2% van de corporatiewoningen, merendeels ver-
kocht aan nieuwe bewoners (Wind 2014 en bij de auteur opgevraagde, aanvullende infor-
matie).
Aan verkoop kunnen voor de woningcorporatie financiële of volkshuisvestelijke doelen
ten grondslag liggen, maar vaak spelen ook overwegingen rond leefbaarheid van de wijk
en ‘empowerment’ van bewoners: meer eigenwaarde, meer binding aan de buurt, meer
sociale cohesie door het langere verblijfsperspectief van veel kopers en ten slotte een net-
tere buurt doordat eigenaren zorgvuldiger zouden omgaan met hun omgeving. Dat
woningeigenaren in het algemeen meer bij hun woning en hun bezit betrokken zijn,
werd bevestigd door respondenten in dit onderzoek.
Voor de koper van een huurhuis kunnen, afhankelijk van wanneer en tegen welke finan-
cieringsvoorwaarden gekocht werd, de woonlasten lager zijn dan in de huursituatie.
Volgens onderzoek van Wind (2014) naar de verkoop van corporatiewoningen wordt dit
argument door kopers veel genoemd. Ook een bewoonster van een Bijlmerflat die in de
verkoop was gegaan dacht er zo over. Zij kocht de flat rond 2001 (‘de flat is in euro’s
betaald’):
90
