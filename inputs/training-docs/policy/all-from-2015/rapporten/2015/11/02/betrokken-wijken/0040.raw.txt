betrokken wijken
6 Welke inzichten bieden de gesprekken in de wijk voor eerder cijfermatig onderzoek naar de effecten van
wijkverbetering?
Vanuit dit vertellend onderzoek proberen we meer grip te krijgen op wat de eerdere tellin-
gen ons zeggen. Hoe zijn de ervaringen te rijmen met die tellingen, zowel die van het scp
(Permentier et al. 2013) als die van amc, rivm en uva over de gezondheid (amc et al. 2013)?
1.3 Onderzoeksaanpak
Vier casestudies
Aandacht voor een groot aantal interventies in de beleving van een respectabel aantal
lokaal werkende of wonende mensen betekent dat er beperkingen nodig zijn. Die beper-
king is gezocht door te kiezen voor casestudies, vier in getal, die bij elkaar niet representa-
tief kunnen zijn voor alle 40 aandachtswijken. Wel verwachten we dat veel ervaringen ook
elders herkend zullen worden en in die zin algemener gelden dan voor die vier wijken.
Geen generaliseerbaar beeld dus, maar wel een illustratief beeld van de ervaringen met
het 40-wijkenbeleid, van zowel gemeenteambtenaren, als professionals in de wijk en
bewoners en ondernemers.
De selectie van wijken is voorafgegaan door een analyse van de ontwikkeling van leefbaar-
heid en veiligheid van de verschillende wijken in de perioden 2002-2006 en 2006-2012.
Hierdoor kunnen we de gekozen wijken plaatsen in een spectrum van wijken die aanhou-
dend verbetering lieten zien, aanhoudend achteruitgang of het één gevolgd door het
andere.
Het aantal cases is beperkt omdat we verwachten meer baat te hebben bij diepgang van
die cases dan van vergelijking van meer cases (Flyvbjerg 2006; Van de Kamp 2014). Ten
behoeve van de best practices verwachten we te kunnen leren van de specifieke context
van de onderzoekswijken en van de combinatie van verschillende visies op dezelfde
processen, door de diversiteit aan gesprekspartners. Ook biedt deze vorm meer ruimte
voor nuances, voor- en nadelen, of mogelijk conflicterende belangen. In de praktijk ble-
ken de vier wijken al een hele kluif, met als gevolg dat we mogelijk alsnog niet iedereen
gesproken hebben die een belangwekkende inbreng zou kunnen hebben.
Wijkkeuze
Voor het veldwerk zijn in overleg met het ministerie van bzk vier wijken gekozen. De eer-
1
ste grondslag voor een keuze is uiteengezet in bijlage A , waar de verschillende postcode-
gebieden in de achterstandswijken nader zijn geanalyseerd op basis van statistische
gegevens uit het eerdere onderzoek Werk aan de Wijk (Permentier et al. 2013). Er is gekeken
of de wijken, of postcodegebieden daarbinnen, zich boven verwachting gunstig ontwik-
kelden op een aantal kenmerken in de periode vanaf 2002 tot en met 2006 en van 2006 tot
2012, of juist beneden verwachting. Dat biedt gelegenheid om de ervaringen van betrok-
kenen af te zetten tegen cijfers over de leefbaarheid en veiligheid, cijfers die soms ook
input gaven voor de gesprekken.
40
