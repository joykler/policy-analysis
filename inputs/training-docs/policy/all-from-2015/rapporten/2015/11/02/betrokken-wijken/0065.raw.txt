de vier onderzoekswijken
Het plan voor de Jacob Geelbuurt was onder meer om de woningvoorraad te veranderen,
zodat bewoners wooncarrière kunnen maken en de bevolkingssamenstelling diverser zou
worden. Deze doelen voor corporatie de Alliantie vielen buiten het gemeentelijke buur-
tuitvoeringsprogramma. Het realiseren van meer sociale cohesie maakte daar wel deel van
uit. De fysieke vernieuwingsplannen zijn gehinderd en vertraagd door de crisis; wel zijn er
participatietrajecten gestart waar bewoners meedachten over transformatie. Verder zijn
portiekgesprekken en Achter de Voordeurinstrumenten toegepast, er is een wijkmeester
aangesteld door de Alliantie en er zijn schoonmaak- en herstelacties gehouden.
In de buurt waren vijf onderwijsinstellingen met een buurtoverschrijdende functie. Daar-
onder is een internaat voor Turkse middelbare scholieren die uit heel Amsterdam en ook
van buiten Amsterdam komen. Van de scholen wordt een bijdrage verwacht aan het ver-
sterken van de economische structuur van de buurt. Het Islamitisch college voor voort-
gezet onderwijs is in 2010 gesloten, na aanhoudende klachten over de kwaliteit van het
onderwijs. Over de leerlingen van dat college kwamen overlastklachten van buurt-
bewoners.
Tussenstand en vervolgplannen
Volgens de Gebiedsanalyse Slotervaart (Gemeente Amsterdam 2014) is de leefbaarheid en vei-
ligheid in geheel Slotervaart en Overtoomse Veld sterk verbeterd sinds 2009. Ook is de
bedrijvigheid toegenomen en het voortijdig schoolverlaten gedaald, net als het aandeel
jongeren dat opgroeit in minimahuishoudens. Deze scores zijn niet specifiek voor de
Jacob Geelbuurt. Over die buurt wordt in de gebiedsanalyse wel opgemerkt: ‘Het tuin-
stedelijk klassieke woonmilieu (strokenbouw, veel groen) onderscheidt de Jacob Geel-
buurt van andere delen van Amsterdam. […] Om het tuinstedelijke klassieke woonmilieu
te versterken heeft renovatie sterk de voorkeur boven sloop/nieuwbouw’ (Gemeente
Amsterdam 2014 ). Niet alleen zijn de middelen voor grootscheeps verbouwen niet ruim
meer voorhanden sinds de woningmarktcrisis; kennelijk is ook het oorspronkelijke karak-
ter van de wijk alsnog een aandachtspunt geworden.
Rondwandeling
(Een foto-impressie van Slotervaart is te vinden op pagina 161).
Bij het rondwandelen in de buurt springen de oorspronkelijke kwaliteiten van de wijk,
met royale en robuuste groenaanleg, inderdaad in het oog; het geheel maakt een onge-
schonden indruk. Het heeft op sommige plaatsen iets museaals, zoals de flats aan de
R. Fruinlaan met grote en mooi aangelegde en van volgroeide bomen voorziene binnen-
terreinen, die publiek toegankelijk zijn. Dit is althans de indruk die het maakt op de oud-
ste van de onderzoekers, voor wie deze architectuur ook jeugdherinneringen oproept.
Hoewel de bouwperiode van de woningen nogal homogeen is, is er wel verschil in
woningtypen en in eigendomsvorm, zodat de buurt alsnog redelijk divers is. Dichtbij de
Sloterplas staan vrijstaande eengezinskoophuizen met ruime tuinen. Dit is een gouden
randje aan de wijk, mede door het uitzicht over de plas en de onbekrompen maat van de
tuinen uit die tijd en de tuinaanleg die overwegend groen is, zoals de buurt gepland was.
65
