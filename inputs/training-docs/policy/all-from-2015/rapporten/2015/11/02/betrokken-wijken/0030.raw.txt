betrokken wijken
ren’. Ambtenaren en professionals proberen aan te sluiten bij de wensen van de initiatief-
nemers en te ondersteunen zonder het over te nemen. Tegelijkertijd speelt daarbij de
beleidsopdracht om zo veel mogelijk op niet-financiële manieren te ondersteunen, al
wordt het krijgen van subsidie door sommige initiatiefnemers wel gezien als vorm van
erkenning en stimulans. Dit geldt meer in het algemeen voor openlijke waardering van de
politiek en het bestuur, ook wanneer bewoners de activiteiten met een grote mate van
zelfstandigheid organiseerden. Behalve met de gemeente werken initiatiefnemers nog
met allerhande andere partijen samen: politie, scholen, woningcorporaties, welzijns-
instellingen en andere bewonersinitiatieven. Soms is daarbij sprake van concurrentie.
Vrijwilligers zoeken
Gemeenten hebben zich in de 40-wijkenperiode extra ingezet om nieuwe bewoners-
initiatieven van de grond te krijgen. Vaak was er subsidie voor beschikbaar en werden
bestaande initiatieven nog eens onder de aandacht gebracht. Naast georganiseerde initia-
tieven zijn er veel andere manieren waarop bewoners zich inzetten voor de wijk: ze hou-
den de straat schoon, zijn vrijwilliger in het buurthuis of beheren samen een plein. Zoals
voor de hele maatschappij geldt, is het ook in deze wijken moeilijk om vaste vrijwilligers
te vinden, bijvoorbeeld als gevolg van tijdgebrek, gebrekkige gezondheid, onvoldoende
zelfvertrouwen of persoonlijke zorgen die energie opeisen.
We kwamen een aantal vormen van activering regelmatig tegen. Ten eerste wordt veel
gedaan aan activering van kinderen en jongeren. Het beeld bestaat bij professionals dat de
huidige generatie jongeren überhaupt actiever en meer verantwoordelijk is dan vorige
generaties. Overigens wordt bij de inzet van kinderen gezegd dat dezelfde kinderen niet
veel langer dan een half jaar gemotiveerd blijven. De vorm spreekt wel erg aan en betrekt
ook ouders. Daarna is het zaak weer anderen te motiveren. Ten tweede gaat activering
vaak samen met eigenaarschap van een stukje publieke ruimte. Daarvan zagen we dat het
heel goed kan werken (bijvoorbeeld op het Wibautplein in Nieuwland), maar ook gebaat
is bij een vinger aan de pols. Ten derde zagen we veel pogingen om individuen op sleutel-
posities in de wijk te installeren, omdat ze een netwerk ontsluiten. Ook daarmee zijn
goede ervaringen opgedaan. De bewoner functioneert dan als de verbindingsofficier die
aankaart waar zijn ‘achterban’ behoefte aan heeft. Professionals merken aan de opkomst
bij voorgestelde bijeenkomsten of de sleutelpersoon dat juist getaxeerd heeft. Verder
hoorden we dat bij werving van vrijwilligers mond-tot-mondreclame het meeste oplevert.
Overlegplatforms
In tegenstelling tot ‘doe-initiatieven’ blijven overlegplatforms eerder gedomineerd door
oudere blanke mannen en vrouwen. Er bestaan succesvolle pogingen om de representati-
viteit van overlegplatforms te verbeteren, bijvoorbeeld door sleutelfiguren uit etnische
minderheidsgroepen te betrekken. Dat gebeurt ook bij een nieuw concept als de G1000 in
Kruiskamp, waar loting bepaalt wie er bij een bepaalde bijeenkomst mogen aanschuiven
om over aandachtspunten voor de wijk te praten met andere bewoners en met profes-
sionals. Deze vorm van overleg blijkt motiverend te werken en de opkomst te verhogen.
