bewoners aan zet
den in Slotervaart (mos en Ara Cora). Maar we zagen ook voorbeelden waar het welzijns-
werk zich louter dienstbaar opstelt aan het bewonersinitiatief, zoals in Nieuwland.
Het activeren van vrijwilligers
U vindt hier geen brede inventarisatie van alle mogelijke inzet binnen de bestudeerde wij-
ken. Interessanter leken de pogingen van bestuurders, beleidsmakers en sociale profes-
sionals om bewoners tot inzet aan te sporen: activering. Het idee leeft sterk bij profes-
sionals dat ze vroeger te veel vóór mensen organiseerden. Dit zou het zelforganiserend
vermogen van mensen hebben ondergraven. De oplossing is niet om stimulerend beleid
dan maar simpelweg te stoppen, bezuinigingen kunnen een behoorlijke strop betekenen.
Ambtenaren en professionals denken over mogelijkheden om mensen te activeren nu de
financiering terugloopt. Wat gebruik je als uitvalsbasis als publieke voorzieningen zoals
buurthuizen sluiten? Hierop lijkt nog geen duidelijk antwoord te zijn gevonden.
Tegelijkertijd is er een bredere maatschappelijke trend waarin het steeds moeilijker is om
vrijwilligers te vinden die zich vast willen leggen op taken en verantwoordelijkheden,
onder meer door tweeverdienerschap, maar ook door hectiek in de vrije tijd. Ook in wel-
gestelde buitenwijken is het dus helemaal geen vanzelfsprekendheid. Voor bewoners van
achterstandswijken geldt dat er meer aanleiding is om dingen voor de buurt te doen. Veel
bewoners hebben een beperkte actieradius en zijn daarom meer aangewezen op de buurt.
Ook hebben veel bewoners niet de draagkracht om diensten in te kopen, zoals tuin-
onderhoud, kinderoppas, uitjes naar een pretpark of dierentuin, zodat een rijk en voorde-
lig aanbod in de buurt heel welkom is.
Maar juist in de achterstandswijken spelen ook belemmeringen om een spilfunctie te ver-
vullen of verantwoordelijkheid te dragen. Naar verhouding wonen er veel mensen met
persoonlijke problemen die al hun aandacht vergen, zoals we in hoofdstuk 6 zagen.
Te gering zelfvertrouwen is ook naar voren gebracht als hindernis, net als ouderdom en
gezondheidsproblemen. In die zin kan de bevolkingsmenging met meer zelfredzame
bewoners helpen. Maar we kregen ook signalen dat deze zelfredzame bewoners druk zijn
met hun persoonlijk leven en vooral een eisende houding ten opzichte van de overheid
kunnen aannemen. Ingrijpen op het zelfvertrouwen van aarzelende bewoners is een
strategie die veel geduld vergt. Flexibele of tijdelijke vormen van vrijwilligerswerk zijn
soms een uitkomst, zowel voor onzekere als voor drukke bewoners, zoals assistentie in de
speeltuin of bij speelgoeduitleen, in de moestuin of bij schoonmaakacties. Dit vraagt wel
een minimale infrastructuur van professionals en organisaties die dit entameren.
Veel beleid om vrijwilligers te werven gaat uit van algemene maatregelen zoals het opzet-
ten van vrijwilligerscentrales, waar belangstellenden zich kunnen melden. In onze wijken
bleek echter hoe belangrijk het is om heel persoonlijk en direct te communiceren.
De mensen die we spraken leggen sterk de nadruk op mond-tot-mondreclame.
Van een aantal vormen van activering lijkt in onze wijken veel te worden verwacht.
Ten eerste gebeurt er veel rondom kinderen en jongeren. Het beeld bestaat bij profes-
sionals dat de huidige generatie jongeren überhaupt actiever en meer verantwoordelijk is
