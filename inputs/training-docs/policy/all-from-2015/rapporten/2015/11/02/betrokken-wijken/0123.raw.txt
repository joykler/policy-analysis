veilig , schoon en ongeschonden
Problemen en oplossingen (onderzoeksvraag 1)
In de wijken had het aanpakken van criminele groepen en activiteiten al voor het
40-wijkenbeleid prioriteit en daartoe is strikte handhaving en snelle reactie op signalen
en klachten succesvol geweest. In Amsterdam kreeg dit vanaf 2011 vorm in het
tweesporenbeleid van de Top600-aanpak. Welwillende jongeren worden met behulp van
een sluitend sociaal netwerk begeleid naar opleiding of werk; onwelwillende jongeren
worden hard en justitieel aangepakt. Met de ernstigste criminele groepen van straat, zijn
hanggroepen, vaak jongeren, de belangrijkste bron voor subjectieve onveiligheid in al
onze wijken. Tegelijkertijd is er een breed gedeeld besef dat hun gedrag door sommige
bewoners snel als overlast wordt ervaren.
Er zijn positieve ervaringen opgedaan met het bieden van ontmoetingsruimte aan wel-
willende hanggroepen. Hierbij lijkt draagvlak onder omwonenden voor de precieze loca-
tie van belang, om verplaatsing van de overlast te voorkomen. Positief oordeelt men ook
over toezicht en begeleiding door professionals die jongeren in hun eigen ‘taal’ kunnen
aanspreken. In het algemeen vindt men dat de meeste jongeren zich ook goed door bewo-
ners laten aanspreken en corrigeren, mits respectvol, maar niet iedereen doet of durft dat.
Meer fundamenteel merken betrokken bewoners op dat te weinig wordt geïnvesteerd in
opleiding, werk en huisvesting voor jongeren, waarmee voorkomen kan worden dat ze de
straat op gedreven worden.
De zichtbare aanwezigheid van menselijk toezicht, door de politie of door andere surveil-
lanten, heeft volgens velen een belangrijke bijdrage geleverd aan het gevoel van veiligheid
in de publieke ruimte. De toegankelijkheid en responsiviteit van de politie wordt daar-
naast van grote waarde gezien voor het vertrouwen onder bewoners en voor hun bereid-
heid om relevante informatie te melden. De politie blijkt niet altijd – en steeds minder –
in staat om op elke melding van overlast te reageren, en is hiervoor ook niet altijd de
meest aangewezen partij. Daardoor dreigt een discrepantie tussen wat politie tot haar taak
rekent en wat bewoners van de politie verwachten.
Voor zover er dont’s aan de orde kwamen, is dat vaak de inverse van wat wel werkte.
Dus bijvoorbeeld jongeren agressief aanspreken zonder aanleiding. Verder is opgemerkt
dat de politie vaak onmachtig is als ze te laat verschijnt bij meldingen; de werkdruk maakt
het regelmatig nodig om uit meldingen de meest bedreigende te kiezen zodat men bij de
andere vanzelf achter het net vist. Dat werkt averechts. Te laat komen doet evenzeer
afbreuk aan het imago van de politie als niet komen. Vermoedelijk doet preventief ver-
wachtingsmanagement over wat de politie kan doen de bewoners meer.
Verbeteringen in het schoonhouden van de wijk zijn het gevolg van technische verbeterin-
gen zoals ondergrondse vuilcontainers, en van bestuurlijke aandacht ervoor. Het laatste
leed in Amersfoort en Schiedam in eerste instantie onder de outsourcing van het schoon-
maakwerk, waarop een goed toezicht na-ijlde en pas jaren later tot stand kwam.
Onverschilligheid wordt vooral bestreden door bewoners ook eigenaar te maken van de
vuilproblemen: door hen te betrekken bij wijkschouwen, door kinderen te laten schoon-
maken en bewoners zo bewust te maken van hun gedrag. Ook handhaving door zichtbare
123
