de vier onderzoekswijken
vier onderzoekswijken in afzonderlijke paragrafen. Wat was de aanleiding om in te grijpen
ten behoeve van de leefbaarheid, wat was in grote lijnen de aanpak voor, tijdens en na het
40-wijkenbeleid en hoe treffen we de wijk nu aan als we er rondwandelen?
2.2 Nieuwland (Schiedam)
Aanleiding tot groots ingrijpen
Nieuwland is een vroegnaoorlogse wijk met van oorsprong vooral portiekflats uit de jaren
vijftig en galerijflats flats uit de jaren zestig, overwegend sociale huurwoningen. Een door
gemeente en woningcorporatie (er is er één in Nieuwland) georganiseerde brandingsessie
begin jaren 2000 markeerde de start van een groot verbeteroffensief. Nieuwland was in
die periode een wijk met veel overlast en achterstand en de wijk was in cijfers op de leef-
baarheidsmonitor steeds verder aan het afdalen. Er was sprake van criminaliteit, zoals
drugshandel, prostitutie, schiet- en steekincidenten, inbraken en hennepkwekerijen.
Er was vandalisme en bendevorming en veel jongeren verlieten de school zonder diplo-
ma’s. De woningen in de wijk waren eenvormig van architectuur, maar er was ook achter-
stallig onderhoud en leegstand. In feite waren de branding-sessies ingegeven door de
wens van de gemeente en de corporatie om bewoners mee te krijgen met hun herstructu-
reringswensen; er waren protesten.
Uit de branding-sessie kwam naar voren welke kernwaarden in Nieuwland bestaan vol-
gens de bewoners: ‘culturele diversiteit, mobiliteit, levensruimte, samen zijn, en durf’.
Een ontwerper maakte een wijklogo dat een lappendeken van buurten binnen Nieuwland
verbeeldt, buurten met een eigen karakter. Deze branding moest het imago van een
monocultuur in de wijk, een gettocultuur, doorbreken door op de diversiteit te wijzen
(Reinders 2013). Er is op flinke schaal fysiek ingegrepen in het woningbezit van de enige
corporatie in de wijk, Woonplus, die in 1999 ontstond uit een fusie met het gemeentelijk
woningbedrijf. Dat woningbedrijf nam als bruidsschat achterstallig onderhoud mee.
Dat de herstructurering van Nieuwland laat kwam ten opzichte van wat elders in de regio
gebeurde, had te maken met onvoldoende politiek draagvlak voor grootschalig ingrijpen.
De omslag kwam volgens Reinders (2013) met de verzelfstandiging van de woning-
corporatie en een directeurswisseling bij die gelegenheid. Die nieuwe directeur werd door
medewerkers omschreven als ‘stevige man’ met ‘visie’ en ‘slagkracht’ die ‘knopen door-
hakte’ en ‘wist te overtuigen’. Een nieuwe wethouder bij de gemeente ging mee in de
cultuurverandering.
Volgens de Outcomemonitor Krachtwijken (Ter Haar et al. 2008) was Nieuwland in 2007 proble-
matischer vergeleken met de gemiddelde krachtwijk voor wat betreft het aandeel school-
verlaters zonder startkwalificatie (79%!), het aandeel personen zonder werk (46%) en het
aandeel met schulden bij de zorgverzekering (5%). De veiligheid scoorde er aan de voor-
avond van het 40-wijkenbeleid juist gunstiger.
