betrokken wijken
Maatschappelijke initiatieven
In hoeverre dragen bewonersinitiatieven bij aan de leefbaarheid van de wijk? We doelen
hierbij op initiatieven die het particuliere karakter ontstijgen. Het gaat dus niet om de
spreekwoordelijke reisjes naar de Efteling van een kleine groep gelijkgestemden. Initiatie-
ven kunnen een heel belangrijke rol spelen in een wijk, niet alleen vanwege de primaire
opbrengsten van hun activiteiten, maar ook vanwege de neveneffecten die ze genereren.
Zo zorgen ze vaak voor meer samenhang en onderling contact. Daarbij gebruiken profes-
sionals de ontmoetingsplekken van bewoners als plaats om sociale problemen te signale-
ren. Verder kan ontmoeting leiden tot empowerment, bijvoorbeeld door gezamenlijk din-
gen te ondernemen die mensen alleen niet zouden doen. Ontmoeting kan ook tot bemid-
deling leiden, bijvoorbeeld tussen bewoners en hangroepen, die soms minder afschrik-
kend blijken te zijn dan ze lijken. Als mensen elkaar ontmoeten in de publieke ruimte zijn
er ook meteen ‘ogen op straat’, wat bijdraagt aan de veiligheid van die straat.
Het succes van initiatieven hangt voor een belangrijk deel af van de opstelling van over-
heidsinstanties waarmee bewoners te maken krijgen. Zo kan de afwijkende logica waar-
mee ambtenaren, professionals en initiatiefnemers vaak opereren een belemmering
vormen. Een voorbeeld is het gebruik van vastgoed. Zo zien bewoners soms maatschappe-
lijke meerwaarde van hun activiteiten die moeilijk gemeten kan worden, wat dan weer
een belemmering voor de gemeente kan zijn om het vastgoed ter beschikking te stellen
(zie ook Kleinhans et al. 2015).
Naast hulp bij het slechten van barrières blijkt ook, in lijn met ander onderzoek, aandacht
van de politiek en het bestuur voor een initiatief te worden gewaardeerd. Subsidie wordt
door sommigen gezien als een vorm van erkenning en is, net als persoonlijke aandacht en
waardering, een stimulans voor bewoners.
Soms is enige bemoeienis op afstand goed om de verhoudingen binnen bewoners-
groepen goed te houden en zogenaamde parochialisering tegen te gaan: dat het initiatief
een te particulier karakter krijgt en de bredere brugfunctie verliest, zoals even het geval
was bij het Nieuwlandse Wibautplein. Tegelijkertijd zijn professionals nauwelijks in een
vragende of eisende positie hieromtrent, als er geen vorm van financiering of andere
steun tegenover staat. Ambtenaren en professionals moeten echter steeds meer op zoek
naar immateriële vormen van ondersteuning. Dit is bedreigend voor de continuïteit van
initiatieven.
Voor ambtenaren die moeten besluiten over subsidieverlening is de parochialisering
nogal eens een reden om een voorkeur te hebben voor professionalisering, maar dat biedt
geen garanties. Initiatieven blijken nog weleens dood te bloeden als ze door de gemeente
worden overgenomen.
Bij professionele partners in de wijk, zoals welzijnswerk, bestaat soms de neiging een
bewonersinitiatief aan boord te nemen en min of meer over te nemen. Bewoners-
initiatieven en professioneel optreden kunnen in elkaars vaarwater komen, vooral als de
initiatiefnemers voor hun diensten betaald weten te krijgen. We zagen daarvan voorbeel-
212
