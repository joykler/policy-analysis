betrokken wijken
ken voor praktijkmensen over wat te doen in de komende jaren. Daartoe werden onder-
zoeksvragen gesteld, die we gaande het onderzoek iets hebben aangepast om meer ruimte
te laten voor uiteenlopende ervaringen met dezelfde interventies. Daarbij kwam ook de
behoefte om in de gesprekken aandacht te geven aan hoe de ervaringen zich verhouden
tot de cijfermatige evaluaties en op grond waarvan de mensen ‘op locatie’ vaststellen dat
hun inspanningen vruchten afwerpen of dat er juist nog werk aan de winkel is.
Hierna volgen onze zes onderzoeksvragen.
1 Welke interventies benoemen bewoners, ondernemers en professionals om de leefbaarheid en veilig-
heid van de wijk en het leven van wijkbewoners te verbeteren? Hoe beoordelen betrokkenen het resul-
taat en wat maakte interventies wel of niet succesvol?
De vraag naar de leefbaarheid en veiligheid binnen de wijk sluit aan op ons eerdere onder-
zoek en is systematisch bevraagd bij alle gesprekspartners. Bij verbeteringen in het leven
van de wijkbewoners denken we daarnaast aan de andere doelen van het 40-wijkenbeleid:
het leren, werken, integreren, de gezondheid, sport en cultuur. Bij deze zaken hebben we
ons meer door de gesprekspartners laten leiden: welke kwesties en initiatieven brachten
zij voor het voetlicht? Hier lopen de ervaringen ook meer uiteen, omdat niet alle respon-
denten even bekend zijn met wat er in deze domeinen gebeurd is.
Bij dit terugkijken beperken we ons bewust niet tot de aanvang van het 40-wijkenbeleid,
maar verleggen we ons blikveld tot zo ver als de respondenten kunnen terugkijken.
Zo komen ook eerdere inspanningen en resultaten aan bod.
2 Welke vormen van integraliteit zien we in de aanpak binnen de vier wijken? In hoeverre levert de inte-
grale aanpak meerwaarde op en wat maakte de integrale aanpak wel of niet succesvol?
De integrale aanpak heeft de bijzondere aandacht van het ministerie van bzk, omdat deze
als onderscheidend voor het 40-wijkenbeleid wordt gezien. De gedachte om meer maat-
schappelijke domeinen waarover individuele problematiek zich uitstrekt in samenhang
aan te pakken en daarbij verschillende organisaties te laten samenwerken, zou bepalend
zijn voor de uitkomsten en zou nodig zijn om echt verschil te maken. Aanvankelijk luidde
de vraag wat dé integrale aanpak succesvol maakt. Die vraag bleek ons tijdens de gesprek-
ken te rigide en normatief, ook al omdat er bij het woord integraal verschillende beelden
en gedachten waren onder de respondenten. Ook uit secundaire analyse van enquête-
materiaal onder een aantal professionals binnen gemeenten bleek ons dat het begrip niet
eenduidig is. Vrijwel alle geënquêteerden meenden dat er in hun buurt integraal gewerkt
werd, vanwege het eenvoudige feit dat er verschillende dingen werden aangepakt en
omdat partijen samenwerkten bij het bedenken of het uitvoeren van plannen.
Vastomlijnde beleidsstukken over de betekenis van integraal werken hebben we niet
gevonden. Uit de beleidsbrief van voormalig minister Vogelaar (tk 2007/2008) wordt uit
de omschrijving van voorbeelden duidelijk dat gedacht moet worden aan activiteiten die
effect sorteren op de verschillende domeinen waarop verbetering nagestreefd wordt, door
