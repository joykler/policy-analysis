wapen(s) een medewerker beschikt. Op het moment dat iemand niet heeft deelgenomen aan twee opeenvolgende IBT-
trainingen, of de toets schietvaardigheid niet tijdig met goed gevolg aflegt, wordt het vuurwapen afgenomen. 
 
Volgens de cijfers van de KMar heeft in 2012 94% van de functionarissen die ‘IBT-plichtig’ voldaan aan de gestelde 
10
eisen. Dat betekent dat zij de toets ambtsinstructie en de toets schietvaardigheid met goed gevolg hebben afgelegd, 
en in dat jaar vijf keer deel hebben genomen aan de IBT. In 2013 lag dit percentage op 88%. Van de 50 functionarissen 
die ‘IBT-plichtig’ waren, voldeden in dat jaar zes functionarissen niet of niet volledig aan de eisen.  
 
4.3. MELDING EN REGISTRATIE GEWELDGEBRUIK 
 
De ambtenaar die geweld heeft aangewend, meldt de feiten en omstandigheden dienaangaande, alsmede de 
gevolgen hiervan, onverwijld aan zijn meerdere of een door de korpschef aangewezen functionaris. Deze legt de 
melding terstond vast. 
 
Ambtsinstructie politie BES, art. 30 lid 1 
 
Functionarissen van de KMar melden conform de ambtsinstructie mondeling aan de teamleider dat zij geweld hebben 
toegepast. De teamleiders maken vervolgens een formulier op, dat op intranet te vinden is. In de afgelopen jaren is 
volgens de respondenten in totaal drie keer melding gemaakt van het toepassen van geweld. Dit is vooralsnog niet 
gebleken uit stukken. Het ging hierbij om de toepassing van fysiek geweld. Er is geen gebruik gemaakt van een 
(vuur)wapen of een ander geweldsmiddel.  
 
Conform de ambtsinstructie moet de commandant van de KMar binnen 24 uur na ontvangst van de melding de officier 
van justitie informeren, wanneer: 
 de commandant hiertoe aanleiding ziet; 
 het aanwenden van geweld lichamelijk letsel van meer dan geringe betekenis dan wel de dood heeft 
veroorzaakt; of 
 gebruik is gemaakt van een vuurwapen en daarmee één of meer schoten zijn gelost. 
Dit is echter nog niet aan de orde geweest. Overigens geven de respondenten aan dat er door de gebrekkige fysieke 
gesteldheid van verschillende functionarissen mogelijk minder vaak geweld wordt toegepast dan voor een goede 
uitoefening van de politietaak wenselijk is. Dit is als zodanig niet door de Raad onderzocht. 
 
 
                                                                 
10
 Zoals gesteld in de operationele instructie KMar OI-II-6B. 
37
