5.3. GEOEFENDHEID 
 
5.3.1. (Bij)scholing 
Art. 2 Geweldsinstructie BES (2014) 
Het gebruik van een geweldsmiddel is uitsluitend toegestaan aan een daartoe door de directeur aangewezen 
ambtenaar of medewerker aan wie dat geweldsmiddel rechtens is toegekend, voor zover hij optreedt ter uitvoering 
van de taak met het oog waarop het geweldsmiddel hem is toegekend en die geoefend is in het gebruik van het 
geweldsmiddel. 
Uitgangspunt is dat het toepassen van geweld met gebruik van geweldsmiddelen en vrijheidsbeperkende middelen 
slechts is toegestaan indien de noodzaak daartoe redelijkerwijs aanwezig is. Daarnaast moet de bekwaamheid in de 
omgang met geweldsmiddelen en vrijheidsbeperkende middelen zijn gebleken. De oefeningen en de toets zullen ten 
minste de eindtermen moeten omvatten zoals nader bij circulaire zal worden vastgesteld. 
11
In een eerder onderzoek van de Raad is reeds gesteld dat ondanks de beperkingen van het complex er veel is en 
wordt geïnvesteerd om de veiligheid te borgen. Het over het complex aangebrachte net heeft de interne veiligheid 
positief beïnvloed. De Raad constateert in ditzelfde onderzoek tevens dat het trainen van de fysieke vaardigheid van de 
functionarissen aandacht behoeft, met als doel hun persoonlijke veiligheid op voldoende niveau te houden.  
Leden van het Intern Bijstandsteam zijn verplicht eenmaal per maand een dag te trainen om de vaardigheden op peil te 
houden. Ook vindt er jaarlijks een teamweek plaats voor deze functionarissen. De trainingsdag en de teamweek 
worden verzorgd door twee gediplomeerde Instructeurs Lichamelijke Oefening (ILO-ers) van de JICN. Daarbij wordt  
met de KMar geoefend. Het trainen van de leden van het Intern Bijstandsteam gebeurt daarmee structureel.  
Functionarissen van de JICN die een vuurwapenbevoegdheid hebben, dienen zes tot zeven keer per jaar hun 
schietvaardigheid te oefenen. Ieder halfjaar wordt daarbij een schiettoets afgelegd. De toets bestaat uit een schriftelijk 
deel (de toets geweldsbeheersing) en een praktijkgedeelte (de toets schietvaardigheid). In de ochtend volgen 
functionarissen een schiettraining, in de middag komen fitheid en zelfverdediging aan bod. Ieder jaar wordt een 
geweldsbeheersingstoets afgelegd. Deze toets is recent aangepast naar de situatie op de BES. De reden voor de 
aanpassing was het andere takenpakket van de functionarissen, waarin geen publieke taak is opgenomen, maar wel 
rechtbankbeveiliging en (internationaal) gedetineerdentransport. Het gebruik van de pepperspray en wapenstok/schild 
wordt vooralsnog niet getoetst. Wel trainen de functionarissen met deze geweldsmiddelen. In de praktijk wordt (nog) 
niet gewerkt met deze geweldsmiddelen. Bij wederhoor wordt aangegeven dat met alle middelen wordt gewerkt die 
rechtens zijn toegekend. Verder heeft de JICN sinds de zomer van 2014 bij ieder IBT-lid de toets Aanhoudings- en 
Zelfverdedigingsvaardigheden afgelegd conform Nederlandse eisen.  
 
5.3.2. Faciliteiten 
                                                                 
11
 Justitiële Inrichting Caribisch Nederland Bonaire (JICN), februari 2014 
41
