2 De vier onderzoekswijken
In dit hoofdstuk introduceren we de gekozen onderzoekswijken. Daarbij vergelijken we
eerst een aantal kerngegevens wat betreft demografie, inkomen van de bewoners en ken-
merken van de woningvoorraad. Deze kenmerken zijn indertijd betrokken bij het aan-
wijzen van probleemwijken. Zo zijn lage inkomens en werkloosheid potentieel problema-
tisch. Dat geldt ook voor een groot aantal jongeren in de lastige leeftijd, en voor kleine
oude huurwoningen die veel verhuisdynamiek geven en daardoor minder sociale cohesie.
Ook bekijken we enkele leefbaarheidsindicatoren voor deze wijken, die nader zijn uitge-
werkt en in groter verband geanalyseerd in bijlage A (te vinden via www.scp.nl bij het des-
betreffende rapport). Daarna gaan we per onderzoekswijk na wat de geschiedenis is sinds
ze als probleemwijk werden aangemerkt. Dat was al voor het aandachtswijkenbeleid aan
de orde kwam en daarom schetsen we ook eerdere verbeterplannen en -activiteiten vanaf
pakweg 1990. Ten slotte doen we verslag van een rondwandeling door de wijk en presen-
teren daarbij wat sfeerfotoâ€™s.
De gebruikte bronnen zijn lokale plannen, evaluaties, landelijke statistieken, enkele
opmerkingen van onze interviewpartners en eigen waarneming. Rondwandelen deden we
in tweetallen voor iets meer intersubjectiviteit.
2.1 Enkele wijkkenmerken op een rij
Voor het onderzoek zijn vier vroegnaoorlogse wijken gekozen vanuit de gedachte dat dit
vaak overwegend woonwijken zijn, die minder makkelijk op eigen kracht gentrificeren en
sociaal economisch gemengd raken dan de populairdere centrale stadswijken. Gentrifica-
tie doet zich bijvoorbeeld voor in het hele gebied binnen de stadsring van Amsterdam.
In figuur 2.1 en 2.2 zien we dat de Schiedamse wijk Nieuwland en het Amersfoortse
Kruiskamp wel dicht bij de binnenstad liggen. Maar dit zijn wel provinciale steden waar
gentrificatie minder aan de orde is dan in de grote steden. Slotervaart en Bijlmer liggen
veel verder van de Amsterdamse binnenstad (figuur 2.3).
Elk van de wijken ging sinds 2002 vooruit voor wat betreft leefbaarheid en veiligheid.
In drie gekozen wijken was die verbetering aanhoudend tussen 2002 en 2012; in Nieuw-
land toonden de ontwikkelingen zich in de latere jaren (2007-2011) minder gunstig dan
daarvoor, vooral in het westelijke deel van de wijk (bijlage A). Voordat we de afzonderlijke
wijken bekijken, volgt nu eerst een vergelijkend overzicht van enkele kerngegevens. Daar-
bij moeten we alert zijn op het feit dat de wijkindeling en -begrenzing niet bij alle over-
zichten precies hetzelfde zijn. Soms hanteren we de wijkindeling van het Centraal Bureau
voor de Statistiek (cbs) en soms gaan we uit van postcodegebieden.
Demografie
We beginnen de vergelijking met enkele gegevens over de bevolkingssamenstelling
(tabel 2.1). De Schiedamse wijk Nieuwland valt uiteen in twee postcodes: het westelijke en
45
