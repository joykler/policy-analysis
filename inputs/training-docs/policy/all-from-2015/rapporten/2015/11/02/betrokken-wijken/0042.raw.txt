betrokken wijken
respondenten zich betrokken voelen bij hun wijk. Toch waren er zeker ook kritische gelui-
den die we onder de aandacht zullen brengen.
Er zijn interviews gehouden met maximaal drie mensen tegelijk. Dit kleine aantal werkte
goed. Mensen kregen zo voldoende ruimte om hun zegje te doen en het gaf respondenten
de mogelijkheid om eventueel een minderheidsstandpunt uit te dragen ten opzichte van
een grotere groep gelijkgestemden. Aanvankelijk hebben we twee aan twee geïnterviewd
om de stijl van interviewen op elkaar af te stemmen. Gezien de vele interessante gespreks-
partners in de wijken en de beperkte tijd zijn daarna de meeste interviews met één inter-
viewer gehouden.
Tabel 1.1 geeft een overzicht van de personen die we gesproken hebben en hun rollen in
de wijk. Sommige mensen vervulden dubbelrollen en waren zowel bewoner als onder-
nemer of professional in de wijk. Dat laatste viel ons vooral in de Bijlmer op. Bijlage B
geeft een preciezere lijst van gesprekspartners.
Tabel 1.1
Geïnterviewde personen naar onderzoekswijk en rol binnen de wijk
 Nieuwland  Kruiskamp  Slotervaart  Bijlmer 
 
bewoners 15 10 3 10
ondernemers 3 4 3 1
gemeente 7 2 4 12
corporatie 1 2 2 1
welzijn 7 6 2 6
Bron: scp
Het kostte weinig moeite om de professionele werkers in de wijken te spreken, ondanks
hun vaak drukke agenda’s. De bereidheid om over de wijk van gedachten te wisselen was
er zeker, ook bij bewoners. Bewoners zijn gevonden via verschillende netwerken, opdat ze
niet teveel verknoopt zouden zijn met dezelfde sleutelpersonen in de wijk. De meesten
zijn via een contactpersoon geworven; sommigen zijn aangesproken in een buurthuis,
winkel of café. De interviews zijn afgenomen op de kantoren van de professionals, in
wijkcentra, in winkels en cafés. Bewoners zijn niet thuis geïnterviewd, maar op ‘neutrale
grond’. Dat was drempelverlagend, maar ook een manier om te vermijden dat het gesprek
teveel naar de eigen woning zou afdwalen. De meeste geïnterviewde bewoners zijn
oudbouwbewoners; we hebben minder mensen gesproken die zich in de nieuwbouw,
vaak koopwoningen, hebben gevestigd. De oudbouwbewoners die wij spraken zijn niet
aselect; het zijn overwegend mensen die al vrij lang in de wijk wonen en zodoende ook
goed kunnen terugkijken op veranderingen. Daarmee leggen we de nadruk vooral op de
vraag wat de wijkverbetering heeft teweeggebracht voor aanwezige bewoners en minder
op de vraag wat buitenstaanders heeft bewogen om zich in de wijk te vestigen.
42
