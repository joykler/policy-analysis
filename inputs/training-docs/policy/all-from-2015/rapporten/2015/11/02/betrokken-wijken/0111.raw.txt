veilig , schoon en ongeschonden
diensten geprezen. Een lid van de kvo-beoordelingscommissie had volgens een profes-
sional in Nieuwland ‘nog nooit zo’n leuk team gezien, wat zo op een goede manier met
elkaar samenwerkt’. Informele omgangsvormen, persoonlijke inzet, maar vooral korte
lijntjes zijn ingrediënten die de samenwerking zoals betrokkenen die kennen, tot een suc-
ces maken. Als de korte lijntjes en goede persoonlijke relaties afwezig zijn, bestaat het
risico dat veel tijd verloren gaat met eindeloos overleg tussen, terugkoppeling naar en bij-
sturing van alle partijen. Dit mogelijke nadeel van integraal werken werd desgevraagd
genoemd door een wijkprofessional in Slotervaart. Maar ook in zijn dagelijkse praktijk
overheerst het voordeel van snel draagvlak kunnen bereiken binnen een groter netwerk,
omdat men een gezamenlijke koers is overeengekomen, die niet door een beleidsmaker
‘vanachter zijn bureau’ is bedacht.
Duurzame successen?
Van de ruime financiële mogelijkheden die het begin van de 40-wijkenaanpak kenmerk-
ten, is lokaal inmiddels nog maar weinig over. Na 2011 draaide het rijk de geldkraan voor
de wijkaanpak dicht, terwijl de economische crisis de druk op de lokale middelen nog
eens extra opvoerde en lokale sociale problemen verdiepte. Zorgen over de houdbaarheid
van gerealiseerde wijksuccessen waren dan ook een terugkerend thema in onze inter-
views. De beperktere middelen leiden tot prioritering en efficiëntieslagen. Dit betekent
soms een koerswijziging ten opzichte van het intensieve beheer en van de handhaving in
de afgelopen jaren.
Zo is gepland dat het Buurtveiligheidsteam en de politie in Slotervaart meer probleemge-
richt in plaats van gebiedsgericht gaan werken. De inzet concentreert zich daar waar pro-
blemen zijn gemeld of geconstateerd. Een stadsdeelmedewerker benoemt enkele knel-
punten: ‘Tot nu toe was het team in de wijk aanwezig en dat raak je kwijt als op basis van
incidenten gewerkt gaat worden. En de gegevens lopen altijd een stuk achter op de werke-
lijkheid. Dezelfde mensen gaan in een groter gebied werken.’ Deze professional houdt er
rekening mee dat problemen meer reactief dan proactief zullen worden opgepikt en
vreest ‘dat mensen die niet zo snel melden, zoals hier, dat die aandacht tekort gaan
komen.’ In Nieuwland constateert men een soortgelijke verschuiving in de werkwijze van
de politie. De buurt staat minder centraal. De politie vormt geen wijkteams meer, maar
een basisteam dat overkoepelend in meerdere gebieden opereert. De wijkagenten zijn van
deze samenvoeging uitgezonderd. Maar het team dat hen ondersteunde is weg, zo ook de
preventieve surveillancetaken die de teamleden uitvoerden. Een gemeentefunctionaris in
Schiedam koppelt deze prioriteitswijziging bij de politie aan negatieve ontwikkelingen op
de lokale veiligheidsindex en de terugkeer van drugsdealers. Het gebiedsgerichte politie-
werk verdwijnt niet alleen in deze wijken naar de achtergrond, maar in wijken door heel
Nederland. Het is een gevolg van gecentraliseerd beleid sinds de politie in 2012 is gereor-
ganiseerd tot een nationale organisatie. Een professional uit Kruiskamp ervaart de nieuwe
opdracht van de politie als ‘boeven vangen en minder op het sociale, dus dat heeft overal
zijn uitwerking op straat.’
111
