samenvatting
Ten eerste is deze een aanspreekpunt voor betrokkenen rond een bepaald beleidsthema,
zodat bewoners zich niet langer met verschillende vragen tot verschillende professionals
hoeven te wenden. Vanuit zijn centrale positie speelt hij de vraag door naar relevante par-
tijen of draagt hij zelf oplossingen aan mits hij daarvoor vanuit de gemeente voldoende
wordt toegerust. Hierin herkennen we het één-loket-streven vanuit de integrale aanpak.
Ten tweede heeft hij overzicht over het werkveld en weet hij partijen op basis van vraag en
aanbod, op basis van aanvullende competenties of anderszins bij elkaar te brengen.
Zonder actieve bruggenbouwer is het niet zeker dat betrokkenen elkaar weten te vinden,
of blijft dit een kwestie van toeval.
Ten derde kan een spilfiguur uitgroeien tot een vertrouwd gezicht in de buurt, die zorgt
voor persoonlijke communicatie, korte lijntjes en uiteindelijk onderling vertrouwen.
Juist de persoonlijke omgangsvormen en het onderling vertrouwen werden in onze wij-
ken als redenen gegeven waarom samenwerkingsverbanden zo soepel, effectief en con-
tinu waren, al moet ook hier gewaakt worden voor een te hechte en gesloten inner circle.
Maar een persoonlijke benadering bleek niet alleen een smeermiddel tussen profes-
sionals. Ook bewoners laten zich veel eerder over de streep trekken om een actieve rol in
de wijk te vervullen wanneer zij daartoe worden opgeroepen door mensen die hun ver-
trouwd zijn, dan wanneer zij algemene communicatiemiddelen als foldertjes of bijeen-
komsten krijgen uitgereikt. Het is heel voorstelbaar dat dit ook geldt voor de blijvende
motivatie van vrijwilligers. Een coördinerende vaste figuur kan niet alleen praktisch
ondersteunen, maar ook de nodige persoonlijke aandacht bieden om mensen gemoti-
veerd te houden.
S.2.3 Onder bezuinigingen en decentralisaties
Na het momentum van een landelijke beweging om de wijken met vereende krachten en
een grote inbreng van bewoners verder op te knappen in de 40-wijkenperiode, volgden
nieuwe ontwikkelingen elkaar snel op. De crisis heeft verdere fysieke vernieuwing door-
kruist, maar ook bezuinigingen opgelegd aan gemeenten, die in de wijken voelbaar zijn
met de sluiting van wijkcentra en culturele voorzieningen als bibliotheekfilialen en bezui-
niging op medewerkers in vooral het welzijns- en wijkwerk. Daar zijn de decentralisaties
in het sociale domein bijgekomen, waarvoor gezocht moest worden naar een goede invul-
ling van de omvangrijke taken. Voor de woningcorporaties veranderde het tij vooruit-
lopend op de nieuwe Woningwet, die hen tot de kerntaken terugroept. Daarmee vallen
verschillende inspanningen binnen de wijken buiten de formele taken. Stevige verhuur-
dersheffingen zetten die taakversmalling kracht bij. In 2005 adviseerde de wrr juist nog
dat de corporaties opdrachtgever van het welzijnswerk moesten worden. De euforie rond
een gezamenlijke opdracht in de wijken, waarvoor ook landelijk aandacht en middelen
waren gemobiliseerd, is wat weggeëbd, hoewel uit de gesprekken nog een grote ambitie
spreekt; sommigen menen ook dat bezuinigingen tot creatieve vernieuwingen kunnen
bijdragen. Genoemde voorbeelden zijn het G1000-overleg en het bewonersbedrijf in
Kruiskamp (zie kader) en het tijdelijk ingerichte Wibautplein in Nieuwland (zie kader).
19
