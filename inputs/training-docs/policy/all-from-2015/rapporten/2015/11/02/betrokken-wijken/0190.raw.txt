betrokken wijken
Sommige initiatiefnemers zien ook de subsidie als vorm van erkenning van de gemeente:
Het is een stukje je bestaansrecht natuurlijk. Een soort bevestiging ook: we zijn goed bezig. […] Dat is
toch een stukje aandacht vanuit de politiek, die doen dat met geld. (coördinator moestuin
speeltuinvereniging Kruiskamp)
Verschillende rollen voor de gemeente nodig
Voor sommige initiatieven is de gemeente een soort samenwerkingspartner:
Ze [contacten met de gemeente] zijn echt belangrijk. Voor ons en voor de gemeente. Voor ons maakt dat
het makkelijker om onze functie goed te doen. En voor de gemeente is het alleen maar een winst. Als ze
alleen maar wijkagenten ergens heen sturen dan gaat het alleen maar escaleren […] maar als ze de
buurtvaders daarnaartoe sturen wordt het snel rustig, worden de jongeren gekalmeerd, zijn er geen
problemen. Dus dat is een winst voor de gemeente. (coördinator buurtvaders Kruiskamp)
In de Bijlmer zijn respondenten van de veegdienst en afvalinzameling van de gemeente
enthousiast over het initiatief van actieve bewoners om schoonmaakacties te houden.
Ze zien de actiebereidheid van bewoners als een ontwikkeling van de laatste paar jaar.
Er wordt door hen in termen van ‘meedenken’ en ‘meehelpen’ gesproken en: ‘dat is het
beste wat je kan hebben als bewoners dat doen’. Dit sluit aan bij een klassieke rolopvat-
ting van de overheid: burgers denken mee, maar de overheid is primair verantwoordelijk.
Er is sprake van ondersteuning vanuit de gemeente in de vorm van bijvoorbeeld het aan-
leveren van zakken en knijpers.
Ook een wijkcoördinator uit de Bijlmer heeft het over ondersteunen, in de vorm van inha-
ken wanneer er initiatieven van bewoners worden gesignaleerd. Een verschil met de veeg-
dienst is dat faciliteren hier niet in de context van meedenken wordt gezien, maar als ach-
tervang als bewoners er zelf niet uitkomen:
Bewoners hoeven niet altijd bij het stadsdeel aan te kloppen als ze iets nodig hebben. Ze organiseren
ook van alles zelf. (wijkcoördinator Bijlmer)
Deze terughoudende rol als gemeente tegenover bewonersinitiatieven komt overeen met
de faciliterende variant die Denters et al. (2013) onderscheiden in hun onderzoeken naar
manieren waarop overheid en professionals betrokken zijn bij burgerinitiatieven in
Enschede, Hengelo en Leiden. Het uitgangspunt van deze meer op de participatiesamen-
leving gestoelde benadering is dat initiatieven bottom-up ontstaan en dat overheden voor
zover nodig ondersteuning aanbieden.
Deze rolopvatting kan botsen met wat initiatiefnemende bewoners wensen van hun
gemeente. Dat zien we bij de buurtvaders in Kruiskamp. De ondersteuning en de beschik-
bare tijd die de welzijnsorganisatie krijgt vanuit de gemeente voor de coördinatie van het
initiatief is in de laatste jaren verminderd. De wens voor ondersteuning vanuit de buurt-
vaders is hier echter niet in mee veranderd. Initiatiefnemers zijn soms ook ambivalent in
hun rolopvatting van de overheid. Aan de ene kant zeggen ze: ‘wij hebben de gemeente
niet nodig, alleen voor subsidies’ en aan de andere kant zeggen ze dat externe coördinatie
het initiatief ‘alleen maar sterker’ maakt.
190
