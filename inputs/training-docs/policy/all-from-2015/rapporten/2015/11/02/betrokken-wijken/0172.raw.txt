betrokken wijken
verhaal kwijt. Nog geen 10% zei nee en dan was er nog een deel dat nooit thuis was’
(professional Nieuwland). Enkele bewoners die wij spraken in Nieuwland kijken met een
goed gevoel terug op de huisbezoeken, ook al hadden ze zelf geen acute problemen die
om een oplossing vroegen. Dankzij het huisbezoek werden zij uitgenodigd deel te nemen
aan sociale activiteiten of werden ze actief in een bewonersinitiatief. Een zelfredzame
actieve bewoner in Amersfoort liet weten zich wel ‘gepamperd’ te voelen door het huisbe-
zoek:
Ik heb dan zoiets van: als ik je nodig heb dan bel ik je wel. […] Ik voelde me enorm gepamperd. En dat is
dan weer die manier die we al die jaren hebben toegepast waarvan we nu zeggen: dat is hem toch niet.
En dan krijg je nu het geluid, de burgers zouden wat meer hun eigen verantwoordelijkheid moeten
nemen, maar ja, zit er niks tussen pamperen en zoek het zelf maar uit? Zo vertaal ik het participatiege-
beuren. Zoek maar een lieve buurvrouw. Daartussen moet toch iets zitten lijkt mij. (actieve bewoner
de Kruiskamp)
Uit de aantallen bezochte adressen in de verschillende onderzoekswijken wordt duidelijk
dat er gekozen is welke adressen te bezoeken en dat ging niet overal op dezelfde manier.
Dát er gekozen moest worden is begrijpelijk, gelet op het arbeidsintensieve karakter van
deze bezoeken. In heel Amsterdam Zuidoost werden zowel in 2009 als in 2010 circa
1800 adressen bezocht, terwijl er alleen al in de K-buurt zo’n 13.000 mensen wonen. Ieder
jaar werd op circa 1000 van die adressen ook echt een gesprek gevoerd. De flankerende
maatregelen en projecten, van fietslessen of budgetteringscursussen tot cognitieve onder-
steuning voor kinderen, bereikten in totaal circa 800 bewoners (Dekker et al. 2011: 12).
In Schiedam Nieuwland werd in het startjaar 2008 een buurt met circa 260 adressen gese-
lecteerd voor huisbezoeken, waarvan er 235 werden benaderd. Deze buurt kende niet de
hoogste concentratie ernstige problemen, maar werd uitgekozen om ervaring te kunnen
opdoen met de huisbezoeken, om later de problematischer buurten te bezoeken. In dat
jaar werd op 158 adressen een gesprek gevoerd (Woonplus Schiedam et al. 2009).
In Kruiskamp werden in 2008 450 adressen bezocht, en met 60% van die huishoudens is
een ‘activerend interview’ gehouden (Partners en Pröpper 2010: 12-13). Hier ging men op
zoek naar adressen waar weinig over de bewoners bekend was. Verschillende profes-
sionals hebben aangegeven dat er ook mensen hardnekkig niet opendeden, zodat ze
onbekend bleven. Ook is onder meer in Kruiskamp aangegeven dat er ook wel vraagte-
kens zijn bij wie er in het particuliere bezit wonen, terwijl de aandacht zich toch vooral op
huurders heeft gericht. Dat is overigens ook het geval geweest bij de bezoeken in het
kader van de eerder besproken herstructurering. Bepalen wie te bezoeken heeft zodoende
iets arbitrairs; tegelijkertijd is elke geholpen bewoner er één.
Ervaringen
Door professionals en bewoners werden Achter de Voordeur-projecten over het algemeen
positief geëvalueerd. De opbrengst van Samen Buurten in Schiedam Nieuwland was het
vroege opsporen van problemen. Daarnaast heeft het veel vrijwilligers voor de buurt en
nieuwe bewonersinitiatieven opgeleverd, zoals een balkontuinenproject en een multicul-
172
