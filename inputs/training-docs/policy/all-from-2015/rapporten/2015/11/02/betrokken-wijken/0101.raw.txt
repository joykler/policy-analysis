veilig , schoon en ongeschonden
volgens betrokkenen zelfs aanspreekbaar op hun gedrag, zolang ze maar met respect wor-
den benaderd: ‘Het komt van twee kanten, je moet ze ook netjes behandelen. Jammer
genoeg, moet ik toegeven, hebben wij mensen in de buurt, zeker in mijn flat, die de jon-
gens behandelen of de jongens niets zijn’ (actieve bewoner Bijlmer). Ook een geïnter-
viewde hangjongere denkt er zo over. Hij en zijn vrienden voelen zich vaak opgejaagd, ter-
wijl ze alleen maar samenkomen en daar wat bij eten en drinken. Dat ze daar steeds vaker
boetes voor krijgen, vindt hij ‘onacceptabel’.
Naast deze persoonsgebonden tolerantiegrens speelt ook de maatschappelijke tolerantie-
grens een rol, die gevormd wordt door de historische en sociaal-culturele context
(Blokland 2004). De maatschappelijke tolerantie is dan ook plaats- en tijdgebonden, op
grote of kleinere schaal, en kan dan ook variëren tussen gemeenten en wijken voor zover
daar verschillende culturen heersen. Neem bijvoorbeeld het (bij voetbal vaak opgeblazen)
verschil in mentaliteit tussen Amsterdammers en Rotterdammers, waarbij de laatsten
zichzelf graag karakteriseren als ‘niet lullen, maar poetsen’.
In de Bijlmer lijkt een soortgelijk verschil zich voor te doen tussen de leefcultuur van
bewoners van de voormalige hoogbouw en de bewoners van de nieuwe laagbouw. Bewo-
ners van de laagbouw en nieuwbouw gaan minder anoniem met elkaar om en stellen ook
hogere eisen aan hun omgeving dan de voormalige bewoners in de hoogbouw: ‘Die men-
sen [in de nieuwbouw] hebben liever niet dat er een groepje jongeren voor de deur hangt,
terwijl die jongeren er al stonden voordat je er ging wonen’ (jeugdprofessional Bijlmer).
Dit wordt ook ten aanzien van nieuwe bewoners in Kruiskamp en Nieuwland geconsta-
teerd: ‘dat [hangende jeugd] geeft daar ineens een hele commotie, omdat de mensen dat
één niet gewend zijn en […] daar wel een appartement gekocht hebben destijds en daar
wel komen voor hun rust’ (politie Nieuwland). Zo kan de paradoxale situatie ontstaan dat
verbeterde en minder anonieme woonvormen leiden tot een hogere gevoeligheid voor en
zichtbaarheid van onregelmatigheden, want ‘je staat sneller bij de buurvrouw voor de
ramen’ (politie Bijlmer). Ook dit kan verklaren dat een feitelijke verbetering van de veilig-
heid niet altijd tot een verbetering van de subjectieve veiligheid leidt, zoals in hoofdstuk 2
al even aan de orde kwam.
4.1.5 Interventies: positieve en negatieve ervaringen
Hoe kijken professionals en bewoners aan tegen de oplossingen die voor de veiligheids-
problematiek in hun wijk zijn gekozen? We stonden al stil bij het omvangrijke grijze
gebied tussen strafbare en niet-strafbare gedragingen die samen de (subjectieve) veilig-
heid van een wijk bepalen. De vier onderzoekswijken hadden alle met het hele scala te
maken. Ook de Wetenschappelijke Raad voor het Regeringsbeleid (wrr) benadrukt het
onderscheid tussen ‘onprettige’ en ‘onwettige’ normoverschrijdingen (wrr 2003). Hoe-
wel de grens tussen de verschillende gedragingen niet altijd makkelijk te trekken is, zou
volgens de wrr op beide categorieën door de samenleving principieel anders gereageerd
moeten worden. Het laatste geval vraagt om formeel overheidsingrijpen door profes-
sionals. Het eerste geval zou informeel moeten worden aangepakt, met een belangrijke
