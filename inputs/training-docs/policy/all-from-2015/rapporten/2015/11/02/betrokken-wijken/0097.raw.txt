veilig , schoon en ongeschonden
wijk, komen al gauw illustraties van criminaliteit of overlast uit heden of verleden naar
boven waarmee ze hun oordeel inkleuren. Ook professionals lijken de vooruitgang van de
wijk aan criminaliteit en overlast af te meten. Het bedwingen van criminaliteit wordt
gezien als noodzakelijke voorwaarde voor de opbouw van een leefbare wijk. Zo ook vol-
gens een professional in Nieuwland: ‘Ik vind vooral de veiligheid belangrijk. Dat is stuk-
ken verbeterd. We zijn er nog niet. […] Als dat goed blijft gaan, zijn bewoners ook geïnte-
resseerd in andere dingen.’
In de meeste onderzoekswijken is men het erover eens dat er wel degelijk vooruitgang is
geboekt, terwijl professionals in Nieuwland hiervan sterker overtuigd lijken dan bewo-
ners. Bewoners van de Kruiskamp hebben in de eerste plaats de drugsproblematiek van
weleer op het netvlies, die volgens hen merkbaar verminderd is onder andere door slui-
ting van notoire coffeeshops en horeca.
In alle wijken speelde de dreiging van rondhangende groepen jongeren, soms ernstig
overlastgevend, soms crimineel, een prominente rol. Deze overlast wordt door zowel
bewoners als professionals herhaaldelijk naar voren gebracht. Aan de aanpak van de
meest criminele groepen is in een vroeg stadium prioriteit gegeven door een netwerk van
professionals waarbinnen de politie een centrale rol vervult (vanaf 2011 gebeurde dit in
Amsterdam volgens de Top600-aanpak, inmiddels de Top1000-aanpak). Verschillende
partners werken hierin samen om het netwerk rond de jongere te activeren: gezin, school,
sportclub en buurt. Door de jongere als het ware in te sluiten in dit sociale vangnet,
waarin alle neuzen dezelfde kant op behoren te staan, wordt de jongere met zachte of har-
dere hand richting opleiding en werk geduwd. Laat de jongeren zich niet duwen, dan
wacht hem een strafrechtelijke aanpak. Volgens Amsterdamse professionals is hiermee
grote winst geboekt voor de objectieve veiligheid:
Daar hebben we de Jacob Geelgroep gehad. Die hebben wij weggewerkt. Dankzij onze interventies, met
hulp van iedereen, nou die groep was verdwenen, er waren heel veel klachten en daar is ook het een en
ander gerenoveerd. […] Nou als je kijkt naar Overtoomse Veld dan had je de Piet Mondriaangroep. Een
hele zware criminele groep. Toen ik daar wijkagent was hoefde ik maar mijn hielen te lichten en de
straat om te lopen en er gebeurde wat. Toen kon je je overdag als burger niet veilig voelen, want er
waren allemaal groepjes en je kon de hoek niet om of ze stonden je op te wachten en ze beroofden je van
je laptop of weet ik niet wat. […] Maar nu kan je gerust door die wijk lopen, het is gewoon een normale
wijk geworden. Die groep is er ook niet meer. Dat is een groot succes, dat ging geleidelijk. Tot 2010 was
het zo. (professional jongeren Slotervaart)
In Nieuwland gaan de gesprekken over gelijksoortige problemen. Bewoners spreken hier
echter vaker over het heden dan over het verleden. Daar waar maatregelen worden geno-
men om de overlast te verminderen, hebben zij het idee dat het probleem niet wordt ver-
holpen, maar vooral wordt verplaatst. Terwijl op de ene locatie het toezicht effectief geïn-
tensiveerd wordt om hangmannen weg te krijgen, opent elders een avondwinkel die
nieuwe hangoverlast aantrekt. Zo constateert ook de politie Nieuwland: ‘Je blijft drukken
en het komt ook weer terug. Er zijn (drugs)panden gesloten aan de Parkweg en net buiten
Nieuwland, maar dan gaan ze gewoon de straat op.’ Bovendien merken bewoners een
