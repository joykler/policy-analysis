van het onderzoek aan om deze reden zelf gecertificeerde toetsers in huis hebben. In de eindfase van het onderzoek 
door de Raad blijkt dit inmiddels te zijn gerealiseerd.   
In dat kader heeft de JICN drie functionarissen aangewezen om door middel van deelcertificaten te worden opgeleid tot 
instructeur om les te geven in ‘Aanhoudings- en Zelfverdedigingsvaardigheden’ en ‘Geweldsbeheersing’. De JICN geeft 
aan dat door de kleinschaligheid van de organisatie de functionarissen deze taak als aanvulling op het bestaande 
takenpakket zullen krijgen. Zo heeft de teamleider Veiligheid in augustus 2014 meegelopen met de instructeurs die 
tussentijds op het eiland zijn om de training aan functionarissen van het Intern Bijstandsteam te geven.  Daaraan is een 
toets verbonden, zodat de teamleider vervolgens kan worden ingezet als instructeur ‘Aanhoudings- en 
Zelfverdedigingsvaardigheden’. Voor het oefenen en toetsen van de schietvaardigheid blijft de JICN wel afhankelijk van 
de instructeur van het KPCN. De organisatie hoopt in 2015/2016 een vuurwapeninstructeur aan te kunnen stellen die 
tevens de basisopleiding ‘Schietvaardigheid’ voor functionarissen kan verzorgen. Het zou volgens respondenten nuttig 
zijn dit met partners vorm te geven. Dit ook in verband met de onafhankelijkheid van de toetser en daarmee 
samenhangende mate van objectiviteit bij training en toetsing. 
5.3.4. Registratie 
De teamleider Veiligheid van de JICN houdt een overzicht bij van de gevolgde opleidingen en toetsresultaten. Enkele 
maanden ontbreken in dit overzicht. Ook houdt hij een absentielijst bij en een overzicht van de verleende VOG’s van 
functionarissen. Enkele functionarissen hebben dit jaar geen VOG gekregen, omdat zij in aanraking zijn geweest met 
Justitie in Nederland. Dit heeft tot gevolg dat er minder wapendragenden zijn, omdat functionarissen zonder een VOG 
geen vuurwapen mogen dragen.  
Functionarissen van de JICN zijn begin 2013 opgeleid op het gebied van schietvaardigheid. De meeste functionarissen 
die de opleiding volgden hebben deze ook gehaald. Daarna heeft dit toets element tijdelijk stilgelegen door de 
oefendrukte bij het KPCN en het gebrek aan eigen toetsers. Ook is de schietbaan op het eiland in het najaar van 2013 
dichtgegaan vanwege veiligheidsoverwegingen. Toen de schietbaan eind 2013 weer openging, zijn de functionarissen 
direct getoetst om hun vuurwapenbevoegdheid voor het eerste half jaar van 2014 te behouden. Toen zijn zeven 
functionarissen gezakt. Deze hebben in april 2014 een herkansing gekregen. De directie heeft de vuurwapens 
ingenomen van de vijf functionarissen die toen zijn gezakt.  
Omdat trainingen op een werkdag worden ingeroosterd, worden functionarissen verplicht tot trainen en toetsen. 
Enkele respondenten geven aan dat er ook gestuurd wordt op het functioneren als team; als een medewerker te laat 
komt, moet het hele team hiervoor boeten. 
 
 
 
 
5.4.  MELDING EN REGISTRATIE GEWELDGEBRUIK 
43
