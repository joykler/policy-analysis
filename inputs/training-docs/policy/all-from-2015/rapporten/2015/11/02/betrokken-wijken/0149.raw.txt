6 Ontmoeten, sporten, spelen, integreren en
ondersteunen
Dit hoofdstuk behandelt een breed spectrum aan interventies die te maken hebben met
de vele doelen die in het 40-wijkenbeleid geformuleerd zijn. Eerder kwamen wonen
(hoofdstuk 3), veiligheid (hoofdstuk 4), en onderwijs en arbeidsparticipatie (hoofdstuk 5)
aan de orde. Dat waren doelen van het eerste uur, waarbij ook integratie was geformu-
leerd. We zijn rond het thema integratie geen expliciete functionarissen of interventies
tegengekomen, anders dan taallessen. Het thema zit feitelijk in elk van de andere thema’s
besloten en zo kwamen we het dan ook tegen. Aan dit al niet geringe doelenpakket is nog
de reeks van gezondheid, sport en cultuur toegevoegd. Interventies op deze laatste gebie-
den bespreken we in dit hoofdstuk, vanuit de eerste onderzoeksvraag: welke interventies
zijn genoemd en wat leverden die op?
Noodgedwongen heeft dit hoofdstuk een caleidoscopisch karakter. Bij al deze onder-
werpen en activiteiten zijn zoveel mensen betrokken dat we ze onmogelijk allemaal spre-
ken konden. We lieten ons leiden door initiatieven en acties die sterk naar voren gebracht
werden door onze sleutelinformanten onder de gemeenteambtenaren en woning-
corporaties, omdat we van hen een goed overzicht verwachtten van wat er zoal gaande is
in de wijk. De informatie is daardoor ook niet gelijkvormig over de verschillende wijken
en ook hebben we niet altijd input van alle gesprekspartners. Het risico bestaat dat mooie
initiatieven, al dan niet van bewoners, buiten beeld gebleven zijn, bijvoorbeeld doordat
ze al langer lopen, zelfstandig functioneren en zodoende weinig aandacht vragen.
Een voorbeeld is de weekendschool in de Bijlmer, die al lang functioneert en die de deel-
nemende kinderen enorm schijnt te stimuleren. Het lijkt een gouden initiatief, maar het
werd niet genoemd. En zo verwachten we veel meer gemist te hebben. We concentreren
ons noodgedwongen op wat we wel aantroffen.
Hoewel het geen expliciet doel is volgens landelijke documenten over de 40-wijken-
aanpak, hechten de lokale partners meestal sterk aan ontmoetingen tussen bewoners, iets
dat de professionals ook willen stimuleren en dat in elk geval in Nieuwland ook in de
actieplannen stond (zie hoofdstuk 2). Ook is spel niet geëxpliciteerd in de landelijke uit-
gangspunten, maar wel in de lokale. We bespreken dat samen met sport. Kunst- en
cultuurmanifestaties kregen in de gesprekken niet zo veel aandacht, behalve in Nieuw-
land. We bespreken ze kort.
Ten slotte gaan we in dit verzamelhoofdstuk nog in op de persoonlijke ondersteuning van
bewoners die met allerhande problemen te maken hebben, in de 40-wijkenperiode
bekend als ‘Achter de voordeur’. In feite is dit een middel dat ondersteuning moet bieden
op allerhande gebieden zoals onderwijsachterstanden, schuldenproblematiek, gezond-
heidsproblemen of verslavingen. Net als integratie loopt deze persoonlijke ondersteuning
overal doorheen, maar veel meer dan bij het thema integratie is er een infrastructuur
voor: de eerstelijnshulp vanuit verschillende organisaties, met contacten bij de tweede-
lijnszorg. Daarmee komen we uit bij de vijfde onderzoeksvraag, die alleen in dit hoofd-
