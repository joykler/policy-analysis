samenvatting
leggen van een deel van het eigenaarschap naar bewoners is een trend, al is dit in eerste
instantie vooral arbeidsintensief voor de professionals.
We vonden voorbeelden van actieve inzet van bewoners bij het schoonhouden van de
woonomgeving. Burgers spreken vervuilende bewoners op hun gedrag aan of ruimen het
zwerfvuil zelf op. Beide vormen komen voor in de wijken, maar zijn niet algemeen. Goede
achtervang en opvolging bij melding van bijvoorbeeld illegaal vuil storten door passanten
(Bijlmer) helpt daarbij, net als positieve aandacht schenken aan spontane opruimers.
Andere interessante praktijken zijn het verwachtingsmanagement dat in Nieuwland wordt
gevoerd bij het bespreken van de onderhoudstoestand met de Werkgroep Buitenruimte,
waarin bewoners wijkinspecties uitvoeren met de professionals. Hier worden afspraken
gemaakt over aanvullend schoonmaakwerk dat bewoners desgewenst zelf kunnen aan-
pakken, bovenop het basisniveau dat de gemeente realiseert. Opmerkelijk is dat de eisen
voor bijvoorbeeld groenonderhoud van de gemeente soms strenger zijn dan die van
bewoners, al verschillen zij onderling ook van mening. Dat blijkt uit wijkschouwen.
Dat maakt het boeiend om nader te kijken hoe het kwaliteitsbeeld dat de gemeente laat
realiseren, zich verhoudt tot wat bewoners nodig vinden. Sowieso is inrichting en onder-
houd van groen iets waarbij bewoners alleen nog in bijzondere gevallen betrokken zijn.
In alle gevallen gaat het om moestuintjes, die veel waardering krijgen bij gebruikers, maar
ook bij andere bewoners.
Winkels en wijkeconomie
Belangrijke aspecten van de wijkeconomie zijn de markt en het ondernemersklimaat.
Deze zijn deels afhankelijk van conjunctuur of – als het gaat om branchering en de aanpak
van leegstand –van de opstelling van eigenaren van winkelpanden. Gemeenten hebben
niet alles in de hand, maar structurele aandacht en goede verbindingen met alle partijen
blijken van groot belang. Uit het onderzoek blijkt dat daar waar de winkeliers gezamenlijk
kunnen optrekken en waar een goede dialoog is tussen de winkeliers, de gemeente en de
verhuurder – al dan niet gesteund door de winkelstraatmanager – meer tevredenheid
heerst over het afstemmen van het winkelaanbod en andere problemen beter kunnen
worden aangepakt.
Uiteraard spelen individuele ondernemers zelf een belangrijke rol in het succes van een
winkelgebied. In eerste instantie hebben de ondernemers de zorg voor de eigen bedrijfs-
voering. Onderlinge samenwerking tussen ondernemers is belangrijk om zaken aan te
kunnen pakken die voor het hele winkelgebied gelden. We vonden bevestiging van grote
buurtbetrokkenheid en sociale betrokkenheid van ondernemers. Onder ondernemers
troffen we vaak doeners aan met veel energie, durf en het hart op de goede plek. We leer-
den dat een aantal van hen deels uit pragmatisme (reiskosten beperken), deels uit idea-
lisme mensen uit de wijk in dienst neemt, stageplekken aanbiedt en soms ook betrokken
is bij hulpinitiatieven in de buurt.
