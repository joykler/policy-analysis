wijkeconomie en sociale stijging
land een bruisende, goed bezette winkelstraat heeft. Meer algemeen betekent een poten-
tieel overaanbod van winkelruimten dat keuzen gemaakt moeten worden, prioriteiten
gesteld welke winkels en vooral winkellocaties het belangrijkst zijn. Daarbij wordt geko-
zen voor concentratie in aangewezen winkelcentra, -straten en -pleinen binnen de aan-
dachtswijk. Verspreide winkelpanden in plinten onder flats vormen in elk van de wijken
een aandachtspunt. Een dergelijke spreiding maakte deel uit van de naoorlogse wijk-
gedachte dat winkels behalve als buurtwinkel ook als ontmoetingspunt fungeren.
Een ondernemer in een minder florerende, kleine winkelplint in Kruiskamp meent dan
ook dat de concentratie van winkels op het Neptunusplein deze cohesiefunctie van ver-
spreide winkels ondermijnt. De gemeente beraadt zich nog op wat er met ‘zijn’ winkel-
strip het beste gebeuren kan. Volgens de winkelier zijn een bakker en een restauranthou-
der geïnteresseerd in een leegstaand pand, maar de corporatie, eigenaar van het pand,
houdt dat af wegens brandgevaar voor bewoners boven de panden. ‘Deze winkelstrip is er
altijd geweest en die mensen die dat ontworpen hebben waren niet dom. Die hebben met
die winkelvoorziening ogen en oren in de wijk gecreëerd, waar de gemeente nu weer naar
terug wil’, aldus de winkelier. Complicatie is dus dat de dorpspompfunctie nog steeds
(of opnieuw) breed gewaardeerd wordt, maar dat deze op gespannen voet staat met een
teveel aan winkels. In sommige plinten, onder meer in Kruiskamp en Nieuwland, zijn
zorgclusters ondergebracht van verschillende verzorgende diensten.
Ook in Slotervaart kwam dit belangenconflict aan de orde. De levendigheid van de woon-
complexen is gebaat bij winkelvoorzieningen, maar het gemeentelijke concentratieplan
voor winkels verzet zich daartegen. De vraag is dan welke andere bedrijvigheid in aan-
merking zou kunnen komen voor verspreide vestiging in de plinten:
A: Op het Staalmanplein hebben we een plint gemaakt met bedrijfsruimten, maar die leiden een kwij-
nend bestaan. Het stadsdeel heeft gezegd: daar moeten bedrijfsruimten komen, want dat is goed voor
de werkgelegenheid. Maar die ruimten staan leeg als er geen winkels in mogen. […] Die nieuwe bedrijfs-
ruimten zijn dus voor de leegstand gemaakt.
B: […] Detailhandel geeft binding met de buurt. Dat is er met de bakker, aan de overkant, dat is een
ondernemer die zich betrokken voelt bij de buurt en die meedenkt over bijvoorbeeld overlastaanpak.
Dito bij de kapper; daar komen veel buurtbewoners langs.
A: Bij elk blok zat een winkeltje, maar die overleven hier niet. Het is niet makkelijk om ondernemers te
vinden. Voor het stadsdeel staat bedrijfsruimte voor werkgelegenheid. […] We zien het op de Staalman-
pleinbuurt, die strip die we gemaakt hebben, daar zit een onderneming die zich voordoet als cateraar en
dan blijkt dat het een bakkertje is, dan zit het stadsdeel erbovenop. Ze zijn bang dat als je overal detail-
handel krijgt dat […] de aangewezen gebieden leeglopen. (medewerkers woningcorporatie
Slotervaart)
Een ander knelpunt dat vooral in Nieuwland ter sprake kwam, is een gebrek aan grip op de
eigenaars van winkelpanden. Zo was het succes van de Nolenslaan deels te danken aan het
feit dat de panden in bezit zijn van één eigenaar, die zich een geschikte partner toonde in
de samenwerking. Dat is in de Parkweg anders. Deze straat stond in het wijkactieplan nog
als centrale as naar de binnenstad op de nominatie voor opwaardering, maar versnipperd
