2. BEVINDINGEN EN CONCLUSIES 
2.1. KPCN 
Wet- en regelgeving 
Functionarissen die van overheidswege geweld mogen gebruiken zijn gebonden aan strikte kaders en 
randvoorwaarden. Deze dienen te zijn vastgelegd in geldende wet- en regelgeving. Uit dit onderzoek blijkt dat de 
kaders en randvoorwaarden voor een juiste geweldstoepassing onvoldoende geformaliseerd zijn. Hoewel er sprake is 
van diverse (concept) wetten, besluiten en regelingen, ontbreken belangrijke elementen om deze teksten juridisch 
dekkend te laten zijn. Dit heeft te maken met het ontbreken van de zogenoemde samengestelde toetsen: proeven van 
bekwaamheid voor executieve functionarissen met een geweldsbevoegdheid. Deze toetsen moeten ten tijde van het 
onderzoek nog formeel worden vastgesteld door de ministers van de drie landen (Nederland, Curaçao en Sint 
Maarten). Onderlinge regelingen kunnen daarom nog niet worden geïmplementeerd. Concreet betekent dit dat de 
functionarissen van het KPCN wettelijk niet zijn gehouden aan de beschreven eisen en dat het KPCN formeel geen 
consequenties kan verbinden aan onvoldoende toets resultaten van executief personeel.  
Met inachtneming van de gebreken in de formele zin, heeft de Raad onderzocht of in de geest van wet- en regelgeving 
wordt gehandeld. Hoewel er geen concrete afspraken zijn gemaakt over het tijdstip waarop formalisering van de 
toetsen plaats moet hebben en de daarmee samenhangende voorbereidingen voor het korps, toont het onderzoek wel 
dat het KPCN de laatste jaren stappen heeft gezet om te handelen in de geest van de wet- en regelgeving. Dit proces is 
echter nog niet afgerond. Gezien de zwaarte van de verantwoordelijkheden die zijn gemoeid met het gebruik van 
geweldsmiddelen acht de Raad het van groot belang dat het KPCN altijd en volledig kan handelen conform wet- en 
regelgeving.  
Geoefendheid en toetsing 
Het onderzoek door de Raad toont dat het KPCN een flinke kwaliteitsslag heeft gemaakt voor wat betreft de 
geoefendheid. Zo is een IBT-instructeur in dienst, die ten tijde van dit onderzoek met pensioen is gegaan. Deze 
functionaris heeft een cruciale rol gespeeld in de verbetering van de geoefendheid in relatie tot geweldstoepassing. 
Nadat de IBT-instructeur met pensioen is gegaan is er een nieuwe IBT-instructeur aangesteld door het KPCN. Deze werd 
ten tijde van het onderzoek nog opgeleid in Nederland. De registratie met betrekking tot de geoefendheid van de 
functionarissen vindt plaats via een Excel-bestand. Deze is ten tijde van het onderzoek belegd bij de IBT-instructeur. 
Hoewel de functie in de organisatie is weggezet, is er geen achtervang bij uitval door bijvoorbeeld opleiding of ziekte. 
Dit maakt de functie kwetsbaar. Zo was er door de pensionering van de voormalig IBT-instructeur en de opleiding van 
de nieuwe functionaris een lange tijd geen IBT-instructeur beschikbaar.  
Oefenen vindt onder andere plaats in het kader van de MBO-4 opleiding, die tot doel heeft alle functionarissen op 
eenzelfde kwaliteitsniveau te krijgen. Functionarissen volgen binnen deze opleiding de trainingen Schietvaardigheid, 
Geweldsbeheersing en Aanhoudings- en Zelfverdedigingsvaardigheden. Daarvoor worden ook toetsen of examens 
afgelegd. Ook functionarissen die niet participeren in de MBO-4 opleiding volgen deze trainingen en leggen examens of 
toetsen af. Door het ontbreken van een wettelijke grondslag worden geen formele consequenties aan het niet halen 
7
