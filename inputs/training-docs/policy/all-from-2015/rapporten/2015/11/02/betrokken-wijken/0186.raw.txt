7 Bewoners aan zet
In dit hoofdstuk bespreken we verschillende manieren waarop bewoners bijdragen aan
het reilen en zeilen in hun wijk, en waarop professionals hen daartoe proberen te stimu-
leren. Dit maakt het een iets ander hoofdstuk dan de voorgaande. Er is geen centraal
thema, zoals wonen of veiligheid. Eerder staat het proces centraal: de manier waarop
bewoners zich inzetten en worden aangespoord tot inzet.
De 40-wijkenaanpak past in een tijdsbeeld waarin veel aandacht is voor de inzet van
bewoners. De vraag is daarbij altijd of het nu zo is dat de overheid graag wil dat burgers
meer doen, of dat mensen van alles willen doen, maar daarbij worden tegengehouden
door de overheid. Volgens sommige commentatoren probeert de overheid ‘affectieve bur-
gers’ op te leiden (Kampen et al. 2013), volgens anderen bestaan die burgers al, maar
ontbreekt het aan ‘ruimte in het institutionele veld’ (De Boer en Van der Lans 2011). Initia-
tieven van bewoners en vrijwillige inzet kregen ruimschoots aandacht in het Actieplan
Krachtwijken (vrom 2007). Ook buiten de wijkenaanpak om hebben gemeenten de taak om
dit soort stimuleringsbeleid te voeren, bijvoorbeeld vanuit de Wet maatschappelijke
ondersteuning (Wmo).
De meest centrale onderzoeksvraag in dit hoofdstuk is vraag 4: Op welke manieren worden
bewoners betrokken en ondernemers bij het beleid en met welk resultaat? En: In hoeverre dragen hun
eigen initiatieven bij aan de leefbaarheid van hun wijk? Wat deze eerste vraag betreft kijken we
naar overleggen tussen bewoners en de gemeente, als een plaats waar beleid en de uit-
voering daarvan wordt besproken (§ 7.3). Wat de tweede helft van de vraag betreft kijken
we verder dan bewonersinitiatieven in de meest pure zin; we nemen ook initiatieven mee
waarin bewoners samenwerken met, of ondersteund worden door professionals (§ 7.1).
In bredere zin draagt dit hoofdstuk bij aan de beantwoording van de eerste onderzoeks-
vraag: Wat hebben bestuurders, bewoners, ondernemers en andere professionals in de wijken onder-
nomen om de leefbaarheid en veiligheid van de wijk en het leven van wijkbewoners te verbeteren?
Behalve dat bewoners initiatieven nemen, en meedenken en -praten over beleid, zijn er
nog anders manieren waarop ze zich inzetten voor hun wijk. We kijken naar vrijwillige
inzet, vooral naar pogingen van gemeenten en professionele instellingen om bewoners te
activeren (§ 7.2).
Ook de rol van best persons is hier van belang (vraag 3): welke bewoners en professionals die
met bewoners werken springen er echt uit (§ 7.4)? Integraliteit speelt in dit hoofdstuk een
zeer bescheiden rol, aangezien dat toch meer tot uiting komt in de activiteiten van profes-
sionals.
7.1 Maatschappelijke initiatieven
In de loop van ons onderzoek hebben we de focus op burgerinitiatieven verbreed naar wat
we maatschappelijke initiatieven zijn gaan noemen. Om te beginnen zijn burger-
initiatieven niet altijd zuivere, of ‘onbevlekte’, burgerinitiatieven (Hurenkamp en
186
