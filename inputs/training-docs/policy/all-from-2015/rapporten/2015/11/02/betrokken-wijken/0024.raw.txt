betrokken wijken
eigenaarschap van kopers zich tegen de huurders keren, vooral als het statusverschil groot
is en de huurders andere gewoonten hebben. We hebben niet gezien dat nieuwe bewo-
ners systematisch een grotere rol spelen als het gaat om vormen van persoonlijke inzet
voor de buurt (anders dan pogingen om bestuurders te beïnvloeden).
Veiligheid
Veiligheid wordt gezien als basisvoorwaarde voor de verdere verbetering van de wijk.
Over de aanpak van criminaliteit en overlast overheerst optimisme in de wijken, zowel
onder professionals als onder bewoners. Criminele groepen zijn eerst grotendeels van
straat gehaald door een combinatie van strafrechtelijk optreden en het bieden van
toekomstperspectief aan criminele jongeren (zie kader Slotervaart). De zichtbare aanwe-
zigheid van menselijk toezicht, door de politie of door andere surveillanten, heeft volgens
velen een belangrijke bijdrage geleverd aan preventie en het gevoel van veiligheid in de
publieke ruimte. Als gezegd verschuift het vizier daarna naar overlast of soms vermeende
overlast, vooral van hangjongeren.
Er zijn positieve ervaringen opgedaan met het bieden van ontmoetingsruimte aan wel-
willende hanggroepen. Hierbij is draagvlak onder omwonenden voor de precieze locatie
van belang, om verplaatsing van de overlast te voorkomen. Positief oordeelt men ook
over toezicht en begeleiding door professionals die jongeren in hun eigen ‘taal’ kunnen
aanspreken. Herhaaldelijk werd de wens uitgesproken dat ook bewoners zelf jongeren wat
vaker zouden aanspreken, maar dan wel ‘normaal’ en constructief. Daarop zouden de
meeste jongeren goed reageren, maar niet iedereen doet of durft dat. Meer fundamenteel
merken betrokken bewoners op dat te weinig wordt geïnvesteerd in opleiding, werk en
huisvesting voor jongeren, waarmee voorkomen kan worden dat ze de straat op gedreven
worden.
Schone en nette woonomgeving
Een opgeruimd straatbeeld is een doel op zich, maar draagt ook bij aan een gevoel van
veiligheid. Dat is een gegeven uit de literatuur, maar is ook zo gebracht door de profes-
sionals die we erover spraken. Daarnaast worden onderhoud en herstel in onze wijken
ingezet als middelen om nieuwe normschendingen te ontmoedigen en om bewoners te
motiveren tot een actievere inzet in de buurt. In de wijken is dan ook een grote slag
gemaakt met het schoon houden, zo blijkt uit beschrijvingen van de professionals en uit
eerdere observaties van de onderzoekers in enkele wijken in de jaren negentig.
Inspanningen om wijk schoon en ongeschonden te krijgen begonnen al voor 2007.
Naast de sloop en nieuwbouw die hieraan bijdroegen, speelt, als gezegd, perfectionering
van de vuilcollectie een rol. Al is de grootste verbeterslag eerder gemaakt, het thema is
straatbeeld bepalend en blijft leven. Een terugval dient vermeden te worden, ook als er in
de gemeenten bezuinigd wordt.
Verdere perfectionering wordt nog steeds wel gezocht, ook al om de vuilcollectie efficiën-
ter te maken en daarmee goedkoper. Middelen hiertoe zijn verdere technische vernieu-
wingen, door bijvoorbeeld op afstand te meten of de vuilcontainers vol zijn. Ook het ver-
24
