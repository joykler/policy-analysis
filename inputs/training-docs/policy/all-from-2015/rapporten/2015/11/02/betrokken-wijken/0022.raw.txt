betrokken wijken
De nieuwe hulpverleningsstructuur in de wijken is nog pril; ze loopt het langst in Nieuw-
land, waar het Wijkondersteuningsteam in 2012 in het wijkcentrum kwam, waarmee dat
wijkcentrum als ontmoetingsplek overigens in de verdrukking komt. Iets soortgelijks
gebeurde in Kruiskamp, waar de hulpcentrale een jaar geleden gevestigd werd in wat kort
voordien gebouwd en gebruikt was als trefpunt. De theoretische uitgangspunten van deze
integrale benadering met casemanagement en voor elk hulpbehoevend gezin één coach,
worden wel onderschreven, maar vooralsnog kwamen in de praktijk toch vooral knel-
punten over het voetlicht.
Ten eerste is de ervaring dat, in elk geval in eerste instantie (en in Nieuwland duurt dat
dan al ruim twee jaar), de hulpvraag flink toenam. De nabijheid speelt daarin een rol en
het gemak waarmee men nog eens terug kan komen. In de wijken zijn eerder zogenaamde
achter-de-voordeurgesprekken gevoerd. Bij die gesprekken lag het initiatief bij de profes-
sionals. Zij selecteerden een aantal adressen en maakten daar in een zelf gekozen tempo
werk van. In het Wijkondersteuningsteam kunnen de hulpverleners niet zelf doseren en
voelen zich overvraagd.
Tegelijkertijd hebben professionals en bewoners de indruk dat er evengoed nog drempels
zijn om binnen te lopen. Daarbij spelen angst of schaamte, onbekendheid met het adres
of het ontbreken van herkenbare medewerkers, bijvoorbeeld met dezelfde culturele ach-
tergrond. In een team van generalisten is dit laatste te ondervangen bij de keuze van per-
soneel, terwijl vanuit verschillende plaatsen waar bewoners vanzelf komen (huisarts,
scholen, kerken en moskeeën) doorverwezen kan worden. Dat vergt wel een goede kans
op adequate opvolging, dus toereikende bemensing. Anders ligt deceptie bij de burger
(inclusief doorverwijzers) op de loer, wat afbreuk doet aan het vertrouwen in de deel-
nemende instanties en de overheid meer in het algemeen.
Een derde knelpunt is dat de backoffice nog niet optimaal functioneert. Dat komt ener-
zijds door een beperkt mandaat van de generalistische frontoffice-agenten. Hun hulp-
verlening hapert nog weleens als er tweedelijnshulp moet worden ingeschakeld, waarvoor
indicaties gelden. Een andere oorzaak is dat hoewel er hulpverleners met verschillende
expertises achter één loket zitten, ze in de praktijk weinig tijd blijken te hebben om van
elkaar te leren.
Ten vierde is er twijfel over de veronderstelde bijdrage vanuit de netwerken van veel hulp-
vragers: is dat netwerk er wel en hebben de leden van dat netwerk voldoende competen-
ties? Er zijn wel positieve ervaringen opgedaan rond informatieve groepsbijeenkomsten
van lotgenoten, over opvoeding, medicijngebruik en andere zaken. Daar wordt echter
juist niet op het netwerk van de betrokkenen geleund, maar wordt het raam opengegooid
naar (ervarings)deskundigen buiten het eigen netwerk.
Ten slotte is vastgesteld dat een grotere zelfredzaamheid, onderling hulpbetoon van
(groepen) burgers en vroegtijdige probleemsignalering gebaat zijn bij het onderhouden
van de sociale infrastructuur in de wijk, de zogenoemde nulde lijn, laagdrempelige ont-
moetingsplaatsen en activiteiten. Juist daarop wordt nu sterk gekort.
