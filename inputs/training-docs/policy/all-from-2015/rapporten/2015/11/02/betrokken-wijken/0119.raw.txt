veilig , schoon en ongeschonden
gedrag zullen moeten aanpassen en dat ze daartoe bewust gemaakt moeten worden van
hun gedrag:
De mensen geven aan: het is hier zo smerig, het is hier zo vies, dus de gemeente, dus de corporatie …
Nee, wie maakt het smerig? En wat kunnen we eraan doen? Meer met bewoners samen kijken wat je
kan doen. Als ik kijk naar [onze woningcorporatie] dan ging het eerst toch meer zo van: u ziet een pro-
bleem en wij regelen het wel. We proberen nu meer te kijken wat mensen zelf kunnen doen. Dat active-
ren is eigenlijk veel moeilijker. (medewerker woningcorporatie Kruiskamp)
De inschakeling van bewoners bij het houden van wijkschouwen, toezicht en het zelf uit-
voeren van schoonmaakwerk wordt snel gezien als goedkoop uitbesteden van eenvoudig
werk waartoe de meeste bewoners ook in staat zijn. Toch wordt in de praktijk bij schoon-
maakwerk of groenonderhoud vaak al gewerkt met niet- of laagbetaalde mensen in een
uitkeringssituatie. Het nut van bewoners betrekken bij schoonmaakwerk zit meer in de
voorbeeldwerking: ‘Wat de bedoeling daarvan is [van samen afval prikken], is aan mensen
laten zien dat als jij vuil op straat gooit je het zelf moet opruimen. Eén van ons moet het
doen’ (bewoner Slotervaart). Dat is ook de reden om soms kinderen in te zetten, zoals we
zowel in de Bijlmer als in Kruiskamp hoorden:
We hebben daar wel portiekportiers gehad, kinderen die bewust gemaakt werden van het schoon-
houden van portieken en van de woonomgeving, maar dat was tijdelijk. Hoe ziet mijn portiek eruit?
Kinderen spraken de bewoners aan, dat werkt wel. Kinderen zijn ontwapenend. […] Dat stopt na onge-
veer een half jaar omdat dan de spankracht eruit is bij de kinderen. In andere steden wordt het opge-
volgd door andere kinderen, maar daar is de groep kinderen niet groot genoeg voor in deze buurt.
Rondom die kinderen ontstaat een grotere kring, zeker als de ouders ook betrokken worden. Als je de
kinderen erbij betrekt dan wordt de buurt hun meer eigen. Dat vermindert vernielingen en zo. (mede-
werker woningcorporatie Kruiskamp)
De verloederingscijfers in de wijken geven aan dat het samenspel van technische verbete-
ringen, zichtbaar toezicht, handhaving (deels informeel) en het bewust maken van bewo-
ners vruchten heeft afgeworpen. Daarbij is het mogelijk dat de grote verbouwing het aan-
tal onverschilligen op dit punt heeft teruggedrongen, maar de casus Slotervaart laat zien
dat ook zonder die verbouwing resultaten behaald konden worden.
4.2.3 Bewoners aan zet
Zacht geduwd
Hiervoor kwamen voorbeelden van interventies aan de orde die toch vooral op initiatief
van gemeente en corporaties plaatsvinden: de actieve bewoner is een beetje geduwd.
Er zijn verschillende wijzen waarop bewoners bij verloedering een rol kunnen vervullen.
In het algemeen is de participatie hier wel vaker in concrete kaders gegoten dan we op het
gebied van echte criminaliteit zagen, en is ze herkenbaar aan labels als werkgroep, panel
of commissie. Omdat fysieke en sociale overlast met elkaar verstrengeld zijn, houden deze
platforms zich als vanzelf met beide domeinen tegelijk bezig.
119
