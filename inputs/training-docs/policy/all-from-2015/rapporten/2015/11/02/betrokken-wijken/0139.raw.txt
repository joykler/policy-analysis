wijkeconomie en sociale stijging
Amsterdam, die onder andere persoonlijke begeleiding bieden door bedrijfsadviseurs.
In de steden zijn ook initiatieven genomen om startende ondernemers in contact te bren-
gen met ervaren ondernemers. Voorbeelden zijn het Ondernemersloket in Amersfoort en
de Stichting Mentor in Schiedam, waar ervaren ondernemers coaching en advies bieden
aan startende ondernemers. Eerder onderzoek bevestigde dat contacten tussen aspiring and
inspiring ondernemers belangrijk zijn voor het stimuleren van ondernemerschap. Feitelijke
steun door rolmodellen is vooral belangrijk in de start-upfase van een onderneming.
Vaak wordt die steun ook door familieleden geboden (Bosma et al. 2012: 16). In Schiedam
Nieuwland kreeg de winkelstraatmanager ruimte om in samenwerking met het middel-
baar onderwijs een cursus op te zetten voor mensen die zelfstandig ondernemerschap
ambiëren:
2
Toen ben ik scholen afgegaan en met name in die ouderkamers gekeken en verteld dat ik wilde gaan
starten met een soort cursus, heel laagdrempelig, waar mensen leren om hun eigen bedrijf te starten.
[…] En ik had hier in Nieuwland vijftien-twintig mensen gevonden die dat wel wilden. […] Wij hebben
het onderwijs erbij betrokken, het life-college, en vanuit dat samenwerkingsverband hebben wij een
cursus aangeboden van iets van tien bijeenkomsten. […] Uiteindelijk zijn er van de achttien ook negen
echt gestart als ondernemer. Een paar in Nieuwland maar ook buiten Nieuwland. (winkelstraat-
manager Nieuwland)
Enkele ondernemers en winkelstraatmanagers maken kanttekeningen bij het aanbod
voor startende ondernemers. Professionals in de wijken zien dat aanmelden bij gemeen-
telijke loketten voor ondernemers en bestaande coachingstrajecten voor veel potentiële
ondernemers in aandachtswijken een te grote stap zijn. Zij pleiten voor laagdrempelige
diensten, zoals consulenten die in een vroeg stadium aanmoedigen en begeleiding op
maat bieden, en voor soepele regelingen, bijvoorbeeld een langer behoud van uitkering
wanneer mensen bezig zijn een bedrijf op te zetten:
De Stichting Mentor is perfect op het moment als jij een gedegen ondernemingsplan hebt, dat je alle-
maal precies al weet wat je wilt als winkelier en dan word jij ondersteund door een mentor en dan kun je
een subsidie krijgen om een bijdrage te leveren aan je zaak en dergelijke. Het is heel hoogdrempelig, je
moet eerst aan heel veel voorwaarden voldoen. En als niemand ze daartoe brengt, dan komen ze dus
niet. (winkelstraatmanager Nieuwland)
Ik ben budgetconsulent en ik heb laatst lessen gegeven aan de klanten van Kansrijk Zuidoost. Ik ben ook
betrokken [bij het opzetten van] microkredieten […] want ik wist van het informele circuit in Zuidoost en
dat er genoeg mensen zijn die met microkredieten een leuke business kunnen maken en uit hun uit-
kering kunnen komen. Maar ze hebben die steun en begeleiding nodig. […] Ze zijn bang, ten eerste voor
de belasting, daarna voor dwi [Dienst Werk en Inkomen] en ook voor zichzelf. Terwijl, als ze zich laten
begeleiden ze er iets goeds mee kunnen doen. (actieve bewoonster Bijlmer)
Mensen doen het veel uit hobbyisme. Kun je er niet je brood mee verdienen? Wat je ziet, dat is het moei-
lijke van dit land. […] Als je in plaats van twee cakejes tien cakejes gaat verkopen, staat de belasting-
dienst op de stoep. Wij willen graag dat mensen investeren en een kleine stap maken en zo doorgroeien
