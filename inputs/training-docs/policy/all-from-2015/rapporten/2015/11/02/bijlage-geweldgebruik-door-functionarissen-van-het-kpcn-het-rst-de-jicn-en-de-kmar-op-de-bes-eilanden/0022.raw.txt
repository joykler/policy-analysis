wordt afgenomen. Wel hebben functionarissen die de pepperspraymodule (die bij de invoering van dit geweldsmiddel 
werd gegeven) niet met succes hebben afgesloten, geen pepperspray gekregen. 
Het feit dat formeel geen consequenties zijn verbonden aan opleiden en oefenen in het kader van geweldsaanwending 
en –beheersing is door de korpsleiding van het KPCN besproken met de DG Politie van het ministerie van VenJ. Het 
korps dient er volgens de Raad echter voor zorg te dragen ondanks de formele gebreken conform wet- en regelgeving 
te handelen.  
Ook is afgesproken om in 2015 verder te bekijken op welke wijze invulling kan worden gegeven aan het formaliseren 
van de afspraken omtrent de geoefendheid van functionarissen. De korpschef geeft in dat kader aan dat het verbinden 
van consequenties aan het niet volgen van opleidingen en trainingen theoretisch nu al mogelijk is via 
functioneringsgesprekken. Hierin worden functionarissen beoordeeld op vakmanschap, houding en gedrag. Deze 
werkwijze is volgens de korpschef niet vanzelfsprekend, omdat in het verleden onvoldoende heeft geïnvesteerd in 
leiderschap en de daarbij behorende taken en verantwoordelijkheden (zoals het houden van functionerings- en 
beoordelingsgesprekken). Dit is nog in ontwikkeling. Volgens de korpschef is daadwerkelijke certificering van alle 
functionarissen pas realistisch in 2016. Na de evaluatie van het korps  in 2014 verdient het volgens de korpsleiding 
aanbeveling om hiertoe een realistische en concrete planning voor te schrijven. 
Uit gesprekken blijkt dat schriftelijke toetsen een uitdaging vormen voor een groot deel van de executieve 
functionarissen van het KPCN. Dit komt volgens verschillende respondenten doordat lokale functionarissen de 
Nederlandse taal minder goed beheersen. Relatief gezien worden praktijktoetsen vaker met goed gevolg afgelegd. De 
voormalige IBT-instructeur heeft dit proberen aan te pakken door zoveel mogelijk te werken met casuïstiek gericht op 
de lokale situatie. Of dit na zijn vertrek nog steeds op eenzelfde manier wordt aangepakt is niet duidelijk. De 
korpsleiding pleit in gesprekken met de Raad voor het afleggen van de toetsen in het Papiaments (Bonaire) en deze 
bovendien meer toe te spitsen op de Antilliaanse situatie (in tegenstelling tot de Nederlandse situatie die in toetsen 
vaak wordt gehanteerd). 
2.3.4. Registratie 
De korpsbeheerder draagt zorg voor de registratie van de deelname aan en de resultaten van de behaalde toetsen. In 
het jaarverslag van het politiekorps wordt een overzicht gegeven van de stand van zaken van de toetsen. 
Artikel 7.6, Onderlinge regeling houdende kwaliteitseisen, opleidings- en trainingsvereisten politie van Curaçao, van Sint Maarten en 
van Bonaire, Sint Eustatius en Saba 
De deelname aan trainingen, toetsen en de resultaten daarvan worden ten tijde van het onderzoek geregistreerd door 
de IBT-instructeur die na afloop van dit onderzoek van de Raad met pensioen is gegaan. Alle executieve functionarissen 
van het KPCN zijn in het overzicht opgenomen. Uit het overzicht blijkt dat nog niet alle functionarissen structureel 
deelnemen aan de oefenmomenten en toetsen. De IBT-instructeur geeft de Raad mee hier wel een positieve 
ontwikkeling te zien. Echter, in periodes waarin sprake is van onderbezetting in het korps door grote onderzoeken is er 
spanning waarneembaar in de dagelijkse taakuitvoering en de tijd die beschikbaar is/wordt gesteld voor het oefenen en 
toetsen van de vaardigheden.  
21
