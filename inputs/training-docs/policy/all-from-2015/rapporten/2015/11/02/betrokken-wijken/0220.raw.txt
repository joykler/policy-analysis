betrokken wijken
En opbouwwerk:
De gemeente is opdrachtgever. De wijkprocesmanager stuurt de verzoeken aan op basis van onder-
zoeken die onder meer de veiligheid in kaart brengt, lokaal. Werkplannen worden door onder andere
het opbouwwerk in overleg met de wijkprocesmanager samengesteld en dan in een wijkoverleg aan
bewoners voorgesteld. Daarna wordt het werkplan definitief vastgesteld (opbouwwerker Nieuw-
land)
Het periodieke meten van de problematiek kan mogelijk de in bijlage A gevonden jojo-
effecten in de waardering mede helpen verklaren. De analyses in de bijlage lieten zien dat
een gunstige periode wordt gevolgd door een minder gunstige en vice versa. Als het elders
minder goed gaat, worden de prioriteiten en middelen herschikt en schoonmakers, poli-
tie, maar ook opbouwwerkers in andere deelgebieden ingezet totdat daar de problemen
verminderd zijn. Na een periode van vooruitgang kan de situatie daarna sneller tegenval-
len. Dan geldt hetzelfde credo als in de sport: aan de top blijven is (nog) lastiger dan daar
geraken.
8.2 Reflectie op eerder onderzoek
Evaluatie van eerdere stedelijke vernieuwing
Voor de resultaten zoals die in eerder kwantitatief onderzoek gevonden zijn, hebben we
een aantal plausibele verklaringen kunnen vinden. Zo zagen we dat in de wijken waar
geherstructureerd is, heel veel waarde aan deze interventie werd gehecht. In eerder onder-
zoek zijn hiervan ook de positieve effecten in termen van leefbaarheid en veiligheid en
minder arme bewoners vastgesteld. We hebben hier verschillende mechanismen beschre-
ven die tot dergelijke uitkomsten leiden. Zelfs in het Slotervaartse onderzoeksgebied,
waar niet geherstructureerd werd, menen professionals te zien dat alleen al de kans dat dit
gebeuren zal, voor een aantal belanghebbende bewoners de horizon kleurt. Renovatie
geldt daarbij voor de bewoners met krappe beurs overigens als een uitstekend alternatief.
Herstructurering was allerminst voorbehouden aan de 40 aandachtswijken; de stedelijke
vernieuwing van het toenmalige ministerie van vrom vormde de fysieke pijler van het
Grotestedenbeleid, dat meer en deels ook andere wijken aanging. Daaraan was herstruc-
tureringsbeleid voorafgegaan, dat nog ge√Øntensiveerd werd met de 56-wijkenaanpak. Pas
daarna volgde de 40-wijkenaanpak. Deze eerdere inspanningen verklaren mede de bevin-
ding in Werk aan de Wijk dat de 40 aandachtswijken in hun totaliteit, weinig contrasteerden
met andere achterstandswijken. Het verklaart ook dat de absolute verbetering van leef-
baarheid en veiligheid in de meeste wijken al voor 2007 optrad. Zodoende heeft een deel
van de evaluatie in het onderzoek Werk aan de Wijk betrekking op eerdere vernieuwings-
rondes. De inspanningen voor leefbaarheid en veiligheid vormden onder het 40-wijken-
beleid geen grote breuk met de inspanningen in de voorafgaande jaren, maar eerder een
voortzetting of verbijzondering. Daarbij komt het hiervoor geschetste punt van de ver-
hoogde aspiraties.
220
