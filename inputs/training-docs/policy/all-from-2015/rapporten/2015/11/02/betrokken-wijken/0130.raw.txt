betrokken wijken
kunt maken, dat je even gezellig op een bankje gaat zitten praten. De winkeliers ken je met naam en
toenaam. (winkelstraatmanager Nieuwland)
In alle onderzoekswijken zijn ook voorbeelden genoemd van perioden van overlast en
ervaren onveiligheid rond winkelgebieden. Supermarkten en avondwinkels trekken soms
‘hangpubliek’ aan, waardoor bewoners overlast ervaren en winkelend publiek zich juist
minder veilig gaat voelen. Dit fenomeen werd eerder op basis van kwantitatieve analyses
beschreven door Marlet (2010: 113). Ondernemers krijgen ook te maken met winkel-
criminaliteit en moeten in een slechte periode ‘als een politieagent’ in hun winkel staan.
Wanneer afval niet op tijd wordt opgeruimd, zorgt bedrijvigheid voor een rommelig
straatbeeld:
Dat is iets van de laatste drie jaar, sinds een ijzerwinkel weg is en de avondwinkel is gekomen. Nu heb-
ben we last van hangjongeren en hangmannen. Die winkel verkoopt alcohol en sigaretten en dat heeft
een aantrekkingskracht. (bewoonster Nieuwland)
Het is het type ondernemer dat met de hele familie in de winkel werkt en zelf het afval wegbrengt, zodat
dat achter de winkel opgestapeld staat. Er is geen geld voor een mooie etalage of flashy neonreclame.
Dat afval geeft weer overlast voor omwonenden erachter. (corporatiemedewerker Kruiskamp)
Een ander probleem rond het winkelbestand dat raakt aan leefbaarheid is de veranderde
bevolkingssamenstelling van wijken, die van invloed was op de afzetmogelijkheden:
[…] er was een positieve beleving, [klanten] vonden de laan en ook de winkel toen erg prettig. Totdat, en
dat vind ik echt een kentering geweest, totdat besloten werd dat de wijk aan de overkant van het water
[…] plat moest. […] dat waren onze klanten. Plat gezegd Jan met de Pet die elke dag met de boodschap-
pentas op de laan kwam. Die moesten allemaal hun woning uit […] en toen is het in een periode van
drie jaar alleen maar volgestopt met […] probleemfiguren [...] Uiteindelijk zijn die weggegaan, toen
hadden we die overlastgevende mensen niet meer maar ook […] veel minder klanten. Dat konden we
merken aan de samenstelling van de winkels op de laan. Die veranderde, er werd minder besteed, de
slager en groenteboer gingen weg. Er was een verandering ook in de samenstelling van de bevolking,
nationaliteiten. Kijk, Turkse en Marokkaanse bewoners kopen nu eenmaal niet bij een Nederlandse
slager. (voorzitter winkeliersvereniging Nieuwland)
Daarnaast zijn meer algemene problemen rond het rendement en de marktpositie van
winkelgebieden in de wijk genoemd, die ook buiten aandachtswijken gelden, zoals de
economische crisis, ‘mensen hebben minder geld te besteden’ en de concurrentie van
internet. Een ondernemer uit Slotervaart noemt de invoering van betaald parkeren:
Het vervelende alleen is dat het allemaal verschillende meters zijn. […] Dat is heel onhandig ingevoerd
en voor het winkelplein dodelijk geweest. Er werden hier ook auto’s ingeslagen […] ook vaak dat appa-
raten niet goed werken […] dat mensen een bekeuring kregen. Ja, dat heeft mensen weggedreven.
De algemene problemen van een te groot aanbod van winkelpanden worden het sterkst
gevoeld in Schiedam, waar in de hoofdwinkelstraat in de binnenstad momenteel zo’n
30% van de winkels leegstaat. Zo bezien is het een bijzonder wapenfeit dat de wijk Nieuw-
130
