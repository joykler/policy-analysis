betrokken wijken
was, dus niemand wordt aangesproken. Je hebt geen ruzie, maar het gedrag blijft gewoon
bestaan’ (professional Achter de voordeur-project Bijlmer). Een laatste verklaring voor het
verschil in onverschilligheid tussen huurders en eigenaren, hoog- en laagbouw wordt
gezocht in de aanwezigheid van kansarme bewoners, wier aandacht niet op de omgeving
gericht is: ‘Daar zitten gewoon veel mensen op elkaar, werkloosheid, mensen met versla-
vingsproblematiek, mensen met weinig perspectief’ (bewoner Kruiskamp).
Onwetendheid wordt aangekaart in relatie tot de plaats en tijd waarop afval wordt aange-
boden. Als oorzaak wordt aangedragen dat de instructies op dit punt niet altijd even dui-
delijk zijn:
Grofvuil aanbieden was in de drie stadsdelen anders georganiseerd. In Geuzeveld-Slotermeer kon je het
– dacht ik – gewoon altijd aan de stoep zetten en dan kwam het wel goed. In Osdorp kon je het op
bepaalde dagen op bepaalde plekken zetten en in Slotervaart moest je bellen, maar dat werkte niet.
Nu mag het op bepaalde dagen en plekken gezet worden en eerlijk gezegd werkt dat ook niet zo goed,
maar daar trekken we aan. De aanbiedplekken beter aangeven met witte tegels. Want zelfs goedwil-
lende mensen herkennen de plekken nu soms niet. We denken eraan dit met green graffiti te gaan doen,
met wisselende teksten. Hoe kom je bij mensen tussen de oren? Als veel mensen het slechte voorbeeld
geven is dat lastig. (gemeenteprofessional Slotervaart)
Ook de culturele achtergrond van bewoners wordt als oorzaak van onwetendheid
genoemd, of meer specifiek, de transitie van de ene naar de andere cultuur. Migranten
moeten leren hoe het werkt in een Nederlandse wijk. ‘Hoe langer je hier woont, hoe zui-
niger je op je buurt wordt’, aldus een bewoner van de Bijlmer. De gewoonte om alle
ruimte buiten het eigen erf als ‘bush’ te zien zou cultureel bepaald zijn en dus aandacht
en urgentie verdienen bij de inburgering of bij de huisvesting van migranten. Een onder-
nemer en wijkbewoner uit Nieuwland:
Het leefbaarheidsaspect is ook belangrijk. Niet alleen de stenen maar ook dat je huurders ergens bewust
van maakt. In deze wijk met mensen uit allerlei landen; dat de basale zaken duidelijk worden. […]
Mijn ervaring is dat mensen het niet doen omdat ze onwetend zijn, niet omdat ze niet willen.
Duidelijk is dat sloop en nieuwbouw, zoals die hiervoor werden besproken, vooral de
gelegenheid tot vervuiling verminderen (meer laagbouw, minder anonieme en semi-
collectieve ruimten) en bijdragen aan het behouden en aantrekken van een mondige en
corrigerende bewonersgroep, die voldoende kritische massa heeft om overtreders tot de
orde te roepen.
Wat ook de precieze motieven van de vervuilers zijn, het repertoire aan interventies is
breed, maar vrij algemeen geldend. Het bestaat uit een cocktail van inspanningen van
professionals en het motiveren van bewoners om zelf een grote(re) rol te spelen in het
schoonhouden. Dat laatste wordt belangrijker vanwege bezuinigingen. We lopen de inter-
venties achtereenvolgens na.
116
