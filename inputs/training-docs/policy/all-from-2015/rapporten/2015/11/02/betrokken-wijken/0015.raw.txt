samenvatting
huis in de wijk te kopen. Kopers zijn preciezer op hun omgeving en hebben meestal een
langer verblijfsperspectief. Ze brengen daardoor hogere verwachtingen en eisen mee.
De dynamiek van verwachtingen betekent dat een afname van problemen niet altijd tot
een blijvende afname van overlast en klachten leidt. Hieraan verbinden we twee implica-
ties.
Een eerste implicatie is dat absolute verbeteringen mogelijk onderbelicht blijven in statis-
tieken waarmee lokale autoriteiten hun beleid onderbouwen. Overlast ontstaat in the eye
of the beholder. Stijgende aspiraties en een toename van mondige burgers kunnen leiden
tot een vergelijkbaar aantal klachten bij lokale instanties of even ongunstige scores in
bevolkingsenquêtes, ook al is de onderliggende problematiek in ernst afgenomen.
Een tweede implicatie is dat het werk aan de wijk nooit af is. Herstructurering en straf-
rechtelijk optreden hebben de wijken al voor 2007 naar een hoger plan getild, maar hier
geldt: aan de top blijven is moeilijker dan de top bereiken. Niet alleen vanwege het risico
op terugval, maar ook vanwege de gestegen verwachtingen is duidelijk dat een eenmalige
inhaalslag niet volstaat en dat blijvend onderhoud gevraagd wordt. Het teruggeven van
het kansgedreven ideaal van de buurt aan de gemeenschap zou dan ook niet gelijk moe-
ten staan aan het laten varen van inspanningen. In onze rondgang werd de aandacht bij
herhaling gevestigd op eigenschappen van interventies die behulpzaam bleken bij dit per-
manente onderhoud, juist doordat ze rechtstreeks inspelen op de verwachtingen van
bewoners:
– Het op peil houden van leefbaarheid vraagt aansluiting bij verwachtingen van bewo-
ners. Hieraan dragen responsief optreden (consequent, snel, zichtbaar en flexibel),
structurele oplossingen, samenwerking met bewoners en verwachtingsmanagement
bij.
Verwachtingen waarmaken: responsief optreden
Weinig is zo funest voor het vertrouwen van bewoners in lokale autoriteiten als het gevoel
niet serieus te worden genomen. Als de verwachting wordt gewekt dat de zorgen en
behoeften van bewoners richtinggevend zijn in de wijkaanpak, maar een adequate reactie
uitblijft zodra bewoners concrete suggesties of klachten aanreiken, is deceptie het resul-
taat. Ook de bereidheid om zelf een bijdrage te leveren hangt af van het vertrouwen dat
bewoners hebben in de steun van autoriteiten. Zelfs het eenvoudig melden van inciden-
ten – geheel in eigen belang – kan dan als zinloos worden ervaren. Responsief optreden
betekent in de eerste plaats consequent en snel reageren op meldingen van bewoners. Daar
waar een snelle reactie door bewoners doorgaans als vanzelfsprekend wordt verwacht, en
dus weinig bonuspunten oplevert, levert het uitblijven van een reactie wel strafpunten op.
Consequent en snel reageren moet niet verward worden met ‘u vraagt, wij draaien’, zoals
we onder het kopje verwachtingsmanagement zullen bespreken (zie Verwachtingen bij-
stellen: communicatie). Maar een redelijk beroep op publieke verantwoordelijkheden ver-
dwijnt bij voorkeur niet in de vergetelheid door capaciteitstekorten. Een automatische
ontvangstbevestiging van de melding zal niet als een snelle reactie worden ervaren.
15
