ontmoeten , sporten , spelen , integreren en ondersteunen
De ontmoetingsruimten lijken toenemend op conto van de woningcorporaties te komen,
terwijl zij nu juist zijn aangespoord zich tot de kern, het verhuren van betaalbare wonin-
gen, te beperken. De door ons ge√Ønterviewde woningbeheerders hechten te sterk aan de
ontmoetingsfunctie om deze investering te willen opgeven. Naast de door corporaties
aangeboden ruimten zijn er ook gemeentelijke plekken die wat compensatie bieden voor
gesloten centra, maar dat zijn vooralsnog vooral tijdelijke plekken. In Nieuwland zijn
hiervan enkele voorbeelden waar een natuurlijke speeltuin gecombineerd is met een tuin
en kleine verblijfsruimte, een kas of keet, ingericht door Creatief Beheer in opdracht van
de gemeente. Het zijn aantrekkelijke plekken en de vraag is of ze behouden kunnen
blijven zodra er weer een markt is voor nieuwbouw op die locaties:
Daar steggelen we over bij de gemeente. Als je kan aantonen dat het maatschappelijk meerwaarde
geeft, is het financieel haalbaar. Dan moet het grondbedrijf het verlies nemen. Het maatschappelijk
rendement verhoogt de vastgoedwaarde in de wijk. (medewerker Wonen, gemeente Schiedam)
Ontmoeten, samenvattend
Veel mensen die we in de wijken spraken hechten aan ontmoeten. Het haalt mensen uit
hun isolement en versoepelt de omgang met anderen. Dit vergt ontmoetingsplekken,
maar met name corporatiemedewerkers hechten ook aan activiteiten die op verbinden
gericht zijn, waaronder de in de literatuur gewraakte barbecues. Daar komt het aan op zo
inviteren en organiseren dat de activiteit ook een verbindend karakter krijgt en dat vergt
scholing of bijzondere tact. Ontmoetingsplekken zijn een thema nu gemeenten meer
vastgoed afstoten. Woningcorporaties springen in dat gat door ruimten ter beschikking te
stellen en daarnaast zijn er hoogwaardige tijdelijke plekken en voorzieningen die in de
behoefte aan ontmoetingsruimte voorzien (clubhuisje, tuin met kas, collectieve moes-
tuin). Over de inzet van particuliere gebouwen als kerk of moskee zijn de meningen ver-
deeld: ze hebben geen neutraal imago, dus een minder publieke sfeer. Vanwege dit
omstreden nut als publieke ontmoetingsplek stellen verschillende gesprekspartners voor
om, in het licht van bezuinigingen, publiek geld alleen nog te gunnen als er publiek toe-
gankelijke en uitnodigende diensten of evenementen worden gerealiseerd.
6.2 Spel en sport
Speelruimte en toezicht op spel
In elk van de wijken is er aandacht voor de mogelijkheden voor spelen en sporten in de
wijk. Daar was vanouds al aandacht voor en er waren ook al voorzieningen, maar die kre-
gen in veel gevallen een nieuwe impuls. Aan de andere kant werd het professionele toe-
zicht op spelende kinderen juist minder. Zo is in de K-buurt binnen de Bijlmer een speel-
plek voor kinderen niet langer bemand:
Nou, in de oude tijd was er zelfs een speeltuinbeheerder! Dat speeltuintje dat je daar ziet staan is ook
ontstaan vanuit dit sportcomplex. Daar was dagelijks een beheerder, zelfs in het weekend! Na school-
tijden zat daar iemand. Je kon daar naar de wc en je kon spullen krijgen. Het was niet heel uitgebreid
