wonen : herstructurering en verkoop
wordt. Hun inbreng in het besluitvormingsproces was gering, maar werd geleidelijk gro-
ter bij de uitvoering.
Integraliteit (vraag 2)
Sloop van woningen geeft aanleiding tot intensieve huisbezoeken, die het ook mogelijk
maken mensen te bemiddelen naar hulpverleners. In de gesprekken met professionals
kwam dit minder uit de verf dan het thema verdunning van problemen door het vertrek
van lastige mensen. Maar hier zit niettemin een element van een integrale aanpak, waar-
bij het woondomein wordt aangegrepen om mensen met problemen ‘warm’ over te dra-
gen aan (hulpverlenende) instanties, al dan niet binnen de wijk. Een dergelijke door-
verwijzing en hulpverlening kan ook met Achter de Voordeur-bezoeken zonder sloop als
aanleiding, maar is dan minder dwingend. Meer hierover in hoofdstuk 6.
De persoonlijke factor (vraag 3)
De persoonlijke factor kwam bij de gesprekken over het thema wonen niet echt uit de
verf. Er werden in elk geval geen belangrijke personen met naam en toenaam genoemd,
hoewel die er ongetwijfeld geweest zijn. Er kan dan gedacht worden aan krachtige
bestuurders, zoals de Schiedamse wethouder die een beslissing over sloop bestuurlijk wis-
ten te forceren.
Crisis en bezuinigingen
Grootschalige herstructurering is in alle wijken ruim voor de inval van de economische
crisis in gang gezet en ook al een eind uitgevoerd. Vooral Nieuwland is door een latere
aanvang van het proces overvallen door de crisis. Dit heeft geleid tot vertraging van de
nieuwbouw nadat al grootschalig gesloopt was. Daarvan is geleerd dat sloop niet in één
keer grootschalig moet zijn (ook om de middenstand niet van klandizie te beroven) en dat
het prijsniveau van de nieuwbouw moet aansluiten bij de mogelijkheden van wijk-
bewoners. Ook in Slotervaart leefden nog ambities voor sloop die vooralsnog geschrapt
zijn. Een mogelijk voordeel van de vertraagde nieuwbouwplannen is dat op enkele vrijge-
vallen plekken, vooral in Nieuwland, aantrekkelijke maar tijdelijk bedoelde verblijfsruim-
ten zijn gecreëerd.
In het licht van de huidige bezuinigingen en veranderde financiële mogelijkheden ven
woningcorporaties is het wat zorgelijk om vast te stellen dat de professionals zo unaniem
hechtten aan deze dure ingreep.
Noot
1 Te vinden op www.scp.nl bij dit rapport.
95
