betrokken wijken
1
activering. In dezelfde wijk wordt een kinderrestaurant kosteloos gefoerageerd door de
lokale middenstand. Drie (van de acht) ondernemers die wij spraken combineren het
ondernemerschap met deelname aan bewonersinitiatieven in de wijk (of deden dat in het
recente verleden) (ondernemers in de Bijlmer, de Kruiskamp en Nieuwland). In Sloter-
vaart hebben ondernemers en bewoners samengewerkt om via het stadsdeel een bijdrage
te vragen voor de aankleding van een winkelplein. Kortom, de interviews tonen de betrok-
kenheid van ondernemers bij de buurt en haar bewoners:
Je probeert als ondernemer wijkgericht te werken, je zoekt je personeel niet ver weg. Mijn personeel
woont in de buurt, ik neem niet iemand uit het centrum. Je zit ook met de reiskosten. (voorzitter win-
keliersvereniging Bijlmer)
Een bedieningsmedewerker van mij […] moest naar [kunstcentrum] Korenbeurs, een bestelling bren-
gen. Zij wist niet waar Korenbeurs was dus ik zei: weet je waar het Stedelijk Museum is? Maar ze wist
het niet. Een meisje van 22-23 die hier geboren en getogen is. Dat is niet fijn om mee te maken. Kenne-
lijk is nooit bij dat kind die belangstelling gewekt om de historische binnenstad van je eigen stad te
bezoeken, de highlights. Blijkbaar nooit door de ouders gedaan, maar ook niet door school. Toen ik dat
hoorde dacht ik: jeetje. Niet dat ik ze zulke dingen kan bijbrengen, maar ik kan als ondernemer wel wat
doen. Laatst zijn we naar Hotspot Hutspot geweest in Rotterdam. Die vestigen zich in aandachtswijken
en dan mogen de scholieren meedraaien. Het draait op vrijwilligers. De bedoeling is dat mensen betaal-
baar kunnen dineren en dat de restaurants jongeren een loopbaanperspectief kunnen bieden. Zoiets
denk ik aan. Dat vijf kinderen bijvoorbeeld komen snuffelen. Of dat ik mijn locatie ter beschikking stel
voor iets. (ondernemer Nieuwland)
[De eigenaar van een supermarkt in de winkelstraat] is een drijvende kracht achter de stichting Net niet
genoeg. Dat is een stichting die mensen die net niet genoeg hebben, dus zeg maar heel laag in hun
inkomen zitten, wat gratis kleding, schoenen en dergelijke kunnen geven en een paar keer per jaar een
verwendag. … En dat vind ik dus fantastisch […]dat zijn die stille krachten in de wijk, dat is onder-
nemerschap waarvan ik zeg: zo hoort het. En [de winkeleigenaar] zit dan ook nog in het bestuur van de
winkeliersvereniging, dus dat doet zij er ook nog een keer bij. (winkelstraatmanager Nieuwland)
Startend ondernemerschap
In de onderzochte wijken proberen gemeenten ook bewoners te bewegen tot zelfstandig
ondernemerschap, deels om mensen uit de werkeloosheid te halen, deels om nieuwe
bedrijvigheid in de wijk te stimuleren. ‘Je probeert de mensen te laten werken met hun
talenten. Veel migranten spreken de taal niet, ze komen hier en gaan solliciteren. Onder-
nemen is een optie voor hen’ (beleidsmedewerker Amsterdam). Het stimuleren van
ondernemerschap gebeurt op uiteenlopende manieren, variërend van het openstellen
van een informatieloket tot het bieden van een vorm van coaching, microkrediet of het
ter beschikking stellen van goedkope bedrijfsruimten voor starters.
In alle door ons bezochte gemeenten zijn voorzieningen getroffen voor coaching en
advies voor (startende) ondernemers, vanuit de veronderstelling dat het belangrijk is om
potentiële ondernemers op weg te helpen. Voorbeelden zijn de ondernemershuizen in
138
