betrokken wijken
wordt en schrijven dat toe aan een andere cultuur omtrent klagen, melden en aangeven
bij autoriteiten. De politie geldt niet per se als je beste vriend en eventuele vuile was hoor
je binnen te houden. Zodoende kunnen problemen in de statistieken ook onderbelicht
blijven:
Er zijn soms mensen die klagen, dat komt soms ook in allerlei onderzoeken terecht. Wat is dat waard?
Dat zijn wel de mensen die de moeite nemen om te klagen. Maar in de flats zitten wel mensen met hele
lage inkomens en die hoor je niet. (wijkcoördinator Slotervaart)
De andere kant van de medaille is ook genoemd: dat de mensen die klagen mondige types
zijn:
Bij elk wijkoverleg zijn ze negatief. Je gaat erheen omdat je wil klagen, omdat je problemen hebt.
Dat motiveert om erheen te gaan, als je stoep scheef ligt. … Het is een logisch fenomeen, maar mensen
kunnen daar vreselijk in blijven hangen. Zeker de meest mondige mensen hebben het hoogste woord en
die klagen het meest. (professional Nieuwland)
Ook is opgemerkt dat met de instroom van nieuwe mensen door herstructurering, die
mondige bewoners in aantal zijn toegenomen. De ervaring in Slotervaart dat de perikelen
van mensen met heel lage inkomens niet zo snel gehoord worden en die van mondige
klagers wel, maakt dat inkomensstatistieken over de wijk toch belangrijk zijn als indicator
voor mogelijke problemen:
Het meeste hoor je toch van gegevens van O&S [Onderzoek en Statistiek] want mensen gaan je niet
aanspreken om te zeggen: weet je wel hoe weinig inkomen ik heb? (wijkcoördinator Slotervaart)
Stijgende aspiraties
Diverse geïnterviewde professionals geven aan dat niet alleen de bereidheid om zaken te
melden is toegenomen, ook het aspiratieniveau van bewoners is in de loop der jaren mee-
gegroeid met de wijkverbetering. Professionals die ver kunnen terugkijken zien veel ster-
kere verbeteringen dan de statistieken suggereren:
Toen ik hier kwam [in 2001] – om het even snel te vergelijken met nu – zie je dag en nacht verschil. Je
ziet een hele grote verandering. Toen ik hier aankwam, ik schrok. Ik kwam zelf uit Rotterdam-Zuid, dus
echt wel wat gewend. Alle vormen van criminaliteit die je in Nederland kon bedenken hadden we hier.
Prostitutie in de kelders, verslaafden die in de keldergangen sliepen, bewoners die vuilniszakken naar
beneden gooiden, verloedering, verpaupering. Daar kom je wel vandaan. Dat vond ik in dat onderzoek
[Werk aan de Wijk] …, dat moet je wel meewegen in het hele verhaal. (corporatiemedewerker
Nieuwland)
Eerder schetsten we hoe bewoners in het hier en nu leven en geneigd zijn om tussen-
liggende ontwikkelingen (tussen hun opgroeien of komst in de buurt en het heden) naar
de achtergrond te plaatsen. Dat kan in de praktijk goed betekenen dat men inderdaad
ongemerkt het aspiratieniveau verhoogt, waarmee verbeteringen in de statistiek minder
goed uit de verf komen. Professionals stellen vast dat nieuwe bewoners en woning-
eigenaren in gerenoveerde of geherstructureerde buurten hogere verwachtingen hebben
