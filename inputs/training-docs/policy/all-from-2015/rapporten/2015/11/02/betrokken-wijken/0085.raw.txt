wonen : herstructurering en verkoop
onderzoek van Posthumus et al. (2012). De een reageert begripvol: ‘Het moest gesloopt
worden, het was oud’ (bewoner Kruiskamp), en de ander teleurgesteld:
Ik woonde in een sloopwijk en dan wordt er gezegd: wij helpen u zoeken naar een andere woning. Nou,
dat is helemaal niet waar. Op het laatst kon ik niks vinden, want ik wou iets beters vinden, maar dat
ging dus niet. Dan kreeg ik dreigbrieven van als ik nu niet opschoot om eruit te gaan, dat ik dan een
proces aan mijn broek kreeg. […] Uiteindelijk ben ik wel verhuisd, maar in een precies dezelfde woning.
Dus ik ben er niet op vooruitgegaan en niet op achteruitgegaan. Die nieuwe huizen die komen … […] We
konden wel terug maar ze hadden niet gezegd dat die huizen veel en veel duurder zouden zijn. Dus dat
soort dingen dan word je dus eigenlijk belazerd. (bewoonster Nieuwland)
Dit raakt aan het eerder genoemde punt dat sommige bewoners zich de verhuissprong
wellicht mooier hebben voorgesteld dan reëel was, waar anderen minder verwachtingen
koesteren en nuchterder reageren. Voor zover we bewoners van nieuwbouwwoningen
gesproken hebben, waren zij enthousiast over hun woning en buurt. Wel spelen er soms
omgangsproblemen tussen oude en nieuwe bewoners, waarover later meer.
Wat de wooncarrière betreft zijn de belangen en ervaringen van bewoners wisselend.
Een deel zou liever op dezelfde plek blijven wonen en dankzij renovatie een beter huis
krijgen. Anderen zien kans om binnen de wijk een grote verbeterstap te maken. Een
nadeel kan zijn dat bewoners van de oude, nog bestaande complexen zijn meegenomen
in een discours waarin hun woningen als ‘niet meer van deze tijd’ zijn aangemerkt.
Dit speelt vooral daar waar in de nabijheid veel vernieuwd is en helemaal als de uitvoering
van de resterende plannen op de lange baan moet, zoals in Nieuwland en in mindere
mate ook in Kruiskamp. Die bevinding sluit ook aan bij het onderzoek van Kleinhans
(2005) naar effecten van herstructurering. Net als de omgekeerde situatie, dat bewoners
van de nieuwbouw zich kunnen storen aan de resterende oudbouw.
Interessant is dat we dergelijke gevoelens van achterblijven in de Bijlmer K-buurt niet
hoorden. Allereerst is de oudbouw hier technisch van heel behoorlijke kwaliteit, ook al
dankzij renovatie van alle flats. Bovendien zijn de flats ruim. Daarbij komt dat het ten
opzichte van de nieuwe laagbouw om een ander product gaat, hoogbouwflats, waar een
deel van het publiek aan hecht, onder meer vanwege het mooie uitzicht en licht in de
woning. Ook is de fysieke menging betrekkelijk gering en daarmee is de dagelijkse con-
frontatie tussen oud en nieuw beperkt: de oudbouw staat gegroepeerd in het hart van de
wijk; de lage nieuwbouw ligt daaromheen. De framing van de resterende flats als Bijlmer-
museum is vermoedelijk een factor die de oudbouw niet tot storend element in de ver-
nieuwde wijk maakt. Dat geldt nog zeker ook voor de Klusflat. Samen stralen ze exclusivi-
teit uit. Deze benadering, zowel de framing als authentieke buurt als het klussen in de
woningen kan misschien inspiratie bieden voor complexen van portiekwoningen die in
de andere wijken nog bestaan.
Vertrek (spreiding) van ‘lastige’ bewoners
We zagen al dat bij de overwegingen van bestuurders en professionals om te slopen, ver-
dunning van problemen belangrijk was: bewoners die overlast veroorzaken of veel zorg en
85
