bestaat en dus ook niet kan worden afgelegd. Het betekent niet dat de ambtenaren van politie – omdat zij bij 
afwezigheid van een toets niet kunnen voldoen aan de wettelijke vereisten van geoefendheid – niet over een wapen 
beschikken of geen geweld toe mogen passen. 
 
Het ministerie van VenJ schrijft hierover: “Zolang deze toetsen niet zijn vastgesteld als bijlagen bij het Besluit 
rechtspositie korps politie BES brengt het gewijzigde artikel 123 van het Besluit rechtspositie korps politie BES mee dat 
voor de geoefendheid in het gebruik van een geweldsmiddel niet is vereist dat de toets geweldbeheersing en de toets 
aanhoudings- en zelfverdedigingsvaardigheden met voldoende resultaat is afgelegd en dat voor de geoefendheid in het 
gebruik van een vuurwapen niet is vereist dat de toets schietvaardigheid met voldoende resultaat is afgelegd. Om toch 
een bepaalde maatstaf te kunnen hanteren worden door KPCN de RTGP [Regeling toetsing geweldsbeheersing politie 
red.] eisen gehanteerd zoals deze gelden voor de Nationale politie.” 
 
Strikt juridisch gezien kan het KPCN dus (nog) niet worden gehouden aan de eisen ten aanzien van de geoefendheid en 
het toetsen van de functionarissen zoals beschreven in bovenstaande wetten, regelingen en besluiten. De Raad vindt 
het van groot belang dat er in de geest van de wet- en regelgeving wordt gehandeld tot het moment dat de wet wordt 
geïmplementeerd. Immers: het is voor iedereen wenselijk dat functionarissen die over wapens beschikken hier ook in 
voldoende mate in geoefend zijn. Omdat de kaders en randvoorwaarden wel al zijn beschreven, heeft de Raad in dit 
onderzoek gekeken naar de wijze waarop het KPCN op dit moment invulling geeft aan de nog te formaliseren eisen en 
normen voor geweld- en wapengebruik.  
2.2. BELEID 
Vóór het ontstaan van het KPCN op 10-10-2010 werd er niet of nauwelijks geïnvesteerd in het permanent opleiden, 
oefenen en toetsen van executieve functionarissen. Ondanks dat het Korps Politie Nederlandse Antillen beschikte over 
een eigen vuurwapeninstructeur, werd de schietvaardigheid niet structureel en/of verplicht geoefend en werden 
functionarissen niet getraind en getoetst in aanhoudings- en zelfverdedigingsvaardigheden, geweldsbeheersing en 
fitheid (de zogenoemde Integrale Beroepsvaardigheden Training of IBT). Sinds 10-10-2010 zijn door de korpsleiding 
verschillende stappen gezet om het opleiden en oefenen een plek te geven in de organisatie en de functionarissen op 
(een gelijk) niveau te brengen.  
Hiertoe is allereerst het ‘Opleidingsplan KPCN’ dd. 31-10-2011 geschreven. Het plan dient als leidraad voor het beleid 
ten aanzien van het opleiden van de functionarissen. In het opleidingsplan zijn onder meer de initiële en postinitiële 
opleidingen beschreven voor de jaren 2012 en 2013. Ook is de ambitie van het korps beschreven om alle 
functionarissen op MBO-4 niveau te krijgen. Het plan bevat geen uitgangspunten en eisen voor (bijscholings)trainingen 
in het kader van de schietvaardigheid, aanhoudings- en zelfverdedigingsvaardigheden en geweldsbeheersing.  
Sinds 2011 is een vaste, gediplomeerde IBT-instructeur werkzaam bij het KPCN. Deze functie als zodanig is niet 
opgenomen in het inrichtingsplan van het KPCN. De korpsleiding heeft hiervoor apart gelden vrijgemaakt, met als doel 
de geoefendheid van executieve functionarissen te borgen. Ten tijde van het onderzoek bleek de invulling van deze 
functie kwetsbaar; bij langdurige ziekte of verlof kon niet in vervanging worden voorzien. Deze situaties hebben zich in 
de praktijk niet voorgedaan. De IBT-instructeur is in juni 2014 met pensioen gegaan. Het KPCN heeft een opvolger 
aangewezen, die ten tijde van het onderzoek in Nederland werd opgeleid bij de Politieacademie. De beoogde 
17
