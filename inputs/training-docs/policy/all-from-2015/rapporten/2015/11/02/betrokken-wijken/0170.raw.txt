betrokken wijken
6.5.1 Achter de voordeur
Landelijke trend Achter de Voordeur
Al vanaf eind jaren negentig van de vorige eeuw groeide het besef dat ‘investeren in ste-
nen’ niet genoeg was om wijken leefbaarder te maken. Sociale ingrepen en op individuele
buurtbewoners toegesneden steun waren nodig om een wijk en haar bewoners naar een
hoger plan te tillen. Daarnaast veranderde het maatschappelijke klimaat en ontstond
ruimte om als gemeente en professional proactief op te treden en over de drempel, in de
privésfeer van burgers te stappen. Die beweging deed zich voor zowel op het gebied van
1
handhaving (onaangekondigde huisbezoeken aan bijstandsgerechtigden) als op het ter-
rein van zorg. Outreachend werken en ‘bemoeizorg’ werden meer vertrouwde begrippen en
huisbezoeken een geaccepteerde werkwijze (Cornelissen en Brandsen 2007: 8-9). In het
kader van de 40-wijkenaanpak werd Achter-de-Voordeur een gezamenlijk experiment van
2
het toenmalige ministeries van Wijken, Wonen en Integratie en dat van Jeugd en Gezin.
Niet alleen het proactieve element was kenmerkend, maar ook het samenwerken van ver-
schillende instanties in de wijk om de problemen op te lossen, vooral bij huishoudens die
met meerdere problemen kampten.
Hoewel de ‘Achter de Voordeur’-aanpak meerdere verschijningsvormen kende, is uit eer-
dere inventarisaties en onderzoeken een rode draad te destilleren. Allereerst werden –
zoals de naam al aangeeft – huisbezoeken afgelegd. De hulpverlener wachtte niet meer
achter het bureau tot de burger naar hem of haar toe kwam, maar ging ‘eropaf’, om
proactief problemen op te sporen en ze in een vroeger stadium te kunnen aanpakken.
In de projecten die in het kader van de wijkaanpak zijn uitgevoerd werden vaak straten en
buurten systematisch (van deur tot deur) bezocht om problemen te signaleren, maar ook
om behoeften (qua wonen of sociale relaties) en talenten (wilt u zich inzetten voor de
buurt?) van bewoners te inventariseren. Wanneer problemen werden gesignaleerd, was
het vervolgens aan de huisbezoekers om mensen door te verwijzen en te begeleiden naar
steun en hulp van andere instanties. De exacte werkwijze en afhandeling van problemen
van de Achter de Voordeur-teams (AdV-teams) verschilden per wijk. In sommige teams
bleven de huisbezoekers de vaste contactpersoon voor huishoudens en was er ruimte om
het huishouden te begeleiden en te blijven volgen. In andere teams konden de AdV-mede-
werkers alleen doorverwijzen en werd de steun aan huishoudens overgedragen aan speci-
fieke hulpverleners of aan interdisciplinaire teams (Verplanke 2013: 63). Gemeenschappe-
lijk doel van de Achter-de-voordeur-projecten was om huishoudens – en met name
degenen die meerdere problemen hebben – op een integrale manier te helpen door
samenwerking en coördinatie van de hulp door verschillende partners in de wijk.
Het moest een einde maken aan een ‘verkokerde aanpak’ waarbij verschillende instanties
soms langs elkaar of tegen elkaar in werken (Lupi en Schelling 2009: 6).
Achter de Voordeur in de onderzoekswijken
In alle door ons bezochte wijken zijn Achter-de-voordeur-projecten uitgevoerd. Amers-
foort startte al in 2001 met Samen Buurten in de Kruiskamp, een project dat deel uit-
