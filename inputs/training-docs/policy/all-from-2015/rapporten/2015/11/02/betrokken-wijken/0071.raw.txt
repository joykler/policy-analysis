de vier onderzoekswijken
gerenoveerd. Daarna was de ingreep het grootst in Kruiskamp en daarna in Nieuwland.
In Nieuwland is het proces later in gang gezet. Hier zijn de fysieke ambities nog niet vol-
tooid. In Slotervaart is wel vernieuwd, maar dat geldt niet voor het door ons gekozen deel-
gebied. Intrigerend is dat toch ook daar bovengemiddelde verbeteringen optraden op het
gebied van leefbaarheid en veiligheid.
Kijken we naar de uitgangspositie zoals die bij aanvang van het aandachtswijkenbeleid
rond 2007 gemonitord werd, dan was de positie van Kruiskamp ten opzichte van de
andere wijken gunstiger. De woningvoorraad was al sterk aangepast en telde naar ver-
houding meer eengezins- en koophuizen dan in de andere wijken. Verder is het aandeel
jongeren in de potentieel overlastgevende leeftijd er lager, de inkomens zijn er wat gun-
stiger en Kruiskamp is iets minder divers in de zin dat het aandeel migranten en hun
nakomelingen er geringer is en zelfs iets afnam. Nieuwland en de Bijlmer hadden een las-
tiger uitgangspositie doordat de inkomens er het laagst zijn van de vier onderzoekswijken.
Beide wijken vielen ook op door meer sociale problematiek dan de gemiddelde krachtwijk
(mensen zonder werk, voortijdig schoolverlaters en mensen met schulden). In de Bijlmer
speelt een groot aantal eenoudergezinnen hierin een belangrijke rol. Nieuwland heeft als
extra moeilijkheid dat het aandeel gestapelde bouw er het hoogst is (in 2007) en de vast-
goedwaarde verreweg het laagst van de onderzoekswijken. Schiedam is dan ook ingebed
in een minder draagkrachtig woningmarktgebied. In deze beide wijken is de bewoners-
inzet relatief groot. Slotervaart had de hoogste gemiddelde woningwaarden van de vier
wijken, maar toch ook veel bewoners met lage inkomens en de snelste toename van het
aantal jongeren en bewoners uit migrantengroepen.
