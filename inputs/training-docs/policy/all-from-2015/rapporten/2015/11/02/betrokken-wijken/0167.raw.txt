ontmoeten , sporten , spelen , integreren en ondersteunen
delen van de wijk, zoals in Slotervaart. Ook verblijven de grotere groepen van migranten-
origine, de Surinaamse, Turkse en Marokkaanse Nederlanders, al zo lang in de wijken dat
er gewenning is opgetreden. In elk van de wijken zijn er leden uit migrantengroepen die
meer op de voorgrond treden vanuit hun functie als ondernemer of professional in de
wijk (vooral in de Bijlmer kwam dit laatste regelmatig voor), als vrijwilliger of als mondige
burger. Illustrerend voor gewenning en wederzijds respect is de ervaring van een speel-
tuinvrijwilliger uit Kruiskamp:
I: U heeft contact met de buren?
Ja, ja. Dat vind ik wel belangrijk dat je contact met je buren hebt toch? […] Gewoon vanuit de tuin even
een babbeltje maken of zo. Of ik krijg, het zijn Marokkaanse buren, nou en dan krijg ik weleens wat te
eten. Dan gaat de bel en nou ja een bordje eten, dat is toch leuk!
Zoals uit onderzoek bekend is, doet zich de meeste wrijving voor bij een snelle verande-
ring van de bevolkingssamenstelling, door een snelle instroom van nieuwe groepen (zie
Gijsberts en Dagevos 2007). Verschillende respondenten keken terug op dergelijke veran-
deringen, zoals drie Turks-Nieuwlandse bewoonsters:
A: Ik heb goed contact met mijn allochtone en autochtone buren. […] Een jaar of tien geleden ben ik er
komen wonen [in een koophuis]. […] Het Schuttersveld was allochtoon, en het Hof was helemaal
Nederlands, die leefden heel erg gescheiden. Het was zo erg dat de kinderen niet op elkaars voetbal-
veldje mochten spelen.
B: Het was een stiekeme grens.
A: Wij kwamen tussen de Nederlandse buren te zitten en dat was op de een of andere manier anders.
Je sociaal-economische status hoorde niet zo hoog te zijn dat je in een mooiere, nieuwere, duurdere
woning kwam te zitten. Dat was een leerproces vanuit mijn buren. Mensen zagen dat ik met ze in con-
tact kwam, dat ik ook gewoon normaal Nederlands sprak en nu hebben we een hechte band met de
naaste buren … Nu is elke woning die wordt verkocht van Turkse mensen. […] Grotendeels mensen uit
Nieuwland zelf. Maar tien jaar geleden was het een beetje raar, maar inmiddels geaccepteerd. Onze
Nederlandse buren die dat niet accepteerden zijn verhuisd. Zo zie ik dat.
C: Kijk maar naar de X--weg, de nieuwbouw was destijds vol met autochtonen, en binnen twee à drie
jaar zijn ze ook in één keer verdwenen. Waar ik woon woonden vooral Turkse mensen, toen werd het
Klein Istanbul genoemd, maar wat er nu in komt heeft – grof gezegd – een kleur. Nu zeggen mensen:
vroeger was het een dumpplaats van Turkse mensen, nu van zwarte mensen.
A: We moeten naar gemengde wijken toe.
B: Waarom komen er geen Nederlandse mensen in?
A: Dat is gewoon gemeentepolitiek, toch?
Dat autochtone Nederlanders hun Turks-Nederlandse buren nog weleens onderschatten
en verkeerde beelden kunnen hebben, kwam in meer gesprekken naar voren. Zoals bij het
ontmoeten ook werd aangekaart, kan dat subtiel worden uitgedragen en opgepikt. Zo zei
een van de gesprekspartners dat Nederlanders nog weleens iets betweterigs of superieurs
over zich zouden hebben. Op hun beurt storen de Turkse bewoonsters zich nu aan de
instroom van weer andere groepen in de flat, onder wie nieuwkomers met in hun ogen
167
