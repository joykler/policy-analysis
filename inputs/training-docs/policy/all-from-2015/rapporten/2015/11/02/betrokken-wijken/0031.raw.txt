samenvatting
Interessant is ook dat er steeds een aantal andere gezichten aan tafel verschijnen. Maar
voor representativiteit is het toch nog niet het ei van Columbus gebleken.
5 Welke ervaringen zijn leerzaam voor de decentralisaties in het sociale domein?
Professionals in de wijken kijken met weemoed terug op Achter-de-voordeurprogram-
ma’s, die in de onderzochte wijken niet meer in de oude vorm gecontinueerd worden: te
begrotelijk. De wijkteams zijn aan huisbezoeken nog niet toegekomen en er bestaat in elk
geval in Nieuwland en Kruiskamp twijfel of dat in een later stadium wel zo zal zijn. Van de
Achter-de-voordeur-bezoeken vragen de betrokkenen zich wel af in hoeverre de juiste
mensen ook bereikt werden, aangezien lang niet iedereen zijn deur opent. Ook is niet op
voorhand evident welke straten het best bezocht kunnen worden en welke niet, waren er
onzekerheden over een werkbare frequentie van dergelijke bezoeken en verliepen door-
verwijzingen ook niet altijd optimaal. Maar het preventieve karakter van die aanpak wordt
alom geprezen en nu gemist. Ook werd de aanpak benut om bewoners te verleiden om
zich als vrijwilliger in te zetten. Bewoners die wij spraken en die benaderd waren, kijken er
wat kritischer naar en ervaren ook een bemoeizucht, in de geest van: ‘als ik wat nodig heb,
dan meld ik me wel’.
Dat laatste is nu de situatie, nu bewoners zich bij wijkteams kunnen melden. De wijk-
aanpak heeft inspiratie geboden voor het integraal aanvatten van problemen, zoals hier-
voor aan de orde kwam. Een belangrijk doel daarbij was om burgers niet van het kastje
naar de muur te sturen, door als samenwerkende partijen vanuit eenzelfde doel te han-
delen. Dit kan ook efficiënt zijn, wanneer dubbel werk voorkomen wordt. Toch valt en
staat dit met goed samenwerkende partners in een voldoende groot team. In S.2.3. is uit-
gelegd dat de voorlopige ervaringen in Nieuwland erop wijzen dat hier bij het Wijkonder-
steuningsteam een probleem kan liggen. Als het team de hulpvraag niet behappen kan, of
soms alleen mandaat heeft voor houtje-touwtje oplossingen, ontstaat alsnog een risico
van doorverwijzen van het kastje naar de muur.
6 Welke inzichten bieden de gesprekken in de wijk voor eerder cijfermatig onderzoek naar de effecten van
wijkverbetering?
In paragraaf S.2.1 is gereflecteerd op bevindingen uit het onderzoek Werk aan de Wijk in rela-
tie tot dit onderzoek. Kortweg komt het erop neer dat in Werk aan de Wijk (Permentier et al.
2013) geen meerwaarde werd gevonden van het 40-wijkenbeleid ten opzichte van beleid in
andere achterstandswijken voor leefbaarheid en veiligheid. We menen dat dat komt
omdat de grootste bijdragen daaraan veel breder dan in de 40 wijken zijn toegepast en
ook al ten tijde van het Grotestedenbeleid. Na 2007 werkte men aan verdere perfectione-
ring, met inbreng van bewoners, maar de aspiraties groeiden mee. Dit betekent ook dat
een eenmalige inhaalslag niet volstaat en dat de wijken goed onderhouden moeten wor-
den.
