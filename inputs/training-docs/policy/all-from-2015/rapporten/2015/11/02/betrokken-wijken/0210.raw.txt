betrokken wijken
land waren tekenen van afhaken van drukbezette mensen bij dergelijke vergaderingen.
Anderzijds werd daar ook onder de deelnemers uit verschillende sectoren (welzijn, scho-
len …) gerouleerd, waarna belangrijke gesprekspunten binnen de eigen sector gedeeld
werden.
Een laatste aandachtspunt is de verhouding tussen bewonersplatforms en professionals
en ambtenaren. Het moge duidelijk zijn dat dit soort platforms een belangrijke spreek-
buis vormen. Vooral de meer thematisch georiënteerde platforms – rondom leefbaarheid,
wonen en veiligheid – sluiten goed aan op de manier waarop professionals georganiseerd
zijn. Het is de vraag of hiermee niet een professionele logica wordt opgedrongen aan
bewoners.
7.4 De persoonlijke factor: best persons op sleutelposities en daarbuiten
In deze paragraaf kijken we nog een keer in brede zin naar de ‘persoonlijke factor’ in
bewonersparticipatie. In de literatuur zijn de best persons vaak professionals in wijken,
maar wordt opgemerkt dat het ook bewoners kunnen zijn (Van den Brink et al. 2012).
Het is lastig te bepalen wanneer je iemand nu een ‘belangrijke’ persoon zou willen noe-
men. Natuurlijk zijn er de overduidelijke voorbeelden, de mensen die door iedereen als
onmisbaar voor de wijk worden beschouwd. In onze interviewrondes bleven vaak dezelfde
namen rondzingen: de initiatiefnemers van bekende bottom-up-projecten, de buurt-
burgemeesters, de mensen die het scharnierpunt vormen tussen verschillende netwerken,
maar ook de professionals die door bewoners ‘op handen gedragen worden’ en waar ze
‘mee weglopen’. Ze knopen mensen aan elkaar die anders weinig met elkaar zouden
doen, ze leven als het ware voor hun wijk, ze weten vertrouwen te creëren, ze trekken de
kar en weten soms te scoren met in het oog springende acties. In alle gevallen zijn ze
uiterst gemotiveerd. Een opsomming van professionals en bewoners werd ons in Sloter-
vaart omschreven als ‘pitbulls die niet loslaten voor de klus geklaard is’ en als ‘irritant
aanwezige, maar zeer betrokken mensen’. De suggestie lijkt te zijn: inzet telt, of je er nu
voor betaald wordt of niet.
De term best persons of important persons wordt meestal gereserveerd voor personen die op
strategische posities binnen een wijk functioneren (Van den Brink et al. 2012). Meestal zijn
het professionals, maar ook bewoners die als spil in de wijk functioneren mogen soms die
titel dragen. Kijkend naar wie onze gesprekspartners zoal noemden als belangrijke
personen, zien we een veel breder scala aan zowel bewoners als professionals in uiteen-
lopende functies. De vraag is dan in hoeverre juist een ensemble van mensen die zich wil-
len en kunnen inzetten en die een bijdrage gevonden hebben die goed bij ze past, samen
het succes bepalen. Een vrijwilligerscoördinator uit Kruiskamp stelt:
Als je kijkt naar Kruiskamp Onderneemt, die bewoners hebben wat neergezet. Dat is knap. Verdient een
groot compliment. Maar ook bijvoorbeeld een man van 72 hier in de buurt die elke dag even het vuil
opruimt in het parkje, helemaal alleen. Dat vind ik ook een voorbeeld.
