samenvatting
in samenhang (‘integraal’) aanvatten van die thema’s. Typerend was volgens onze
gesprekspartners ook de omslag van een top down-benadering (waarbij gemeente en cor-
poraties orde op zaken stelden om de negatieve statistieken te keren en het vertrouwen
van bewoners te herwinnen) naar een meer centrale rol van bewoners. In de termen van
de Wetenschappelijke Raad voor het Regeringsbeleid (wrr) volgde na de ‘sociale herove-
ring’ het herwinnen van vertrouwen door krachtig optreden van bestuurders, een fase van
‘kansgedreven beleid dat bewoners verleidt om in actie te komen, omdat het inspeelt op
hun behoeften en kwaliteiten en bovendien de ruimte laat om de eigen buurt in te kleu-
ren.’ (wrr 2005: 12). Het door de wrr bepleite traject is herkenbaar in elk van de wijken.
Professionals hebben het betrekken van bewoners om met hen prioriteiten te stellen als
een kantelpunt ervaren en vooral actieve bewoners koesteren warme herinneringen aan
het bezoek van de toenmalige minister Vogelaar. Aandacht en belangstelling van profes-
sionals en handelingsperspectief voor bewoners doen goed. Dit kan verklaren dat bewo-
ners in de 40 wijken rond 2009 positiever over hun wijk dachten en oordeelden dan in
eerdere jaren en vergeleken met andere wijken. Het is goed mogelijk dat de omslag naar
een grotere inbreng van bewoners in het reilen en zijlen van hun wijk, een omslag naar
eigenaarschap, niet goed van de grond was gekomen zonder een landelijke beweging in
die richting, die momentum gaf aan dit proces. De verschuiving naar een grotere inbreng
voor bewoners is van belang om de tevredenheid met de buurt verder uit te bouwen en
om tot een goed, duurzaam en betaalbaar beheer voor de wijk te komen.
– Wijkprofessionals zijn unaniem over de noodzaak van fysieke vernieuwing van
aandachtswijken. Bewoners zijn achteraf tevreden, maar ze zijn kritischer over de ver-
plaatsing van huurders met persoonlijke problemen.
In de drie wijken waar ingrijpend is geherstructureerd, zijn behalve gemeente en corpora-
ties – die de plannen samen maakten en uitvoerden – ook de sociale hulpverleners die wij
spraken stellig van mening dat het zonder die ingreep ondoenlijk was geweest om de
(sociale) problemen aan te pakken. De veelheid aan goedkope woningen gaf een dus-
danige opstapeling van problemen, dat verdunning van die problemen nodig werd om ze
te kunnen behappen. Ook bood het proces gelegenheid om een voet tussen de deur te
krijgen en een aantal huurders met persoonlijke problemen naar hulpverleningsinstellin-
gen te verwijzen.
Herstructurering wordt dus als een onmisbare interventie gepresenteerd. De casus in
Slotervaart (zonder herstructurering) doet aan die bevinding maar beperkt afbreuk, omdat
de bebouwing hier al vrij gevarieerd was, met, naast de flats, meer eengezinshuizen die
goed verkoopbaar zijn. Op de krappe Amsterdamse woningmarkt houdt de belofte dat er
misschien alsnog woningen worden vervangen of opgeknapt, mensen ook tevreden
ondanks kleine woningen. Dat werkt zo niet in gemeenten met een ruimere woning-
markt, zo bleek in Schiedam.
Twee beleidsrelevante kwesties werden in onze gesprekken door bewoners ter sprake
gebracht. In de eerste plaats de verplaatsing van huurders met problemen naar andere
13
