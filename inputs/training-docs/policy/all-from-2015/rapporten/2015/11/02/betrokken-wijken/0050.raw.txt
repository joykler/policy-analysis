betrokken wijken
Inkomen
De inkomens van huishoudens in de wijken zijn veel lager dan landelijk het geval is, wat
te verwachten is van aandachtswijken. De inkomens zijn het laagst in de Bijlmer, gevolgd
door Nieuwland (tabel 2.2). Opvallend is dat nog altijd een kwart van de huishoudens in
de Bijlmer een inkomen op of onder het bestaansminimum heeft. Kruiskamp en Sloter-
vaart tellen de grootste aandelen hoge inkomens. Van de vier onderzoekswijken had
Kruiskamp de meest gunstige inkomensverdeling: 13% heeft een hoog inkomen; 14% zit
op of onder het sociaal minimum. De inkomensontwikkeling sinds 1999 was ook het
meest gunstig in Kruiskamp (niet in de tabel, cbs-StatLine). Het aandeel huishoudens met
een hoog inkomen nam er toe met 5 procentpunt en de lage inkomens met ruim net
zoveel af. In Nieuwland nam het aandeel met laag inkomen vergelijkbaar af, maar het
aandeel met hoog inkomen nam er minder toe. Slotervaart en Bijlmer kenden kleine
inkomensveranderingen; het aandeel personen met een laag inkomen nam er juist iets
toe.
Tabel 2.2
Enkele inkomensgegevens van de huishoudens binnen de onderzoekswijken (cbs-wijken), 1 januari 2013
a b c
 op of onder sociaal minimum  met laag inkomen  met hoog inkomen 
(in %) (in %) (in %)
 
Nieuwland 19 59 9
Kruiskamp 14 50 13
Slotervaart 17 52 13
Bijlmer-Oost 24 60 9
E-, G- en K-buurt
a Het sociaal minimum is het voor huishoudens van toepassing zijnde bijstands- of aow-inkomen, inclusief
eventuele kinderbijslag.
b De grens voor ‘laag’ is gelegd bij de laagste 40% van de besteedbare huishoudensinkomens wanneer
voor heel Nederland de huishoudens op volgorde van inkomen worden geordend.
c De grens voor ‘hoog’ ligt bij de hoogste 20% van de Nederlandse huishoudensinkomens.
Bron: cbs (StatLine)
Woningvoorraad
Gegevens over de woningvoorraad binnen de onderzoekswijken staan in tabel 2.3.
Voor Nieuwland is de wijk hier als één geheel weergegeven. Slotervaart omvat een gebied
dat ongeveer twee keer zo groot is als ons onderzoeksgebied. Voor de Bijlmer is geheel
Oost weergegeven, dus behalve de K- buurt ook de E- en G-buurt, die al iets eerder dan de
K-buurt vernieuwd zijn.
De gemiddelde woningwaarde is het hoogst in Slotervaart en Kruiskamp en verreweg het
laagst in Nieuwland. De Bijlmer neemt een tussenpositie in. De lage waarden in Nieuw-
land zeggen lang niet alles over de kwaliteit van de woningen; woningprijzen in de regio
