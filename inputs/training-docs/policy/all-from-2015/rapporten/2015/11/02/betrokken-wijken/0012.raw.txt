betrokken wijken
zoveel verschillende partners betrokken dat we hen onmogelijk allemaal konden spreken.
We lieten ons hier leiden door sleutelpersonen zoals wijkcoördinatoren, corporatie-
medewerkers en vrijwilligers en kunnen daarmee interessante partners gemist hebben.
Voor deze doelen is dus niet uitputtend geïnventariseerd, maar trekken we lering uit de
ervaringen van de vele mensen die we wél gesproken hebben.
S.2 Opvallendste uitkomsten
Om te beginnen gaan we in op de belangrijkste bevindingen van het onderzoek. Wat was
het meest opvallend, verrassend of behartigenswaardig voor de toekomst? In deze para-
graaf brengen we chronologie aan in de bevindingen en maken geen strikt onderscheid
naar de afzonderlijke onderzoeksvragen, omdat die bij verschillende thema’s dikwijls in
elkaar grijpen. In paragraaf S.3 gaan we alsnog per onderzoeksvraag in op overige bevin-
dingen uit het onderzoek, aansluitend op de slotbeschouwingen in de afzonderlijke
hoofdstukken. We bieden zodoende vanuit twee invalshoeken inzage in onze bevindin-
gen. In enkele kaders geven we een zeer korte schets van bijzonderheden in de vier
wijken.
S.2.1 Heroveringsfase
– In de wijken zijn al voor 2007 de grootste stappen gemaakt om de leefbaarheid en vei-
ligheid te verbeteren: fysieke vernieuwing, aanpak van criminaliteit met de nadruk op
criminele jeugdgroepen en verbeterd onderhoud door gezamenlijk (integraal) optrek-
ken van gemeente en corporaties, door scherper toezicht op de aanbestede schoon-
maak en door ondergrondse vuilcontainers.
Zoals toegelicht in paragraaf S.1 stelde het eerdere scp-rapport Werk aan de Wijk vast dat het
40-wijkenbeleid op de leefbaarheid en veiligheid nauwelijks onderscheidende effecten
had op leefbaarheid en veiligheid. Wel was het optimisme over de ontwikkeling van de
wijk groter in de 40 wijken dan in andere achterstandswijken (Permentier et al. 2013).
In onze rondgang werd duidelijk waarom we geen onderscheid maten: er was onder het
Grotestedenbeleid, de Stedelijke Vernieuwing en het Herstructureringsbeleid al veel
bereikt en dat gold ook in andere achterstandswijken dan de 40 aandachtswijken. Dat ver-
klaart dat we ook elders verbeteringen zagen. Juist op de door ons geëvalueerde onder-
werpen was al krachtig beleid voorafgegaan aan het 40-wijkenbeleid. Dat betreft de ingrij-
pende fysieke vernieuwing die al voor een deel was gerealiseerd en voor het overige vaak
al bestuurlijk geregeld en met bewoners gecommuniceerd. Daarmee was al perspectief
gecreëerd. Een ander belangrijk punt was de criminaliteitsbestrijding, ook in de onder-
zoekswijken. Prozaïsche zaken zoals een verbeterde vuilcollectie en schoonmaak verbeter-
den eveneens het aanzien van de wijken.
Typerend voor het 40-wijkenbeleid was de breedte van de doelen – naast wonen en veilig-
heid ook onderwijs, arbeidsparticipatie, integratie, gezondheid, sport en cultuur – en het
12
