veilig , schoon en ongeschonden
Zelfs bij een zo grote verandering valt op hoezeer bewoners zich in de interviews richten
op wat er nu nog te verbeteren valt, vooral in de organisatie van de collectie van grof vuil.
Die nadruk op wat er nog beter kan is niet vreemd als de vervuilde omgeving ook
schaamte veroorzaakt bij het ontvangen van bezoek dat anders gewend is, of dat mogelijk
bevooroordeeld is over de wijk:
A: Ik probeer altijd bezoek langs die kant binnen te laten komen want je schaamt je gewoon.
B: Ja, je schaamt je voor bezoek. Ik moet wel zeggen dat de vuilverwijdering goed plaatsvindt.
Dat zwerfvuil veel verwijderd wordt. Dat is ook hard nodig. Maar voor grofvuil is er nog geen echte
oplossing.
A: Wie daarvoor iets verzint verdient een prijs. (bewoners Bijlmer)
Onoplettendheid, onverschilligheid, onwetendheid
Het vervuilen van de eigen omgeving wordt door de gesprekspartners toegeschreven aan
onoplettendheid, onverschilligheid en onwetendheid. Van onoplettendheid is sprake als
mensen handelen zonder de consequenties te doordenken, zoals bij het openen van ver-
pakkingen die daarna wegwaaien; te vroeg aanbieden van vuil dat wordt opengemaakt
door beesten die het vuil verspreiden; lekkende zakken over galerijen vervoeren en der-
gelijke. Ook het onklaar maken van liften door spelende kinderen is een voorbeeld.
Onverschilligheid speelt als de vervuiler op geen enkele manier aandacht lijkt te willen
schenken aan de consequenties voor andere bewoners. Een gemeenteprofessional in de
Bijlmer wijst op het inlevingsvermogen van bewoners, waardoor ze al dan niet rekening
houden met medebewoners die hogere eisen stellen aan de openbare ruimte dan zijzelf.
Het zogenaamd uit de handen laten vallen van rotzooi is een voorbeeld. Dit gedrag wordt
zoveel mogelijk tegengegaan door het gemakkelijker te maken om vuil aan te bieden.
Door ondergrondse containers te plaatsen, wat in de Bijlmer rond 2000 gebeurde, kan het
vuil elke dag worden aangeboden. Iedereen is het erover eens dat dit een grote stap voor-
waarts was voor de buurt. In Kruiskamp en Nieuwland ging men hiertoe pas recent over:
A: En die containers waren voorzien van een toegangssysteem. Je kon alleen je afval kwijt als je een
pasje had. Daar hebben wij in 2008 afstand van genomen. Want zo een toegangssysteem heeft geleid
tot heel veel storingen en problemen en toen is besloten de containers open te stellen en als je afval kwijt
wilt moet dat kunnen zonder dat je belemmerd wordt door een pas.
B: De reden daarachter was om illegaal aanbod van afval tegen te gaan. Maar als ze dat willen, dan
doen ze dat toch. (professionals afvalinzameling en veegdienst Bijlmer)
Bij de onverschilligheid merken verschillende gesprekspartners op dat die onder huurders
groter is dan onder eigenaren-bewoners. De laatsten hebben een grote persoonlijke
investering in hun directe omgeving en zijn er daardoor zuiniger op; ook zijn ze zich daar-
door wellicht meer bewust van kosten. Schoonmakers constateren dat het in de laagbouw
netter is, ‘want anders zijn de mensen bang dat als ze het niet schoonhouden dat de
waarde van hun huis gaat dalen’ (professional afvalinzameling en veegdienst Bijlmer).
De hoogbouw is bovendien anoniemer, waardoor vervuilers eerder ongestraft blijven:
‘Als iemand van acht hoog een vuilniszak naar beneden gooit, dan weet niemand wie het
115
