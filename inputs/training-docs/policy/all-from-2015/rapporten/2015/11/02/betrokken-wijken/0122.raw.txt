betrokken wijken
men en kruiden erin. Nu de nieuwbouw klaar is, is dit alles weg (volgens een bewoner van
Overtoomse Veld).
Iets dergelijks is in de Bijlmer K-buurt zeer recent aangelegd op de plek van het oude
winkelcentrum Kraaiennest. Daar zijn speelvoorzieningen van hout gemaakt, en worden
ook banken van sloophout geplaatst. Daarnaast wordt een tuin ingericht, een klooster-
tuin behorend bij een kloostergemeenschap in de Klusflat. In de tuin zal onder meer hop
verbouwd worden vanwege een brouwerij die in de Klusflat komt.
Voor deze voorzieningen geldt dat ze de buurt opwaarderen en dat herontwikkeling voor
nieuwbouw vermoedelijk betreurd zal worden als het zo ver is.
Andere voorbeelden van inbreng van bewoners in de groenvoorziening zijn moestuinen
op terreinen rond portiekflats. Die zijn in alle wijken te vinden. De tuinen bevinden zich
wel telkens bij flats waar nog sluimerende sloopgedachten over zijn. In vrijwel alle geval-
len is het straatbeeld erdoor verbeterd en geeft het groen de betrokken bewoners plezier.
De tuintjes functioneren ook als ontmoetingsplek.
4.3 Samenvatting
Ontwikkelingen in de wijken
Wat de veiligheid betreft overheerst optimisme in de wijken, zowel onder professionals
als onder bewoners. In Kruiskamp, Bijlmer en Slotervaart is de perceptie van beiden dat de
wijk in de afgelopen jaren is opgeklommen van onveilige tot heel ‘normale’ wijk. Crimi-
nele groepen zijn grotendeels van straat gehaald. Toch constateren professionals op basis
van monitorcijfers dat de subjectieve veiligheid achterblijft bij de verbeterde objectieve
situatie. In Nieuwland wijkt de perceptie van geïnterviewde bewoners inderdaad af.
Terwijl professionals en actieve bewoners daar in het algemeen resultaten van hun vele
inspanningen zien, geven bewoners van de meer problematische delen van de wijk aan
dat de overlast van met name drugscriminaliteit de laatste jaren is toegenomen. Toch voe-
len ook deze kritische bewoners zich persoonlijk niet onveilig, met uitzondering van de
oudere bewoners onder hen. Niet omdat er volgens hen geen risico is, maar omdat ze ver-
trouwd zijn in de wijk en er gewenning optreedt. Persoonlijk onveilig voelt men zich dus
in geen van de wijken.
Een opgeruimd straatbeeld is een doel op zich, maar draagt ook bij aan een gevoel van
veiligheid. Dat is niet alleen een gegeven uit de literatuur, maar is ook een uitgangspunt
van gesproken professionals. Daarnaast worden onderhoud en herstel in onze wijken
ingezet als middelen om nieuwe normschendingen te ontmoedigen en zelfs om bewo-
ners te motiveren tot een actievere inzet in de buurt. In een verloederde omgeving zouden
bewoners het gevoel hebben te dweilen met de kraan open. In de wijken is dan ook een
grote slag gemaakt met het schoonhouden.
Een deel van de vervuiling onttrekt zich aan het oog van passanten en speelt zich af in en
rond portieken. Hoewel minder van invloed op het totaalbeeld van de wijk, is deze vervui-
ling voor de betrokken bewoners juist extra bedreigend. Bezuinigingen in het schoon-
houden van portieken doen zich dan voelen.
