betrokken wijken
dig wooncarrière te maken, zoals in Amsterdam aan de orde is, de bereidheid om ‘het uit
te zingen’ groter maakt.
Bij de wooncarrière in de zin van verhuizen naar een betere woning speelt de sociale
woonomgeving soms een aanjagende rol, zoals in Kruiskamp: ‘Bewoners waren er blij
mee want de verhuisvergoeding was toen nog vrij hoog en ze zagen het als een nieuwe
start, een nieuwe kans, ook om de banden met eventuele criminele toestanden door te
snijden’ (welzijnswerker Kruiskamp).
In andere gevallen is de gehechtheid aan de buurt juist heel groot en is een wooncarrière
alleen wenselijk om een beter huis te krijgen, maar dan wel in dezelfde buurt:
Wij wonen er al 30 jaar, wij zijn hier opgegroeid en gaan niet makkelijk weg. Nolenslaan [de winkel-
straat] zit hier in de buurt, het is fijn wonen. Tram, metro, alles is dichtbij, Wij willen niet weg omdat
we elkaar hebben. Er is vertrouwen onderling. Het wordt alleen verpest door mensen die er nu nieuw in
worden gezet, alsof het expres gebeurt. Omdat het zo goedkoop is komen er de raarste mensen, die
kunnen niet groeten, rare gillende mensen, tegen hun kind, het zijn mensen van buitenaf, ze komen
niet uit Schiedam. (bewoonster oudbouw Nieuwland)
Het feit dat goede verhuiskostenvergoedingen belangrijk zijn geweest om bewoners mee
te krijgen in de vernieuwing, roept de vraag op in hoeverre woonlasten in de overwegin-
gen een rol spelen; de zorg om betaalbaar wonen in de toekomst. Een deel van de her-
huisvestingskandidaten is meegegaan omdat op huurtoeslag vertrouwd kon worden.
Bovendien werden besparingen op energieverbruik verwacht. Van de kant van de profes-
sionals hebben we geen zorgelijke geluiden gehoord over betaalbaarheidsrisico’s in de
nieuwbouw; er lijkt een beeld te bestaan dat zolang huurtoeslag uitgekeerd mag worden,
betaalbaarheid geen probleem is. Een welzijnswerker in Nieuwland: ‘Nou ja, kijk, zolang
je onder die huursubsidiegrens blijft is er niks aan de hand.’ Dit ondanks bevindingen van
De Groot et al. (2014) dat betaalrisico’s vooral onder toeslagontvangers toegenomen zijn.
Door een Schiedamse medewerker van Werk en Inkomen wordt juist opgemerkt dat men-
sen van een opgeknapte woning soms zelf ook juist opknappen. Maar onder bewoners
komt toch wel degelijk voor dat niet op (blijvende) huurtoeslag vertrouwd wordt, of ver-
huizen niet gewenst wordt omdat de huur ondanks huurtoeslag hoger zal worden: ‘Ik
woon drie hoog in een oud huis, geen centrale verwarming, enkel glas … Ik wil wel een
ander huis maar mijn man vindt dat te duur’ (bewoonster Nieuwland). Een medewerker
van een Amersfoortse woningcorporatie: ‘Mensen met een laag inkomen durven niet
goed door te stromen, omdat ze niet weten wat er met de huurtoeslag gaat gebeuren. Als
die verdwijnt zit je met een huur van 700 euro.’
Al met al zijn de kansen op wooncarrière afhankelijk van de financiële armslag van bewo-
ners in relatie tot de prijsklasse van de nieuwe woningen en arrangementen die geboden
kunnen (konden!) worden, zoals een hoge verhuiskostenvergoeding, Huur op Maat of het
meenemen van de oude huur naar de verbeterde woning. Voor groepen die de koop-
sprong niet kunnen of willen maken is renovatie een aantrekkelijk alternatief.
Ervaringen van enkele bewoners die wij spraken van wie de woning gesloopt werd en die
opnieuw naar een oude woning verhuisden, zijn wisselend, wat overeenstemt met eerder
