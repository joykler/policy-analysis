betrokken wijken
probleemgedrag. Dat kwam ook in Kruiskamp aan de orde. Taalproblemen zijn daarbij
ook een issue: nieuwe bewoners met wie het om die reden moeilijk communiceren is.
Zo zegt een bewoner in Kruiskamp: ‘Ik hoef niet de sleutel aan mijn buurman te geven
want die begrijpt het toch niet.’
In de Bijlmer, waar bewoners van niet-westerse origine de meerderheid vormen, kan een
toenemend aantal autochtone bewoners door sommigen als verstoring van de bestaande
orde ervaren worden; overigens zonder dat er aanwijzingen zijn dat dit gevoel van ‘verka-
zing’ door ‘steeds meer blonden en blauwe ogen’ (bewoonster Bijlmer) breed leeft.
De demografische veranderingsprocessen in de wijk laten zich lastig managen. Het proces
is theoretisch verklaard uit de verschillende tolerantiegraden van bewonersgroepen voor
andere culturen in hun straat, waarvan de uiteindelijke uitkomst vaak, tegen ieders wens
in, vergaande segregatie is (zie Kullberg et al. 2009). Maar als het om huurcomplexen gaat
wordt de gemeente of woningcorporatie wel als verantwoordelijke gezien voor dit proces.
Ook in Slotervaart en Kruiskamp werd op vergelijkbare wijze over toewijzing van huur-
woningen gesproken.
Remedies
Tijdens de gesprekken is spreiding van culturele groepen niet aan de orde geweest.
De herstructurering zal daaraan wel hebben bijgedragen, zeker in Kruiskamp en vermoe-
delijk ook in de andere wijken. Gearrangeerde ‘inplaatsing’ van huurders, zoals dat tot in
de jaren negentig wel gebeurde, kennen de meeste professionals al niet meer uit hun
eigen werkpraktijk. Het werd indertijd afgezworen omdat het tot achterstelling leidde van
migranten, omdat het de keuzevrijheid hinderde en omdat het onnodig bureaucratisch
verliep. Het paste niet meer in het beeld van de burger als consument die zelf kiest.
Wat dan wel?
Wat tijdens gesprekken in Slotervaart en Nieuwland naar voren kwam was het intensive-
ren van het toezicht en beheer van woningcomplexen met een instroom van huurders die
de mores niet kennen.
Zo zet de Alliantie in Slotervaart tijdelijk extra beheer in als stadsvernieuwingsurgenten
verhuizen naar een woonvorm die ze niet kennen, zoals een galerijflat met lift of juist een
portiekwoning. Het hoeft dan dus niet om migranten te gaan. Een dergelijke communica-
tieve strategie wordt ook wel meer in het algemeen bepleit:
Beheer houdt in: aanspreken van mensen op dingen die in het portiek staan, van kinderen die in de lift
spelen, kijken wat er speelt. Zo hebben we in een portiek een huiskamer ingericht, onlangs, om daar
gesprekken te hebben over wat er speelt, om problematiek gericht aan te pakken. De problematiek gaat
vooral over heel en veilig, en een beetje schoon. (corporatiemedewerker Slotervaart)
Ook een wijkbewoner, tevens ondernemer uit Nieuwland gaf aan dat mensen die ‘uit
allerlei landen’ komen, wegwijs gemaakt moeten worden in de gang van zaken in een
straat of flat: ‘Mijn ervaring is dat mensen het niet doen omdat ze onwetend zijn, niet
omdat ze niet willen.’
168
