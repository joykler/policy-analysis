betrokken wijken
ten blijken sterk samen te hangen met de wijze waarop de projecten concreet zijn inge-
richt (De Gruijter en Pels 2005; De Jong en De Haan 2000; Lub 2013; Van Steden en Jones
2008; Vermeulen en Verweel 2010). Net als in de evaluatieliteratuur constateren ook wij
tevredenheid onder de betrokken professionals over deze inspanningen. De toegevoegde
waarde zit voor hen vermoedelijk in subtielere winsten voor de wijk dan de afname van
criminaliteit.
Integrale aanpak
In onze wijken zijn de respondenten doorgaans tevreden over de resultaten met betrek-
king tot de serieuze criminaliteit. In Kruiskamp maken zowel bewoners als politie wel de
kanttekening dat men de drugsoverlast de laatste tijd toch weer ziet terugkomen.
In Nieuwland lijkt men de drugsproblematiek op sommige hotspots nooit helemaal de
baas geworden. Toch rijst in geen van de wijken een precies beeld over wat nu een effec-
tieve aanpak is geweest waarmee de hardere criminele groepen en drugsproblematiek van
straat zijn gehaald. Wel wijzen professionals uit de Bijlmer, Slotervaart en Kruiskamp er
spontaan op dat het een gezamenlijke inspanning was, met een veelheid aan initiatieven:
‘We hebben heel veel wijkcoördinatoren en wijkteams en iedereen kan zijn interventies
erop loslaten en alles bij elkaar maakt het dat je zegt van: we hadden een hele slechte wijk
en een gevaarlijke wijk, en dat is nu een doodnormale wijk geworden’ (professional jeugd
Amsterdam). Geen magic bullet dus, geen kant-en-klaar recept voor succes, maar wel
samenwerking en goede antennes in de wijk: ‘Niet alles wordt in beleid gegoten in dit
stadsdeel, of zelfs in de stad. […] Veel is ook gevoelsmatig en maatwerk: waar moet je stu-
ren, waar drukken, waar loslaten’ (professional Slotervaart). De gezamenlijke aanpak van
probleemjongeren heeft in Amsterdam sinds 2011 wel eenduidiger vorm gekregen in de
Top600-aanpak, wat een professional in Slotervaart uitlegt als ‘jongeren individueel hel-
pen richting werk, onderwijs. Een combinatie van toekomstperspectief bieden en een
harde aanpak. Jongeren die niet meewerken, krijgen ‘gratis verblijf’ aangeboden.’ Voor
betrokkenen is er geen twijfel over het resultaat van deze aanpak.
Waar samenwerking ter sprake komt, wordt het als factor van belang ervaren voor de aan-
pak van criminaliteit en de sociale problematiek die erachter schuilgaat: ‘Alle partijen
hebben heel erg samengewerkt om de wijk op te liften. Ook de politie, hulpverlening,
Achter de voordeur, werkgelegenheid, buurtvaders’ (professional welzijn Amersfoort).
In Nieuwland hoorden we dit niet of nauwelijks. Vanuit kritische hoek is gesuggereerd dat
daar onvoldoende objectief gekeken wordt naar welke partij het meest te bieden heeft op
een bepaald terrein, en dat steeds maar weer gewerkt wordt met dezelfde gezichten.
We wijzen erop dat deze informanten niet tot de door hen gekritiseerde inner circle beho-
ren, en daarmee evenmin objectief zijn, maar duidelijk is dat zij zich machteloos en gefru-
streerd voelen over de aanpak van de wijk die hun aan het hart ligt. Samenwerking komt
in Nieuwland daarentegen wel zeer positief ter sprake in relatie tot de verbetering van het
winkelgebied (en het tegengaan van fysieke verloedering in samenwerking met bewoners,
zie § 4.2.3). Bij het binnenhalen van het Keurmerk Veilig Ondernemen (kvo) werd de
‘vlekkeloze’ samenwerking tussen politie, brandweer, schoonmaak- en onderhouds-
110
