betrokken wijken
aandacht vragen verhuizen naar elders. Volgens Posthumus et al. (2012) hebben woning-
corporaties de behoefte om invloed uit te oefenen op de woonkeuzes van overlastgevers
in de nieuwe situatie en om hun mogelijkheden om naar bepaalde complexen, bijvoor-
beeld nieuwbouw, te verhuizen te beperken. De auteurs bepleiten in zulke gevallen een
‘warme overdracht’ naar professionals in de ‘ontvangstwijken’. Ook als minder restrictief
wordt opgetreden, zouden er spontane mechanismen zijn die selecteren wie binnen de
wijk blijft en wie naar elders verhuist:
Het werkgebied voor de herhuisvesting is veel ruimer dan het gebied waar gesloopt is. Mensen kunnen
bijvoorbeeld ook naar Venserpolder verhuizen, waar veel sociale woningbouw staat, en je kunt naar de
sociale flats en naar de andere hoogbouwflats die gerenoveerd zijn en naar de nieuwbouw. […] Er is heel
goed gezorgd voor afstemming tussen sloop en nieuwbouw, zodat uitgeplaatste mensen kunnen door-
stromen. En als mensen om negatieve redenen in dit gebied wonen, dan is het ook beter dat ze weg-
gaan. We willen mensen die hier op positieve gronden wonen. (medewerker Projectbureau Ver-
nieuwing Bijlmermeer)
Een iets andere benadering is dat bewoners met problemen zichtbaar worden door de
contacten die sloop van woningen noodzakelijk maakt. Dit biedt ook mogelijkheden om
zo nodig hulp te verlenen, hoewel dit minder aandacht kreeg in de gesprekken dan dat
bewoners met problemen de wijk uit verhuizen. Er zijn natuurlijk ook directere manieren
om bewoners met problemen op te sporen (zoals Achter de Voordeur, zie hoofdstuk 6).
Het verschil tussen vrijblijvend contact leggen en sloop is wel dat het contact leggen van-
wege sloopplannen onherroepelijk in iets resulteert, waarbij ‘zorgwekkende zorgmijders’
vermoedelijk eerder de wijk zullen verlaten dan bewoners die hun problemen ter hand
gaan nemen.
De gesprekspartners zijn ervan doordrongen dat de ‘lastige bewoners’ worden door-
geschoven naar elders, zoals een welzijnsmedewerker in Kruiskamp: ‘Een grote groep
mensen met veel ellende is verdwenen door de sloop van die flats.’ Een wijkagent in de
Bijlmer:
Wat je toch ook wel merkt is dat er toch wel veel mensen vertrokken zijn uit de wijk toen er werd
gesloopt. Vaak waren dat toch ook mensen die problemen gaven. Die zijn toen uitgeweken naar bij-
voorbeeld Almere, waar ze toen problemen begonnen te krijgen. Ze hadden het toen ook wel over het
‘afvoerputje van de Bijlmer’.
De meeste professionals lijken toch meer bezig met problemen die nog, of opnieuw,
optreden in de eigen wijk dan met de vraag in hoeverre elders concentraties ontstaan van
lastige bewoners.
Of lastige bewoners (met een overlast- of hulpdossier) nu spontaan of door social engineer-
ing de wijk verlaten en of er nu wel of niet een ‘warme overdracht’ plaatsvindt, duidelijk is
dat de herstructureringswijk in principe ontlast wordt. En dat is, volgens verschillende
professionals, nodig om de problemen te kunnen managen en de hulpverleners te ontlas-
ten. Een professional bij het Wijkondersteuningsteam dat sinds 2012 in Nieuwland actief
is: ‘Er is veel geïnvesteerd hier, maar er zijn toch nog veel goedkope woningen en dat trekt
