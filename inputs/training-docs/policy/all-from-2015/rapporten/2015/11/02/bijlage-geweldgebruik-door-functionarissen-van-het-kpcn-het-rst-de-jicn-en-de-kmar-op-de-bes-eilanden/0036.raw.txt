4.2.1. Opleidingen 
De functionarissen van de KMar dienen vijf keer per jaar deel te nemen aan de IBT-training. Een substantieel deel van 
deze training richt zich op de schietvaardigheid. Ook is er aandacht voor de aanhoudings- en 
zelfverdedigingsvaardigheden en de kennis van de ambtsinstructie. De training wordt gegeven door Nederlandse 
instructeurs, die naar Caribisch Nederland komen en bij de trainingen gebruik maken van Nederlandse casussen. 
4.2.2. Faciliteiten 
De KMar maakt gebruik van dezelfde schietbaan als het KPCN. Hoewel de schietbaan eind 2013 tijdelijk door het KPCN 
werd afgekeurd, is de Kmar hier gebruik van blijven maken omdat deze volgens de respondenten wel aan de eisen van 
de KMar voldeed.  
 
Respondenten van de KMar geven ook aan dat er tussen verschillende organisaties gesprekken zijn om te komen tot 
een gezamenlijk IBT-trainingscentrum op Bonaire. Hiervoor moet volgens hen wel aan enkele voorwaarden worden 
voldaan. Zo dienen de instructeurs voor de verschillende gebruikte (vuur)wapens te zijn opgeleid. Zij zien als groot 
voordeel dat de docenten onderling kunnen worden uitgewisseld. 
4.2.3. Toetsing 
Conform de ‘Rijkswet politie van Curaçao, van Sint Maarten en van Bonaire, Sint Eustatius en Saba’ treffen de 
betreffende landen onderling een regeling die kwaliteitscriteria en opleidings- en trainingsvereisten voor ambtenaren 
van politie bevat. Deze kwaliteitscriteria en opleidings- en trainingsvereisten dienen vervolgens in elk van de landen te 
worden vastgesteld bij landsbesluit, houdende algemene maatregelen, respectievelijk algemene maatregel van 
7
bestuur. Onder deze ambtenaren van de politie worden ook de functionarissen van de KMar op Bonaire, Sint Eustatius 
en Saba verstaan die zijn aangesteld voor de uitvoering van de politietaak. Dit betreft zowel de ‘reguliere’ 
functionarissen van de KMar als BAVPOL-ers. 
 
In de ‘Onderlinge regeling houdende kwaliteitseisen, opleidings- en trainingsvereisten politie van Curaçao, van Sint 
Maarten en van Bonaire, Sint Eustatius en Saba’ zijn specifieke eisen opgenomen voor de geoefendheid van 
ambtenaren van politie. Zo is beschreven dat een ambtenaar voor de duur van een kalenderjaar is geoefend in het 
gebruik van een geweldsmiddel, indien hij in het daaraan voorafgaande kalenderjaar met voldoende resultaat de toets 
geweldsbeheersing en de toets aanhoudings- en zelfverdedigingsvaardigheden heeft afgelegd. Een ambtenaar is steeds 
voor de duur van een half jaar geoefend in het gebruik van een vuurwapen, indien hij daarnaast in het daaraan 
8
voorafgaande half jaar de toets schietvaardigheid met voldoende resultaat heeft afgelegd. De korpsbeheerder dient er 
zorg voor te dragen dat een ambtenaar slechts over een geweldsmiddel beschikt, indien hij is geoefend in het gebruik 
van dat geweldsmiddel.  
 
                                                                 
7
 Artikel 41, lid 1. 
8
 Artikel 7.2. 
35
