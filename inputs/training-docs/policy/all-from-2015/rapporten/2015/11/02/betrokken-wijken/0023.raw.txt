samenvatting
S.3 Antwoorden op de onderzoeksvragen
In het voorgaande is op de zes onderzoeksvragen van deze studie al wel het nodige licht
gevallen, maar er zijn aanvullende lessen aan de afzonderlijke vragen te koppelen. Dat
doen we hierna, vraag voor vraag.
1 Welke interventies benoemen bewoners, ondernemers en professionals om de leefbaarheid en veilig-
heid van de wijk en het leven van wijkbewoners te verbeteren? Hoe beoordelen betrokkenen het resul-
taat en wat maakte interventies wel of niet succesvol?
Wonen: herstructurering
In drie onderzoeksgebieden is op flinke schaal gesloopt en nieuw gebouwd en, als gezegd,
vonden de professionals die ingreep noodzakelijk. Deze heeft verschillende voordelen.
De grootschalige verbouw heeft het aanzicht van de wijken flink veranderd; de architec-
tuur is gevarieerder en de publieke ruimte is verfraaid. Professionals oordelen hier erg
positief over; bewoners zijn per saldo ook positief, zo blijkt ook uit ander onderzoek
(Van Bergeijk 2008; Van Beveren 2014; Kleinhans et al. 2014), maar hebben meer focus op
hun zeer nabije omgeving en minder op het geheel. Buurtbewoners zijn bij de herstructu-
rering wel over de streep getrokken met goede verhuiskostenvergoedingen en in het geval
van Kruiskamp met luxere huurwoningen die via Huur op Maat financieel bereikbaar wer-
den. Een belangrijk, eerder genoemd voordeel is de verdunning van problemen: vermin-
dering van het aantal bewoners met problemen. Ook vergt een sloop-nieuwbouwtraject
intensief contact met bewoners en dat biedt de mogelijkheid ze naar hulpverlening te
bemiddelen.
Lessen die vooral in Schiedam zijn opgedaan is dat de sloop en nieuwbouw goed gefa-
seerd moeten worden, niet teveel ineens, omwille van behoud van klandizie voor de win-
keliers en om langdurig braak liggen te vermijden. Ook moet de prijsstelling van de
nieuwbouw niet te sterk contrasteren met de aanwezige woningen en bewoners.
Er kwamen ook enkele, voor de meeste respondenten ondergeschikte, nadelen aan bod.
Genoemd zijn de verplaatsing van problemen en de voor een aantal bewoners te hoge
nieuwe woonlasten. Wie ‘achterblijft’ in oudbouw van beperkte kwaliteit of oudbouw die
nog op de nominatie staat voor sloop, heeft daar soms last van. Deze huurders zijn mee-
genomen in een discours waarin hun woningen als ‘niet meer van deze tijd’ zijn bestem-
peld, en in afwachting van eventuele latere sloop wordt het onderhoud soms geminimali-
seerd. Dit signaal vingen we op in Nieuwland en Kruiskamp; niet in de Bijlmer (in de
K-buurt). Vermoedelijk komt dit door de goede (woon)technische kwaliteit van de
Bijlmerflats. De flat is bovendien een ander product dan de nieuwe eengezinshuizen en de
flats in de Bijlmer zijn geclusterd, met naar verhouding weinig ‘raakvlak’ tussen oud- en
nieuwbouw. Ten slotte is de marketing van de resterende flats als Bijlmermuseum ver-
moedelijk een succesfactor (zie kader).
Nieuwbouw en ook verkoop zorgen voor meer woningeigenaren in de wijk. Die zijn pre-
ciezer op hun omgeving en ze hebben meestal een langer verblijfsperspectief. Wel kan het
