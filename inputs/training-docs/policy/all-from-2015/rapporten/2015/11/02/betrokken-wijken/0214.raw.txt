betrokken wijken
dan vorige generaties. Ten tweede gaat activering vaak samen met eigenaarschap van een
stukje publieke ruimte. Ten derde zagen we pogingen om bekwame individuen op sleutel-
posities in de wijk te installeren, zoals in het Nieuwlandse bewonersbedrijf.
Men gaf ook grenzen aan de activering aan. Zo worden vrijwilligers lang niet altijd als
geschikte plaatsvervangers van professionals gezien, en andersom. Buurtvaders lijken een
lichter en persoonlijker toezicht te bieden op hangjongeren dan de politie; naar eigen
zeggen zijn ze hierdoor effectiever. Tegelijkertijd ontstaat er kritiek als de inzet van vrij-
willigers een manier lijkt om professionals weg te bezuinigen. Ook kwamen meervoudige
claims op vrijwilligers aan de orde: ze moeten werk zoeken om korting op de uitkering te
voorkomen, aandacht hebben voor hun kinderen en vrijwilligerswerk doen. Zodoende is
vrijwilligerswerk soms een opstap naar betaald werk (bleek onder meer in Amersfoort).
Een uitstekende formule, zolang doorstroom naar zo’n baan ook reëel is.
Betrokkenheid bij beleid: overlegplatforms
In dit hoofdstuk keken we naar inspraak in overleggen van bewoners onderling en met
professionals en de gemeente. In tegenstelling tot ‘doe-initiatieven’ blijven overlegplat-
forms meer gedomineerd door blanke ouderen. Er wordt daarom geëxperimenteerd met
nieuwe vormen, zoals de G1000, dat werkt met loting. Hiermee zijn goede ervaringen
opgedaan. De loting blijkt een wervende kracht te hebben, misschien vanwege het exclu-
sieve winnaarsgevoel. Ook komen er nieuwe gezichten tevoorschijn en is er roulatie in de
kring van deelnemers. Zo wordt een inner-circle-effect vermeden en blijft er voeding van bui-
ten die cirkel. Desondanks wordt een spontane opkomst van deelnemers uit migranten-
kring gemist en wordt om die reden aanvullend geworven via contactpersonen zoals de
buurtvaders. Zo ontstaat een pragmatisch mengsel van loting met aanvullend uitnodigen.
Ook in andere wijken wordt aan de werving van deelnemers uit migrantengroepen vaak
wat extra aandacht besteed, om te borgen dat geluiden uit die kringen ook worden
gehoord. Een andere succesvolle vorm is dat er in verschillende bevolkingsgroepen infor-
mele contactpersonen zijn die via korte lijnen kritische geluiden of vragen uit de eigen
gemeenschap doorspelen aan een wijkcoördinator die er vervolgens met de juiste part-
ners werk van maakt.
De persoonlijke factor (vraag 3)
Mensen die zich actief inzetten voor de buurt – met eigen initiatieven, als vrijwilliger of
door hun stem te laten horen – zijn per definitie bijzonder en van grote waarde voor de
buurt. We hebben immers gezien dat het verre van vanzelfsprekend is om mensen hiertoe
bereid te vinden, terwijl het beroep op hen alleen maar groter wordt. Daarnaast kwamen
we in alle wijken mensen tegen die nog eens extra werden beschouwd als onmisbaar. Niet
dat iedereen hen altijd aardig vond, maar ze wisten wel van alles te bereiken. Wellicht
waren ze ‘de juiste persoon op het juiste moment’. Naar onze indruk en volgens verschil-
lende gesprekspartners, zijn er ook minder zichtbare personen die niettemin heel belang-
rijk werk doen, door altijd de straat te vegen, of door boodschappen te doen voor buren
214
