‘Geweldsaanwending’, die binnen 24 uur bij de Chef van Dienst wordt neergelegd. Dan gaat de rapportage door naar 
het hoofd BPZ en eventueel naar de korpschef. Het hoofd BPZ coördineert en begeleidt dit proces. In een enkel geval 
wordt de melding nog direct afgedaan door de leidinggevende van de meerdere. Dit is niet conform de procedure. Dit is 
volgens respondenten steeds minder vaak het geval. 
Het hoofd BPZ bespreekt een melding van geweldstoepassing altijd met de IBT-instructeur. Samen beoordelen zij het 
toegepaste geweld op rechtmatigheid, proportionaliteit en juistheid van handelen. Wanneer een vuurwapen is gebruikt 
en één of meerdere schoten zijn gelost, zwaar letsel is toegebracht, een persoon komt te overlijden of de situatie hier 
anderszins aanleiding toe geeft, wordt het incident voorgelegd aan de korpschef en wordt de melding volgens 
betrokkenen doorgestuurd naar het OM. Nadat het gebruik van geweld is gemeld, wordt op Bonaire het resultaat van 
de beoordeling van de melding niet in alle gevallen teruggekoppeld aan de betreffende medewerker. Dit gebeurt op 
Sint Eustatius wel structureel. Respondenten op Sint Eustatius en Saba stellen dat er op deze eilanden zeer weinig 
geweld wordt gebruikt. Bij conflictsituaties wordt met name gepraat en bemiddeld. Geweldsincidenten die agenten op 
Bonaire begaan, worden ook bij het OM gemeld. Dit geldt ook voor resultaten van toetsen, wanneer dit een 
aandachtspunt lijkt te zijn. Het OM geeft aan dat geweld een relatief begrip is op de BES-eilanden; optreden met de 
harde hand wordt niet als ongewoon ervaren. Het OM geeft aan dat meldingen van geweld daardoor soms niet 
binnenkomen; slechts een handvol meldingen zijn ten tijde van het onderzoek binnengekomen. In het verleden is 
huiselijk geweld onvoldoende gemuteerd. Hier heeft het OM vervolgens op gestuurd. Het OM geeft aan dat in de 
afgelopen jaren wel positieve stappen zijn genomen in de richting van de handhaving van Nederlandse (rechts)normen. 
Het OM heeft actie ondernomen op het beperkte aantal meldingen. 
Vanuit het OM wordt aangegeven dat de verslaglegging door het KPCN op Saba en Statia in mutaties en processen 
verbaal ten aanzien van geweldstoepassing in zijn algemeenheid vrij summier is.  Op deze eilanden komt het OM naar 
eigen zeggen niet of pas laat in beeld bij het melden van geweld. Dit is afhankelijk van de wettelijke criteria. Daarbij is 
onduidelijk of chefs voldoende weten wat hun medewerkers op straat doen en zicht hebben op de toepassing van 
geweld, aangezien de mutaties vaak summier zijn. 
Bij het Bureau Interne Zaken van het korps kunnen burgers klachten indienen over het optreden van de politie. 
Betreffende geweldgebruik door de politie ontvangt het bureau geen klachten. Mocht dit toch het geval zijn, dan 
worden klachten waarover het vermoeden bestaat dat de politiefunctionaris niet conform de geweldsinstructie 
gehandeld heeft, aan de korpschef gemeld. Daar wordt vervolgens onderzoek naar gedaan. Wanneer is vastgesteld dat 
niet rechtmatig is gehandeld door de politiefunctionaris, wordt de collega berispt. Daarnaast worden dergelijke cases 
voor het leereffect soms ook intern besproken. Sinds de komst van de IBT-instructeur is volgens verschillende 
respondenten een daling in het gebruik van geweld door executieve functionarissen op te merken. Dit geldt dan met 
name voor het gebruik van het vuurwapen.  
Binnen de BPZ is in 2014 (tot de uitvoering van het onderzoek) drie keer geweld toegepast. Het betreft gevallen waarin 
pepperspray is gebruikt, een waarschuwingsschot is gegeven en fysiek geweld is gebruikt. Door het structureel 
2
registreren van geweldgebruik in Actpol door de functionarissen van het KPCN  is de toepassing van geweld beter te 
                                                                 
2
 Actpol is het bedrijfsprocessensysteem waarmee het KPCN werkt.    
23
