betrokken wijken
maar aan anderen, wat toenemend het geval is (Kullberg et al. 2015). Deze bevinding van
geringere binding en cohesie bij een groot statuscontrast sluit aan bij de bevindingen
rond herstructurering.
Kluswoningen
Ondubbelzinnig is het enthousiasme voor een bijzondere vorm van verkoop in de Bijlmer,
die van de Klusflat. Positieve ervaringen met klushuizen zijn eerder opgedaan in onder
meer Rotterdam, Amsterdam en Arnhem, waar deze woningen in aandachtswijken een
ander publiek trokken: ondernemende, vaak jonge en creatieve bewoners die zich voor
langere tijd aan de wijk committeren door juist hier hun droomhuis te bouwen. De for-
mule is inmiddels vrij bekend: de klusser koopt een casco in een karakteristiek pand voor
een zeer schappelijk bedrag en verplicht zich om dat binnen een bepaalde termijn af te
bouwen tot een goede woning. De architectuur is vaak interessant en het zelf klussen
maakt het mogelijk om die nog een individuele touch te geven. In de Bijlmer is de laatste,
nog niet gerenoveerde flat die op de nominatie stond om te worden gesloopt (Kleiburg),
hierdoor behouden. Daarmee is het ook het eerste hoogbouwcomplex dat als klushuis
wordt aangeboden:
Hij zou plat gaan, [...] maar het Bijlmermuseum heeft ervoor gepleit het te behouden. [â€¦] Het is de
grootste klusplek van Nederland geworden. Vanuit mijn functie ben ik er heel enthousiast over. Het
geeft een nieuwe impuls aan de K-buurt. Het is 50/50, met mensen van binnen en buiten Amsterdam.
(opbouwwerker Bijlmer)
In verschillende gesprekken komt de Klusflat spontaan ter sprake, in die zin is het ook een
conversation piece. Overigens maakt de schaal van (fasegewijze) verkoop het mogelijk om
ook faciliteiten te bieden in het voordelig laten uitvoeren van opknap-, en inrichtings-
werk. De verkoop is een succes gebleken.
Het succes van de Klusflat lijkt eigenlijk te vertellen dat de Bijlmer bij een onbevoor-
oordeeld publiek sneller in aanzien is gestegen dan gedacht. Een medewerker van Project-
bureau Vernieuwing Bijlmermeer zegt het zo:
De wijk is veel overzichtelijker geworden, de verpaupering is weg, behalve Kleiburg, maar dat is een
icoon aan het worden. Je kijkt nu dus met andere ogen naar deze half dichtgetimmerde flat: geen sym-
bool van de ellende, maar van vooruitgang. Het glas is half vol, niet half leeg.
De Klusflat lijkt het kantelpunt te markeren wat betreft een passend aantal oude flats in de
wijk. Mogelijk kan een dergelijk proces ook in andere wijken als proef worden overwogen,
bijvoorbeeld in een complex van portiekflats.
3.3 Samenvatting
Slotervaart (postcode 1065) niet geherstructureerd, wel meer verkoop
In dit hoofdstuk lag het accent op een invloedrijke interventie, herstructurering, die vol-
gens diverse onderzoeken bijdraagt aan afname van overlast en onveiligheid(sgevoelens).
