betrokken wijken
dan vaak nog meer kleinschalige groepen die gezamenlijke activiteiten organiseren, een
stukje openbare ruimte creëren of een concrete dienst leveren. Die heten dan leefbaar-
heidscommissies, bewonerspanels van professionele buurtveiligheidsteams, woonteams,
straatterrassen of beheergroepen. Per wijk zijn er meestal op zijn minst drie à vier soorten
gremia waarin bewoners kunnen inspreken, al zijn die soms wel op specifieke groepen of
plekken binnen de buurt gericht.
Een aantal overlegvormen, zoals huurdersverenigingen en vve’s, is volledig ingeburgerd
in het overleglandschap. Andere vormen zijn de laatste jaren heel doelbewust opgericht
om bepaalde lacunes op te vullen. De wijken maken daar verschillende keuzes in. Soms
komt het initiatief voor een bepaald overleg van professionals in de wijk en soms van
bewoners.
Een actieve bewoner uit de K-buurt geeft een voorbeeld van het laatste: een overleg op
wijkniveau dat hij zelf heeft opgericht. Een aantal jaar geleden vond hij het nodig dat er
een actievere bewonerslobby zou bestaan die de hele wijk kon vertegenwoordigen toen de
bestuurlijke situaties in Amsterdam veranderden. De stadsdeelraden verdwenen en wer-
den vervangen door gekozen bestuurscommissies. Er bestond al langer een leefbaarheids-
commissie, maar die was weinig effectief. Problemen bleven te lang onopgelost op de
agenda staan.
Opvallende overlegvormen
Een aantal overlegvormen springen eruit. Om te beginnen zijn er de straatteams van
Nieuwland, waarmee het wijkwerk rond de start van de wijkenaanpak begon. Ze zijn gro-
tendeels op gezamenlijke activiteiten gericht. Wel is de afspraak dat ze tweemaal per jaar
rapporteren aan het wijkoverleg, dat vergelijkbaar is met het K-platform. Tegelijkertijd
bestaat in de wijk een specifieke beheergroep voor het daar gelegen Wibautplein. Vrij-
willigers uit de groep houden het plein schoon, maaien het gras en onderhouden een
tuin. Ook hebben ze de sleutel van een afvalbak om die zelf te kunnen legen.
Ook de G1000 in Kruiskamp is het noemen waard. Het idee daarvoor ontstond oorspron-
kelijk in Brussel, na de politieke impasse in België na de verkiezingen van 2010. Op initia-
tief van David van Reybrouck werden 1000 Belgen bijeengeroepen om te debatteren over
de toekomst van het land. In 2014 vond een van de eerste gemeentelijke G1000-overleg-
gen van Nederland plaats in Amersfoort. De wijkmanager van Kruiskamp legt uit:
Je merkt nu wel dat er nieuwe actieve bewoners opstaan. Vroeger vooral bewoners die je altijd en overal
zag, bij inspraak en zo. Nu op die G1000 zie je nieuw potentieel in de wijk, deels ook nieuwe bewoners
in de wijk. Bij deze aanpak worden bewoners geloot die vervolgens voor deelname aan een gespreksbij-
eenkomst worden uitgenodigd. Daar worden dan dingen gevraagd als: wat vind je belangrijk in de
wijk? Wat wens je? Wat zou er gedaan kunnen worden? En wat kun jij doen? In Kruiskamp is de eerste
sessie net geweest en er komen er nog drie. Per bijeenkomst worden ongeveer 100 bewoners uitgeno-
digd. Daarnaast komen er professionals, werkgevers en raadsleden.
In Slotervaart vallen naast de actieve bewonerscommissies, buurtpanels en huurders-
verenigingen vooral de thematische overleggen op: de leefbaarheidscommissies, die als
