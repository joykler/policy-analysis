betrokken wijken
complexen voor sloop en nieuwbouw aangewezen, maar de marktomstandigheden heb-
ben die plannen in de wacht gezet. Al met al onderscheidt men in Schiedam de fase van
vertrouwen winnen door verbetering van de omgeving en strikte handhaving, met daar-
opvolgend de fase van activeren en organiseren in het sociale vlak en voor de komende
jaren de fase van ‘bewonersbeheer en burgerkracht’.
Rondwandeling
(Een foto-impressie van Nieuwland is te vinden op pagina 74).
Het lappendekenbeeld van het logo van Nieuwland is ook in architectonische zin wel van
toepassing, want er is de combinatie van oorspronkelijke portiekflats, latere galerijflats en
diverse vernieuwingen in het kader van herstructurering, zowel appartementen als
eengezinshuizen. De wijk wordt bovendien doorsneden door verschillende hoofdwegen,
zoals figuur 2.4 laat zien. Daarop zijn ook de bouwjaren weergegeven, zodat duidelijk
wordt waar oudbouw en waar nieuwbouw is. Ook is te zien hoe dicht de wijk tegen de
binnenstad aan ligt. Die binnenstad is zeer schilderachtig, met aan de singel rond die bin-
nenstad monumentale brandersmolens die herinneren aan het jeneververleden (en
-heden) van de stad.
De gemeente Schiedam grenst aan Rotterdam-West en is ook goed bereikbaar met de
metro. Vanouds is de bevolking niet erg welgesteld en de vele goedkope woningen
trekken mensen aan met een smalle beurs, terwijl de bescheiden koopkracht een goede
winkelstand in het pittoreske centrum bemoeilijkt; er is daar veel leegstand. Des te
opmerkelijker is het dat in Nieuwland de Nolenslaan ontwikkeld is tot een aantrekkelijke
winkelstraat zonder leegstand. Datzelfde is niet gelukt voor de Parkweg, de as naar de bin-
nenstad, waar de winkelstand sneller wisselt en branchering niet van de grond komt,
mede door de hoge huren van die panden. Er zijn nog enkele verspreide winkelpandjes,
met name in het westelijk deel, die niet zo goed lopen.
Door particuliere ontwikkelaars is in Nieuwland gebouwd, waarbij de kwaliteiten van de
ligging geadverteerd zijn: dicht bij het centrum, dicht bij het station en dicht bij het
Beatrixpark aan de andere kant van de A20, ten noorden van de wijk. Het merk Nieuwland
zoals het bij de branding werd gelanceerd, is nog niet sterk genoeg voor een eigen wer-
vingskracht op koopkrachtige vestigers.
De bevolking is divers naar alle mogelijke kenmerken en kent een naar verhouding grote
en diverse Turkse gemeenschap. Er staat ook een moskee (helemaal aan de westkant),
maar velen bezoeken toch een moskee van andere denominatie in de binnenstad. De wijk
telt diverse kerken, die deels in onbruik zijn geraakt. Een ervan is aangekocht door bur-
gers en zal worden veranderd in een Alewitisch gemeenschapshuis. Er zijn enkele fraaie
nieuwe scholen gebouwd.
Aan de uiterste noordoostrand van Nieuwland ligt een terrein braak, waar veel woningen
tegelijk gesloopt zijn en waar momenteel stukje bij beetje eengezinshuizen gebouwd wor-
den. Het cluster met flats ten westen daarvan, tegen het spoor (Staatsliedenbuurt), is een
authentiek complex flats die nog niet gerenoveerd zijn en de laagste huren hebben.
58
