bewoners aan zet
circuit. Dat kan simpelweg betekenen dat er extra inspanningen worden gedaan om deze
buren te bereiken. In Kruiskamp wil men meer met mond-tot-mondreclame gaan werken
om taalbarrières te overkomen, of probeert men een overleg een keer in een moskee te
organiseren. ‘Op die manier sluiten in ieder geval wat sleutelpersonen aan’, zegt een wijk-
manager. De focus op het betrekken van sleutelfiguren, zoals de buurtvaders, lijkt een
trend. Behalve een betere afspiegeling in het overleg heeft dit ook andere voordelen. Als
het na een overleg op uitvoering van dingen aankomt, is het via de buurtvaders makkelij-
ker om die bewoners te mobiliseren. Een wijkmanager in Kruiskamp stelt dan ook: ‘Er is
vaak kritiek dat bewonersavonden geen afspiegeling van de wijk vormen, maar je moet
ergens beginnen. Daar waar energie zit moet je starten.’
Een specifiek aandachtspunt in Amsterdam Zuidoost is de groep van enkele duizenden
ongedocumenteerde migranten die er woont. Uit vrees voor arrestatie blijven ze natuur-
lijk zo veel mogelijk uit het zicht van de autoriteiten. De gemeente is zich hiervan bewust.
Niet alleen zijn ze niet vertegenwoordigd in overleggen, er is überhaupt nauwelijks con-
tact met deze groep. Als er bijvoorbeeld gesloopt of gerenoveerd wordt, dan zullen de pro-
blemen die dat zich met zich meebrengt voor ongedocumenteerden niet boven tafel
komen. Bij de Bijlmerramp bleek het aantal doden uiteindelijk hoger te liggen, omdat
ongedocumenteerden aanvankelijk niet geïdentificeerd konden worden. In de Bijlmer
organiseren ze zich voornamelijk via etnische verbanden en binnen de vele migranten-
kerkgenootschappen die er zijn. De laatste jaren zijn veel van deze kerkgebouwen geslo-
ten. Dit maakt dat het steunnetwerk verzwakt en hun participatiemogelijkheden nog ver-
der zullen worden beperkt. Doordat de kerken onderling niet goed georganiseerd zijn, is
er geen duidelijk aanspreekpunt voor het stadsdeel. Eventueel was een kerkenraad een
geschikt communicatiekanaal geweest richting ongedocumenteerden.
Agenderen en aanpakken
Een ander aandachtspunt bij dit soort platforms is de vraag hoe om te gaan met
actiepuntenlijstjes: een lijst van problemen die in de wijk zouden moeten worden opge-
lost. Vooral in de K-buurt vond men dit een niet zo werkzame methode. De ineffectiviteit
van het opstellen van actiepunten was een reden om het K-platform op te richten. Dit sen-
timent leeft niet alleen bij bewoners. Ook een buurtregisseur van de politie merkte op:
‘die [actiepuntenlijsten] werden ook steeds langer, zonder dat alle problemen waren
opgelost. Op een gegeven moment sloeg je gewoon de pagina om.’ De teamleiders van de
veegdienst en de afvalinzameling gaven aan dat ze inmiddels niet meer bij wijkoverleggen
aanwezig zijn, omdat het te veel tijd vergde om een heel overleg bij te wonen dat groten-
deels over zaken ging die niet op hun werk betrekking hebben. Het beeld ontstaat dat het
werken met dit soort lijsten vooral problemen opleverde in de afstemming tussen bewo-
ners en professionals. Het is ons niet duidelijk waaraan dit ligt. Zijn de punten onvol-
doende concreet? Liggen de verwachtingen te hoog? Of worden ze simpelweg niet goed
opgepakt? In Slotervaart bespreken de buurtpanels nog steeds zeswekelijks de open-
staande actiepunten. We hebben hier te maken met een keerzijde van een integrale aan-
pak waarbij de voortgang van veel verschillende thema’s wordt besproken. Ook in Nieuw-
