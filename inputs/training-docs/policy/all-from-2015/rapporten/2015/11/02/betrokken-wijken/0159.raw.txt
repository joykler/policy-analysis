ontmoeten , sporten , spelen , integreren en ondersteunen
brengt de Wijksportverenging de sport naar de wijk en neemt zo een belemmering van
fysieke afstand weg, die ook bij het ontmoeten aan de orde was. De financiële onder-
steuning heeft de vorm van vouchers voor kinderen uit gezinnen met een minimuminko-
men. De vouchers dekken de kosten van sporten en kleding voor een jaar. De inzet van
trainers bij sportverenigingen wordt gecombineerd met de vakleerkrachten op de scho-
len:
We hebben de combinatiefunctionarissen [vakleerkrachten] op de basisschool hard nodig binnen de
Wijksportvereniging. Zij zijn onze tentakels in de wijk, zij kennen de ouders, zij kennen de kinderen heel
goed. […] Ze hebben een groepsapp, ze krijgen ook elkaars kinderen over de vloer. Dat was in het begin
eng. Het duurde even voor we dit bij de scholen erdoor kregen. Scholen hadden eigen naschoolse activi-
teiten want drie scholen waren ook onderdeel van overkoepelende schoolorganisaties. […] Per school
wordt één sport georganiseerd. Eén combinatiefunctionaris adopteert één sport. Als een kind niet naar
de sport gekomen is, gaat de leerkracht erachteraan. De trainers van de verenigingen kunnen weer
didactische vaardigheden leren van de vakleerkrachten. (professional Nieuwland)
Sinds de Wijksportvereniging is opgericht (in schooljaar 2010/’11) zijn er jaarlijks 90 tot
130 kinderen aan de gang gegaan bij een van de deelnemende sportverenigingen en zijn
enkele tientallen kinderen doorgestroomd naar de ‘reguliere’ vereniging buiten de wijk.
De reguliere verenigingen zitten fysiek allemaal buiten de wijk. De Wijksportvereniging is
dus als het ware een dependance in de wijk. ‘Doorstroming was eerst min of meer het
doel van het project, maar dat loopt niet zo hard’ (professional Nieuwland). Het feit dat
kinderen binnen de wijk in elk geval regelmatig gaan sporten wordt ook als winst gezien.
Waarom is er relatief weinig doorstroming?
De culturele achtergrond: lid worden van een vereniging past daar vaak niet in, dat kennen ze niet.
Afbellen als je niet komt trainen […] daar proberen we in op te voeden. Bij de kinderen zijn de lokale
verenigingen favoriet; de nabijheid trekt extra kinderen. (professional Nieuwland)
Prioriteiten vanwege beperkte middelen
Binnen de beschikbare budgetten is het zaak prioriteiten te stellen. In Nieuwland ligt het
accent noodgedwongen bij de basisschooljeugd en minder bij volwassenen. De sport-
coördinator:
We zullen [voor volwassenen] niet snel zelf een aanbod creëren. We willen meer aan de burger overla-
ten, maar als er een verzoek komt dan staan we daar zeker voor open. Er was een groepje ouders van de
school Het Meesterwerk dat ook meer wilde gaan bewegen met elkaar. We hebben gevraagd om eens na
te gaan bij de achterban (het ging om zo’n 20 tot 30 moeders) waaraan behoefte is: welke sport op welk
moment? We kijken of we uren kunnen afstemmen op de uren waarop de kinderen sporten. In het wijk-
gebouw vinden ook sportactiviteiten plaats; van ouderen, door sws Welzijn of door Woonplus georga-
niseerd. Het zijn vooral kleine groepjes die met elkaar iets ondernemen.
Ook in Slotervaart ligt de nadruk meer op jongeren, Marokkaans-Nederlandse jongeren in
het bijzonder. Het accent ligt minder op gezondheid en meer op overlastpreventie.
De sinds 2008 in Overtoomse Veld gevestigde Stichting Ara Cora werkt met jongeren.
