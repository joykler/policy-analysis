wijkeconomie en sociale stijging
merk onderhouden. Betrokken ondernemers en winkelstraatmanagers evalueren dit tra-
ject als een waardevolle stap in het aanpakken van de veiligheidsproblemen. Succes-
factoren die werden genoemd zijn het informele samenspel van de verschillende spelers
in de wijk, hun onderlinge korte lijntjes waardoor snel geschakeld kan worden, de combi-
natie van preventie en handhaving (cameratoezicht en acties van de politie) en de aanpak
van achterliggende problematiek van overlast, zoals de inzet van straatcoaches voor hang-
jongeren in Slotervaart, of het bieden van een plek in het buurthuis om samen te komen
aan een groep mannen in Nieuwland. Dit zijn allemaal aspecten van integraal werken in
de wijk die volgens betrokkenen hun vruchten afwerpen:
Zo’n kvo-aanpak start met een onderzoek onder ondernemers: waar liggen de knelpunten met betrek-
king tot veiligheid, waar ervaren zij onveiligheid? En dan wordt daarop ingezet. Zo kwam bijvoorbeeld
het probleem jeugdoverlast naar voren, ofwel groepjes jongeren die rondhangen. Dan ga je in overleg
met onder andere de veiligheidscoördinator en de politie. Toen was er meer geld in het stadsdeel en er
werd besloten om toezichthouders van een extern bureau in te huren, die regelmatig rondliepen en
vooral bij risicomomenten: het openen en sluiten van de winkels. En er werden straatcoaches ingezet
die zich onder de jongeren begaven om te kijken: waarom hangen die jongeren daar, wat zouden we
daarmee kunnen? (winkelstraatmanager Slotervaart)
[Het Keurmerk Veilig Ondernemen] was een van de beste zetten die we toen hebben kunnen doen.
Toen kregen we: een partij winkeliersvereniging, gemeente, politie, brandweer, huisbaas [Nieuwe Ste-
den Investment] en Woonplus deden op de achtergrond mee. En toen kwam er een moment dat we met
zijn allen aan tafel zaten en toen konden we gaan praten van: wat is er nou aan de hand? Dat was
daarvoor eigenlijk nog nooit gebeurd. […] toen zijn er echt stappen gemaakt. […] Dat is door die samen-
werking gekomen en dat kon omdat er een pot was, het Vogelaarpotje, die is naar mijn idee heel goed
besteed. (voorzitter winkeliersvereniging Nieuwland)
Een ander doel dat is nagestreefd, is het versterken van de onderlinge organisatie van win-
keliers. Juist in een winkelgebied waar ondernemers het moeilijk hebben en problemen
spelen met overlast, veiligheid en leegstand, is het belangrijk dat ondernemers in staat
zijn om gezamenlijk op te trekken en in overleg te treden met de gemeente en andere par-
tijen in de buurt, om de problemen aan te pakken (Seinpost en otb/tu Delft 2010: 77).
In onze onderzoekswijken werden bestaande winkeliersverenigingen gesteund of nieuw
leven ingeblazen, in Nieuwland en Slotervaart gebeurde dat via winkelstraatmanagers:
Ik was hier al tien, twaalf jaar ondernemer en van de winkeliersvereniging […] hadden we een slapende
vereniging gemaakt. Er was niemand meer die er nog zin in had. Totdat de gemeente kwam, en dat was
heel goed, met de winkelstraatmanager […] die heeft een aantal van ons eruit gepikt, [en] toen hebben
we gezien: die vereniging die is belangrijk als aanspreekpunt naar de gemeente. Dat als zij wat willen,
ze ons kunnen bereiken. (voorzitter winkeliersvereniging Nieuwland)
In Slotervaart en de Kruiskamp zijn Bedrijven Investeringszones opgericht. In een Bedrij-
ven Investeringszone (biz) spreken ondernemers en de gemeente af dat ondernemers een
verplichte bijdrage leveren voor gezamenlijke investeringen in een winkelgebied of
133
