De geoefendheid van de executieve functionarissen van het KPCN is ten tijde van het onderzoek niet formeel geregeld. 
De oorzaak is het ontbreken van samengestelde toetsen die moeten worden vastgesteld door de ministers van de drie 
landen en de daarmee samenhangende implementatie van regelingen. Concreet betekent dit dat de functionarissen 
van het KPCN formeel niet gehouden zijn aan de eisen en dat het KPCN geen consequenties kan verbinden aan 
onvoldoende toetsresultaten van functionarissen. Er zijn geen concrete afspraken gemaakt over het tijdstip waarop 
formalisering van de toetsen zal plaatsvinden en de voorbereidingen die het KPCN daarvoor moet treffen. Het 
onderzoek toont wel dat het KPCN met de haar beschikbare middelen probeert te handelen in de geest van de wet- en 
regelgeving die bij vaststelling van deze toetsen geldt.  
Geoefendheid en toetsing 
Het executieve personeel van het KPCN wordt geoefend in IBT-vaardigheden. Er wordt binnen het KPCN ten tijde van 
het onderzoek geoefend in het kader van de MBO-4 opleiding, waarbij functionarissen de trainingen Schietvaardigheid, 
Geweldsbeheersing en Aanhoudings- en Zelfverdedigingsvaardigheden volgen. Er worden wel toetsen afgelegd, echter, 
hier worden door het KPCN geen formele consequenties aan verbonden door bijvoorbeeld geweldsmiddelen in te 
nemen. Wel wordt door het KPCN actief via functionerings- en feedbackgesprekken gestuurd op het volgen van de 
trainingen. Deelname aan oefeningen en toets resultaten worden geregistreerd door de IBT-instructeur. Registratie is 
momenteel nog kwetsbaar: deze vindt plaats in een Excel-bestand. Ook is niet helder op welke wijze registratie zal 
plaatsvinden na vertrek van de instructeur. Het registratieproces is vooralsnog niet goed ingedaald in de organisatie.   
Uit gesprekken blijkt dat het KPCN een flinke kwaliteitsslag heeft gemaakt als het gaat om trainen en toetsen. De IBT-
instructeur blijkt daar een cruciale rol in te spelen. Echter, deze instructeur is bij het schrijven van dit rapport niet meer 
werkzaam bij het KPCN. Er is sprake van een overgangsperiode tot het geplande aantreden van de nieuwe instructeur. 
Deze situatie is ten tijde van het onderzoek kwetsbaar, omdat functionarissen gedurende langere tijd niet oefenen in 
hun basisberoepsvaardigheden. Bovendien is de organisatie afhankelijk van één instructeur. Deze functie is daarmee 
onvoldoende stevig weggezet in de organisatie. Bij wederhoor blijkt dat ter overbrugging van deze periode een externe 
instructeur is ingehuurd om de geoefendheid binnen het KPCN te borgen. 
Melding en registratie incidenten geweldgebruik 
De meeste functionarissen blijken bekend met de procedure omtrent het melden van geweldgebruik. Hier wordt in 
opleidingen en trainingen door de IBT-instructeur in geïnvesteerd. Ook stuurt het KPCN er actief op dat geweld wordt 
gemeld. Het hoofd BPZ houdt een overzicht bij van geweldsincidenten. 
Een groot deel van het geweldgebruik wordt gemeld. Dit geldt echter niet voor alle meldingen. Dit is volgens de 
korpsleiding niet direct een probleem, omdat door de kleinschaligheid van de eilanden geweldgebruik door 
politiefunctionarissen snel bekend is. De oorzaak van het niet melden van incidenten is een andere definiëring van 
geweld door functionarissen. De registratie van oefeningen en toetsen is afhankelijk van de IBT-instructeur en 
zodoende niet voldoende stevig weggezet in de organisatie. 
Opslag en inspectie geweldsmiddelen 
27
