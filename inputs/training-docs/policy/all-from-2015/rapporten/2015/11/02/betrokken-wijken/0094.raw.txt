betrokken wijken
signaal alleen door buurtbewoners werd afgegeven en niet door de professionals.
Die constateren het wel, maar zonder het te problematiseren.
Werkzame mechanismen
Naast het verdunnen van de sociale problematiek in de wijk heeft grootschalige herstruc-
turering andere belangrijke baten gebracht. Het aanzicht van de wijken is flink verbeterd,
dat heeft geen van de gesprekspartners tegengesproken (we spraken geen Bijlmer
Believers). De architectuur is gevarieerder geworden en de publieke ruimte is verfraaid.
Professionals oordelen hier erg positief over; bewoners zijn per saldo ook positief, zo
blijkt ook uit ander onderzoek (Van Beveren 2014; Van Bergeijk 2008; Kleinhans et al.
2014). Verder heeft de ingreep een aantal buurtbewoners een betere woning gegeven in de
wijk. Daarbij zijn ze wel over de streep getrokken met goede verhuiskostenvergoedingen
en in het geval van Kruiskamp met luxere huurwoningen die via Huur op Maat bereikbaar
werden. Mogelijke latere problemen bij een hogere huur lijken bij de professionals niet
erg te leven, zolang de verhuisde maar huurtoeslag kan krijgen. Een deel van de bewoners
is wel voorzichtig en waagt de stap niet.
Wie ‘achterblijft’ in oudbouw van beperkte kwaliteit of oudbouw die zelfs op de nomina-
tie staat voor sloop, lijkt wel meer achterstelling te ervaren. Deze huurders zijn mee-
genomen in een discours waarin hun woningen als ‘niet meer van deze tijd’ zijn gemar-
keerd, en in afwachting van eventuele sloop wordt het onderhoud soms geminimaliseerd.
Dit signaal vingen we op in Nieuwland en Kruiskamp, niet in de Bijlmer. Vermoedelijk
wijkt de Bijlmer hier af door de goede (woon)technische kwaliteit van de oudbouw; de flat
is bovendien een ander product dan de nieuwe eengezinshuizen en de flats zijn geclus-
terd, met naar verhouding weinig ‘raakvlak’ tussen oud- en nieuwbouw. Ten slotte is de
framing van de resterende flats als Bijlmermuseum vermoedelijk een succesfactor, net als
de Klusflat, een oude flat die hip and happening is geworden.
Een toename van woningeigenaren in de buurt wordt door zowel professionals als bewo-
ners wel gezien als een voordeel. Het zou eigenaarschap bevorderen. Kopers zijn preciezer
op hun omgeving en ze hebben meestal een langer verblijfsperspectief. Daardoor investe-
ren ze in de woning, de wijk en de buurtcontacten. In de Bijlmer geldt dit nog meer voor
de (aanstaande) bewoners van de Klusflat, die de inbouw immers eigenhandig op smaak
brengen.
Wel kan het eigenaarschap van kopers zich tegen de huurders keren, vooral als het status-
verschil groot is en de huurders andere gewoonten hebben. Blijkens enquêteonderzoek in
Kruiskamp (Van Bergeijk 2008) zijn het vooral mensen met (wat) hogere inkomens die
enthousiast zijn over de instroom van meer middenklasse. De beperkte observaties in ons
onderzoek lijken die uitkomst te bevestigen.
De rol van bewoners (vraag 4)
Bij de herstructurering en verkoop van woningen is de sturende invloed van bewoners
gering geweest, terwijl zij wel voordelen ervaren van de ingrepen. Bij de herstructurering
zijn de belangen verschillend, zodat de winst niet door alle bewoners evenzeer ervaren
94
