de vier onderzoekswijken
Naast wonen en veiligheid waren economie, onderwijs en ontmoeten toen ook pijlers van
beleid. De plannen werden uiteengezet in Nieuwland aan Zet (Gemeente Schiedam 2001).
Daarin is onder meer de ontwikkeling van winkelgebied Nolenslaan verkend en het reali-
seren van een buurtrestaurant. Ook werd de Parkweg gezien als een winkelstraat die goed
ontwikkeld moest worden, als belangrijke as naar de binnenstad.
Sociale projecten vielen samen met het landelijke programma Onze Buurt aan Zet (obaz)
en leidden tot onder meer: aanstelling van een ouderenadviseur in sloopgebieden die
helpt bij herhuisvesting en meteen (sociale) problemen signaleert en afhandelt, inzet van
Thuis Op Straat voor activiteiten met de jeugd, bewonersinitiatieven, met name speel-
mogelijkheden voor kinderen, welkomstgesprekken met nieuwe buren en imago-
verbetering van de wijk door betere communicatie.
De wijkactieplannen in het kader van het 40-wijkenbeleid waren een continuering van
eerder ingezette verbeteringen, met aanvullend meer aandacht voor sociale stijging van
bewoners, een aandachtspunt dat volgde op het vrom-raadadvies Stad en Stijging (vrom-
raad 2006).
In de wijkactieplannen, die in twee fasen werden gepresenteerd, zijn vier clusterthema’s
benoemd: Achter de Voordeur, Werken en leren, Wonen en veiligheid en Ontmoeten in de
wijk. Achter de Voordeur is het proactief thuis bezoeken om sociale problematiek op het
spoor te komen, zoals financiële problemen, huisvestingsproblemen, lastige ouder-kind-
relaties en geweld. Werken en leren betekende enerzijds de wijkeconomie versterken door
middel van kansenzones en het aantrekken van succesvolle ondernemers. Anderzijds ging
het erom meer mensen uit de uitkeringssituatie te krijgen, talentontwikkeling bij kinde-
ren en jongeren te stimuleren en gezond en veilig opgroeien te bevorderen. Wonen en
veiligheid kregen inhoud door de woonomgeving schoner te maken en het groen beter te
onderhouden. Nieuwlanders konden ook meebeslissen over de inzet van budgetten voor
een schone en ongeschonden wijk. Grote investeringen in winkelstraat Nolenslaan maak-
ten ook deel uit van de plannen. Ontmoeten, ten slotte, werd van belang geacht om de
sociale cohesie te versterken en kreeg inhoud door ontmoetingsplekken, programma’s in
buurthuizen en kunst- en cultuurprojecten.
Tussenstand en vervolgplannen
Al met al gaf de eigen Nieuwlandse monitor verschillende positieve ontwikkelingen te
zien tussen 2002 en 2012. Rapportcijfers voor de woonomgeving en leefbaarheid verbeter-
den; verloedering en vermogensdelicten namen sterk af terwijl de sociale cohesie
toenam. De wijkaanpak is nog niet afgelopen, hoewel de middelen sterk zijn geslonken.
Het wijkactieprogramma loopt nog tot en met 2017, maar een aantal activiteiten gaat door
in de jaren daarna. Zoals het Wijkondersteuningsteam dat sinds 2012 de hulpverlening in
de wijk decentraal en gebundeld regelt, uitbreiding van de opknapactie aan de Nolens-
laan, wijkschouwen en buurtpreventie van bewoners en gemeente, inzet van een cultuur-
scout, zelfbeheer van een plein, van een ontmoetingsruimte, brede schoolactiviteiten, het
organiseren van Nieuwland-festivals, wijksportverenigingen, en onderhoud van de web-
site van Nieuwland (Gemeente Schiedam 2014). Ook heeft de corporatie nog woon-
57
