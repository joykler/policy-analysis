betrokken wijken
A: Ik ben een poos terug met een collega op pad geweest. Die heeft gewerkt in Maassluis, daar ben ik
een dag hier mee de wijk in gegaan. […] Die is met mij op straat geweest hier. Hij zegt: ik weet niet wat
er hier gebeurt, maar hij zegt: wat een tyfuszooi is het hier!
I: Maar wat bedoelt hij dan, bedoelt hij dan vervuiling op straat?
A: Ja, ja. Ja. En er zit natuurlijk wel … heel veel wordt er geïnvesteerd, zeg maar om het schoonmaken,
hè. Je ziet nu heel veel dat er toch wel door Irado met mensen die natuurlijk in een uitkering zitten die
moeten verplicht gaan prikken en doen. Maar als je die binnenruimtes ziet. … Mensen maken er ook een
tyfuszooi van.
I: Dus je ziet het vooral als je panden binnengaat?
A: Nou, wat je nu heel veel ziet is zeg maar de binnenterreinen en ook de woonomgeving bij de flats en
dergelijke. Ja, dat is echt smerig….
B: Liften ... ja, het is echt verschrikkelijk! Vuil! En smerig! En zooi! (professionals politie en wel-
zijn Nieuwland)
De belangrijkste oorzaak is natuurlijk het gedrag van de bewoners of passanten die ver-
vuilen, zoals herhaaldelijk wordt opgemerkt door zowel professionals als bewoners; en
dat is dan ook een belangrijk aangrijpingspunt voor verbetering (waarover meer in het
vervolg). Ook wordt opgemerkt dat dezelfde situatie door verschillende bewoners ver-
schillend wordt beleefd:
Als je tegen [de ‘buurtburgemeester’] zegt: wat ziet het er hier goed uit, dan zegt hij: dat is niet zo, het is
hier een chaos, want daar staat een kratje naast de vuilnisbak en daar ligt een stoeptegel scheef. Het is
subjectief. In Overtoomse Veld wordt niet geklaagd en daar ziet het er minder uit. Meldingen zien wij als
betrokkenheid. (professional woningcorporatie Slotervaart)
Voor wie de Bijlmer vijftien jaar geleden heeft meegemaakt is de verandering enorm: de
fysieke verschijning, maar ook de mate van vervuiling. Hoe dat geweest is, wordt in herin-
nering geroepen in de omgeving van de laatste flat die gesloopt zou worden, maar die uit-
eindelijk een Klusflat werd:
A: Toen ik in 2008 kwam werken hier ... heb ik een keer meegemaakt dat er een koelkast hing ... en dat
er vuilniszakken in de bomen hingen ... maar de afgelopen drie à vier jaar ... dat is bijna nihil ... vroe-
ger werd daar nog over gesproken. Door de werkvloer ... maar nu niet meer.
B: Ja schoonmaken was vroeger gevaarlijk he! Dan moest je naar boven kijken ... Maar dat is nu niet
meer zo. Nou ja je moet altijd voorzichtig zijn.
A: Nou vorig jaar was er wel wat gebeurd bij Kruitberg of Kikkenstein. Een medewerker van mij was
daar aan het werk met een veegauto en toen heeft iemand van boven een vuilniszak willen mikken in die
bak … Maar ze hebben toen wel zijn adres gevonden en de dader is door de milieupolitie aangesproken.
Die medewerker stond er naast ook hè, want als het op hem was gevallen dan was het verkeerd
afgelopen.
B: Ja en bewoners zijn veel actiever geworden daar. Die spreken elkaar meer aan. (professionals
afvalinzameling en veegdienst Bijlmer)
114
