veilig , schoon en ongeschonden
Rond andere veiligheidsdoelen lijkt integraliteit zich meer te beperken tot samenwerking
tussen verschillende partners, zoals bij het verbeteren van een winkelgebied. Hier lijken
informele persoonlijke contacten en korte lijntjes de sleutel tot tevredenheid en succes;
niet volgens formele scripts waaraan de partners zich na veel afstemming en overleg die-
nen te conformeren, maar op basis van fingerspitzengefühl en onderling vertrouwen.
Een andere invulling werd geformuleerd rondom de aanpak van overlast en vervuiling.
Hier werkten gemeentelijke diensten en de woningcorporatie steeds beter samen om ade-
quater op klachtmeldingen te reageren, zonder de klager van het kastje naar de muur te
sturen, wat voordien gebeurde.
Verder is duidelijk dat hoe het met lastige bewoners en daardoor met overlast gaat, meer
fundamenteel samenhangt met hoe het die bewoners vergaat met hun opleiding, werk of,
als genoemd, huisvesting. Wat die inzet concreet opleverde laat zich niet goed kwantifice-
ren, maar over het belang ervan is geen enkele twijfel geuit.
De persoonlijke factor (vraag 3)
Net als het thema wonen heeft dit onderwerp niet zoveel stof opgeleverd over de persoon-
lijke factor, hoewel er nu wel enkele personen benoemd zijn, maar heel veel ook niet.
De stadsdeelvoorzitters in Slotervaart, achtereenvolgens Marcouch en zijn opvolger
Baâdoud, zijn beiden door enkelingen genoemd. De eerste vanwege zijn daadkrachtige
crime-fighter-aanpak en de tweede om zijn communicatieve en verbindende optreden in de
wijk. Daarbij lijken ook smaakverschillen aan de orde: de een is meer gecharmeerd van de
ene benadering, de ander van de andere. Mogelijk hechten mensen ook waarde aan de
juiste man op het juiste moment. Ook kunnen we denken aan de bewoner die zijn dank-
bare buurvrouwen begeleidt naar de pinautomaat. Of de jongerenwerker van het buurt-
huis, de enige bij wie jongeren voor hun gevoel welkom zijn. Enkele professionals hebben
bewoners genoemd die spontaan zwerfvuil oprapen en zo het goede voorbeeld geven, ter-
wijl een bewoner de professionele schoonmaker in de flat nomineerde. Het zijn
bescheiden functies, maar excelleren daarin blijft kennelijk niet onopgemerkt.
Uit eigen observatie zouden we de meeste gesprekspartners over dit thema wel willen
nomineren, voor hun grote betrokkenheid en inzet, aanspreekbaarheid, de goede toon
waarop ze wijkgenoten aanspreken, of hun open oog voor de bijdrage van anderen en hoe
die in stelling te brengen.
Wat zeggen de cijfers? (vraag 6)
Uit de gesprekken komen enkele lessen naar voren die van belang zijn voor het duiden
van statistieken over dit thema. Zo werd aangegeven dat overlast ontstaat in the eye of the
beholder. Dit betekent dat wijkverbetering niet altijd tot minder overlastklachten leidt.
Professionals stellen vast dat nieuwe bewoners en woningeigenaren in gerenoveerde of
geherstructureerde buurten hogere verwachtingen hebben en hogere eisen stellen.
Hierdoor neemt het aantal meldingen van overlast niet altijd af wanneer de ernst van de
problematiek wel afneemt. Ook onder oudbouwbewoners groeien de verwachtingen mee
125
