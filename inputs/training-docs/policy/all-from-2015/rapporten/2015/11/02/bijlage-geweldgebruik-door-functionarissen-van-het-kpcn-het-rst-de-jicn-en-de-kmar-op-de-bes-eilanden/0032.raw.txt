(overal) verplicht is, stelt het RST IBT-deelname wel verplicht voor alle executieve medewerkers. Iedereen moet twee 
keer per jaar door zijn of haar vestigingshoofd voor de training ingedeeld worden. Indien dan niet deelgenomen wordt 
aan de IBT kunnen middelen worden ingenomen en wordt de inzetbaarheid beperkt.” 
3.2.4. Registratie 
Er is binnen het RST een overzicht beschikbaar van de deelname van het RST aan trainingen in 2012. Dit overzicht is 
bijgehouden door de teamleider van het RST op Bonaire. Vanaf 2013 wordt dit voor de verschillende RST-teams in het 
Koninkrijk centraal bijgehouden vanuit Curaçao. Het overzicht biedt inzicht in deelname aan trainingen, niet in de 
behaalde toetsresultaten.  
 
3.3. MELDING EN REGISTRATIE GEWELDGEBRUIK 
 
3.3.1. Procedure melding 
De leden van het RST zeggen bekend te zijn met de procedure waarmee geweldgebruik moet worden gemeld. Op 
hoofdlijnen blijkt dat het RST uitgaat van de lijn dat als geweld van meer dan geringe betekenis wordt toegepast zij dit 
binnen tweemaal 24 uur moeten melden bij de leidinggevende. Deze legt dit voor aan zijn meerdere. In voorkomend 
geval wordt de rapportage voorgelegd aan de officier van justitie van het OM. Geweldgebruik van geringe betekenis 
wordt volgens respondenten regulier vastgelegd in het proces verbaal van aanhouding. Uit het onderzoek van de Raad 
blijkt dat er wisselende beelden zijn over bij welke functionaris verantwoording afgelegd dient te worden. 
Uit wederhoor blijkt dat het vaste formulier voor functioneringsgesprekken een onderdeel bevat dat zich richt op 
Integrale Beroepsvaardigheden. Dit is volgens betrokkenen mogelijk niet aan de orde gekomen door onder meer de 
lage frequentie van geweldgebruik door het RST op Bonaire.  
3.3.2. Registratie 
In de drie jaar dat het RST actief is op Bonaire is volgens respondenten nooit in die mate geweld toegepast dat dit 
gemeld moest worden. Er is om die reden nog nooit een geweldsrapportage opgemaakt door het RST. Wel worden 
handboeien omgelegd als een arrestant niet meewerkt. Dit wordt niet separaat gemeld, maar moet wel worden 
5
aangevinkt in SummIT . Het enige geweldsincident dat zich heeft voorgedaan is het klemrijden van een auto bij de 
luchthaven. Daarbij heeft het RST de bestuurder hardhandig uit de auto getrokken. Daar is geen rapportage van 
opgemaakt. Het lage geweldgebruik komt naar eigen zeggen doordat de meeste arrestaties gepland zijn en door het 
KPCN worden uitgevoerd.  
 
 
                                                                 
5
 SummIT is een politieregistratiesysteem van de Nederlandse politie. Het systeem wordt onder meer gebruikt door de opsporingsdiensten van de 
politie en de KMar 
31
