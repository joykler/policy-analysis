ontmoeten , sporten , spelen , integreren en ondersteunen
maakte van het wijkontwikkelingsplan Grotestedenbeleid (De Jong en Buddingh 2006:
13). Amersfoort werkte met av-teams, dat stond voor Amersfoort Vernieuwt en Aanspre-
ken & Vooruithelpen. Twee intakers legden contact met bewoners. Ze motiveerden de
bewoners hulp te zoeken als dat nodig is en stimuleerden mensen actief te worden in de
wijk. Na de eerste contacten werd een casemanager aangesteld die doorverwees naar
andere instellingen en die de follow-up monitorde. Corporaties betaalden de huis-
bezoekers en projectleiding, de gemeente was verantwoordelijk voor de casemanager en
de nodige hulpverleningstrajecten (wwi 2008: 15).
Ook Amsterdam had al een langere ervaring met de Achter-de-voordeur-aanpak. In de tijd
van het Grotestedenbeleid was het Sociaal Investeringsplan/programma van start gegaan,
onder andere in het stadsdeel Slotervaart, waarbij straten en buurten deur aan deur wer-
den bezocht en problemen op uiteenlopende levensdomeinen – waaronder werk en inko-
men, sociale participatie, opvoeden, gezondheid – integraal werden aangepakt. Vanaf
2001 gingen bewonersadviseurs op bezoek bij bewoners van stadsvernieuwingscomple-
xen. Het doel was hen in sociaal-economisch opzicht te laten meegroeien met de stads-
vernieuwing (Rekenkamer Stadsdelen Amsterdam 2010: 10-11). Veel aandacht ging uit naar
de wijk Bos en Lommer (nabij ons onderzoeksgebied). In 2010 zijn Achter-de-voordeur-
bezoeken afgelegd in de Jacob Geelbuurt (binnen ons aandachtsgebied). De bewoners-
adviseurs kwamen veel gezondheidsproblemen, problemen op het terrein van werk en
inkomen en opvoedingsproblemen tegen (Stadsdeel Nieuw-West 2012).
In de egk-buurt in de Amsterdamse Bijlmer is het project Kansrijk Zuidoost uitgevoerd,
waarbij bewonersadviseurs aanbelden bij bewoners met financiële problemen en hen
desgewenst doorverwezen naar hulpverlenende instanties op het terrein van werk en
inkomen of schuldhulpverlening. De adviseurs gaven ook voorlichting over het voor-
kómen van armoede. Kansrijk Zuidoost ging vergezeld van flankerende maatregelen voor
ouders en kinderen op het terrein van onderwijs, arbeidsmarkttoeleiding, en het ontwik-
kelen van andere vaardigheden ter vergroting van de zelfredzaamheid (Dekker et al.
2011: 8).
In 2008 startte Nieuwland met het project Samen Buurten, waarbij inspiratie werd geput
uit de aanpak in Amersfoort. Doel van het project was om problemen op te sporen, maar
ook om ‘kansen en talenten’ in de buurt te inventariseren. Ook hier werden mensen huis
aan huis bezocht, werd gecoördineerde ondersteuning aangeboden en werden bewoners
aangespoord om actief te worden in de buurt. Het project werd uitgevoerd door enkele
welzijnsaanbieders in de wijk (Senioren welzijn, Maatschappelijke Dienstverlening
Nieuwe Waterweg en sws Welzijn) en gefinancierd door de wooncorporatie Woonplus.
Wie te bezoeken?
Er zijn geen verhitte maatschappelijke discussies geweest over de legitimiteit van de huis-
bezoeken. Blijkbaar was het gevoel van urgentie groter dan bezorgdheid over bevoogding.
De evaluatie van de Achter-de-voordeur-projecten bevestigt dat veel bewoners welwillend
stonden tegenover de huisbezoeken. Men voelde zich ‘gezien en gehoord’. ‘Er werd aan-
gekondigd met een brief en daarna werd meestal open gedaan. Veel mensen wilden hun
