ontmoeten , sporten , spelen , integreren en ondersteunen
Sport lijkt meer aandacht te krijgen dan kunst en cultuur in de wijken en dat heeft ver-
moedelijk vooral met gezondheidsdoelen te maken en mogelijk met het landelijke stimu-
leringsprogramma. Kunst- en cultuuruitingen lijken bij de bestuurders minder vanzelf-
sprekend affiniteit te hebben, hoewel er goede ervaringen zijn opgedaan met het scouten
van talent in Nieuwland. Interessant zijn ook de initiatieven vanuit de cultuursector zelf,
waar de wijken bezocht worden om talent te scouten, zoals in de Bijlmer aan de orde was.
Interventies rond integratie (vraag 1)
Integratie kreeg in de gesprekken weinig expliciete aandacht, wat allerminst wil zeggen
dat het in de wijken geen aandacht kreeg. Het zit immers in onderwijs, arbeidsmarkt,
sport en spel, ontmoeten en wonen verweven. In die laatste twee sferen kwam het nog het
sterkst uit de verf. Hoewel verschillende culturele groepen al lang ingeburgerd zijn in de
wijken, is de omgang soms nog afstandelijk en heeft hier en daar het karakter van vreed-
zame co-existentie. Prettige omgang tussen groepen die vlak op elkaar wonen is essenti-
eel voor het thuisgevoel; daarom wordt er zo gehecht aan ontmoeten en een dichte infra-
structuur daaromheen.
Problemen ervaren bewoners vooral bij de snelle instroom van nieuwkomers met een
taalkloof en met problemen die overlast geven. Een succesvolle remedie is het intensive-
ren van beheer door goed voor te lichten over de mores. Ook welkomstgesprekken wer-
pen vruchten af, maar voor dit alles geldt dat het arbeidsintensief is en dus kwetsbaar bij
bezuinigingen.
Rol van bewoners (vraag 4)
Als het gaat om de vraag of bewoners zelf activiteiten en voorzieningen kunnen organise-
ren op dit brede sociale terrein, dan blijkt dit soms wel en soms niet te lukken. In onze
wijken was een steuntje in de rug vaak gewenst: een subtiele regie op afstand, door
iemand van het welzijnswerk bijvoorbeeld. Dit om het moreel te steunen, om eventuele
administratieve hobbels te nemen en om de onderlinge verhoudingen zo nodig goed te
helpen houden. Zoals Specht en Van der Zwaard (2015) het omschrijven in hun boek over
de leeszaal in Rotterdam-West: steunen op actieve burgers, dat vergt onderhoud van de
sociaal-fysieke infrastructuur, van ‘de humuslaag van organisaties, programma’s en ont-
moetingsplekken in een wijk’.
Interventies rond hulpverlening en lessen voor de decentralisaties (vraag 1 en 5)
De nieuwe hulpverleningsstructuur in de wijken is nog pril; ze loopt het langst in Nieuw-
land, waar het Wijkondersteuningsteam in 2012 in het wijkcentrum kwam, dat daarmee
als ontmoetingsplek in de verdrukking kwam. Iets soortgelijks gebeurde in Kruiskamp,
waar de hulpcentrale een jaar geleden gevestigd werd in wat kort voordien gebouwd en
gebruikt werd als trefpunt.
De theoretische uitgangspunten van de nieuwe integrale hulpverleningsstructuur, met
casemanagement en voor elk hulpvragend gezin één coach, worden wel onderschreven,
maar vooralsnog kwamen in de praktijk toch vooral knelpunten voor het voetlicht.
183
