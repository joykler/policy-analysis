betrokken wijken
Knelpunt 3 Preventie en de nulde lijn worden gemist
De proactieve werkwijze van de Achter-de-voordeur-projecten werd als de meerwaarde
gezien. In Nieuwland, net als in veel andere gemeenten (Oude Vrielink et al. 2014: 88-89)
heeft het huidige Wijkondersteuningsteam niet de ruimte – gezien de aanwezige capaci-
teit en de grote hoeveelheid vragen die op het team afkomt – om de proactieve werkwijze
voort te zetten. Het Nieuwlandse team zit grotendeels in het overgebleven buurthuis,
waar het bezocht kan worden door hulpvragers. Een medewerker verzucht: ‘Ik ben reëel.
De hoeveelheid vragen en de complexiteit van de vragen is hier hoger dan in veel andere
wijken. We worden opgezogen door die vragen. Binnen onze opdracht is dat proactieve
niet haalbaar.’
De waarde van het proactieve zit in het vroegtijdig signaleren en zo voorkomen dat pro-
blemen escaleren. Sinds de start van de 40-wijkenaanpak zijn de werkomgeving en
beleidscontext van de professionals en bewoners in de wijk flink veranderd: er zijn inmid-
dels minder buurthuizen en veel professionals zijn vertrokken door bezuinigingen. Juist
in informele settingen binnen de wijk, zo betogen verschillende gesprekspartners, wor-
den problemen vroegtijdig gesignaleerd:
Nou, dat is natuurlijk nu wat er aan het gebeuren is, die nulde lijn zeg maar, die wordt natuurlijk
gewoon weggehaald. En als je die écht kwetsbare mensen boven water wil hebben, dan moet je die
nulde lijn eigenlijk verstevigen. Dan moet je die plekken waar mensen gewoon binnen kunnen lopen of
eerst koffie drinken en de volgende keer wel met hun problemen komen, die moet je niet wegsaneren …
Ik ben er heilig van overtuigd en zeker als je die randvoorwaarden die er nu nog zijn binnen je wijk, als je
die weg gaat halen, gaat het nog verder in elkaar klappen. […] En dan krijg je inderdaad de situatie dat
wij roepen: doe in godsnaam die deur maar dicht! […] Kijk en dát wil ik zo graag voorkomen. Daarom
zeg ik ook: gemeente, ga investeren in die preventie! (professional Nieuwland)
Knelpunt 4 Beperkt mandaat
De professionals in de onderzoekswijken zijn betrokken bij hun werk en de bewoners,
maar zien ook de grenzen aan wat ze kunnen bereiken:
Het werkt, alleen, het wordt natuurlijk wel overal gepresenteerd als het ei van Columbus en dat is het
natuurlijk niet. Kijk, want het is nog steeds zo dat wij mensen geen huis kunnen geven of dat wij niet de
schulden van mensen kunnen betalen. (professional Nieuwland)
Een genoemd verbeterpunt dat ook al in de tijd van de Achter de Voordeurprojecten
speelde, is de stroomlijning van doorverwijzingen en overdracht naar specialistische hulp.
Daarnaast moeten leden van het wijkteam voldoende doorzettingsmacht hebben om
bepaalde hulp voor cliënten te kunnen inroepen (Oude Vrielink et al. 2014: 76, 81). Twee
professionals bij het Wijkondersteuningsteam in Nieuwland lopen daar ook tegenaan:
A: Het gaat niet alleen om hoe wij ons werk doen, maar om de samenwerking met de partners, met
name die in de tweede lijn … Daar zitten al veel verschillende disciplines waar we veel mee kunnen,
maar we zijn ook grotendeels afhankelijk van partijen die we erbij moeten halen. […]
B: Organisaties die met indicatiestelling werken, willen zij in actie komen. Daar zijn we afgelopen jaren
tegenaan gelopen. […]
176
