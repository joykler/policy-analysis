betrokken wijken
functionarissen is een best practice. Die handhaving gaat gepaard met toezicht omwille
van de veiligheid.
Rol van bewoners (vraag 4)
Hoewel alle sociale inzet van bewoners, zoals vrijwilligerswerk voor hulpbehoevende
gezinnen en hangjongeren, uiteindelijk kan bijdragen aan een veiligere wijk, beperkt de
directe inbreng van bewoners, en de oproep daartoe, zich tot het melden van incidenten
en het aanspreken van medebewoners op ongewenst gedrag. Het melden van incidenten
is in principe aan te bevelen, maar of bewoners ertoe overgaan, hangt sterk af van het
vertrouwen in en de responsiviteit van autoriteiten. Niet of te laat reageren op meldingen
doet de burger de moed al gauw in de schoenen zakken. Het aanspreken van mede-
bewoners is voornamelijk aan te bevelen als het tactvol gebeurt, en die vaardigheid blijkt
niet iedereen gegund. Niet alleen durft niet iedereen op bijvoorbeeld hangjongeren af te
stappen, ook kan van een verongelijkte of bijterige toon een averechts effect uitgaan, ter-
wijl jongeren doorgaans goed reageren op welgemeende aansporingen.
We vonden meer voorbeelden van actieve inzet van bewoners bij het schoonhouden van
de woonomgeving. Burgers spreken vervuilende bewoners op hun gedrag aan of ruimen
het zwerfvuil zelf op. Beide vormen komen voor in de wijken, maar zijn niet algemeen.
Goede achtervang en opvolging bij melding van bijvoorbeeld illegaal vuil storten door
passanten (Bijlmer) helpt daarbij, net als het aandacht schenken aan spontane opruimers.
Andere interessante praktijken zijn het verwachtingsmanagement dat in Nieuwland wordt
gevoerd bij het bespreken van de onderhoudstoestand met de Werkgroep Buitenruimte,
waarin bewoners wijkinspecties uitvoeren met de professionals. Impliciet worden hier
afspraken gemaakt over het basisniveau dat de gemeente realiseert en over additioneel
schoonmaken dat bewoners zelf zouden kunnen aanpakken als ze het nodig vinden.
Opmerkelijk is dat de eisen voor bijvoorbeeld groenonderhoud van de gemeente soms
strenger zijn dan die van bewoners. Dat blijkt uit wijkschouwen. Dat maakt het boeiend
om nader te kijken hoe het kwaliteitsbeeld dat de gemeente laat realiseren, zich verhoudt
tot wat bewoners nodig vinden. Sowieso is inrichting en onderhoud van groen iets waar-
bij bewoners alleen nog in bijzondere gevallen (de moestuintjes) betrokken zijn.
Integraliteit (vraag 2)
Tijdens de gesprekken over de thematiek schoon, heel en veilig is enkele malen het woord
integraliteit gevallen en betekenis gegeven in termen van wat het opleverde. Van een inte-
grale aanpak is bijvoorbeeld sprake bij het zoeken naar een oplossing voor sterk overlast-
gevende of criminele jongeren, zoals bij de Amsterdamse Top600-aanpak. In een geza-
menlijke inspanning van veiligheidspartners wordt het hele netwerk rondom de jongere
betrokken als een sluitend vangnet van school, gezin, sportclub enzovoort. Op deze
manier moet voor de jongere geen ontsnappen mogelijk zijn en wordt hij vanuit alle hoe-
ken richting de aangereikte kansen geduwd. Grijpt hij deze niet, dan volgt de justitiÃ«le
harde hand als sluitstuk van de integrale benadering.
