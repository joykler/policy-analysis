betrokken wijken
Natuurlijk draagt ook de aanwezigheid van formeel toezicht bij aan een veilige speelplek:
Wij garanderen hier ook, er is altijd toezicht. Dat heeft het Soesterkwartier ook niet. Het gebouw is
altijd open. Als we open zijn dan is het gebouw ook altijd open. Dus kinderen kunnen naar het toilet, er
kan eventueel een pleister geplakt worden als er iemand gevallen is. In het Soesterkwartier zit niemand
overdag. Wij hebben hier gewoon continuïteit van toezichthouden. (bestuurslid speeltuin-
vereniging Kruiskamp)
7.1.4 De uitdaging: verduurzaming van initiatieven
We gebruikten net de term ‘sociale innovatie’ al om te verwijzen naar initiatieven die
nieuwe oplossingen bieden voor bestaande sociale behoeften. De sociale innovatie-litera-
tuur merkt vaak als belangrijk aan dat de oplossingen niet alleen nieuw, maar ook duur-
zaam zouden moeten zijn (zie Grimm et al. 2013). Mensen die we spraken erkennen dit
belang.
Continuïteit is niet iets vanzelfsprekends. Het ontstaan van duurzame initiatieven is
namelijk een ingewikkeld proces. Het wegvallen van kartrekkers en het ontstaan van con-
flicten kunnen de continuering van diensten en producten van burgers in het publieke
domein belemmeren (Tonkens en Duyvendak 2013; Uitermark 2014). Beleidsmedewerkers
die moeten beslissen over een subsidieaanvraag van een initiatief blijken soms meer
vertrouwen te hebben in de dienst van een professionele instelling dan in een dienst van
een burgerinitiatief (Mensink et al. 2013). Van de speeltuinvereniging in Kruiskamp leren
we dat die scepsis niet altijd terecht is; er zijn voorbeelden van speeltuinen die niet meer
bestaan nadat het beheer werd overgenomen door de gemeente:
Heel veel speeltuinen zijn overgegaan naar de gemeente en daar is gewoon niet meer naar omgekeken.
En de meeste zijn weg. Het Vogelnest in Liendert is ook al weg. Er zijn er een heleboel weg. En ik denk
dat als je een gezonde vereniging hebt dat het nooit weggaat. (bestuurslid speeltuinvereniging
Kruiskamp)
De gemeente vormt wel een belangrijke inkomstenbron voor het verdienmodel van veel
initiatieven (Igalla en Van Meerkerk 2015; Mensink et al. 2013). Ook in het geval van de
speeltuinvereniging. De afhankelijkheid van gemeentelijke subsidies is behalve in
Kruiskamp ook in de andere wijken zichtbaar en met name ook de problemen die deze
afhankelijkheid met zich meebrengt. Een wijkcoördinator uit de Bijlmer vertelt dat ‘niet
alle projecten die zijn gestart ook duurzaam zijn gebleken. Als het geld wegvalt, dan is het
vaak afgelopen.’ Dit geld is volgens ambtenaren echter niet continu beschikbaar. ‘Er is nu
minder geld beschikbaar’, is iets wat we vaker hebben gehoord tijdens de gesprekken.
Dat betekent voor ambtenaren en welzijnsmedewerkers dat ze op zoek moeten gaan naar
nieuwe manieren van ondersteuning, manieren waarbij de gemeente niet continu geld
levert, maar waar bewoners eigen inkomsten genereren of waar opbouwwerkers de
samenwerking opzoeken met bewoners. Maar of dit voldoende is voor bewoners om hun
initiatieven op gang te houden is nog maar de vraag. Toch zagen we wel enkele initiatie-
ven die eigen inkomsten genereren, bijvoorbeeld door het verhuren van zalen (zoals
