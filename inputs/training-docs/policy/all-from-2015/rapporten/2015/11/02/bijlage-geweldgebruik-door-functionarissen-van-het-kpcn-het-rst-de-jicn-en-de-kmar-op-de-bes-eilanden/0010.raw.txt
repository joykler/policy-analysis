Melding en registratie incidenten geweldgebruik 
De respondenten van het RST blijken in grote lijnen bekend te zijn met de procedure omtrent het melden van 
geweldgebruik. Omdat het RST zelden te maken heeft met geweldsincidenten van meer dan geringe betekenis, worden 
zelden geweldsrapportages door het RST opgesteld. Ook bij functioneringsgesprekken is geweldgebruik een vast 
onderdeel, maar komt dit om deze reden niet aan de orde. Het toepassen van geweld van geringe betekenis wordt 
vermeld in het proces verbaal van aanhouding.  
Opslag en inspectie geweldsmiddelen 
RST-leden dragen zelden een vuurwapen bij zich. Wanneer zij dit wel doen, dragen zij dit tijdens diensttijd zichtbaar en 
buiten diensttijd onzichtbaar. In opslag van de kluisjes is voorzien. Respondenten zien het onderhoud van de wapens 
als de eigen verantwoordelijkheid. Hier wordt verder niet specifiek op toegezien. Ook vinden er geen wapentellingen 
plaats.  
 
2.3. KMAR 
Wet- en regelgeving 
De geoefendheid in geweldstoepassing voor functionarissen die formeel bij de KMar werken is geregeld in Nederlandse 
wet- en regelgeving. Dit geldt niet voor functionarissen die formeel onder het Rijksdienst Caribisch Nederland (RCN) 
1
vallen en als BAVPOL worden ingezet. Zij hebben een andere rechtspositie.  
Geoefendheid en toetsing 
De functionarissen leggen eens per jaar een toets schietvaardigheid af. Dit dient wettelijk gezien echter elk half jaar te 
gebeuren. In de praktijk eist de KMar echter dat alle functionarissen de vereiste toetsen succesvol afleggen. Jaarlijks zijn 
er vijf IBT trainingsmomenten voor zowel de medewerkers die onder de RCN vallen als de medewerkers van de KMar 
zelf. Conform artikel 31 en 32 van het besluit Bavpol doen medewerkers die onder de RCN vallen jaarlijks dezelfde 
toetsen als andere medewerkers (namelijk de Ambtsinstructie, Schieten politieparcours en Aanhoudings- en 
Zelfverdedigingsvaardigheden). Uitzondering hierop is de DCP: de functionarissen die in dienst zijn van de RCN zijn niet 
verplicht deze met succes af te ronden. In de praktijk blijkt dat zij over het algemeen fysiek niet in staat zijn om aan de 
DCP te kunnen voldoen. Gezien hun werkzaamheden zou het wenselijk zijn als zij ook deze proeve van bekwaamheid 
zouden (kunnen) afleggen. De KMar registreert de deelname aan oefeningen en toetsen van alle functionarissen in haar 
digitale personeelssysteem. Deze gegevens worden centraal beheerd. Wanneer uit de overzichten blijkt dat toetsen 
niet worden behaald, worden de geweldsmiddelen te allen tijde ingenomen.  
De Raad vindt dat waar werkzaamheden gelijk zijn, de wetgever ten aanzien van de aanzienlijke verantwoordelijkheden 
die een verantwoorde geweldstoepassing met zich meebrengt geen onderscheid dient te maken. 
                                                                 
1
 Buitengewoon agent van politie 
9
