betrokken wijken
Daaraan grenzend staan kleinere eengezinshuizen waarin, net als in de luxere, veel oude-
ren wonen. De blokken richting spoorlijn zijn merendeels portiekflats in goed onder-
houden conditie, maar niet of weinig gemoderniseerd. Ze zijn van binnen klein, volgens
de woningcorporatie. Door het postcodegebied loopt een zachte grens tussen het deel
met vooral huur- en dat met vooral koophuizen. Naast het dominante type van de portiek-
flat en het rijtjeshuis zijn er in de wijk ook grotere galerijflats en juist kleine, van oor-
sprong voor ouderen bedoelde grondgebonden woningen (Piggelmeewoningen).
De grootste winkelconcentraties zitten op het Sierplein en de Johan Huizingalaan en ver-
der zijn er verspreid over woongebouwen nog wat losse winkelpanden. Inmiddels zitten
er vooral andere functies in, waaronder het trefpunt van de corporatie. De spoorlijn blijkt
in de praktijk een vrij harde grens te zijn, hoewel enkele cruciale voorzieningen zoals het
Huis van de Wijk aan de Overtoomse Veld-kant liggen. Voor veel bewoners ligt daar een
barrière, hoewel er enkele onderdoorgangen zijn.
Volgens verschillende respondenten zijn de verhoudingen in de buurt vrij ontspannen,
misschien ook doordat er niet zoveel interactie is tussen bevolkingsgroepen, behalve daar
waar bewoners rondom thema’s in de wijk, zoals wijkschouwen met het Buurtveiligheids-
team, georganiseerd raken. In de Jacob Geelbuurt wonen veel culturen, waaronder veel
mensen van Marokkaanse komaf, ook ouderen.
2.5 Bijlmer, K-buurt (Amsterdam Zuidoost)
Aanleiding tot ingrijpen
De Bijlmer heeft zo’n reputatie opgebouwd dat ze nauwelijks introductie behoeft. Er ver-
schenen diverse proefschriften over dit fenomeen, waaronder twee recente: Wassenberg
(2013), waarin een lange geschiedenis van verbeterinterventies wordt beschreven waar-
over de auteur gedurende zijn decennialange onderzoekerscarrière evaluaties schreef en,
nog recenter, Van Beveren (2014). Naast zijn functie bij de gemeente Amsterdam beschreef
Van Beveren in het bijzonder de bewonersinspraak bij de stedelijke vernieuwing. De
Bijlmer is in de jaren zeventig gebouwd volgens modernistisch concept, terwijl in de vs de
eerste complexen van die snit toen al gesloopt werden. De wijk bestond uit zogenaamde
honingraatflats, galerijflats in compartimenten met bij elkaar honderden woningen, en
daarnaast wat eengezinswoningen in bijpassende betonbouw. Iets later werden ook ster-
flats gebouwd die, in tegenstelling tot een flink aantal honingraatflats, niet gesloopt zijn.
Functiescheiding was een van de uitgangspunten, zodoende waren er verhoogde dreven
en bovengrondse parkeergarages voor de auto’s.
Die garages doen, voor zover ze nog niet gesloopt zijn, dienst als kerkruimte voor de ver-
schillende christelijke denominaties, overwegend ‘migrantenkerken’. De bevolkings-
opbouw van de Bijlmer is bijzonder vanwege het sterk Caraïbische en Afrikaanse karakter.
Ten tijde van de aangekondigde onafhankelijkheid van Suriname had de wijk al aan popu-
lariteit ingeboet, zodat huizen daar snel beschikbaar kwamen en een grote instroom van
migranten plaatsvond. Door de achteruitlopende aantrekkingskracht van de hoogbouw-
wijk vestigden zich nadien ook andere groepen, onder meer uit Afrika en Azië.
