betrokken wijken
– Een netwerk gebruiken voor adequate doorverwijzing naar mensen met de juiste
kunde om het probleem aan te vatten.
– Een netwerk gebruiken om samen grip te krijgen op een probleemsituatie of pro-
bleemgroep waarmee de netwerkpartijen allemaal in aanraking komen; sociale pro-
blematiek strekt zich vaak uit over verschillende maatschappelijke velden, waarop ver-
schillende partijen deskundig of verantwoordelijk zijn. Van dit zoeken naar synergie
hebben we verschillende vormen gezien, zoals samenwerking van partijen rondom
veiligheid (politie, jeugdwerk, openbare ruimte bij de gemeente), bij het verbeteren
van winkelgebieden (ondernemers, winkelstraatmanager, gemeente, pandeigenaren,
politie) en bij het verbeteren van sportparticipatie in de wijk en daarmee van de
gezondheid (scholen, onderwijs, gemeente, particuliere fondsen).
– Zaken in perspectief zien. Niet penny wise, pound foolish handelen, maar ook consequen-
ties voor andere partners overzien.
– Draagvlak creëren onder betrokkenen: alle neuzen dezelfde kant op voor een beter en
efficiënter resultaat.
– Voor elk wat wils. In de gesprekken kwam dit niet expliciet aan de orde, maar onze
indruk is dat de gelijktijdige aanpak van zaken die verschillende groepen bewoners
aangaan, het vertrouwen in de bestuurders en professionals versterkt. Zouden achter-
eenvolgens de nieuwbouwbewoners, de ouderen, de jongeren of de bewoners met
problemen aandacht krijgen, dan kunnen de andere groepen zich makkelijk gepas-
seerd voelen. Door meer gelijktijdigheid ontstaat eerder de indruk dat de wijk voor
iedereen verbetert.
3 Welke rol speelt de persoonlijke factor onder bestuurders, uitvoerende professionals, bewoners en
ondernemers bij het verbeteren van leefbaarheid? Welke competenties leveren meerwaarde op?
Wat maakte de persoonlijke factor wel of niet succesvol?
In de terminologie van het wrr-advies Vertrouwen in de buurt (wrr 2005), een terminologie
die minister Vogelaar overnam, was sprake van krachtige bestuurders met doorzettings-
macht die verschil forceren. In de jaren daarna is in de literatuur meer aandacht geschon-
ken aan de persoonlijke factor, waarbij de aandacht is verbreed naar best persons, meestal
professionals, maar het kunnen ook bewoners zijn (Van den Brink et al. 2012). We volgden
de respondenten onvoldoende om de door Van den Brink et al. gepresenteerde typologie
te toetsen aan de praktijk. De karakters die zij beschrijven en op basis waarvan ze een
typologie maakten, zijn wel herkenbaar: de alledaagse doeners, de frontlijnwerkers, de
sociale ondernemers en de bruggenbouwers.
Er zijn mensen die door iedereen als onmisbaar voor de wijk worden beschouwd: de
initiatiefnemers van bekende bottom-up projecten, de buurtburgemeesters, de mensen
die het scharnierpunt vormen tussen verschillende netwerken, maar ook de professionals
die door bewoners ‘op handen gedragen worden’ en waar ze ‘mee weglopen’. Ook
genoemd zijn mensen die zichtbaar, herkenbaar en aanspreekbaar zijn in de wijk.
28
