betrokken wijken
bereiken via dezelfde kanalen. Hoe open kan de organisatie zijn zonder de interne bin-
ding en vertrouwdheid te verliezen?
Hoewel een ontmoetingsinitiatief als de Marokkaanse Ouderen Salon een zwaartepunt
heeft bij Marokkaanse ouderen, is er een toegevoegde waarde voor de buurt. Zo zien alt-
hans het stadsdeel, de wijkagent en corporatiemedewerkers het, omdat met de voor-
lichting en communicatie een publiek gemoeid is. Het beoogde resultaat is immers dat de
gezinnen gelukkiger zijn, gezonder ook, en dat kinderen daardoor minder snel uit de rails
lopen. Daarom wordt een financiële vergoeding geboden voor de activiteiten. Bij dat
publieke belang liggen aanknopingspunten voor onderscheid tussen wat wel en wat niet
publieke financiering verdient. In verschillende gesprekken werd aangekaart dat gemeen-
schapsgeld voor particuliere feestjes en uitstapjes eigenlijk niet goed (meer) besteed is.
Een opbouwwerker in Schiedam verwoordt het zo:
Je kan als lokale overheid ook eisen stellen aan dat soort organisaties als je geld geeft. Soms wordt geld
gegeven voor projecten, van enkele duizenden euro’s. De moskee in de wijk heeft een actieve stichting
gevormd die dan iets organiseert en daar geld voor aanvraagt. Bijvoorbeeld bij de viering van 400 jaar
Turks-Nederlandse betrekkingen. Een eis kan bijvoorbeeld zijn dat er binding is met de wijk, dat het niet
te eigen wordt. […] Als ze geld krijgen dan moet het particuliere karakter wat mij betreft meer naar de
achtergrond.
Dit lijkt een heel geschikt uitgangspunt om scheve ogen in tijden van schaarse middelen
te vermijden. Bij het verbinden van bewoners is het samen optrekken van mensen met
verschillende culturele achtergronden vaak een expliciet aandachtspunt waarop ook (sub-
tiele) regie wordt gevoerd. In een beheergroep rond een tijdelijke speelvoorziening met
clubhuisje in Nieuwland werd regie van het opbouwwerk op dit punt nodig. De betrokken
opbouwwerker:
Mensen vinden het fijn om in hun eigen buurt bij elkaar te komen. Maar het gevaar is dat er kleine
burgemeestertjes opstaan. De bewoner die vaak komt en die de sleutel heeft, eigent zichzelf een
bepaalde status toe. Daarom is bemiddeling en ondersteuning nodig van buiten.
Die burgemeestertjes waren in dit geval oudere autochtone bewoners die in de beleving
van omwonenden uit andere herkomstgroepen teveel bezit namen van de voorziening.
Hier spelen uitsluitingsmechanismen die nog subtieler zijn dan door Blokland beschre-
ven. Immers: er worden geen mensen weggestuurd of genegeerd, maar het kordate, zelf-
verzekerde optreden schrikt mensen af die zich met teksten als ‘dat doen we altijd zo’ in
de schaduw gesteld voelen en wegblijven. De regie van buiten behelsde een voorstel om
een bestuur met mensen van verschillende afkomst samen te stellen en dat blijkt goed te
functioneren. De groep die gebruikmaakt van het clubhuisje is nadien diverser geworden.
In het keetje zijn nu verschillende activiteiten zoals naailessen en een kindergroep.
Het opbouwwerk helpt hier met beknopte regie op afstand om de onderlinge verhoudin-
gen tussen bewoners goed te houden. Het ingrijpen bevestigt de stelling van Tonkens
(2014) dat actief burgerschap ongelijkheid in de hand kan werken, tenzij sociale profes-
sionals minder actieve burgers een handje toesteken en conflicten helpen beslechten. In
152
