betrokken wijken
ook een taak in de opvang van asielzoekers en mensen van buiten de stad, maar het moet wel in even-
wicht zijn.
Zowel dit signaal als een opmerking uit het Amersfoortse (‘Je kunt niet alles slopen.’)
geeft aan dat het reduceren van de toestroom van mensen met problemen, hetzij via her-
structurering, hetzij door een wet als de ‘Rotterdamwet’, problemen beheersbaar maakt
in de zin dat ze verdund worden. Wanneer de situatie ‘in evenwicht’ is, hangt mede af van
de spankracht van medebewoners en (hulp)organisaties in de wijk. En hoewel er fysiek
ingegrepen is met, onder meer, de bedoeling problemen te verdunnen, speelt nog steeds
het gevoel dat de toestroom van mensen met (vermoede) problemen tegengegaan moet
worden. Zo zegt een corporatiemedewerker over Slotervaart: ‘Als we hier te veel grote
woningen gaan maken dan komen de stadsvernieuwingskandidaten van andere corpora-
ties uit Overtoomse Veld hierheen.’ De professionals staan in deze zorg niet alleen.
Ook oudbouwbewoners tonen zich kritisch op de instroom van nieuwe groepen huurders
zoals vluchtelingen of mensen met andere problemen.
Al met al wordt herstructurering door vrijwel alle professionals gezien als een noodzaak,
vooral vanwege het teveel aan mensen met problemen of die door hun gedrag overlast
geven en problemen veroorzaken. Daarbij speelde met name in de Bijlmer ook het volks-
huisvestelijke argument van te veel woningen waarnaar te weinig vraag is. De bewoners
die wij spraken waren wat gereserveerder, vooral door het aankaarten van mogelijke ver-
plaatsing van problemen naar bestuurders in andere wijken of gemeenten. Hierna kijken
we meer naar voordelen die binnen de buurt voor bewoners en professionals aan de orde
kunnen zijn.
3.1.2 Wat draagt herstructurering bij aan leefbaarheid?
We zetten de werkzame mechanismen van herstructurering die zijn aangekaart op een rij.
Achtereenvolgens zijn dit: zichtbare verbetering, kans op wooncarrière, vertrek van ‘las-
tige’ bewoners (ofwel verdunning van problemen) en een grotere middenklasse in de
wijk.
Zichtbare verbetering
De bijdrage van herstructurering schuilt volgens professionals in de wijken in de grote
zichtbaarheid van de vernieuwing, die bovendien vertrouwen moet wekken dat het beter
wordt in de wijk. Voor verschillende professionals was de oplevering van nieuwbouw een
belangrijk kantelmoment in het vernieuwingsproces. Het volgende citaat is in dit opzicht
kenmerkend: ‘Door rotte plekken aan te pakken zie je dat mensen weer vertrouwen krij-
gen in de overheid. Ze zien dat hun wijk dat waard is’ (medewerker Wonen, gemeente
Schiedam).
Uit een enquête onder Bijlmerbewoners (Van Beveren 2014) blijkt dat een grote meerder-
heid (85%) meent dat de wijk mooier is geworden door de grote verbouwing. Zo reflec-
teert een bewoner die 40 jaar in dezelfde flat woont: ‘Het is net alsof ik verhuisd ben.
