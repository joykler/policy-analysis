betrokken wijken
stuk aan de orde komt: welke ervaringen zijn leerzaam voor de decentralisaties in het
sociale domein? Die decentralisaties borduren voort op een integrale wijkaanpak en de
Achter-de-voordeurgedachte in het bijzonder, waarbij voor één gezin één coach moet
optreden, in plaats van verschillende mensen van verschillende organisaties.
6.1 Ontmoeten
Ontmoeten in de buurt
Hoewel de actieradius van veel mensen zodanig groot is dat ontmoetingen verre van voor-
behouden zijn aan de wijk of buurt, wordt door verschillende bewoners en professionals
toch sterk gehecht aan ontmoetingsplaatsen binnen de wijk. Sommige bewoners zijn
lokaal gericht vanwege een hoge leeftijd, omdat ze kleine kinderen hebben die hen min-
der mobiel maken, of omdat de buurt vertrouwd is en bewegen daarbuiten een drempel
opwerpt. Zo vertelde een ondernemer uit Nieuwland over een jonge vrouw in de bedie-
ning, die nog nooit culturele hotspots in de aanpalende binnenstad van Schiedam had
bezocht. Ook in de Bijlmer werd dit probleem aangekaart. Wijk en buurt zijn dus voor een
deel van de bewoners dé plek waar het leven zich afspeelt en dus belangrijke ontmoe-
tingsarena’s.
Contacten kunnen het karakter van vriendschappen hebben, of familienetwerken.
Van het laatste is onder bewoners van Turkse of Marokkaanse afkomst nog weleens
sprake. Zij hebben vaker familie in de buurt en die familie weerhoudt hen van verhuizen
naar ‘betere’ wijken (Kullberg et al. 2009; Zorlu 2009; Van der Zwaard 2005). Dit speelt ook
in onze onderzoekswijken. Zo bespiegelteen Turks-Nederlandse bewoner in Nieuwland:
Soms denken we wel: waarom wonen we hier nog? Iets houdt ons tegen, misschien onze moeders die
nog in de straat wonen. Al die kennissen, onderling, de vaste bewoners, we zijn samen opgegroeid.
Voor bewoners die minder vertrouwd met elkaar zijn, kunnen gezamenlijke activiteiten de
banden helpen aanhalen en isolement tegengaan door ‘onder de mensen’ te zijn en ‘een
praatje’ te maken (oudere bewoonster Nieuwland, bezoeker buurthuiskamer). Hun pri-
maire functie is bonding (Putnam 2000): het contact versterken tussen mensen die vanzelf
al dicht bij elkaar staan door gedeelde familie, afkomst, belangstelling, leeftijd of geschie-
denis in de buurt.
Vooral na het verschijnen van het proefschrift Wat stadsbewoners bindt. Sociale relaties in een
achterstandswijk van Blokland-Potters (1998) is de aandacht gevestigd op het nut van meer
oppervlakkige ontmoetingen in de wijk, hoewel er al eerdere pleidooien zijn geweest.
Dit in reactie op het betogen dat schaalvergroting en mobiliteit, misschien ook nieuwe
media, het belang van de wijk als sociaal referentiekader onderuit gehaald zouden heb-
ben.. Herhaalde, oppervlakkige ontmoetingen dragen bij aan publieke familiariteit:
vreemden worden minder vreemd voor elkaar door herhaald, toevallig treffen. Dit type
ontmoetingen helpt een kloof tussen verschillende bevolkingsgroepen te overbruggen
(bridging).
