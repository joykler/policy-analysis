In de bedrijfsvoeringsparagraaf van het departementale jaarverslag legt elke minister 
verantwoording af over de rechtmatigheid van de uitgaven, ontvangsten en verplichtingen, het 
gevoerde financieel- en materieelbeheer, de totstandkoming van de beleidsinformatie en over 
eventuele overige aspecten van de bedrijfsvoering van het desbetreffende ministerie. De 
verantwoording wordt gecontroleerd door de Algemene Rekenkamer (AR) en de Auditdienst Rijk 
(ADR).  
De AR is van oordeel dat de in de financiële overzichten opgenomen financiële informatie in het 
jaarverslag 2014 van EZ deugdelijk is weergegeven en voldoet aan de verslaggevingsvoorschriften.  
Daarnaast heeft de AR specifiek onderzoek gedaan naar de afrekening van het ILG. De AR 
constateert onvoldoende zicht op de effectiviteit van de middelen voor natuurbeheer. In 2014 heeft 
EZ de voorschotten van het ILG afgerekend met de provincies. Oorspronkelijk was dit geld bedoeld 
voor specifieke doelen, zoals natuur, landschap en recreatie. Met de aanpassing van de Wet ILG 
als gevolg van de decentralisatie van het natuurbeleid naar de provincies, zijn deze afspraken 
komen te vervallen. De minister heeft daardoor beperkt zicht op de gerealiseerde prestaties in de 
ILG-periode. Daarom is de relatie tussen prestaties en middelen ook niet meer te leggen aldus de 
AR, en hiermee is het onduidelijk of publieke middelen efficiënt ingezet zijn. 
De ADR heeft een goedkeurende controleverklaring afgegeven bij de jaarverslagen 2010 tot en met 
2014 van EZ. De ADR geeft in haar rapport bij het jaarverslag 2014 weer dat EZ mede door 
kritische opmerkingen van de AR aanvullend heeft onderzocht of tenminste € 1.789 miljard is 
besteed aan ILG-doelen. Voor een bedrag van € 1.676 miljard is dit met een redelijke mate van 
zekerheid vastgesteld. Voor € 93 miljoen heeft EZ uit rapportages van het Comité van Toezicht ILG 
en de provinciale jaarverslagen afgeleid dat het aannemelijk is dat deze aan ILG doelen is besteed. 
Voor een bedrag van € 20 miljoen ten slotte, kon dit niet met zekerheid worden vastgesteld. 
38 
52670
