6.2.3 Synthese Natuurbeleid 
Context: Natuurbeleid hevig in beweging, vier mijlpalen 
Het natuurbeleid is gedurende de onderzoeksperiode hevig in beweging geweest. In de uitvoering 
van het ‘oude’ beleid bleek een aantal instrumenten niet goed te werken en was er behoefte aan 
een nieuwe aanpak. Ook was er sprake van veel politieke dynamiek, die tot veranderingen in het 
beleid hebben geleid. Hieronder worden kort vier mijlpalen besproken om te verklaren waar het 
natuurbeleid nu staat en wat met het oog op de toekomst mag worden verwacht. Overigens geldt 
dat ondanks alle ontwikkelingen het maatschappelijke doel tot behoud van biodiversiteit niet 
gewijzigd is. 
De eerste mijlpaal vindt plaats in het laatste deel van het kabinet-Balkende IV. Eind 2010 zijn er 
twee evaluaties, die aantoonden dat het natuurbeleid niet doeltreffend en doelmatig was. Het gaat 
hierbij om de constatering dat het beleid bij ongewijzigde vorm zou leiden tot een beleidstekort, 
ondanks dat aanzienlijke financiële middelen waren ingezet. Het gaat hierbij om de Mid term Review 
van het ILG in Uitvoering (2010) en het Interdepartementale Beleidsonderzoek natuur (2008 -2009). 
Beide evaluaties lieten vooral op het onderwerp van het Natuurnetwerk Nederland zien dat het 
toenmalige beleid niet zou leiden tot het behalen van de doelen met betrekking tot verwerving en 
inrichting. Dit vormde de aanleiding tot een herziening van het beleid. Mede op basis van ervaringen 
met het Investeringsbudget Landelijk Gebied was het inzicht dat inrichting en beheer beter op een 
lager schaalniveau kon worden ingevuld. De decentralisatie van het natuurbeleid om zo meer 
regionaal maatwerk te leveren, werd daarmee een logische stap in het beleid.  
De tweede mijlpaal is de vorming van het kabinet-Rutte I en wordt gekenmerkt door een bezuiniging 
op het natuurbeleid van enkele honderden miljoenen. Staatssecretaris Bleker vult deze bezuiniging 
in, door taken te decentraliseren naar de provincies met een overheveling van en bezuiniging op de 
middelen.  
Een derde mijlpaal wordt gevormd door kabinet-Rutte II, waarbij er een intensivering van het 
natuurbeleid plaatsvindt met het Natuurpact. Met de extra middelen bleek het mogelijk om een ‘plus’ 
te formuleren op de ambities uit het Bestuursakkoord Natuur. Er werd ingezet op een verdubbeling 
van de opgave voor verwerving en inrichting, en realisatie van natuurlijke verbindingen. Ook werd 
ingezet op een impuls van natuur buiten de EHS.  
De vierde mijlpaal wordt gevormd door de Natuurvisie van staatssecretaris Dijksma. Daarin wordt 
het gedecentraliseerde beleid van het Natuurnetwerk Nederland voortgezet, maar er komen ook 
nieuwe accenten. De economische betekenis van de natuur wordt sterker in het beleid 
geïntegreerd. In de Natuurvisie is de natuur minder een exclusieve belevenis in speciale 
natuurgebieden (zoals nationale parken), maar begint natuur al in de eigen tuin en op straat. Met de 
Natuurvisie wordt het betrekken van de samenleving bij natuur als expliciet doel gesteld.  
Maatschappelijke organisaties springen in en initiëren 
Deze vier mijlpalen overziende, kan gesteld worden dat het natuurbeleid sterk is veranderd. De 
rollen van partijen zijn wezenlijk veranderd, waarbij zichtbaar is dat overheden en organisaties nog 
aan het wennen zijn aan de nieuwe rolverdeling.   
95 
52670
