3.3.3 Concluderend 
Geconcludeerd wordt dat door bezuinigingen enerzijds en decentralisatie van beleid anderzijds de 
aard en samenhang van artikel 18 is veranderd. Ging het in 2010 nog om grote bedragen voor 
concrete doelen als verwerving en inrichting van de EHS en Recreatie om de Stad (RodS), in 2014 
resteren fors kleinere budgetten. Er zijn instrumenten die nog uit de ILG-periode komen en niet zijn 
gedecentraliseerd zoals NURG/Maaswerken en Mainport Rotterdam. Anderzijds zijn middelen 
opgenomen voor een aantal nieuwe instrumenten, zoals de middelen voor de natuurvisie en voor 
het programma natuurlijk ondernemen en green deals.  
Bij het ruimtelijk economisch beleid zijn de (structurele) budgetten grotendeels gedecentraliseerd. 
Dit betreft budgetten als Pieken in de Delta en Sterke Regio’s en Nota Ruimte en de uitfinanciering 
van verplichtingen. Wat resteert, is de cofinanciering voor EFRO. 
3.4 Overige publieke uitgaven aan ruimtelijk economisch beleid 
Europees Fonds voor Regionale Ontwikkeling  
De Europese Structuur en Investeringsfondsen (ESI) hebben tot doel om de economische 
concurrentiekracht, werkgelegenheid en cohesie in Europa te versterken. Het Europees Fonds voor 
Regionale Ontwikkeling (EFRO) wordt in Nederland gebruikt voor het uitbouwen van de sterke 
punten in de regio en voor innovatie, onder meer door ondersteuning van valorisatie activiteiten en 
door samenwerking tussen bedrijven en kennisinstellingen te stimuleren. Voor de periode  
2014 – 2020 ontvangt Nederland € 507 miljoen aan cofinanciering van EU voor de landsdelige 
programma’s en € 309 miljoen voor Interreg A programma’s. De cofinancieringsbijdrage van EFRO-
middelen is maximaal 50%. In de praktijk wordt ruim meer dan 50% nationale cofinanciering 
opgebracht door Rijk, decentrale overheden en andere (private) partijen. De beschikbare 
cofinanciering vanuit het Rijk staat op artikel 18.1.  
Provincies en gemeenten 
Daarnaast besteden provincies en gemeenten ook budget aan het regionale economische beleid 
via het provinciefonds en het gemeentefonds. Beide fondsen zijn ingedeeld in verscheidene clusters 
waarbij per provincie en gemeente op basis van verschillende indicatoren een verdeling wordt 
gemaakt. Het provinciefonds heeft bijvoorbeeld het cluster Economische Zaken, maar er bestaat 
geen verplichting deze middelen ook voor economie en specifiek regiobeleid in te zetten. Provincies 
kunnen deze middelen ook voor andere doelen inzetten. Dit geldt ook voor de besteding en 
verantwoording van het geld uit het gemeentefonds door de gemeenten. Decentrale overheden 
zetten daarnaast eigen middelen in ten behoeve van cofinanciering EFRO en de ROM’s. Daarnaast 
kennen decentrale overheden een eigen aanvullend instrumentarium gericht op het stimuleren van 
de lokale en regionale economie. 
3.5 Overige publieke uitgaven aan natuurbeleid 
De volgende tabel 3.9 geeft de bijdrage weer aan het robuuste Natuurnetwerk Nederland (voorheen 
EHS) die via het Provinciefonds verloopt, ontleend aan het Natuurpact (ontwikkeling en beheer van 
natuur in Nederland).  
35 
52670
