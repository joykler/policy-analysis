2. Motivering gevoerde beleid 
Dit hoofdstuk beschrijft de wijzigingen in de begrotingsstructuur die het artikel in de periode 2010 – 
2014 heeft ondergaan (paragraaf 2.1), de aanleiding en rijksverantwoordelijkheid voor het ruimtelijk 
economisch beleid (paragraaf 2.2) en de aanleiding en rijksverantwoordelijkheid voor het 
natuurbeleid (paragraaf 2.3).Hiermee wordt antwoord gegeven op de RPE-vragen 3 en 4: 
3) Wat was de aanleiding voor het beleid? Is deze aanleiding nog actueel?  
4) Wat is de verantwoordelijkheid van de rijksoverheid? 
2.1 Voorgeschiedenis artikel 18 
In oktober 2010 is in het regeerakkoord Rutte I besloten tot de fusie van het Ministerie van 
Economische Zaken (EZ) en het Ministerie van Landbouw, Natuur en Voedselkwaliteit (LNV) tot het 
Ministerie van Economische Zaken, Landbouw & Innovatie. Hierdoor is de begroting 2011 middels 
een nota van wijziging aangepast en samengevoegd. De middelen voor natuur, regio en ruimtelijk 
economisch beleid werden samen gebracht op artikel 18 van de begroting. In het regeerakkoord 
van kabinet-Rutte I is tevens besloten tot bezuinigingen en de decentralisatie van taken op terrein 
van natuurbeleid naar de provincies per 1 januari 2014.  
Artikel 18 heeft mede hierdoor in de loop der jaren enkele veranderingen ondergaan. De 
onderwerpen uit het huidige artikel 18 stonden ook in de voorgaande jaren op de Rijksbegroting, 
maar bij verschillende hoofdstukken. Tot en met de begroting 2011 was het natuur- en regiobeleid 
opgenomen op de artikelen 22, 23, 24 en 27 van de begroting van het Ministerie van LNV. Het 
Investeringsbudget Landelijk Gebied (ILG) besloeg het grootste gedeelte van het budget van deze 
artikelen en was een specifieke uitkering aan de provincies voor de periode 2007-2013. Het geld 
werd door de provincies besteed aan voornamelijk natuur, recreatie, landschap, platteland, bodem 
en water. 
Het gebiedsgerichte economische beleid van het Ministerie van EZ was onderdeel van artikel 3 van 
de EZ begroting. Het beleid van EZ was erop gericht om gebiedsgerichte ondersteuning te bieden 
om de economische kansen in clusters van (inter)nationaal belang optimaal te benutten en 
knelpunten weg te nemen.  
Naar aanleiding van de fusie van de departementen zijn de middelen van deze artikelen 
samengevoegd in de begroting 2012 van EZ onder artikel 18. De middelen die vallen onder het 
decentralisatieakkoord met de provincies zijn tot en met de begroting 2013 bij artikel 18.4 ‘Te 
decentraliseren’ ondergebracht.  
  
12 
52670
