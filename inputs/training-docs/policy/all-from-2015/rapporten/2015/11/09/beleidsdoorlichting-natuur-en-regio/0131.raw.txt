Van:  Prof.dr. G.R. de Snoo (hoogleraar Conservation Biology, Universiteit Leiden) 
Betreft:  Oordeel onafhankelijk deskundige Beleidsdoorlichting artikel 18 Natuur en 
Regio 
d.d.:  30-10-2015 
 
De centrale vraagstelling van de beleidsdoorlichting artikel 18 is:  
In welke mate hebben de door het ministerie van Economische Zaken gepleegde inzet en 
geleverde inspanningen in het kader van begrotingsartikel 18 bijgedragen aan een 
concurrerende ruimtelijke economische structuur, een veelzijdige natuur en een 
wederzijdse versterking van ecologie en economie en welke aanbevelingen vloeien hieruit 
voort?  
Artikel 18 kent de volgende drie sub-artikelen: 
- Artikel 18.1 Versterken mainports, brainports, greenports en andere clusters 
gerelateerd aan topsectoren. 
- Artikel 18.2 Wederzijds versterken van ecologie en economie. 
- Artikel 18.3 Behouden van de (inter)nationale biodiversiteit en versterken van 
onze natuur. 
Doel van een beleidsdoorlichting is om inzicht te geven in de doeltreffendheid en 
doelmatigheid van het gevoerde beleid. De periode van de beleidsdoorlichting betreft 
het tijdvak 2010-2014. Een periode waarin met name het natuurbeleid zich kenmerkt 
door een grote dynamiek voor wat betreft inhoudelijke focus, financiering 
(bezuinigingen) en veranderende rolverdeling tussen de verschillende actoren 
(decentralisaties).  
Om te komen tot een kwaliteitsoordeel van het door Berenschot en Ecorys uitgevoerde 
onderzoek zijn de volgende drie vragen gesteld: 
1. Is de gebruikte onderzoeksmethodiek valide en betrouwbaar?   
2. Zijn de resultaten en conclusies afdoende gebaseerd op de gehanteerde methode 
en gepresenteerde gegevens?  
3. Volgen de aanbevelingen uit de analyse en conclusies? 
 
Kwaliteitsbeoordeling van de uitgevoerde beleidsdoorlichting 
1 Is de gebruikte methode valide en betrouwbaar om de vragen te beantwoorden?  
De procesgang waarmee de rapportage over de beleidsdoorlichting tot stand is gekomen 
is transparant. Het onderzoeksteam heeft regelmatig stukken voorgelegd aan een 
actieve begeleidingscommissie (o.a. 70%, 95%, 99% en definitieve versie van het 
rapport), de feedback verwerkt en daarvan verslag gedaan. Om ideeÃ«n te generen 
omtrent de intensivering en extensivering van beleid zijn een tweetal - interne - 
workshops gehouden.  
 
1 
52670
