15
Figuur 4.1 Rode Lijst Indicator per soortgroep 
 
Naast de soortenindicator zijn voor sommige instrumenten ook specifieke indicatoren benoemd 
waaronder het aantal definitief aangewezen Natura 2000-gebieden en het aantal Natura 2000-
gebieden met definitief vastgestelde beheerplannen. Het jaarverslag van EZ over 2014 laat zien dat 
voor 151 van de 160 Natura 2000-gebieden (in de begroting 2014 wordt nog uitgegaan van 154 
Natura 2000-gebieden) inmiddels definitieve aanwijzingsbesluiten zijn genomen. 
Er zijn slechts twee definitief vastgestelde EZ-beheerplannen (doel was 40 in 2014). Als verklaring 
voor het achterblijven hiervan wordt de directe afhankelijkheid met de ontwikkeling van de 
Programmatische Aanpak Stikstof gegeven. Hierbij wordt gesteld dat na de in werking treding van 
PAS in de loop van 2015 de meeste beheerplannen kunnen worden vastgesteld.  
Voor PAS is een doelstelling opgenomen waarbij wordt aangegeven voor welk streefpercentage 
stikstofgevoelige N2000-gebieden PAS ontwikkelingsruimte creëert. De streefwaarde voor 2014 
was 95%. Aangezien de datum van inwerkingtreding van de PAS verschoven is van 1 januari 2014 
naar 1 juli 2015, is dit streefpercentage niet gehaald. 
In tegenstelling tot artikel 18.3 ontbreekt een overkoepelende indicator voor artikel 18.2. Hierdoor is 
het niet mogelijk om te toetsen in hoeverre het strategische doel ‘Duurzaam gebruik van nationale 
en internationale biodiversiteit’ ook daadwerkelijk wordt gerealiseerd.  
                                                      
15
 Bron: http://www.compendiumvoordeleefomgeving.nl/indicatoren/nl1521-Rode-Lijst-Indicator.html?i=2-76 
 
50 
52670
