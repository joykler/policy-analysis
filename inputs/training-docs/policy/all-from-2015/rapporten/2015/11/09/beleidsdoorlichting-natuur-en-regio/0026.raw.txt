3.2 Doelen en instrumenten natuurbeleid 
Het Nederlandse natuurbeleid is in sterke mate geënt op het nakomen van internationale 
afspraken, zoals de EU Vogelrichtlijn en Habitatrichtlijn, de Europese Karrichtlijn Mariene Strategie 
en de EU-biodiversiteitsstrategie (die op haar beurt weer gebaseerd is op de Convention on 
Biodiversity). Nationale kaders zijn de Flora- en faunawet, Natuurbeschermingswet (1998) en de 
Boswet, die binnenkort zullen opgaan in de Wet Natuurbescherming. De internationale en 
nationale kaders voor het natuurbeleid staan beschreven in bijlage 5. Hierbij wordt opgemerkt dat 
aanpalend beleid zoals de Kaderrichtlijn Water of beleid gericht op het beperken van emissies 
weldegelijk van invloed zijn op het natuurbeleid, maar niet tot de scope van deze 
beleidsdoorlichting behoren. 
Hierna worden twee doelenbomen gepresenteerd om de ontwikkeling in beleidsdoelstellingen 
duidelijk te maken. Beide zijn van belang bij het trekken van conclusies over doeltreffendheid en 
doelmatigheid.  
1. De eerste doelenboom is gebaseerd op de periode 2010 – 2014 (figuur 3.2). Deze reconstructie 
van de doelen is met name gebaseerd op de Rijksbegroting 2014, de Rijksnatuurvisie 2014 en 
de natuurdoelen die uitgewerkt zijn in de EU-biodiversiteitsstrategie 2011 – 2020. 
2. De tweede doelenboom (figuur 3.3) is gebaseerd op de in te richten evaluatie van het 
natuurpact (periodiek met ingang van 2016) die aansluit bij het nieuwe natuurbeleid, waarbij 
meer nadruk ligt op het verbeteren van de maatschappelijke betrokkenheid van mensen en 
bedrijven bij natuur. 
  
23 
52670
