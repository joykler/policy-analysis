Een voorbeeld daarvan is Project Mainportontwikkeling Rotterdam uit 2004. Hier is een 
dubbeldoelstelling opgenomen om de positie van de mainport Rotterdam te versterken door 
uitbreiding van het havengebied met Maasvlakte II en de kwaliteit van de leefomgeving in Rijnmond 
te verbeteren met 750 hectare natuur- en recreatiegebied.  
Met de Natuurvisie (2014) wordt de relatie tussen natuur en economie sterk gelegd. Die relatie richt 
zich op integratie van deze twee doelen en werkt twee kanten op. In de Natuurvisie wordt aandacht 
gegeven aan wat de natuur aan ecosysteemdiensten levert voor de economie. En spiegelbeeldig is 
er beleid geformuleerd voor hoe de samenleving en ondernemers in het bijzonder dit natuurlijke 
kapitaal kunnen onderhouden en vergroten. In dat licht zien we dat de projecten, die onder artikel 
18.2 zijn gestart, met de nieuwe Natuurvisie voorzien zijn van een integratiekader. Ze zijn als het 
ware opgetild van individuele projecten met een eigenstandige waarde naar bouwstenen voor het 
nieuwe beleid. Het is dan belangrijk om de projecten goed te monitoren en de lessen te benutten 
voor nieuwe projecten, zodat de doeltreffendheid en doelmatigheid wordt versterkt.  
6.2.2 Synthese Ruimtelijk economisch beleid 
Artikel 18.1 is gericht op het versterken van mainports, brainports, greenports, valleys en andere 
clusters gerelateerd aan topsectoren. Dit wordt gerealiseerd door het versterken van 
randvoorwaarden en innovatiekracht van clusters. Kenmerkend voor het ruimtelijk economisch 
beleid in de periode die deze beleidsdoorlichting beslaat is de focus op het stimuleren van sterke 
regio’s (pieken) in plaats van op het wegwerken van achterstanden. De belangrijkste instrumenten 
van dit beleid zijn de innovatiebijdrage aan de ROM’s, de cofinanciering van EFRO en tot voor kort 
de regeling Pieken in de Delta. De afzonderlijke onderdelen worden positief gewaardeerd ten 
aanzien van doeltreffendheid en, voor zover onderzocht, doelmatigheid. Uit evaluaties blijkt dat dit 
instrumentarium op verschillende manieren een bijdrage heeft geleverd aan clusterontwikkeling in 
Nederland. Met name de focus op het stimuleren van sterke regio’s (in plaats van op het wegwerken 
van achterstanden) is een grote stimulans voor het organisatorisch vermogen geweest. Het 
innovatievermogen van (deelnemers in) de clusters heeft een flinke impuls gekregen als gevolg van 
het beleid. 
Een ander kenmerk is dat het regionaal economisch beleid van het Rijk gedurende de periode die 
deze beleidsdoorlichting beslaat, is gedecentraliseerd. Parallel met decentralisatie is het 
Topsectorenbeleid het leidend kader geworden voor het optreden van het Rijk, ook in de regio. Ook 
in het Topsectorenbeleid wordt ingezet op sterkten van de Nederlandse economie maar kent geen 
ruimtelijke component. Decentralisatie zorgt voor diversiteit en heeft het risico van het niet benutten 
van schaalvoordelen in zich. Voor de toekomst vraagt dit om een sterkere inzet van het Rijk op het 
verbinden van regionale, nationale en Europese beleidsinitiatieven gericht op innovatief 
ondernemerschap en clustervorming.  
Het onderbrengen van het ruimtelijk economisch beleid binnen hetzelfde beleidsartikel als het 
natuurbeleid heeft voor het ruimtelijk economisch beleid geen meerwaarde. De synergie ligt meer 
voor de hand door de resterende uitgavenposten (met name cofinanciering EFRO en mogelijk de 
innovatiebijdrage aan de ROM’s) onder te brengen bij de artikelen 12 (een sterk innovatievermogen) 
en 13 (een excellent ondernemingsklimaat).   
94 
52670
