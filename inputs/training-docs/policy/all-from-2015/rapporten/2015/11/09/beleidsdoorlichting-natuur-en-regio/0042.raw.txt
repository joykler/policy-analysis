4. Doeltreffendheid en doelmatigheid van het beleid 
Dit hoofdstuk geeft een overzicht van de evaluaties die zijn uitgevoerd voor de onderwerpen die in 
deze beleidsdoorlichting centraal staan (paragraaf 4.1). Vervolgens wordt ingegaan op de 
doeltreffendheid en doelmatigheid van het ruimtelijk economisch beleid (paragraaf 4.2) en het 
natuurbeleid (paragraaf 4.3). Dit hoofdstuk gaat daarmee in op de RPE-vragen 8 t/m 13. 
8)  Welke evaluaties (met bronvermelding) zijn uitgevoerd, op welke manier is het beleid 
geëvalueerd en om welke redenen? 
9)  Welke beleidsonderdelen zijn (nog) niet geëvalueerd? Inclusief uitleg over de mogelijkheid en 
onmogelijkheid om de doeltreffendheid en de doelmatigheid van het beleid in de toekomst te 
evalueren.  
10)  In hoeverre maakt het beschikbare onderzoeksmateriaal uitspraken over de doeltreffendheid 
en de doelmatigheid van het beleidsterrein mogelijk?  
11)  Zijn de doelen van het beleid gerealiseerd?  
12)  Hoe doeltreffend is het beleid geweest? Zijn er positieve en/of negatieve neveneffecten?  
13)  Hoe doelmatig is het beleid geweest? 
4.1 Beschikbaarheid van onderzoek naar doeltreffendheid en doelmatigheid 
Evaluaties Artikel 18.1 Versterken mainports, brainports, greenports, valleys en andere clusters 
gerelateerd aan topsectoren 
In de volgende tabel (4.1) is per instrument aangegeven welke evaluaties van toepassing zijn op het 
instrument. Bij deze evaluaties is zowel naar doeltreffendheid als naar doelmatigheid van het 
instrument gekeken. De tabel laat zien dat de belangrijkste instrumenten (in financieel opzicht de 
grootste en beleidsmatig gezien meest relevante instrumenten van het ruimtelijk economisch beleid) 
geëvalueerd zijn. Hierbij moet opgemerkt worden dat deze evaluaties niet recent hebben 
plaatsgevonden.  
In aanvulling op de evaluaties die per instrument hebben plaatsgevonden, is recent het ruimtelijke 
economisch beleid meer als geheel geëvalueerd (Technopolis 2014, Verschuivende paradigma’s in 
het ruimtelijk economisch beleid; evaluatie doorwerking ruimtelijk economisch beleid in de regio). In 
deze studie zijn de effecten onderzocht van de twee verschuivingen die sinds 2004 in het ruimtelijk 
economisch beleid hebben plaatsgevonden: de focus op het stimuleren van sterktes in regio’s (in 
plaats van op het wegwerken van achterstanden) en de decentralisatie van het regionaal 
economisch beleid naar de regio’s (vanaf 2010/2011).  
 
  
39 
52670
