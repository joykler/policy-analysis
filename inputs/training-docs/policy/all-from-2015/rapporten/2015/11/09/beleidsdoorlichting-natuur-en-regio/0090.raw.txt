6. Beantwoording onderzoeksvragen en aanbevelingen 
6.1 Beantwoording onderzoeksvragen 
Afbakening van het beleidsterrein  
1) Welk(e) artikel(en) (onderdeel of onderdelen) wordt of worden behandeld in de 
beleidsdoorlichting?  
Deze beleidsdoorlichting heeft betrekking op artikel 18 Natuur en Regio van de begroting van het 
Ministerie van Economische Zaken. 
2) Indien van toepassing: wanneer worden / zijn de andere artikelonderdelen doorgelicht?  
Dit is niet van toepassing. 
Motivering van het gevoerde beleid  
3) Wat was de aanleiding voor het beleid? Is deze aanleiding nog actueel?  
Het ruimtelijk economisch beleid was aanvankelijk sterk gericht op het wegwerken van economische 
achterstanden van bepaalde regioâ€™s om zo de economische situatie in deze gebieden te verbeteren. 
Vanaf 2004 heeft een omslag in het denken plaatsgevonden en is het beleid gericht op het 
stimuleren van economische sterkten. Dit vanuit de gedachte dat overheidsstimulering op deze 
manier beter rendeert in termen van onder andere werkgelegenheid.  
ste
Het natuurbeleid van de Rijksoverheid stamt al uit begin 20 eeuw met de oprichting van 
Staatsbosbeheer en het uitvaardigen van de Vogelwet, de Boswet en de Natuurschoonwet. Na de 
Tweede Wereldoorlog ging het Rijk zich actiever met natuurbeleid bemoeien en in 1967 trad de 
Natuurbeschermingswet in werking, om zowel gebieden als soorten te beschermen. De aanleiding 
voor het natuurbeleid was de achteruitgang van de natuur, zowel qua omvang als qua 
milieucondities. Ook internationaal groeide het milieubewustzijn en werd het belang van een 
grensoverschrijdende aanpak almaar duidelijker. Dit leidde tot het sluiten van een reeks 
internationale verdragen met als doel het waarborgen van de biologische diversiteit door het 
instandhouden van de natuurlijke habitats en de wilde flora en fauna. De laatste jaren is daar een 
toenemende aandacht voor de interactie tussen natuur en mens bijgekomen. Recente studies van 
het PBL laten zien dat er nog steeds aanleiding is om natuurbeleid te blijven voeren. Nederland 
voldoet nog niet aan de internationale afspraken om de biodiversiteit te waarborgen.  
4) Wat is de verantwoordelijkheid van de rijksoverheid? 
Het Rijk is systeemverantwoordelijk voor een gezonde ruimtelijk economische structuur. Het Rijk 
stimuleert en financiert daarom de versterking van regionale clusters. Verder is het Rijk 
lidstaatverantwoordelijk en heeft een regisserende rol voor het Europees Fonds Regionale 
Ontwikkeling (EFRO). 
  
87 
52670
