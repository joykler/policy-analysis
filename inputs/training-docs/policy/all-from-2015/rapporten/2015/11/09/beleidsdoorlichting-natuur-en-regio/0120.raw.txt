Nationale en internationale kaders natuurbeleid 
Het natuurbeleid is gebaseerd op internationale en nationale kaders en vertaald naar operationele 
doelen voor Nederland. 
Internationale kaders: 
 EU Vogelrichtlijn (1979, laatste aanpassing stamt uit 2009), heeft geleid tot Special Protection 
Area’s, sinds 1994 opgegaan in Natura 2000. Doel van de Vogelrichtlijn: ‘The Birds Directive 
bans activities that directly threaten birds, such as the deliberate killing or capture of birds, the 
destruction of their nests and taking of their eggs, and associated activities such as trading in 
live or dead birds, with a few exceptions’.  
 EU Habitatrichtlijn (1992), Deze richtlijn heeft tot doel ‘bij te dragen tot het waarborgen van de 
biologische diversiteit door het instandhouden van de natuurlijke habitats en de wilde flora en 
fauna op het Europese grondgebied van de Lid-Staten waarop het Verdrag van toepassing is’. 
Er wordt een coherent Europees ecologisch netwerk gevormd van speciale beschermingszones, 
Natura 2000 genaamd. Dit netwerk, dat bestaat uit gebieden met in bijlage I genoemde typen 
natuurlijke habitats en habitats van in bijlage II genoemde soorten, moet de betrokken typen 
natuurlijke habitats en habitats van soorten in hun natuurlijke verspreidingsgebied in een 
gunstige staat van instandhouding behouden of in voorkomend geval herstellen. 
Het Natura 2000-netwerk bestrijkt ook de door de Lid-Staten overeenkomstig Richtlijn 
79/409/EEG aangewezen speciale beschermingszones (Vogelrichtlijn). 
 VN-verdrag: Convention on Biodiversity (Rio de Janeiro 1992, inclusief latere updates). Stelt 
doelen voor het behoud van de biodiversiteit voor 2020. De afspraken uit het wereldwijde 
verdrag zijn voor de EU vertaald in een EU-biodiversiteitstrategie 2011 - 2020. De visie van 
deze strategie voor 2050 luidt: ‘Tegen 2050 moeten de biodiversiteit van de Europese Unie en 
de ecosysteemdiensten die daardoor worden geleverd — het natuurlijk kapitaal van de Unie — 
vanwege de intrinsieke waarde van de biodiversiteit en de essentiële bijdrage ervan aan het 
welzijn van de mens en de economische welvaart, worden beschermd, gewaardeerd en naar 
behoren hersteld, en wel zo dat catastrofale veranderingen ten gevolge van het 
biodiversiteitsverlies worden voorkomen.’  
 
Het hoofddoel voor 2020 luidt: ‘Het biodiversiteitsverlies en de aantasting van 
ecosysteemdiensten in de EU uiterlijk tegen 2020 stoppen en, voor zover dit haalbaar is, 
ongedaan maken, en tevens de bijdrage van de EU tot het ombuigen van wereldwijd 
biodiversiteitsverlies opvoeren’. 
 
Voor 2020 is gekozen voor zes duidelijke prioriteiten: 
־ Handhaving van EU-wetgeving over vogels en habitats. 
־ Instandhouding en verbetering van ecosystemen, en ten minste 15% van de beschadigde 
gebieden herstellen. 
52670 1
