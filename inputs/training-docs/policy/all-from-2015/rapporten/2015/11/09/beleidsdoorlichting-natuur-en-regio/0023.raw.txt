3. Doelen, instrumenten en uitgaven 
Dit hoofdstuk beschrijft de doelen en instrumenten die zijn ingezet voor het beleid dat valt onder 
artikel 18 van de begroting 2014 van het Ministerie van EZ (paragraaf 3.1 en 3.2). De paragrafen 
3.3 en 3.4 gaan achtereenvolgens in op de Rijksuitgaven en de bedrijfsvoering. Dit hoofdstuk gaat 
hiermee in op de RPE-vragen 5,6 en 7. 
5) Wat is de aard en samenhang van de ingezette instrumenten?  
6) Met welke uitgaven gaat het beleid gepaard, inclusief kosten op andere terreinen of voor andere 
partijen?  
7) Wat is de onderbouwing van de uitgaven? Hoe zijn deze te relateren aan de componenten 
volume/gebruik en aan prijzen/tarieven? 
3.1 Doelen en instrumenten ruimtelijk economisch beleid 
Het ruimtelijk economisch beleid kent strategische doelen gericht op het bereiken van 
maatschappelijke effecten (outcome) en operationele doelen gericht op het behalen van concrete 
resultaten (output). Om deze doelen te behalen worden instrumenten (input) ingezet, zoals 
wetgeving, bestuurlijke afspraken, financiële middelen en kennis. Idealiter bestaat er samenhang 
tussen de instrumenten en versterken zij elkaar. Idealiter is het ook zo dat met alle verschillende 
instrumenten de doelen gehaald kunnen worden. 
In de volgende figuur 3.1 zijn de huidige strategische en operationele doelen van het Nederlandse 
ruimtelijk economisch beleid weergegeven, inclusief de instrumenten die daaraan bijdragen. Deze 
figuur is mede gebaseerd op de evaluatie van het ruimtelijk economisch beleid van de afgelopen 
10
tien jaar (2004 – 2014) . Een concurrerende ruimtelijk-economische structuur wordt overigens niet 
alleen bereikt door de inzet vanuit artikel 18.1, maar ook door de inzet vanuit artikel 12 en artikel 13, 
die als doel hebben het versterken van het innovatievermogen (artikel 12) en het versterken van het 
ondernemersklimaat (artikel 13). 
  
                                                      
10
 Technopolis (2014), Verschuivende paradigma’s in het ruimtelijk economisch beleid. 
20 
52670
