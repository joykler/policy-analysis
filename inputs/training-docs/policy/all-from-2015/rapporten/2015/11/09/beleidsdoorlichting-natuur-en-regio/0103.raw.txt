2. In blijven zetten op versterken van de samenhang tussen beleidsinitiatieven innovatief 
ondernemerschap en clustervorming 
Uit evaluaties blijkt dat het regionaal economisch beleid op verschillende manieren een bijdrage 
heeft geleverd aan clusterontwikkeling in Nederland. Het beleid is veelal gedecentraliseerd en dit 
heeft het risico in zich van versnippering en het niet benutten van schaalvoordelen. Aanbevolen 
wordt dan ook om inspanning te blijven plegen op het versterken van de samenhang tussen 
Europese, nationale en regionale beleidsinitiatieven gericht op innovatief ondernemerschap en 
clustervorming. Dit betekent nauwere verbinding tussen het Topsectorenbeleid van het Rijk, het 
regionale innovatie- en clusterbeleid en de Europese Smart Specialisation Strategy. 
3. Natuurbeleid in komende jaren gebaat bij vasthouden koers 
Het natuurbeleid is in de periode van de beleidsdoorlichting (2010-2014) sterk in beweging geweest. 
Er is bezuinigd, taken en verantwoordelijkheden zijn herschikt en ook inhoudelijk is de koers 
verlegd. De ingezette veranderingen hebben geleid tot vernieuwing, maar hebben ook een relatief 
groot beslag gelegd op het ambtelijke en bestuurlijke apparaat. Voor de komende jaren is het vooral 
zaak om rust te betrachten en de ingezette koers vanuit het natuurbeleid zoveel als mogelijk te 
blijven volgen.  
Daarbij valt op dat in het natuurbeleid relatief veel ex ante analyses opgesteld worden om de 
toekomstige effecten van het beleid in beeld te brengen. Die richten zich vaak op het uiteindelijke 
effect van de combinatie van instrumenten op de biodiversiteit. Dat is waardevol omdat een aantal 
internationale doelen op dat niveau en met die tijdspanne is geformuleerd. Echter er worden 
betrekkelijk weinig effectmetingen ex post uitgevoerd op het niveau van een instrument. De 
aanbeveling is om voor een aantal hoofdinstrumenten van het beleid ex post onderzoek te doen 
naar de doeltreffendheid en doelmatigheid ervan.  
4. Concretisering en nadere inkleuring huidige beleid noodzakelijk 
In de nieuwe ‘Rijksnatuurvisie 2014 natuurlijk verder’ is het accent binnen het natuurbeleid veel 
sterker dan voorheen gelegd op het bredere maatschappelijke en economische belang van natuur. 
Om hieraan invulling te geven is het wenselijk om het beleid nader te concretiseren en in te kleuren. 
Zo is weliswaar sprake van een uitvoeringsagenda van de Rijksnatuurvisie maar deze is niet als 
herkenbaar document traceerbaar. Er is alleen een presentatie van de provinciale Natuurtop 
beschikbaar, die de initiatieven beschrijven. Met een brief aan de Tweede Kamer (februari 2015) is 
melding gemaakt dat er een uitvoeringsagenda zou komen. Door de huidige informele status van de 
uitvoeringsagenda is het onzeker of de uitvoering met kracht ter hand wordt genomen. De 
aanbeveling is om met betrokken partijen de Uitvoeringsagenda nader uit te werken in concrete 
acties met budget, verantwoordelijkheden en stappenplannen.  
Hierbij verdient het ook aanbeveling om de samenhang tussen de Uitvoeringsagenda behorend bij 
de Rijksnatuurvisie en andere uitvoeringsprogramma’s zoals het Programma Natuurlijk 
Ondernemen en Green Deals en de Uitvoeringsagenda Natuurlijk Kapitaal in beeld te brengen en 
eventueel te versterken. 
100 
52670
