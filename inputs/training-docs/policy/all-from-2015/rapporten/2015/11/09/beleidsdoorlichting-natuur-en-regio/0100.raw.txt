Ondersteuning vanuit de overheid kan verschillende vormen aannemen, zoals het beschikbaar 
stellen van kennis en ervaring, het wegnemen van belemmeringen, het ontsluiten van netwerken en 
het mogelijk maken van pilots. Het programma Natuurlijk Ondernemen en Green Deals tot slot is 
een innovatieprogramma gericht op ondernemers die (willen) bijdragen aan behoud en ontwikkeling 
van natuur en biodiversiteit door uit eigenbelang te investeren in het (ontzien van) natuurlijk 
kapitaal.  
Voldoen aan biodiversiteitsdoelen en doelen gebruikswaarde natuur 
Nederland heeft zich gecommitteerd aan internationale doelen voor biodiversiteit, gebruikswaarde 
en beleving van de natuur. Voor de biodiversiteit wordt gestreefd naar behoud of herstel van een 
gunstige staat van instandhouding van habitats en soorten. Het verloop van de Rode Lijst Indicator 
laat zien dat het beter gaat met de biodiversiteit in ons land, maar ook dat de vorderingen langzaam 
gaan. Het Planbureau voor de Leefomgeving stelt in 2013 dat met de beoogde inzet Nederland in 
2027 de juiste ruimte- en milieucondities kan hebben bereikt voor 65% van de voor de VHR te 
beschermen soorten. Daarmee resteert een stevige beleidsopgave die nog niet geadresseerd is. 
Het PBL is ook kritisch op de bijdrage die de inzet van het kabinet op het betrekken van de 
samenleving kan leveren aan het bereiken van internationale biodiversiteitsdoelen. Dit overziend 
rijst de vraag op of het reÃ«el is dat Nederland op den duur aan de internationale verplichtingen zal 
voldoen.  
De Rijksnatuurvisie uit 2014 gaat nadrukkelijk in op het versterken van de gebruikswaarde en de 
beleving van natuur. Hiervoor zijn (nog) geen concrete doelen geformuleerd. Er kan worden 
voorgebouwd op beleid uit voorgaande beleidsperiodes, waar samenwerking met particulieren is 
georganiseerd. Zo wordt openstelling van natuurgebieden op landgoederen met de 
Natuurschoonwet fiscaal gestimuleerd. De natuurorganisaties spelen een belangrijke rol bij het 
versterken van de beleving van de natuur. Het PBL zal iedere drie jaar de Natuurvisie gaan 
evalueren.  
Doeltreffendheid en doelmatigheid van beleid 
Ondanks de vraag of de internationale biodiversiteitsdoelen ooit gehaald worden, is het een hele 
prestatie in het dichtbevolkte Nederland dat de achteruitgang van de biodiversiteit gestopt is. In 
onze optiek zijn de natuurwetgeving en de realisatie van het Natuurnetwerk Nederland hiervoor de 
belangrijkste instrumenten geweest en biedt de recent in werking getreden Programmatische 
Aanpak Stikstof goede perspectieven voor het duurzaam voortbestaan van de stikstofgevoelige 
natuur. Voor het integreren van het natuurbeleid met andere beleidsvelden zijn waardevolle stappen 
gezet. Onder andere door het grijpen van meekoppelkansen met de waterveiligheidsopgaven, zoals 
met de Nadere Uitwerking Rivierengebied en Maaswerken en de economische ontwikkelingen in de 
Mainport Rotterdam.  
Tegelijkertijd bestaan er zorgen over de mogelijkheden om dergelijke kansen in de toekomst te 
kunnen grijpen. Binnen het Deltaprogramma (Hoogwaterbeschermingsprogramma) wordt gewerkt 
via de aanpak Sober en Doelmatig en zijn geen middelen beschikbaar voor het realiseren van 
natuurwaarden. Het is de vraag of de kansen voor meekoppeling in de praktijk voldoende worden 
opgepakt.   
97 
52670
