In de jaren zeventig van de vorige eeuw groeide in veel westerse landen het milieubewustzijn en 
werd het belang van een grensoverschrijdende aanpak almaar duidelijker. Dit leidde tot het sluiten 
van een reeks internationale verdragen, soms op initiatief van Nederland, die een grote invloed op 
het nationale natuurbeleid kregen. In 1979 kwam de Vogelrichtlijn tot stand om wilde vogels te 
beschermen en dertien jaar later werd een Europese natuurbeschermingsstrategie neergelegd in de 
Habitatrichtlijn, die zowel soorten als gebieden beschermt. 
Jaren 80: Milieu als issue: Zorgen voor Morgen  
Begin zeventiger jaren verscheen Grenzen aan de groei van de Club van Rome, over economische 
groei en effecten op natuur en milieu. Eind jaren tachtig kwam er op internationaal niveau een 
nieuwe aanpak met duurzaamheid als kernbegrip met het rapport Our Common Future van de 
Commissie Brundlandt (1987). In Nederland (1988) verscheen het rapport Zorgen voor Morgen van 
het Rijksinstituut voor Volksgezondheid en Milieu (RIVM), de eerste nationale toekomstverkenning 
waarin de verschillende milieuproblemen in samenhang werden beschreven. Het was ook het begin 
van de milieu- en natuurplanbureautaak die eerst door het RIVM en momenteel door het 
Planbureau voor de Leefomgeving (PBL) wordt uitgevoerd. Zorgen voor Morgen gaf aan dat voor 
het beheersen van het klimaat en de duurzame bescherming van gezondheid en natuur, een 
4
drastische vermindering van de uitstoot van veel stoffen nodig was.  
Jaren 90: Milieubeleid, EHS en Natura 2000 
In 1990 verscheen de ambitieuze beleidsnota het Eerste Nationaal Milieubeleidsplan (NMP1), 
waarin maatregelen waren opgenomen om in twintig jaar tijd de milieuproblemen te beheersen. In 
het kielzog van het NMP1 kwam ook in 1990 het Natuurbeleidsplan uit. Hierin werd de Ecologische 
Hoofdstructuur geïntroduceerd. Daarmee werd beoogd om een samenhangend netwerk van 
natuurgebieden te ontwikkelen, zodat er voldoende schaalgrootte ontstond, die past bij de schaal 
van de leefgebieden van bepaalde soorten. Het was een keerpunt in het beleid, dat zich hiermee 
richtte op ontwikkeling van natuur(gebieden) en minder op bescherming van specifieke soorten. ‘In 
het Natuurbeleidsplan werd gestreefd naar een toename van de ‘natuur’gebieden met 100.000 
hectare agrarisch natuurbeheer (relatienotagebied), 100.000 hectare reservaten, 50.000 hectare 
5
natuurontwikkeling en verbindingszones. Daarnaast is er ook natuur buiten de EHS.’ In 1992 is 
vervolgens de EU Habitatrichtlijn van kracht geworden, waarmee een coherent Europees ecologisch 
netwerk van speciale beschermingszones gevormd wordt (Natura 2000). Het doel van de 
Habitatrichtlijn is ‘bij te dragen tot het waarborgen van de biologische diversiteit door het 
instandhouden van de natuurlijke habitats en de wilde flora en fauna op het Europese grondgebied 
van de Lid-Staten waarop het Verdrag van toepassing is’. Het Natura 2000 netwerk bestrijkt ook de 
aangewezen speciale beschermingszones op basis van de Vogelrichtlijn (uit 1979).   
                                                      
4
 http://www.rivm.nl/Documenten_en_publicaties/ Algemeen_Actueel/ Nieuwsberichten/2013/ 
25_jaar_Zorgen_voor_morgen. 
5
 http://themasites.pbl.nl/natuurverkenning/over-de-natuurverkenning/uitdagingen-voor-natuur/bouwstenen-van-
natuurbeleid/een-korte-historie-natuurbeleidsplan-1990. 
15 
52670
