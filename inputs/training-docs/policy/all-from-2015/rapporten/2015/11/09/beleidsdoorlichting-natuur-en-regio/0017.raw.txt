Sinds het kabinet-Rutte 1 (2010 – 2012) is de verantwoordelijkheid voor het ruimtelijk economisch 
beleid bij de regio komen te liggen. De rol van het Rijk wordt geconcentreerd op clusters van 
nationaal belang en de ruimtelijke aspecten van het topsectorenbeleid. Parallel aan dit proces van 
decentralisatie zijn door het Rijk bezuinigingen doorgevoerd, waaronder het beëindigen van het 
Pieken in de Delta programma. 
Sindsdien is het accent van het Rijk komen te liggen bij het Topsectorenbeleid (2011 – heden) 
naast het bestaande generieke voorwaardenscheppende bedrijvenbeleid. De rol van het Rijk in het 
ruimtelijk-economisch beleid is daarmee stimulerend, regisserend en met name via de EFRO-
programma’s, financierend. Zoals in de begroting van 2014 is opgenomen: 
Stimuleren en financieren 
 De minister is systeemverantwoordelijk voor een gezonde ruimtelijke economische structuur en 
stimuleert en financiert daarbinnen de versterking van «ports», «valleys» en clusters gerelateerd 
aan topsectoren. Hierbij is het van belang om agenda’s van verschillende overheden te 
verbinden ten einde schaalvoordelen te benutten, overheidsinspanningen te versterken en 
versnippering tegen te gaan. 
Regisseren en financieren 
 De minister is lidstaatverantwoordelijk en heeft een regisserende rol voor het Europees Fonds 
Regionale Ontwikkeling (EFRO). Binnen EFRO bestaan, behalve de nationale programma’s, 
ook vier grensoverschrijdende programma’s (INTERREG A – ETS) Dit zijn: Euregio Maas-Rijn, 
Duitsland-Nederland, Vlaanderen-Nederland en Twee Zeeën. De minister stelt budget 
beschikbaar in het kader van de nationale cofinanciering voor de landsdelige en de 
grensoverschrijdende programma’s. 
2.3 Aanleiding natuurbeleid en verantwoordelijkheid rijksoverheid 
3
1900-1980: Ontwikkelingen in het natuurbeleid 
Toen natuurbescherming in de tweede helft van de negentiende eeuw bredere belangstelling kreeg, 
kwam de overheid daar nog in het geheel niet aan te pas. Bij de oprichting van de Vereniging tot 
bescherming van Vogels in 1899 en van de Vereniging tot Behoud van Natuurmonumenten in 1905 
ging het om het behoud van soorten en van mooie gebieden. Het begin van een actieve 
overheidsrol kwam aan het eind van de negentiende eeuw. De overheid richtte in 1899 
Staatsbosbeheer op om de ontbossing te keren door bosaanplant, om stuifzanden vast te leggen en 
te voorzien in de behoefte aan hout, vooral mijnhout. In de eerste decennia van de twintigste eeuw 
werden de Vogelwet, de Boswet en de Natuurschoonwet uitgevaardigd. In 1929 werd de 
‘bescherming van natuurschoon’ een officiële taak van Staatsbosbeheer. Na de Tweede 
Wereldoorlog ging de Rijksoverheid zich intensiever met natuur bemoeien. In 1967 trad de 
Natuurbeschermingswet in werking, om zowel gebieden als soorten te beschermen.  
                                                      
3
 Letterlijk geciteerd uit: Ministerie van Economische Zaken (2014), Natuurlijk Verder, Rijksnatuurvisie 2014. 
14 
52670
