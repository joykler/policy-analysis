Een ander voorbeeld van meer aandacht voor samenhang van natuur met andere beleidsvelden is 
de problematiek rondom verdroging. Voor de kwaliteit van de natuur is verdroging één van de 
belangrijkste problemen met een direct effect op habitats en soorten. Er zou een gebiedsgerichte 
strategie kunnen worden ontwikkeld, gericht op het vernatten van natuurgebieden. Dat vergt 
onderleg met agrariërs en andere belanghebbenden in en rond deze gebieden. De uitwerking kan 
er mogelijk toe leiden dat de bedrijfsvoering wordt aangepast of dat een beperkt aantal bedrijven 
moet worden verplaatst. 
De natuur beperkt zich niet tot lands- of provinciegrenzen. Bij het realiseren van het Natuurnetwerk 
Nederland is het aan te bevelen om met de buurlanden te overleggen over het koppelen van 
gebieden en het gezamenlijk inrichten. Dit past bij de systeemverantwoordelijkheid van de 
Rijksoverheid.  
Tot slot is de aanbeveling om samen met de Ministeries van Buitenlandse Zaken en Infrastructuur 
en Milieu een goed georganiseerd werkproces in te richten om te komen tot effectief handelen van 
Nederland met betrekking tot het internationale biodiversiteitsbeleid.  
 
 
 
 
 
102 
52670
