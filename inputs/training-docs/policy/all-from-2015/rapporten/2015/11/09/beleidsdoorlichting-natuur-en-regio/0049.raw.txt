 Er is als onderdeel van randvoorwaarden voor een competitief cluster een positieve bijdrage 
geleverd aan de inrichting en modernisering van campussen. 
Ondanks de positieve signalen is het in de evaluatie van het ruimtelijk economisch beleid niet 
mogelijk gebleken om een kwantitatieve indicatie te geven van de economische schaalgrootte van 
het ruimtelijk economisch beleid van het Rijk. Technopolis (2014): Deels is dit niet te meten, deels 
betreft het lange termijn effecten van overheidsbeleid dat enkele decennia kan duren voordat de 
economische rendementen ervan op clusterniveau en dus op het niveau van de BV Nederland 
zichtbaar zijn.  
Dit maakt dat ook de bijdrage aan de beleidsdoelstelling ‘realiseren van economische groei’ niet te 
bepalen is. In het verlengde hiervan geldt dat: 
 Het ruimtelijk economisch beleid één onderdeel is om de hogere beleidsdoelstelling 
(concurrerende economie) te realiseren. In dit verband is de samenhang met andere 
beleidsartikelen (12 en 13) relevant. 
 Het regionaal en ruimtelijk economisch beleid één van de factoren is waarmee wordt 
bijgedragen aan de economische concurrentiepositie van regio’s. Infrastructuurbeleid, onderwijs 
en arbeidsmarkt beleid zijn andere beleidsdomeinen die mede de concurrentiepositie bepalen. 
4.2.2 Doelmatigheid 
Het Pieken in de Delta-beleid (en de ‘paradigma verschuiving’ die daarmee is ingezet) is 
richtinggevend geweest voor de inzet van andere beleidsinstrumenten als EFRO en ROM’s. Uit 
evaluaties komt naar voren dat Pieken in de Delta-middelen, EFRO en de ROM’s elkaar (in 
sommige gebieden) versterkt hebben. Voorbeelden hiervan zijn dat regio’s met een ROM beter in 
staat zijn in het lostrekken van projecten, dat het gedachtengoed van Pieken in de Delta ook in de 
programmering van de EFRO programma’s heeft doorgewerkt (Berenschot 2010) en dat in Noord 
Nederland de inzet van EFRO heeft geleid tot versterking van het PiD instrument (Berenschot 
2011). Op basis van de uitgevoerde evaluaties zijn er geen aanwijzingen te vinden voor (sturing op) 
samenhang tussen 18.1 en 18.2 of 18.3. De gesprekken die in het kader van deze doorlichting zijn 
gevoerd, bevestigen dit beeld. Hierbij bestaat overigens niet het beeld dat het ontbreken van 
samenhang tussen 18.1 en 18.2 en 18.3 nadelige gevolgen voor de doelmatigheid of 
doeltreffendheid van het ruimtelijk economisch beleid heeft gehad.  
Vanaf eind 2010, met het kabinet-Rutte I, is het regionaal economisch beleid van het Rijk 
grotendeels gedecentraliseerd. De Pieken in de Delta-middelen zijn uitgefaseerd. Uit de evaluatie 
blijkt dat de Pieken in de Delta -filosofie die ten grondslag ligt aan het beleid hiermee niet 
verdwenen is, maar heeft als leidende filosofie doorgewerkt in de regio. Gesprekken die in het kader 
van deze doorlichting zijn gevoerd bevestigen dit. De beleidsfocus op sterke clusters is als gevolg 
van de decentralisatie dus niet verloren gegaan. Mogelijke verklaringen hiervoor zijn: 
 De Pieken in de Delta filosofie verhoudt zich goed met Smart Specialisation Strategieën (S3) die 
de regio’s in het kader van EFRO hebben ontwikkeld. 
  
46 
52670
