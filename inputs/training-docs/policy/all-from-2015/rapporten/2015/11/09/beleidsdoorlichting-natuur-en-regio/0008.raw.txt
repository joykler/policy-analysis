2. In blijven zetten op versterken van de samenhang tussen beleidsinitiatieven innovatief 
ondernemerschap en clustervorming 
Aanbevolen wordt om inspanning te blijven plegen op het versterken van de samenhang tussen 
Europese, nationale en regionale beleidsinitiatieven gericht op innovatief ondernemerschap en 
clustervorming. Dit betekent nauwere verbinding tussen het Topsectorenbeleid van het Rijk, het 
regionale innovatie- en clusterbeleid en de Europese Smart Specialisation Strategy. 
3. Natuurbeleid in komende jaren gebaat bij vasthouden koers 
De ingezette veranderingen in het natuurbeleid hebben geleid tot vernieuwing, maar hebben ook 
een groot beslag gelegd op het ambtelijke en bestuurlijke apparaat. Voor de komende jaren is het 
vooral zaak om rust te betrachten en de ingezette koers vanuit het natuurbeleid zoveel als mogelijk 
te blijven volgen. Daarbij wordt aanbevolen om voor een aantal hoofdinstrumenten van het beleid 
ex-post onderzoek te doen naar de doeltreffendheid en doelmatigheid ervan. 
4. Concretisering en nadere inkleuring huidige beleid noodzakelijk 
In de nieuwe ‘Rijksnatuurvisie 2014 natuurlijk verder’ is het accent binnen het natuurbeleid veel 
sterker dan voorheen gelegd op het bredere maatschappelijke en economische belang van natuur. 
De uitvoeringsagenda van de Natuurvisie kan nader worden uitgewerkt in concrete acties met 
budget, verantwoordelijkheden en stappenplannen, waarbij ook de verbinding met andere 
uitvoeringsprogramma’s zoals het Programma Natuurlijk Ondernemen en Green Deals en de 
Uitvoeringsagenda Natuurlijk Kapitaal wordt gezocht. Het strategische doel duurzaam gebruik 
nationale en internationale biodiversiteit kan meer operationeel worden gemaakt.  
In zijn algemeenheid wordt aanbevolen om een duidelijke beleidstheorie voor het natuurbeleid op te 
stellen, waarbij de pijlers behoud biodiversiteit en duurzaam gebruik biodiversiteit (inclusief doelen, 
indicatoren en instrumenten) in samenhang worden beschouwd. 
5. Vergroting maatschappelijke betrokkenheid door aanpassing instrumentmix 
Om de afhankelijkheid van subsidies te verminderen en meer subsidievrije natuur te realiseren, 
verdient het aanbeveling om beleid te formuleren om de volgende transities mede vorm te geven:  
 Agrarisch natuurbeheer als de gangbare manier van produceren.  
 Van financiële steun vanuit overheden (EU, Rijksoverheid) naar een model waarbij de 
consument betaalt. 
 Inzet van regelgeving of andere instrumenten om deze transitie te borgen. 
Hierbij wordt wel opgemerkt dat een subsidievrije natuur een lofwaardig streven is, maar dat dit niet 
eenvoudig is gegeven het collectieve karakter van de natuur en de internationale 
concurrentieverhoudingen voor de agrarische sector.  
6. Versterken samenhang natuur met andere beleidsterreinen en over grenzen heen 
Passend bij de nieuwe aanpak uit de Rijksnatuurvisie is de aandacht voor samenhang van natuur 
met andere beleidsvelden.  
5 
52670
