Voor de beantwoording van de RPE-vraag omtrent de mogelijkheden voor het vergroten van de 
doeltreffendheid en doelmatigheid van het beleid en mogelijkheden voor extensivering van beleid 
zijn twee workshops georganiseerd. Hierbij is ook ingegaan op de wens van de staatssecretaris om 
ook intensiveringsopties in beeld te brengen. In bijlage 3 is een overzicht gegeven van de 
deelnemers aan de twee workshops. 
Tot slot zijn de bevindingen beschreven in het onderzoeksrapport.  
Begeleiding onderzoek en toets onafhankelijke deskundige 
De beleidsdoorlichting is begeleid door een begeleidingsgroep. Deze begeleidingsgroep had als 
taak om de kwaliteit te bewaken en om inhoudelijke en financiële kennis te leveren. De 
samenstelling van de begeleidingsgroep is opgenomen in bijlage 4. De aanpak, afbakening en 
beleidsreconstructie van het onderzoek is besproken en goedgekeurd in de startbijeenkomst met de 
begeleidingsgroep. Vervolgens zijn de eerste resultaten van de beleidsdoorlichting gepresenteerd 
aan de begeleidingsgroep. Tot slot is de conceptrapportage voorgelegd aan de begeleidingsgroep. 
De op- en aanmerkingen zijn verwerkt, waarna het rapport definitief is geworden.  
Bij een beleidsdoorlichting staat onafhankelijkheid voorop. Een van de vereisten van de RPE is dat 
een onafhankelijke deskundige een oordeel geeft over de kwaliteit van de beleidsdoorlichting. Deze 
toets is uitgevoerd door Prof. Dr. G.R. de Snoo, hoogleraar Conservation Biology aan de 
Universiteit Leiden. Zijn oordeel is aan het rapport toegevoegd (bijlage 7). 
1.5 Leeswijzer 
Het rapport is opgebouwd aan de hand van de vijftien vragen van de RPE. Hoofdstuk 2 beschrijft de 
belangrijkste (beleids)ontwikkelingen op het gebied van ruimtelijk economisch beleid en natuur die 
aanleiding vormden voor het geformuleerde beleid. Ook geeft dit hoofdstuk de betrokken partijen en 
hun verantwoordelijkheden weer. In hoofdstuk 3 wordt ingegaan op de aard van en samenhang 
tussen de doelen en instrumenten van het ruimtelijk economisch beleid en het natuurbeleid. Ook 
beschrijft dit hoofdstuk de Rijksuitgaven voor het beleid. Hoofdstuk 4 beschrijft in hoeverre en op 
welke wijze het gevoerde beleid geëvalueerd is. Dit hoofdstuk gaat vervolgens in op de 
doeltreffendheid en doelmatigheid van het ruimtelijk economisch beleid en het natuurbeleid. 
Hoofdstuk 5 beschrijft de mogelijkheden voor het vergroten van de doeltreffendheid en 
doelmatigheid van het beleid en de beleidsopties bij intensivering en extensivering van het beleid. 
Hoofdstuk 6 tenslotte geeft een beantwoording van de onderzoeksvragen, een beleidssynthese en 
enkele aanbevelingen. 
11 
52670
