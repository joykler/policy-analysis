Het Rijk heeft ook de bevoegdheid om natuurmonumenten en gebieden waarvoor internationale 
verplichtingen gelden (anders dan Natura 2000) aan te wijzen. Zo heeft het Rijk twintig Nationale 
Parken aangewezen. 
Voor het gebiedenbeleid van EZ geldt dat de wettelijke taken voor Natura 2000 (uiteraard) worden 
uitgevoerd. De Natura 2000 aanwijzingsbesluiten zijn vrijwel allemaal genomen. De veertig 
beheerplannen die het Ministerie van EZ op moet stellen, zijn echter nog niet gereed. Inspanning 
hierop is dus nog nodig. Zoals al eerder is geconstateerd zijn er bij het maken van de 
decentralisatieafspraken geen duidelijke afspraken gemaakt over de taakverdeling en financiering 
van de natuurgebieden in de Grote Wateren. Daarnaast wil de staatssecretaris met betrekking tot 
Natura 2000 af van de kramp over individuele soorten of de invloed van klimaatverandering. Zij wil 
veel meer toewerken naar robuuste natuur die tegen een stootje kan.  
Daarnaast wil ze toewerken naar een visie over welke natuur je waar moet beschermen (in overleg 
met de provincies), veel meer dan ‘elke soort en elke habitat overal beschermen’. Deze wens leeft 
niet alleen op nationaal niveau, ook op Europees niveau spant de staatssecretaris zich hiervoor in.  
Voor de gebieden van Staatsbosbeheer geldt dat Staatsbosbeheer als organisatie flink in 
ontwikkeling is geweest de afgelopen periode. Er heeft een herbezinning op de taken 
plaatsgevonden.  
Uitkomst daarvan is dat Staatsbosbeheer zich enerzijds gaat richten op echte ‘Topnatuur’ (zoals de 
Nationale Parken) en op natuur waar grote groepen burgers profijt van hebben (zoals in de 
Randstad). De staatssecretaris heeft aangegeven een impuls te willen geven aan de Nationale 
Parken. 
Vanuit waterveiligheid is de afgelopen jaren fors geïnvesteerd in het rivierengebied. EZ heeft daarbij 
aangehaakt en investeringen gedaan om tegelijkertijd met het op orde brengen van de 
waterveiligheid nieuwe natuur te realiseren, zoals met de programma’s Nadere Uitwerking 
Rivierengebied en Maaswerken. De ambitie van het ministerie is om ook in de toekomst 
natuur(ontwikkeling) mee te laten liften met de waterveiligheids- en zoetwateropgave. Daartoe is 
door EZ actieve inzet gepleegd voor het Deltaprogramma, met name voor de gebiedsgerichte 
programma’s van Waddenzee en Zuidwestelijke Delta. Ook is de Natuurambitie Grote Wateren 
opgesteld.  
Overall wordt geconcludeerd dat er in de gebieden waar het Rijk grote belangen vertegenwoordigt, 
verschillen bestaan in bevoegdheden en type gebied (land versus water), hetgeen ook leidt tot 
andere aanpakken en focus. Daarbij valt op dat er op verschillende terreinen ambities zijn 
geformuleerd, te weten de Grote Wateren, de Nationale Parken en met betrekking tot de gebieden 
en activiteiten van Staatsbosbeheer, waarvoor in de meerjarenbegroting geen middelen zijn 
gereserveerd (of in ieder geval niet herkenbaar).  
Concluderend 
De drie focusonderwerpen van de staatssecretaris in beschouwing nemend, wordt het volgende 
geconstateerd. 
71 
52670
