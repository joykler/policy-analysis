Het programma bestaat uit de twee bij naam genoemde (grensoverschrijdende) projecten uit het 
Verdrag (de Hertogin Hedwigepolder en het Zwin) en een aantal maatregelen in het Zeeuwse 
Middengebied (uit: Kamerbrief 26 mei 2015 over Voortgang Natuurprogramma Westerschelde).  
De plannen voor de realisatie van 600 hectare estuariene natuur zijn momenteel in een 
voorbereidend stadium. Voor uitbreiding van Het Zwin zijn de Voorlopige Aanwijzing van de 
uitbreiding van het Zwin als Natura 2000-gebied, de ontheffing Flora- & Faunawet en de 
omgevingsvergunning inmiddels onherroepelijk. Op 18 maart 2015 zijn het Rijksinpassingsplan Het 
Zwin en alle daarbij behorende besluiten behandeld in een zitting bij de Raad van State. Naar 
verwachting doet de Raad van State binnenkort uitspraak. Uit oogpunt van een integrale uitvoering 
van de verschillende maatregelen in de Hedwigepolder wordt het wenselijk geacht dat alle grond, 
gelegen binnen het plangebied van het Rijksinpassingsplan Hedwigepolder, in eigendom komt van 
de Staat der Nederlanden. Met vier eigenaren is inmiddels overeenstemming bereikt over 
grondaankoop (uit: Kamerbrief 26 mei 2015 over Voortgang Natuurprogramma Westerschelde). 
Realisatie van 600 hectare nieuwe estuariene natuur in het Westerscheldegebied vordert en is 
noodzakelijk als natuurcompensatie voor de aanpak van de Westerschelde. Om die reden wordt de 
uitvoering van het project als doeltreffend beoordeeld. Het project kan worden aangemerkt als 
doelmatig omdat er geen andere (afdoende en wettelijk goedgekeurde) alternatieven voor de 
noodzakelijke natuurcompensatie beschikbaar zijn.  
 Project Mainport Rotterdam 
In het ‘Bestuursakkoord inzake uitvoering van het project Mainportontwikkeling Rotterdam’ van 
20
25 juni 2004 zijn de bestuurlijke afspraken vastgelegd over de uitvoering van de dubbele 
doelstelling voor de mainportontwikkeling Rotterdam. De dubbeldoelstelling is gericht op een 
integraal pakket van maatregelen dat: ‘de positie van de mainport Rotterdam versterkt door het 
ruimtetekort voor haven en industriële activiteiten dat in het Rotterdamse havengebied is 
gesignaleerd in Rijnmond op te lossen’ en ‘de kwaliteit van de leefomgeving in Rijnmond verbetert 
door de mogelijkheden te benutten die het oplossen van het ruimtetekort biedt’.  
Het Project Mainportontwikkeling Rotterdam (PMR) omvat het deelproject landaanwinning 
(Maasvlakte II), het deelgebied 750 hectare natuur en recreatie en het deelproject Bestaand 
Rotterdams Gebied. 
Het deelproject landaanwinning Maasvlakte 2 is inmiddels gereed en in gebruik genomen. De 
andere twee deelplannen zijn momenteel nog in voorbereiding. De periode 2012-2015 is gericht op 
het verder werken aan het inrichting- en beheerplan, grondverwerving en de start met de uitvoering 
van de benodigde werken. De definitieve oplevering staat nu gepland voor 2021. De periode daarna 
21
is gericht op beheer en noodzakelijke gebieds- en bezoekersmarketing .  
  
                                                      
20
 Zie https://www.maasvlakte2.com/kennisbank/2004-6%20Bestuursakkoord%20uitvoering%20PMR%20.pdf 
21
 Zie ook http://www.buijtenland.nl/content/pmr750-ha. 
53 
52670
