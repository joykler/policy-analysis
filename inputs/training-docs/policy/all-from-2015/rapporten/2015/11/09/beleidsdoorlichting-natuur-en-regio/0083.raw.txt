Bij de gebiedsgerichte projecten gaat het om posten als NURG/Maaswerken en Project Mainport 
Rotterdam waarbij nieuwe natuur wordt aangelegd. De taak om nieuwe natuur te realiseren ligt 
inmiddels bij de regio. In deze variant zouden de provincies de bijdragen voor de genoemde 
projecten van het Rijk overnemen met een korting op de budgetten van 20%. Dit percentage ligt in 
lijn met de eerdere bezuinigingen die bij de decentralisatie zijn doorgevoerd. Bij rente en aflossing 
van bestaande leningen gaat het om leningen die het Rijk is aangegaan ten behoeve van de 
verwerving van EHS. Deze betalingsverplichting ten behoeve van het naar de provincies 
gedecentraliseerde natuurnetwerk kan als taak eveneens worden overgenomen door de provincies. 
Ook hierbij zouden de provincies de bijdragen voor de genoemde projecten van het Rijk overnemen 
met een korting op de budgetten van 20%. Een alternatieve bezuiniging op deze post is na te gaan 
of het mogelijk is om vervroegd af te lossen om rentekosten te besparen. Voor het vervroegd 
aflossen van bestaande leningen geldt dat dit gepaard zal gaan met een boete. Bovendien zal 
(eenmalig) gezocht moeten worden naar middelen om de lening en boete af te kunnen lossen. Dit 
alternatief van vervroegd aflossen is niet nader uitgewerkt in deze variant. 
Met het geheel of gedeeltelijk decentraliseren en met korting doorzetten naar decentrale overheden 
kan een extensivering van 5% worden gerealiseerd ten opzichte van de omvang van 
begrotingsartikel 18. Het totaal van deze posten bedraagt ruim 40% van de uitgaven binnen 18.2 en 
18.3.  
De consequentie van het (gedeeltelijk) korten op de bijdrage aan gebiedsgerichte projecten en de 
bijdrage voor rente en aflossing is dat de bestaande contracten niet worden nagekomen. In 
algemene zin geldt dat voor het realiseren van bezuinigingen bij decentralisatie nieuwe afspraken 
met provincies noodzakelijk zijn. Bovendien dient toetsing door BZK plaats te vinden. 
In onderstaande tabel zijn de (financiÃ«le) implicaties van deze variant op hoofdlijnen weergegeven. 
Voor meer detail wordt verwezen naar bijlage 6. 
  
80 
52670
