Met het geheel of gedeeltelijk decentraliseren en met korting doorzetten naar decentrale overheden 
kan de extensiveringsopgave voor het ruimtelijk economisch beleid en het natuurbeleid niet geheel 
worden bereikt. De consequentie is dat bestaande afspraken met decentrale overheden niet worden 
nagekomen.  
Optie 2 â€“ Technisch eenvoudige maatregelen 
Een belangrijk deel van de begroting is (juridisch) verplicht. Begrotingsposten waar dit niet voor 
geldt zijn, juridisch gezien, eenvoudig te schrappen. De extensiveringsmogelijkheden binnen deze 
variant zijn beperkt en dekken niet de gehele opgave van 20% reductie. Deze variant heeft als 
consequentie dat (met name nieuw) beleid niet geeffectueerd kan worden en heeft daarmee vooral 
politiek-bestuurlijke consequenties.  
Optie 3 - Schaven 
Deze variant houdt een reductie in van vrijwel alle uitgavenposten. De overweging hierbij is dat de 
analyse van doelmatigheid en doeltreffendheid van het ingezette instrumentarium weinig 
handvatten geeft om accenten te leggen. Ook bij deze variant geldt dat juridische en bestuurlijke 
afspraken niet geheel nagekomen worden. Bovendien geldt dat bij schaven ook budgetten geraakt 
worden die noodzakelijk zijn voor controle en handhaving van wettelijke taken. Ook is in deze 
variant de ruimte om nieuw ingezet beleid te effectueren sterk verminderd. In combinatie met variant 
1 en variant 2 kan deze variant ook gedeeltelijk worden toegepast.  
6.2 Beleidssynthese 
Deze paragraaf geeft een algemene beschouwing van de onderzoekers op het ruimtelijk 
economisch en natuurbeleid van het Rijk op basis van alle in het kader van deze beleidsdoorlichting 
bestudeerde documenten en opgedane inzichten.  
6.2.1 Samenhang tussen de begrotingsartikelen 
18.1 staat los van 18.2/18.3 
Uit onze analyse blijkt dat de artikelen 18.1 over het ruimtelijk economische beleid en de artikelen 
over natuur (en economie) 18.2/18.3 weinig met elkaar te maken hebben. De doelen versterken of 
verzwakken elkaar niet, het zijn twee gescheiden werelden. De reden om deze artikelen samen te 
voegen was niet van inhoudelijke aard. In interviews met betrokkenen is bevestigd dat het 
onderbrengen van de beleidslijnen vooral te maken had met het samengaan van de voormalige 
ministeries van LNV en EZ. Hieronder worden de conclusies dan ook gescheiden behandeld. 
18.2 en 18.3 in samenhang 
Er is een herkenbare relatie tussen het klassieke natuurbeleid (artikel 18.3) en het relatief nieuwe 
beleid dat een brug vormt tussen natuur en economie in artikel 18.2. Het klassieke natuurbeleid 
gaat terug tot begin vorige eeuw, waarbij al maatregelen werden getroffen om bossen te 
beschermen. Een voorbeeld daarvan is de Natuurschoonwet, die sinds 1928 particulier 
natuurbeheer van landgoederen bevorderde en gericht was op het voorkomen van het versnipperen 
van landgoederen. Het beleid uit sub artikel 18.2 wordt oorspronkelijk gekenmerkt door een aantal 
projecten, waar op gebiedsniveau de integratie van natuur en economie vorm krijgt.   
93 
52670
