De aanpak van het onderzoek van Berenschot en Ecorys is systematisch opgezet en 
uitgevoerd in lijn met andere beleidsdoorlichtingen. Omdat een samenhangende 
overkoepelde beleidstheorie op het onderzochte terrein ontbrak is deze achteraf 
gereconstrueerd. Vervolgens is aan de hand van bestaande evaluaties het doelbereik, de 
doeltreffendheid en de doelmatigheid van de beleidsinstrumenten geanalyseerd en is 
tevens ingegaan op de door de Staatssecretaris gestelde vragen omtrent 
beleidsextensivering en -intensivering.  
Kanttekening bij het onderzoek van Berenschot en Ecorys is dat vrijwel uitsluitend 
gebruik is gemaakt van nationale bronnen (gegevens en evaluaties). De vraag is in 
hoeverre doeltreffendheid en doelmatigheid van het onderzochte beleid ook vanuit 
internationaal perspectief dient te worden beschouwd. Een vergelijking met andere 
Europese landen maakt benchmarking mogelijk. Opvallend is dat in een aantal gevallen 
evaluaties zijn gebruikt die geen betrekking hebben op het te onderzoeken tijdvak (zie 
onder 2). 
De factsheets die zijn gebruikt om de afzonderlijke instrumenten te typeren en in 
samenhang te beschouwen, zijn niet opgenomen in rapport (paragraaf 1.4). Het 
toegankelijk maken van de factsheets vergroot de transparantie van de analyse.  
Ondanks de bovenstaande opmerkingen wordt geconcludeerd dat de gehanteerde 
onderzoeksmethodiek voldoende valide en betrouwbaar is geweest om een antwoord te 
geven op de vraagstelling van de beleidsdoorlichting. 
2 Zijn de resultaten en conclusies gebaseerd op de gehanteerde methode en 
gegevens? 
Terecht wordt in de rapportage opgemerkt dat in de beleidsdoorlichting - en daaraan 
toegevoegd de korte tijdspanne van 2010-2014 en de dynamische ontwikkelingen in het 
beleidsveld - het niet goed mogelijk is om causale relaties te leggen tussen de resultaten 
van individuele instrumenten en de behaalde maatschappelijke effecten (paragraaf 1.4) 
en dat getracht is zoveel mogelijk de plausibiliteit van bestaande relaties in beeld te 
brengen. De gepresenteerde resultaten, zeker op het vlak van biodiversiteit, van de 
beleidsdoorlichting moeten dan ook in dat kader worden bezien. De impact van de 
ingezette beleidsinstrumenten zal in veel gevallen beperkt zijn, gezien de langzame 
processen in de ontwikkeling van de biodiversiteit in tijd en ruimte.  
De uitspraken betreffende de doeltreffendheid en doelmatigheid van het beleid zijn 
weergegeven in de tekst en tabellen van hoofdstuk 4. Ten aanzien van de individuele 
instrumenten wordt daarbij door de onderzoekers van Berenschot en Ecorys een score 
gegeven van +, +/- en – op basis van de oorspronkelijke evaluatoren.  
Ten aanzien van de doeltreffendheid en doelmatigheid van het ruimtelijk economisch 
beleid (18.1) worden overall, op basis van Technopolis (2014), heldere conclusies 
getrokken. Ten aanzien van de individuele instrumenten wordt opgemerkt dat 2 van de 
3 gebruikte bronnen geen betrekking heeft op de periode 2010-2014 (bijdrage ROM’s en 
Pieken in de Delta) en de bron m.b.t. cofinanciering EFRO uit 2011 is. Hoewel de 
onderzoekers zich daarvan bewust zijn worden toch conclusies getrokken.  
2 
52670
