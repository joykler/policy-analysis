In 1998 worden vervolgens de Flora- en faunawet en de Natuurbeschermingswet van kracht, 
waarmee respectievelijk de bescherming van soorten en natuurgebieden wordt geregeld.  
Jaren 2000: Mens en natuur 
In 2000 verscheen de natuurnota Natuur voor mensen, mensen voor natuur. Deze natuurnota werd 
in samenhang met het milieubeleid (NMP4) en het ruimtelijke beleid (Vijfde Nota Ruimtelijke 
6
Ordening) opgesteld. Zoals de titel al zegt is de nota gericht op de interactie tussen natuur en 
mensen. Het begrip natuur wordt breed opgevat: ‘Het is de natuur van voordeur tot Waddenzee. Dit 
sluit aan bij de beleving van de meeste mensen, voor wie het onderscheid tussen natuur, 
7
biodiversiteit, bos en landschap betrekkelijk is’. In de nota wordt de ecologische hoofdstructuur als 
het belangrijkste succes benoemd: ‘Voor het eerst sinds lange tijd is er weer sprake van een 
toename van het oppervlak natuurgebieden. Ook internationaal wordt met succes gewerkt met het 
8
concept van ecologische netwerken’. 
In deze periode vindt de verdere uitwerking van Natura 2000 en van de wet- en regelgeving (Flora- 
en faunawet en Natuurbeschermingswet) plaats. Ook wordt begonnen met het Investeringsbudget 
Landelijk Gebied (ILG), waarin een eerste vorm van decentralisatie van uitvoeringstaken plaats 
vond. 
Natuurbeleid vanaf 2010 
Het natuurbeleid is gedurende de onderzoeksperiode hevig in beweging geweest. Er zijn drie 
kabinetten geweest, die elk, binnen de kaders van de internationale verplichtingen, nu nog 
herkenbare invloed hebben achtergelaten. Het was niet alleen de politieke dynamiek, die tot 
veranderingen in het beleid hebben geleid. In de uitvoering van het ‘oude’ beleid bleek een aantal 
instrumenten niet goed te werken en was er behoefte aan een nieuwe aanpak. Hierna worden vier 
mijlpalen besproken. 
De eerste mijlpaal vindt plaats in het laatste deel van het kabinet-Balkende IV. In die tijd kwam er 
meer focus dan voorheen op de internationale afspraken voor met name Natura 2000. Eind 2010 
zijn er twee evaluaties, die aantoonden dat het natuurbeleid niet doeltreffend en doelmatig was. Het 
gaat hierbij om de constatering dat het beleid bij ongewijzigde vorm zou leiden tot een beleidstekort, 
ondanks dat aanzienlijke financiële middelen waren ingezet. In de Mid term Review van het ILG in 
Uitvoering (2010) wordt geconstateerd dat niet alle prestaties zijn gerealiseerd, dat de budgetten 
eerder opraken door hogere kosten en dat gebiedsprocessen meer tijd kosten. Een andere 
evaluatie was het Interdepartementale Beleidsonderzoek natuur (2008 -2009).  
  
                                                      
6
 Deze Vijfde Nota Ruimtelijke Ordening is overigens niet vastgesteld, door de val van het kabinet van het 
kabinet-Kok in 2002 en is in gewijzigde vorm vervangen door de Nota Ruimte (2004). 
7
 Nota Natuur voor mensen, mensen voor natuur, Rijksoverheid, 2000, p. 9. 
8
 Nota Natuur voor mensen, mensen voor natuur, Rijksoverheid, 2000, p. 12. 
16 
52670
