individuele instrumenten. Deze zijn echter al vrij oud. Voor de cofinanciering EFRO en de bijdrage 
aan regionale ontwikkelingsmaatschappijen staan nieuwe evaluaties gepland. 
Voor het natuurbeleid is de tweejaarlijkse Balans voor de Leefomgeving van het PBL een 
belangrijke bron als het gaat om effectmetingen en doelbereik van biodiversiteitsdoelen. Een 
belangrijk (maar al vrij oud) onderzoek is het interdepartementaal beleidsonderzoek (IBO) Natuur uit 
2010. Toen is ook een midterm review gemaakt van het Investeringsbudget Landelijk Gebied. Beide 
evaluaties constateerden dat er een beleidstekort dreigde en dat een nieuwe aanpak nodig was. 
Dat ligt mede aan de basis van de beleidsveranderingen die in de periode vanaf 2010 zijn 
doorgevoerd. Een andere belangrijke evaluatie is de evaluatie van de natuurwetgeving die in 2008 
is uitgevoerd, gevolgd door een studie van PBL (2011) naar de ecologische effectiviteit van 
natuurwetgeving. Verder zijn verschillende instrumenten geëvalueerd zoals het stelsel van agrarisch 
natuurbeheer, het Natuurakkoord, het programma Naar een Rijke Waddenzee, Mainport Rotterdam 
en Ruimte voor de Rivier. Ook heeft het PBL (ex ante) gekeken naar de verwachte werking van de 
PAS. 
De tabellen 4.1, 4.2 en 4.3 uit hoofdstuk 4 geven voor respectievelijk 18.1, 18.2 en 18.3 een 
compleet beeld welke evaluaties zijn uitgevoerd.  
9) Welke beleidsonderdelen zijn (nog) niet geëvalueerd? Inclusief uitleg over de mogelijkheid en 
onmogelijkheid om de doeltreffendheid en de doelmatigheid van het beleid in de toekomst te 
evalueren.  
Voor de instrumenten binnen 18.1 geldt dat er een (tussentijdse) evaluatie heeft plaatsgevonden, 
maar relatief lang geleden. Nieuwe evaluaties zijn in voorbereiding (eindevaluatie EFRO) of net 
gestart (ROM’s).  
Veel projecten binnen 18.2 bevinden zich nog in de voorbereidende fase en zijn om die reden nog 
niet geëvalueerd. Binnen 18.3 zijn belangrijke instrumenten van beleid geëvalueerd (onder andere 
WILG, Natuurwetgeving, Natuurschoonwet, Natura 2000). 
10) In hoeverre maakt het beschikbare onderzoeksmateriaal uitspraken over de doeltreffendheid en 
de doelmatigheid van het beleidsterrein mogelijk? 
Voor artikel 18.1 geldt dat voor de meeste instrumenten (tussentijdse) evaluaties zijn uitgevoerd. Op 
basis van deze evaluaties is een redelijk beeld te schetsen ten aanzien van de doelmatigheid en 
doeltreffendheid van het gevoerde beleid. 
Voor veel instrumenten binnen artikel 18.2 en 18.3 geldt dat er nog geen uitspraken gedaan kunnen 
worden over doeltreffendheid en doelmatigheid omdat hier nog geen onderzoek naar gedaan is. 
Voor andere instrumenten geldt dat ze nog maar zeer recent zijn ingezet of nog niet in werking 
getreden. Voor enkele instrumenten geldt dat er evaluaties hebben plaatsgevonden op grond 
waarvan wel uitspraken ten aanzien van doelmatigheid en doeltreffendheid gedaan kunnen worden.  
  
90 
52670
