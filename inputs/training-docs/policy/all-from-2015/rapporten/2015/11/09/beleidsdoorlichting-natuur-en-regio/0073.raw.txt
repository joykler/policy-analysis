Daarnaast zijn her er der nog bedragen opgenomen op de verschillende departementale 
begrotingen die raken aan het thema ‘behoud internationale biodiversiteit’, maar dit is in aard en 
omvang niet nader onderzocht. 
Het budget van Nederland op het gebied van internationale biodiversiteit is derhalve sterk 
versnipperd waardoor een goed en integraal overzicht ontbreekt. Het is wenselijk om meer 
samenhang te creëren in het door Nederland gevoerde internationale biodiversiteitsbeleid. In de 
periode 2008-2011 gebeurde dat middels het Beleidsprogramma ‘Biodiversiteit werkt’, maar na een 
41
kritische evaluatie uit 2012 is dit programma niet verder gecontinueerd.  
Geïntegreerde aanpak internationaal biodiversiteitsbeleid 
Van meer inhoudelijke aard is de keuze binnen het internationale biodiversiteitsbeleid voor een 
geïntegreerde aanpak waarbij wordt gezocht naar een goede balans tussen ecologie en economie. 
Een eenzijdige oriëntatie op ecologie gaat immers voorbij aan het feit dat in veel arme gebieden de 
aanwezige bossen, rivieren en andere natuur zorgen voor voedsel en daarmee ook een belangrijke 
bron van inkomsten zijn. Vanuit dit perspectief kan behoud van biodiversiteit niet los worden gezien 
van zaken zoals armoedebestrijding, water- en voedselvoorziening en gezondheidszorg.  
Vandaar dat de Ministeries van Economische Zaken, Infrastructuur en Milieu en Buitenlandse Zaken 
hierop samenwerken. Dit heeft geleid tot de Uitvoeringsagenda Natuurlijk Kapitaal uit 2013 en de 
onlangs gelanceerde universele duurzame ontwikkelingsagenda in New York. In de 
uitvoeringsagenda zijn zestien actiepunten benoemd die (nationaal en internationaal) moeten 
bijdragen aan behoud en duurzaam gebruik van biodiversiteit. Voorbeelden van acties zijn ‘meer 
hout uit duurzaam beheerde bossen op de Nederlandse markt’ en ‘plastics in zee aanpakken’. Bij 
de uitvoering van de agenda zijn veel partijen betrokken (waaronder de drie ministeries). 
Internationaal wordt de integrale aanpak ook wel ‘mainstreamen’ genoemd. Het gaat daarbij om het 
inbedden van biodiversiteitbelangen in sectoren. 
De geconstateerde versnippering van het budget, de noodzaak tot samenwerking en de 
internationale focus op mainsteaming (integratie) vragen om een goed georganiseerd werkproces 
om te komen tot effectief handelen van de lidstaat met betrekking tot het internationale 
biodiversiteitsbeleid.  
Waarnemingen met betrekking tot het beleid rondom Rijksgebieden, zoals Natura 2000, NURG en 
Wadden 
Met de term rijksgebieden wordt veelal de gebieden bedoeld waar het Rijk grote belangen heeft. 
Zo is een aantal natuurgebieden in eigendom van het Rijk en wordt beheerd door Staatsbosbeheer. 
Voor andere gebieden geldt dat het Rijk geen eigenaar is, maar wel bevoegdheden heeft. Zo is het 
Rijk op basis van de Natuurbeschermingswet verantwoordelijk voor het aanwijzen van Natura 2000- 
gebieden en is Rijkswaterstaat de beheerder van de grote wateren als de Waddenzee, het 
IJsselmeer, het rivierengebied en de Zuidwestelijke Delta.   
                                                      
41
 APE (2011) Evaluatie beleidsprogramma Biodiversiteit Werkt, Ape rapport nr. 994, Den Haag.  
70 
52670
