Er wordt geconcludeerd dat veranderingen in sturing, aanpak en bestuurlijke verhoudingen hebben 
bijgedragen aan duidelijke beleidsprestaties voor de verschillende ILG-doelen.  
Voor veel doelen van het ILG is niet vastgesteld in hoeverre de kosten daadwerkelijk in verhouding 
stonden met de opbrengsten. Voor een aantal specifiekere thema’s is in de afgelopen jaren wel 
gekeken naar de verhouding tussen kosten en opbrengsten. Een voorbeeld hiervan is de 
grondverwerving van de EHS.  
Er is onderzocht in welke mate de uitgevoerde grondtransacties ten behoeve van de EHS (nu 
Natuurnetwerk Nederland) marktconform zijn geweest. De feitelijke grondverwerving is voor Bureau 
Beheer Landbouwgronden uitgevoerd door de Dienst Landelijk Gebied (DLG), waarbij het 
uitgangspunt van het ILG was dat de grondmarkt niet verstoord moest worden door de aankopen 
39
van DLG. De studie laat zien dat voor Nederland als geheel en over de vier jaren 2007 tot en met 
2010 gerekend, dit inderdaad niet het geval lijkt te zijn geweest. De gemiddelde kosten voor 
akkerbouw- en grasland aangekocht voor de EHS liggen namelijk 2,5% boven de marktprijs. Gelet 
op de grote verschillen binnen de regionale grondmarkt mag dat, in zijn totaliteit, marktconform 
genoemd worden.  
De marktconformiteit van de inrichting is moeilijker te beoordelen. Geconstateerd is dat alleen met 
een systeem dat uitgaven en ontvangsten koppelt aan de prestatie (hectares) waarvoor kosten 
worden gemaakt het mogelijk maakt achteraf vast te stellen in hoeverre de verschillende stappen 
resulteren in marktconforme prijzen. Het Comité van Toezicht concludeert in haar zesde rapportage 
dat over de onderzochte projecten is gemeld dat deze gemiddeld ten opzichte van de in de 
40
bestuursovereenkomsten afgesproken normkosten circa twee maal zo hoog zijn geweest . 
  
                                                      
39
 LEI (2013), Ecologische Hoofdstructuur en Recreatie om de Stad (2007-2010). 
40
 Comité van Toezicht (2013), 6e rapportage ILG, 4 januari 2013. 
63 
52670
