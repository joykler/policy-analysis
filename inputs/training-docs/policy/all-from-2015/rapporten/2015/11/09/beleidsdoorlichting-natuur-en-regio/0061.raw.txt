Daarnaast draagt NNN ook bij aan zogenoemde ecosysteemdiensten zoals recreatieve 
mogelijkheden, welzijn van burgers, beleving, levering van grondstoffen, waterretentie, 
waterzuivering, waterkering en CO2-opslag. 
In de onderzoeksperiode is het beleid voor het NNN bijgesteld. Het beleid richt zich niet meer op het 
bereiken van een bepaalde omvang door het loslaten van het doel van 728.500 hectare. De 
kwaliteit van de gebieden staat meer voorop door inrichting en beheer. Oorspronkelijk was gedacht 
het NNN in 2018 af te ronden. Het doeljaar is nu 2027. Er heeft een decentralisatie plaatsgevonden 
van de ontwikkeling en beheer van NNN op land naar de provincies. De natte EHS is niet 
gedecentraliseerd.  
Er is ruim 465.000 hectare Natuurnetwerk Nederland op land in beheer met een provinciale of 
rijkssubsidie voor natuurbeheer dan wel via de rijksbijdrage voor Staatsbosbeheer. Per 1 januari 
28 
2014 is 66.812 hectare ingericht en is 8.986 hectare fysiek onderhanden. Met de beoogde inzet 
kan Nederland in 2027 de juiste ruimte- en milieucondities hebben bereikt voor 65% van de voor de 
Vogelrichtlijn en Habitatrichtlijn te beschermen soorten. Dit is een verbetering ten opzichte van de 
situatie in 2010, toen de omstandigheden voor 45% van de bestudeerde soorten voldoende waren. 
Voor een aantal soorten blijven, ook nadat de plannen uit het Natuurpact zijn uitgevoerd, de 
leefomstandigheden nog onvoldoende en is er kans op achteruitgang. Sinds de introductie van de 
EHS in 1990 is de Nederlandse natuur er gemiddeld genomen op vooruit gegaan. Dat geldt zowel 
voor het areaal, de milieudruk en de kwaliteit als voor de onderlinge samenhang van de 
natuurgebieden. Dat is echter in veel gevallen nog niet voldoende om de natuur duurzaam in stand 
te houden en om de internationale biodiversiteitdoelen te bereiken. Blijvende en gerichte aandacht 
om de biodiversiteit te verbeteren blijft daarom nodig. De realisatie van de ambities van Rijk en 
29
provincies met een tijdshorizon van 2027 draagt hieraan wezenlijk bij.  
Doelmatigheid: Er wordt € 415 miljoen per jaar geïnvesteerd in het Natuurnetwerk Nederland. In het 
IBO-natuur werd geconstateerd dat het toenmalige beleid niet doelmatig was en deed voorstellen 
om de doelmatigheid te verbeteren. In de nieuwe aanpak zijn die voorstellen overgenomen. Het 
gaat gepaard met de inzet van minder (rijks)middelen, terwijl de (internationaal vastgelegde) 
doelstelling van biodiversiteit is gehandhaafd. 
 Programmatische Aanpak Stikstof 
Met de Programmatische Aanpak Stikstof (PAS) wil het kabinet de doelen voor de stikstofgevoelige 
natuur realiseren en tegelijkertijd ontwikkelingsruimte scheppen voor nieuwe economische 
activiteiten die stikstofdepositie veroorzaken in gebieden met dergelijke natuur (PAS-
natuurgebieden). Het instrument is pas sinds kort in werking (1 juli 2015).  
  
                                                      
28
 Bron: Natuur op Kaart 2014, peiljaar 1-1-2014. 
29
 Bron: zevende voortgangsrapportage EHS.  
58 
52670
