Op internationaal vlak kan door middel van afstemming en sturing op Noordwest-Europese schaal 
het Europees ecologisch netwerk van gebieden daadwerkelijk als één netwerk functioneren. Het 
Ministerie van Economische Zaken heeft inmiddels al de strategie ingezet om bij de EU te streven 
naar optimalisatie/flexibilisering van de uitvoering met behoud van instandhoudingsdoelen.  
5.4 Extensiverings- en intensiveringsvarianten en hun consequenties 
5.4.1 Vooraf 
Bij het schetsen van verschillende extensiverings- en intensiveringsvarianten zijn de volgende 
uitgangspunten gehanteerd: 
 De beleidssynthese geeft geen handvaten voor het aanpassen of bijstellen van de inzet van 
instrumenten. De extensiveringsvarianten zijn daarom uitgewerkt op basis van een aantal 
alternatieve denklijnen die niet direct volgen uit de doorlichting. 
 De extensivering heeft betrekking op geheel artikel 18. Bij het uitwerken van de extensivering 
zijn de sub artikelen 18.1 en 18.2/18.3 los van elkaar beschouwd. Eerder in dit rapport is 
geconstateerd dat 18.1 en 18.2/18.3 betrekkelijk gescheiden werelden zijn en dat het 
beleidsinhoudelijke argument om de artikelen samen te voegen betrekkelijk dun is. Het ligt dan 
ook voor de hand om de artikelen als het gaat om mogelijke beleidsvarianten los van elkaar te 
zien. Dit betekent dat voor zowel 18.1 als voor 18.2/18.3 intensiverings- en 
extensiveringsvarianten worden geschetst.  
 Agentschappen vormen een afzonderlijk onderdeel van de begroting naast de beleidsartikelen 
18.1, 18.2 en 18.3. Bij het schetsen van intensiverings- en extensiveringsvarianten laten we de 
agentschappen buiten beschouwing tenzij het opdrachtenpakket (bijvoorbeeld door het 
schrappen van regelingen) aangepast wordt. Efficiencykortingen liggen, gezien eerdere 
bezuinigingen, niet in de rede.  
 Inkomstenposten worden buiten beschouwing gelaten. 
 Een groot deel van de begroting is (juridisch) verplicht. Bij het schetsen van varianten is geen 
rekening gehouden met deze verplichtingen. Wel worden deze verplichtingen als beperkende 
randvoorwaarden besproken bij de consequenties van varianten.  
 In de begroting van 2016 is de meerjarenraming voor 2016 – 2020 opgenomen. Deze 
meerjarenraming is als basis genomen voor de uitwerking van de extensiverings- en 
intensiveringsvarianten. Een overzicht is opgenomen in bijlage 6.  
5.4.2 Extensiveringsvarianten 
Zoals eerder geconcludeerd geeft de beleidssynthese geen handvatten voor het aanpassen of 
bijstellen van de inzet van instrumenten. Om toch tot beleidsopties te komen bij de aanname dat er 
significant minder middelen beschikbaar zijn (-/- circa 20% van de middelen op het beleidsartikel), 
zijn extensiveringsvarianten uitgewerkt op basis van een aantal alternatieve denklijnen die niet 
direct volgen uit de doorlichting.  
  
77 
52670
