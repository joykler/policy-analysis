Het belangrijkste verschil tussen beide doelenbomen is de waarde die wordt gehecht aan de 
maatschappelijke betrokkenheid bij natuur. De ambitie om de maatschappelijke betrokkenheid bij de 
natuur te verbeteren, staat in de doelenboom op basis van de Rijksnatuurvisie op eenzelfde niveau 
als het verbeteren van de biodiversiteit en het verbeteren van de relatie natuur en economie. De 
doelen die aan deze ambitie verbonden zijn, zijn de grotere betrokkenheid van burgers bij de natuur 
en het vergroten van de diversiteit van initiatiefnemers. In die lijn van denken wordt het belangrijker 
om burgers en bedrijven enthousiast te maken over natuur. Een instrument als natuur- en 
milieueducatie past hier bijvoorbeeld goed in. Het beleid richt zich nu ook sterker op natuurinclusief 
ondernemen. 
Dit verschil in focus voor de periode 2010 – 2014 en na 2014 is van belang bij het trekken van 
conclusies over de (mogelijkheden voor het vergroten van de) doeltreffendheid en doelmatigheid 
van het beleid, zoals in de hoofdstukken 5 en 6 aan de orde komt.  
Indicatoren 
In de rijksbegroting wordt de Rode Lijst Indicator (RLI) als indicator voor het strategische doel 
‘Behoud biodiversiteit’ gepresenteerd. Deze RLI wordt in de begroting gehanteerd omdat deze 
aansluit op de internationale verdragen die Nederland heeft geratificeerd, met name het Bern-
verdrag, het Biodiversiteitsverdrag en de EU-biodiversiteitsdoelstelling. De RLI geeft via een 
indexcijfer het verloop aan van het aantal bedreigde soorten in ons land. Dat is het totaal aantal 
soorten dat op de officiële Nederlandse rode lijsten is aangemerkt als verdwenen, ernstig bedreigd, 
bedreigd, kwetsbaar of gevoelig. Hoe hoger het getal, hoe meer soorten bedreigd zijn. In de 
begroting van EZ is een streefwaarde opgenomen van 100 in 2020. Naast deze RLI zijn er meer 
indicatoren om de biodiversiteit te meten, zoals de Mean Species Abundance die iets zegt over de 
ecosysteemkwaliteit. In deze doorlichting is in aansluiting op de begroting alleen naar de RLI 
gekeken. Overigens wordt deze indicator de komende jaren doorontwikkeld. Zo wordt in de 
begroting van 2016 het aantal soortgroepen uitgebreid en wordt uitgegaan van het aantal soorten 
dat niet wordt bedreigd. 
 
Indicator Referentie- Peildatum Streefwaarde  Planning  Bron 
waarde 
Stand van duurzame condities 106 2002 100 (situatie 2020 Basisrapporten 
van alle in 1982 voorkomende 1995) rode lijsten (EZ, 
(Raming 2014 
soorten CBS) 
104) 
 
Ook voor enkele individuele instrumenten zijn in de begroting van EZ indicatoren benoemd zoals het 
aantal definitief aangewezen Natura 2000-gebieden (streefwaarde 160 in 2014) en het aantal 
definitief vastgestelde EZ-Natura 2000-beheerplannen (40 in 2014). Voor Natuurnetwerk Nederland 
gaat het om het aantal gerealiseerde hectaren en de kwaliteit van de gerealiseerde natuur.  
  
26 
52670
