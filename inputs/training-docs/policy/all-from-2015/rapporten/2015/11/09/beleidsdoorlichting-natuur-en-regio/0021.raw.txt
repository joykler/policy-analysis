De vierde mijlpaal wordt gevormd door de ‘Rijksnatuurvisie 2014 natuurlijk verder’ van 
staatssecretaris Dijksma. Daarin wordt het gedecentraliseerde beleid van onder meer het 
Natuurnetwerk Nederland voortgezet, maar er komen ook nieuwe accenten. De economische 
betekenis van de natuur wordt sterker in het beleid geïntegreerd. Er is aandacht voor de 
internationale relaties van grondstofwinning tot gebruik in Nederlandse productie- en 
consumptieketens. Het bedrijfsleven wordt als partner aangesproken om natuur op een duurzame 
manier te benutten. In de nieuwe natuurvisie komt het belang van de samenleving en wat de 
burgers en maatschappelijke organisaties zelf aan natuurontwikkeling en onderhoud kunnen doen, 
duidelijk naar voren: ‘Er is het kabinet veel aan gelegen het beeld van natuur als hindermacht in te 
ruilen voor een beeld van natuur als bron van maatschappelijke en economische ontwikkeling.’  
Passend in deze maatschappelijke aanpak is de aandacht voor samenhang van natuur met andere 
beleidsvelden. Zo is een nieuwe aanpak met collectieven voor agrarisch natuurbeheer 
vormgegeven. Onderstaande tabel geeft een overzicht van de beleidswijzigingen die met de 
Rijksnatuurvisie zijn ingezet. 
Tabel 2.1 Transitie natuurbeleid (gebaseerd op Rijksnatuurvisie Natuurlijk verder, 2014) 
Van Naar 
Ruimtelijk gescheiden gebieden (Natuurnetwerk Vervlechting van natuur met andere functies 
Nederland, voorheen EHS) 
Focus op specifieke soorten en habitats in specifieke Sturen op condities voor natuurlijke processen op een 
gebieden hoger schaalniveau (bv regionaal) 
Natuur als hindermacht voor ontwikkelingen, afkalvend Natuur als bron voor maatschappelijke en 
draagvlak voor natuurbeleid economische ontwikkeling, groot draagvlak 
natuurbeleid 
Beperken van schadelijke effecten landbouw voor Natuurinclusieve landbouw 
natuur 
Rijk als kadersteller en uitvoerder Uitvoering in handen van provincies en de energieke 
samenleving 
 
Het behoud van biodiversiteit als doel staat overigens nog steeds buiten kijf. Met deze 
Rijksnatuurvisie zet het Rijk in op een nieuwe koers en aanpak náást de bestaande aanpak van 
soortenbescherming en gebiedenbeleid en bínnen de bestaande internationale kaders van wet- en 
regelgeving en gemaakte afspraken.  
  
18 
52670
