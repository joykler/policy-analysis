Een voorbeeld hiervan is de rol van Natuurmonumenten. Mede onder de druk van de bezuinigingen 
en een kleinere overheidsrol bij natuur sprong Natuurmonumenten in dat gat. Zij hebben met de 
campagne OERRR de beleving van natuur van kinderen centraal gesteld. Deze campagne is 
succesvol verlopen en heeft duizenden kinderen en ouders gestimuleerd de natuur te beleven. En 
in de Natuurvisie is juist die beleving weer als een apart beleidsdoel opgenomen. Zo zien we een 
soort haasje over van partijen: wat de ene partij laat vallen wordt door een ander weer opgepakt.  
De samenwerking tussen maatschappelijke partijen en overheden is in het natuurbeleid de laatste 
paar jaar ondanks het opschudden van het beleidsveld en mede dankzij de inspanningen in het 
kader van de Natuurvisie gegroeid. Natuurmonumenten en Rijkswaterstaat realiseren het grootste 
nieuwe natuurproject van Nederland, de Marker Wadden. Dit vogelparadijs wordt in het Markermeer 
bij Lelystad aangelegd en wordt gefinancierd door de Rijksoverheid, de Postcodeloterij, 
Natuurmonumenten en de provincie Flevoland. Ook de vismigratierivier in de Afsluitdijk is een 
omvangrijk investeringsproject voor de natuur, waar vele partijen de handen ineen hebben 
geslagen. Deze twee voorbeelden zijn beide natte projecten en laten zien dat het Natuurnetwerk 
Nederland (en ook de Natura 2000-gebieden) niet alleen op land ligt.  
Het Rijk zet een breed palet aan instrumenten in 
De instrumenten om de natuur in Nederland te beschermen en te ontwikkelen variëren van generiek 
beleid (Flora- en faunawet) voor heel Nederland tot specifiek beleid voor natuurgebieden op land en 
de grote wateren (Vogelrichtlijn en Habitatrichtlijn, Natura 2000) en op zee (Kaderrichtlijn Mariene 
Strategie Noordzee). De wettelijke kaders voor het behoud van biodiversiteit zijn hiermee op orde. 
Met de aanleg en het beheer van het Natuurnetwerk Nederland worden habitats en soorten 
beschermd. Dit betreft dus specifiek gebiedenbeleid. Verder wordt via een subsidieregeling ingezet 
op natuurbeheer in agrarische gebieden, overigens tot nu toe met weinig succes. Tevens is de 
Programmatische Aanpak Stikstof ontwikkeld die enerzijds bedoeld is om de Natura 2000-doelen te 
halen en anderzijds om ontwikkelingsruimte te creëren voor nieuwe (economische) ontwikkelingen. 
Al met al wordt geconcludeerd dat het instrumentenpalet voor het behoud van biodiversiteit in 
Nederland uitgebreid is en varieert van juridische instrumenten tot bestuurlijke afspraken tot inzet 
van financiële middelen tot monitoring en de ontwikkeling van kennis.  
Het kabinet heeft zoals hierboven beschreven gedurende de onderzoeksperiode sterker ingezet op 
de vervlechting van economie en natuur en het behoud en duurzaam gebruik van natuurlijk kapitaal. 
De instrumenten die hierbij horen zijn relatief nieuw. Het gaat om de Uitvoeringsagenda Natuurlijk 
Kapitaal, de Maatschappelijke Uitvoeringsagenda behorend bij de Rijksnatuurvisie en het 
Programma Natuurlijk Ondernemen en Green Deals.  
De Uitvoeringsagenda Natuurlijk Kapitaal bevat vier hoofddoelen rondom agrogrondstoffenketens, 
de keten van kweekvis en wild gevangen vis, duurzaam landbouwkundig beheer en het in kaart 
brengen van Nederlandse ecosysteemdiensten. In de agenda zijn zestien concrete actiepunten 
genoemd. De Maatschappelijke Uitvoeringsagenda Rijksnatuurvisie bestaat uit een dynamisch palet 
aan activiteiten van bedrijven, burgers en organisaties die een bijdrage leveren aan de ambities uit 
de natuurvisies van Rijk en provincies.  
  
96 
52670
