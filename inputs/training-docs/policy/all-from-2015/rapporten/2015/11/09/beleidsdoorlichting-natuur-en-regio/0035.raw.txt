18.2 Wederzijds versterken van ecologie en economie 
Dit sub artikel omvat uitgaven voor opdrachten in het kader van ruimtelijke opgaven zoals Nadere 
Uitwerking Rivierengebied (NURG), Maaswerken, Mainport Rotterdam, Programma Rijke 
Waddenzee en het Deltaprogramma. Daarnaast gaat er geld naar de subsidieregeling Programma 
Natuurlijk Ondernemen en Green Deals. Ook de bijdragen aan mede overheden voor 
Programmatische Aanpak Stikstof (PAS) en Westerschelde vallen er onder. 
18.3 Behouden van de (inter-)nationale biodiversiteit en versterken van onze natuur 
Dit sub artikel bevat uitgaven voor opdrachten als Invasieve soorten, Kaderrichtlijn Mariene 
Strategie/Noordzee, Natura 2000, Monitoring, Internationale biodiversiteit en Caribisch Nederland 
en subsidieregelingen Natuur zoals Burgereducatie, Regeling draagvlak natuur (RDN), Stimulering 
bosuitbreiding op landbouwgronden (SBL), versterking natuur en bosbeheer bij landgoedeigenaren 
(VNBL) & beheer Kroondomeinen. 
Daarnaast wordt de bijdrage aan Staatsbosbeheer, diverse contributies en sinds 2014 bijdragen 
aan medeoverheden vanuit dit sub artikel gefinancierd. Tenslotte worden de rente en aflossingen 
voor bestaande leningen voor de EHS en particulier natuurbeheer (PNB) gefinancierd vanuit 18.3. 
18.4 Te decentraliseren 
De uitgaven in 2010 en 2011 betreffen hoofdzakelijk uitgaven in het kader van het ILG en de EHS 
die vanuit de rijksbegroting beschikbaar zijn gesteld aan provincies. Met ingang van 2012 zijn deze 
middelen beschikbaar gesteld via het provinciefonds. De weergegeven realisatie in 2012 betreft 
alleen de realisatie van de bijdrage aan het Faunafonds en Staatsbosbeheer. Vanaf 2013 zijn de 
bedragen voor deze provinciale beheertaak beschikbaar gesteld via het provinciefonds. 
Bijdrage aan agentschappen 
De uitgaven betreffen voornamelijk bijdragen aan Dienst Landelijk Gebied en Dienst Regelingen. 
Daarnaast zijn er kleinere bijdragen aan de NVWA en Rijksdienst voor Ondernemend Nederland 
(RVO). Dienst Landelijk Gebied (DLG) is in verband met de decentralisatie van het natuurbeleid 
opgeheven per 1 maart 2015. Het grootste deel van de taken van DLG is overgenomen door de 
provincies en RVO.  
Apparaatsuitgaven  
Tot de begroting van 2012 werd het personeelsbudget per beleidsartikel geraamd. Het 
personeelsbudget was samengesteld uit het budget van één of meerdere directies waarvan de 
uitgaven via het beleidsartikel liepen. Als gevolg van de organisatorische herindeling van EZ zijn de 
personeelsbudgetten van 2010 en 2011 hierdoor niet meer één op één herleidbaar naar de nieuwe 
indeling van directies. Het budget van 2010 en 2011 is daarom indicatief. De apparaatsuitgaven van 
EZ staan op artikel 40 van de begroting. 
  
32 
52670
