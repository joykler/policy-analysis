Instrumenten behorend bij artikel 18.2 
 Programma Rijke Waddenzee 
Het programma ‘Naar een Rijke Waddenzee’ heeft de ambitie om de Waddenzee als natuurgebied 
sterker en veerkrachtiger te maken. Dit in het besef dat het hele Waddenzeegebied ook als woon-, 
werk- en recreatiegebied vitaal en sociaal-economisch gezond moet zijn. Het programma is in 2014 
17
geëvalueerd in opdracht van het Ministerie van Economische Zaken . De Algemene Rekenkamer 
18
heeft ook een onderzoek gedaan naar het Waddengebied . Daarbij constateert de Rekenkamer dat 
de natuurkwaliteit sinds de jaren ’80 stabiel is gebleven, maar dat er nog geen sprake is van 
19
natuurontwikkeling. Het kabinet geeft in haar Kabinetsreactie hierop aan dat de afgelopen jaren 
hard gewerkt is aan de ontwikkeling van natuurherstel in de Waddenzee en dat zowel in het kader 
van het Waddenfonds, de Kaderrichtlijn Water, als in het Programma naar een Rijke Waddenzee 
door veel partijen gewerkt wordt aan projecten gericht op de ontwikkeling en verbetering van de 
natuur van de Waddenzee. De Algemene Rekenkamer constateert verder ‘een gebrek aan 
coördinatie en aansturing van het Waddenbeleid. Het is (ook na de gedeeltelijke decentralisatie van 
het natuurbeleid) niet duidelijk wie nu ‘echt’ over het Waddengebied gaat’. Andersson Elffers Felix 
oordelen hier positiever over. Zij geven aan dat ‘de subtiele interventiewijzen van de kleine en 
wendbare programmaorganisatie van het Programma naar een Rijke Waddenzee effectief blijken te 
zijn. De interventiestrategie leidt tot veel toegevoegde waarde zonder gedoe over 
machtsverhoudingen of verantwoordelijkheden’. Al met al levert dit beeld op dat de natuurkwaliteit in 
het Waddengebied niet achteruitgaat en er door de diverse partijen hard gewerkt wordt aan 
natuurontwikkeling in relatie met de sociaal-economische ontwikkeling van het gebied. Dit laatste 
blijkt echter geen eenvoudige opgave. 
Over de doelmatigheid merkt de Algemene Rekenkamer op dat slechts een klein deel van de 
miljoenen euro’s die in de periode 2007-2011 bestemd waren voor het Waddengebied direct ten 
goede is gekomen aan de natuur. ‘Met een gerichtere inzet van het geld had mogelijk meer kunnen 
worden bereikt. Het is van belang dat er een duidelijke aansluiting tot stand komt tussen de voor het 
Waddengebied beschikbare geldstromen enerzijds en de doelen van het Waddenbeleid anderzijds’. 
 Aanpak Westerschelde 
Nederland heeft zich in het Verdrag met Vlaanderen over de uitvoering van de Ontwikkelingsschets 
2010 voor het Schelde-estuarium (2005) gecommitteerd aan het realiseren van minimaal 600 
hectare estuariene natuur. Het Natuurprogramma Westerschelde, dat in 2006 is aangeboden aan 
de Tweede Kamer (TK 26980, nr. 22), geeft hieraan nadere invulling.   
                                                      
17
 Andersson Elffers Felix (2014), Evaluatie Programma naar een Rijke Waddenzee. 
18
 Algemene Rekenkamer (2013), Waddengebied: natuurbescherming, natuurbeheer en ruimtelijke inrichting. 
19
 Ministerie van EZ (2013), Kabinetsreactie evaluatie Algemene Rekenkamer Programma Waddenzee. 
 
52 
52670
