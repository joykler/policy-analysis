Ten aanzien van het natuurbeleid is het Rijk systeemverantwoordelijk voor het behoud en duurzaam 
gebruik van de nationale biodiversiteit en voor de zekerstelling van de aanwezigheid van natuur op 
de lange termijn. Het Rijk is verder medeverantwoordelijk voor het behoud en duurzaam gebruik van 
de internationale biodiversiteit. Het Rijk stelt kaders voor de omvang en kwaliteit van 
natuurgebieden, voor soortenbescherming zowel op land, in de zee als ook in Caribisch Nederland 
en voor Europese en internationale afspraken over de handel in en het gebruik van planten, dieren 
en natuurlijke grondstoffen zoals bijvoorbeeld tropisch hardhout. Tot slot stimuleert het Rijk de 
wederzijdse versterking van economie en ecologie door initiatieven van bedrijven en 
natuurorganisaties te ondersteunen. 
Het beleidsterrein en de bijbehorende uitgaven  
5) Wat is de aard en samenhang van de ingezette instrumenten? 
Ten behoeve van het ruimtelijk economische beleid (18.1) zet het Rijk primair financieel-economisch 
instrumentarium in. Dit betreft de nationale cofinanciering van EFRO en de innovatiebijdrage aan de 
regionale ontwikkelingsbedrijven (ROM’s).  
Dit geldt ook voor de wederzijdse versterking van de interactie van ecologie en economie (18.2). 
Ook hiervoor zet het Rijk met name financieel economisch instrumentarium in. Dit bestaat uit de 
financiële ondersteuning van gebiedsgerichte projecten zoals NURG/Maaswerken, Project Mainport 
Rotterdam, Programma Natuurherstel Westerschelde en het Programma naar een Rijke 
Waddenzee. De samenhang tussen deze instrumenten zit hem met name in het feit dat deze 
instrumenten gericht zijn op natuurontwikkeling in de Delta. Vanuit 18.2 financiert het Rijk ook 
enkele uitvoeringsprogramma’s zoals het Programma Natuurlijk Ondernemen en Green Deals en de 
Uitvoeringsagenda Natuurlijk Kapitaal. De inhoudelijke samenhang tussen deze 
uitvoeringsprogramma’s zou verder versterkt kunnen worden. Tot slot vindt vanuit 18.2 
(mede)financiering van de Programmatische Aanpak Stikstof plaats.  
Ten behoeve van het natuurbeleid (18.3) maakt het Rijk primair gebruik van wet- en regelgeving 
(onder andere Wet Natuurbescherming, Natura 2000 etc.). Daarnaast wordt financieel-economisch 
instrumentarium ingezet, met name ten behoeve van agrarisch natuurbeheer (subsidie) en de 
financiering van Staatsbosbeheer. De wetgeving vertoont sterke onderlinge samenhang. Zo zijn de 
Flora- en faunawet, de Boswet en de Natuurbeschermingswet recent samengevoegd tot de Wet 
Natuurbescherming. De Wet Natuurbescherming neemt de Europese regelgeving als basis en 
implementeert onder andere het Europese Natura 2000-beleid. Ook legt de wet de afspraken 
tussen Rijk en provincies over wettelijke taken, verantwoordelijkheden en bevoegdheden over het 
natuurbeleid vast en maakt de programmatische aanpak stikstof mogelijk. 
6) Met welke uitgaven gaat het beleid gepaard, inclusief kosten op andere terreinen of voor andere 
partijen? 
In 2010 en 2011 kennen de uitgaven op artikel 18 nog een omvang van respectievelijk € 1 miljard 
en € 1,2 miljard. Vanaf 2012 dalen de uitgaven sterk door de taakstellingen en de decentralisatie 
van het natuur- en regiobeleid. In 2014 is de omvang van de uitgaven op artikel 18 € 337 miljoen. 
Vanaf 2014 heeft het Rijk extra middelen toegevoegd aan het Provinciefonds voor natuur.   
88 
52670
