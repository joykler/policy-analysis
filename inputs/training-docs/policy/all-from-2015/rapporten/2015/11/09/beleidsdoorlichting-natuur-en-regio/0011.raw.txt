d. Een overzicht van eerder uitgevoerd onderzoek naar doeltreffendheid en doelmatigheid en een 
onderbouwing van de gekozen evaluatieprogrammering.  
e. De effecten van het gevoerde beleid en een analyse en beoordeling van de doeltreffendheid en 
doelmatigheid van het gevoerde beleid, dat wil zeggen alle instrumenten in hun onderlinge 
samenhang, en – indien relevant – de effecten van het beleid op economische groei en 
regeldruk. 
f. Een beschouwing over de maatregelen die genomen kunnen worden ter verdere verhoging van 
de doelmatigheid en de doeltreffendheid van het beleid. 
g. Een beschrijving van beleidsopties indien er significant minder middelen (-/- 20%) beschikbaar 
zijn. 
1.3 Afbakening en centrale vraagstelling Beleidsdoorlichting Natuur en regio 
De beleidsdoorlichting naar de doeltreffendheid en doelmatigheid van het gevoerde beleid heeft 
plaatsgevonden op basis van de algemene doelstelling die in de begroting van 2014 van artikel 18 
is geformuleerd. Deze algemene doelstelling luidt: 
‘Een concurrerende ruimtelijk-economische structuur, een veelzijdige natuur en een wederzijdse 
versterking van ecologie en economie.’ 
De algemene doelstelling is tot en met de begroting van 2014 onderverdeeld in operationele 
doelstellingen/artikelonderdelen die verband houden met de drie subdoelen van de algemene 
doelstelling. Het artikel kent dan ook de volgende drie sub artikelen: 
 Artikel 18.1 Versterken mainports, brainports, greenports en andere clusters gerelateerd aan 
topsectoren. 
 Artikel 18.2 Wederzijds versterken van ecologie en economie. 
 Artikel 18.3 Behouden van de (inter)nationale biodiversiteit en versterken van onze natuur. 
In 2010 vond de laatste brede evaluatie van het natuurbeleid plaats: het Interdepartementaal 
Beleidsonderzoek Natuur. Dit onderzoek bestreek de periode tot en met 2009. Deze doorlichting 
sluit daarop aan en betreft de periode 2010 – 2014. 
De doorlichting van artikel 18.1 is grotendeels gebaseerd op de recente evaluatie van het ruimtelijke 
1
economische beleid in de regio . De uitkomsten van deze evaluatie zijn in oktober 2014 via een 
2
brief aan de Tweede Kamer gemeld .  
  
                                                      
1
 Technopolis (2014), Verschuivende paradigma’s in het ruimtelijk economisch beleid. Evaluatie doorwerking 
ruimtelijk economisch beleid in de regio. 
2
 Ministerie van Economische Zaken (2014), Vergaderjaar 2014 – 2015, Kamerbrief 20 oktober 2014, 29697, 
nr. 17. 
8 
52670
