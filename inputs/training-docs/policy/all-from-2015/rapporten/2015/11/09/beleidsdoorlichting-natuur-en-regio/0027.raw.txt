Doelenboom 1 
De reconstructie heeft geleid tot onderstaande doelenboom met de strategische en operationele 
doelen van het natuurbeleid en heeft betrekking op de periode 2010 – 2014.  
Figuur 3.2 Strategische en operationele doelen natuur op basis van reconstructie 
 
 
Het strategische doel ‘Behoud van biodiversiteit’ is sterk gekoppeld aan artikel 18.3. Voor dit doel 
zijn in de onderzoeksperiode 2010 – 2014 financiële middelen ingezet ten behoeve van Natura 
2000-gebieden, Natuurnetwerk Nederland, Kaderrichtlijn Mariene strategie, Regelingen Natuur 
(waaronder agrarisch natuurbeheer), monitoring, bijdragen aan natuur in het Caribisch deel van 
Nederland en bijdragen aan Staatsbosbeheer. Dit betreft dus met name gebiedenbeleid. Verder 
draagt de natuurwetgeving zoals de voor heel Nederland geldende Flora- en faunawet bij aan het 
behoud van biodiversiteit (soortenbescherming). Het gebiedenbeleid en dan specifiek de 
oorspronkelijke Ecologische Hoofdstructuur (EHS, nu Natuurnetwerk Nederland) kent zijn oorsprong 
in het natuurbeleidsplan uit 1990. Hierin wordt de EHS gepresenteerd als een ruimtelijk stabiele 
structuur: een samenhangend netwerk van kerngebieden, natuurontwikkelingsgebieden, 
bufferzones en verbindingszones, dat een duurzame basis moet bieden aan de in (inter)nationaal 
opzicht belangrijk geachte ecosystemen en soorten. Deze gedachte, alhoewel hier en daar 
aangescherpt, is nog steeds actueel. Later is het Natura 2000-beleid van kracht geworden, dat in 
feite een internationale erkenning van de Nederlandse aanpak via gebiedenbeleid is. 
  
24 
52670
