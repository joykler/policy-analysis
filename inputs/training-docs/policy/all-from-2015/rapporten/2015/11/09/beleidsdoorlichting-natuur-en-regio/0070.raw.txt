Negatief wordt geoordeeld over de doeltreffendheid en doelmatigheid van het agrarisch 
natuurbeheer. Hiervoor hebben Rijk en provincies, in overleg met de partners en de Europese 
Commissie, inmiddels een nieuwe aanpak ontwikkeld die vanaf 2016 gaat gelden.  
Ook over de besteding van middelen voor de Waddenzee bestaat kritiek. De Algemene 
Rekenkamer heeft deze als niet doelmatig bestempeld.  
Ten aanzien van de doelmatigheid geldt dat er binnen het ministerie wel een aantal waarborgen is 
om te zorgen voor een goede besteding van middelen. Bij het introduceren van nieuwe 
instrumenten (wetgeving en financiële instrumenten) gelden algemene kaders zoals het Integraal 
Afwegingskader, waarbij vragen moeten worden beantwoord als ‘Wat is het doel en welk instrument 
past daar het beste bij?’. Doordat EZ bij artikel 18 vooral bezig is geweest met afbouwen en 
decentraliseren, is dit weinig van toepassing geweest de afgelopen jaren. 
4.4 Ambities voor de toekomst  
Met de Rijksnatuurvisie uit 2014 is door het kabinet een omslag in denken gepresenteerd over de 
wijze waarop Nederland effectieve invulling wil geven aan het realiseren van de internationaal 
afgesproken natuurdoelen. Kern van deze omslag in denken betreft het uitgangspunt dat natuur kan 
worden versterkt mét de samenleving in plaats van dat natuur moet worden beschermd tégen de 
samenleving.  
In dit denken worden scheiding en isolatie van natuur vervangen door vervlechting en wederzijdse 
versterking. In essentie is de strategie dat alle mogelijkheden worden benut die er zijn voor synergie 
tussen natuurwaarden en maatschappelijke en economische activiteiten, dat natuur als basis wordt 
gezien onder welvaart en welzijn en tenslotte dat de wettelijke en bestuurlijke kaders in hun 
functioneren de uitwerking hiervan niet onbedoeld in de weg staan.  
Ook de verantwoordelijkheden en taakverdeling tussen partijen zijn veranderd. De 
Rijksverantwoordelijkheid betreft het stimuleren van wederzijdse versterking ecologie en economie 
en de maatschappelijke betrokkenheid bij natuur. Verder is het Rijk systeemverantwoordelijk voor 
behoud en duurzaam gebruik van (inter)nationale biodiversiteit en de aanwezigheid van natuur op 
lange termijn en heeft daarin een regisserende rol. Onderdeel van (doen) uitvoeren is dat provincies 
de gedecentraliseerde natuurtaken uitvoeren binnen de overeengekomen rijkskaders. 
In het licht van deze wijzigingen heeft de staatssecretaris gevraagd om in deze doorlichting 
specifieke aandacht te besteden aan drie onderwerpen, te weten: 
1. De integratie van natuurbeleid met andere beleidsopgaven, zoals landbouw, waterveiligheid, 
economische bedrijvigheid en gezondheid, waarbij wordt aangesloten op de energieke 
samenleving (onderdeel van artikel 18.2).  
2. De internationale rol en koers van het Ministerie van Economische Zaken wat betreft natuur 
(onderdeel van artikel 18.3).  
3. Het beleid rondom Rijksgebieden, zoals Natura 2000, NURG en Wadden (onderdeel van artikel 
18.2 en 18.3).  
67 
526
