 Met extra middelen kan een instrument ontwikkeld worden voor programmadoorsnijdende 
projecten. In de huidige situatie komen EFRO-projecten die in verschillende landsdelige 
programma’s spelen en daarmee programma overstijgend zijn, niet of zeer moeizaam van de 
grond.  
 Door het opzetten van passende instrumenten voor ondersteuning van campussen van 
nationaal belang kunnen de kansen gegrepen worden die de OECD ziet in het verder versterken 
van regionale kennis hubs waarin bedrijven en kennisinstellingen samenwerken. 
 Met extra middelen kan de huidige innovatiebijdrage aan de ROM’s gecontinueerd worden. Met 
de oprichting van een financieringsfaciliteit in de Noordvleugel kan een landsdekkend stelsel 
van ROM’s gerealiseerd worden. De ROM’s spelen een belangrijke rol in het verbeteren van de 
randvoorwaarden om private R&D uitgaven te stimuleren en als gezamenlijk instrument van Rijk 
en regio in de verbinding tussen topsectorenbeleid en regionaal innovatiebeleid. 
In bijlage 6 zijn de financiële implicaties van de intensivering weergegeven. 
Natuurbeleid 
Bij het natuurbeleid zijn enerzijds beleidstekorten geconstateerd en anderzijds kansen voor het 
realiseren van synergie, met name gericht op functiecombinaties water en natuur.  
 Beleidstekorten ten aanzien van het verbeteren van de milieucondities. 
 Beleidstekorten in de aanpak van de weidevogelstand. 
 Kansen voor het laten meeliften van het natuurbeleid op de waterveiligheids- en 
zoetwateropgave, waarbij de ambities zijn vastgelegd in de Natuurambitie Grote Wateren. 
Intensivering zou logischerwijs op deze thema’s ingrijpen. 
Milieucondities 
Er doen zich tekorten voor bij de verbetering van milieucondities. Het gaat hierbij onder andere over 
de waterkwaliteit en de stikstofproblematiek. Intensivering van instrumentarium dat direct aangrijpt 
op deze aspecten, zoals PAS, ligt voor de hand. In de PAS is een trendmatige daling van de stikstof 
emissie een belangrijk uitgangspunt. Om deze daling te borgen is er met de landbouwsector een 
afspraak gemaakt ten aanzien van reducties in de ammoniakemissies. Ook in andere sectoren 
wordt gezocht naar mogelijkheden tot reductie. (Meer) investeren in innovatieve maatregelen en 
communicatie daaromtrent zal naar verwachting tot betere resultaten leiden. 
Weidevogelstand 
Geconstateerd is dat er sprake is van een achteruitgang van weidevogels. Nederland heeft vanuit 
haar internationale verplichting in het kader van de VHR-soorten een grote verantwoordelijkheid 
voor instandhouding van weidevogels, met name de grutto. Maatregelen zijn noodzakelijk om de 
achteruitgang van weidevogels in Nederland tot stilstand te brengen en om te buigen naar een 
vitale populatieomvang. Dit is een verplichting die is afgesproken in de EU-2020 doelstellingen. 
  
85 
52670
