Nederland telt 166 Natura 2000-gebieden. Voor deze gebieden moet in samenspraak met alle 
betrokkenen in het gebied een beheerplan worden opgesteld, waarin de 
instandhoudingsmaatregelen worden beschreven. De Natura 2000-gebieden maken integraal 
onderdeel uit van het Natuurnetwerk Nederland. 
Het Ministerie van EZ is verantwoordelijk voor het aanwijzen van de Natura 2000-gebieden. Voor 
veertig van de gebieden is het ministerie ook verantwoordelijk voor het opstellen van een 
beheerplan. Eind 2014 waren er 151 gebieden aangewezen en waren er twee EZ-beheerplannen 
25
definitief vastgesteld . Dit aantal is achter gebleven als gevolg van de directe afhankelijkheid van 
de Programmatische Aanpak Stikstof. De verwachting is dat de beheerplannen relatief snel kunnen 
worden vastgesteld, nadat de PAS in werking is getreden. 
Over de doeltreffendheid van Natura 2000 is niet veel informatie beschikbaar. Er is weliswaar 
sprake van een afname van de bedreiging van de Rode Lijst soorten, maar de causale relatie 
tussen het Natura 2000-beleid en deze afname is moeilijk vast te stellen. Het Planbureau voor de 
26
Leefomgeving en de Universiteit van Maastricht constateren in een studie uit 2011 dat ‘voor de 
doeltreffendheid van de aanpak (met betrekking tot Natura 2000) de uiteindelijke invulling en het 
gebruik van de beheerplannen doorslaggevend zal zijn’. Over de doelmatigheid geven zij aan dat 
‘Europese samenwerking soms ruimte biedt, omdat de gunstige staat van instandhouding op 
Europees netwerkniveau bereikt moet worden. Door de instandhoudingsdoelen en 
beheermaatregelen van Natura 2000-gebieden internationaal af te stemmen, kunnen deze 
instandhoudingsdoelen efficiënter worden bereikt.’ Het Europees Milieuagentschap komt echter 
27
zeer recent in haar rapport ‘The State of Nature’ tot de conclusie dat Natura 2000 een cruciale rol 
heeft in het stabiliseren van de staat van instandhouding van soorten en habitats.  
 Natuurnetwerk Nederland (verwerving, inrichting en beheer) 
Natuurnetwerk Nederland (NNN, voormalige Ecologische Hoofdstructuur) is geïntroduceerd in het 
Natuurbeleidsplan uit 1990. Aanleiding hiervoor was de voortgaande, algehele achteruitgang van 
het aantal planten en dieren, de afname van de biodiversiteit en de vermindering van het areaal 
natuur. Het beleid bestaat uit verwerving van areaal en inrichting tot natuurgebied en het beheer 
ervan.  
De belangrijkste doelstelling van NNN is het behoud en herstel van de biodiversiteit. NNN is van 
groot belang voor het voldoen aan de internationale verplichtingen voor Natura 2000 (de N2000- 
gebieden vallen binnen de NNN) en de bijdrage aan de biodiversiteit.  
  
                                                      
25
 Ministerie van Economische Zaken (2015), Jaarverslag en Slotwet Ministerie van Economische Zaken 2014. 
26
 Planbureau voor de Leefomgeving, Universiteit van Maastricht (2011), Natura 2000 in Nederland. Juridische 
ruimte, natuurdoelen en beheerplanprocessen. 
27
 Europees Milieuagentschap (2015), EEA-rapport nr. 2/2015 — State of nature in the EU: Results from 
reporting under the nature directives 2007-2012. 
57 
52670
