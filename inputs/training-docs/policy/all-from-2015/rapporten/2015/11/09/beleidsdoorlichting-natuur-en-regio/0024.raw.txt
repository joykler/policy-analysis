Figuur 3.1 Strategische en operationele doelen ruimtelijk economisch beleid 
 
Het ruimtelijk-economisch beleid kan op vier manieren bijdragen aan het versterken van clusters 
(Technopolis, 2014), namelijk door: 
1. Het versterken van het organisatorisch samenwerkingsvermogen van het cluster (door 
clusterorganisatie en –management op te zetten, door het stimuleren van visievorming, 
roadmaps, door makelen en schakelen). 
2. Het versterken van het innovatief vermogen van het cluster (door al dan niet gezamenlijke 
innovatieprojecten, opzetten van kenniscentra en –netwerken, verbeteren van de valorisatie) al 
dan niet met buitenlandse partners. 
3. Het verbeteren van de Human Capital agenda (specifieke scholing, training, opleiden en 
aantrekken van kenniswerkers). 
4. Door het verbeteren van specifieke randvoorwaarden voor een competitief cluster. Dat kan 
variëren van het verbeteren van de fysieke infrastructuur (campussen, logistieke voorzieningen) 
het aantrekken van (buitenlandse) investeerders, het wegnemen van cluster specifiek 
belemmeringen (regelgeving, energieprijzen), het stimuleren van starters in het cluster, het 
zorgen voor een aantrekkelijk leefklimaat en een betere internationale branding van een cluster. 
Met behulp van (financiële) instrumenten van het Rijk worden gebiedsgerichte of clusterspecifieke 
projecten, innovatiegerichte projecten gerealiseerd die aangrijpen op één of meerdere van de 
genoemde manieren van clusterversterking.   
21 
52670
