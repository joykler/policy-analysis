 Het Topsectorenbeleid is inmiddels het leidend kader geworden voor het optreden van het Rijk, 
ook in de regio. Ook het Topsectorenbeleid verhoudt zich goed tot de Pieken in de Delta-
filosofie, zij het dat het geen regionaal of ruimtelijke component kent. Ook in het 
Topsectorenbeleid wordt ingezet op sterkten van de Nederlandse economie.  
Het terugtrekken van het Rijk uit de regio kent echter wel een risico. Met decentralisatie is er de 
facto sprake van diversiteit van beleid. Techonopolis (2014) concludeert dat er nog weinig sprake is 
van beleidscoördinatie van publieke investeringen van regionale overheden in regionale clusters in 
vergelijkbare domeinen. Nederland profiteert daardoor niet optimaal van agglomeratievoordelen.  
Wij constateren dat er momenteel een beweging in gang gezet is, en recent tot concrete afspraken 
tussen Rijk en regio heeft geleid, dat er intensiever wordt samengewerkt tussen Rijk en regio. 
Voorbeelden van dergelijke afspraken zijn: 
 Binnen EFRO zijn gezamenlijke prioriteiten benoemd.  
 Er is een mkb-samenwerkingsagenda tussen Rijk en regio. 
 Het Techniekpact waarbij zowel op landelijk als regionaal niveau bedrijfsleven, (regionale) 
overheden en onderwijs met elkaar samenwerken om de aansluiting tussen onderwijs en 
arbeidsmarkt in de technieksector te verbeteren en daarmee het tekort aan technisch personeel 
terug te dringen. 
 Samenwerking op MIT waarbij provincies en EZ financiële middelen en subsidieloketten 
koppelen om innovatief mkb beter te bedienen. 
Ten aanzien van de individuele instrumenten is een indicatieve waardering gegeven door middel 
van de scores ‘+’, ‘+/-‘ en ‘-‘. Met ‘+/-‘wordt een neutrale score bedoeld op basis van de beschikbare 
informatie. De kwalificatie in deze tabel (+, +/-,-) is van Berenschot/Ecorys op basis van het oordeel 
van de oorspronkelijke evaluatoren. 
 
  
47 
52670
