Uit een ex ante evaluatie van het PBL blijkt dat met een volledige uitvoering van de PAS, in 
samenhang met ander beleid (Natuurpact en bronbeleid in het kader van de nationale 
emissieplafonds, NEC), de realisatie van het duurzaam voortbestaan van de stikstofgevoelige 
natuur sneller dichterbij kan komen.  
Het aantal soorten waarvoor de condities duurzaam zijn, neemt dan toe van ruim 45% in 2014 tot 
30
bijna 70% in 2032. 
De herstelmaatregelen in de PAS – tijdelijk herstelbeheer en hydrologische maatregelen – dragen 
hieraan relatief het meeste bij en zijn het meest kosteneffectief. Ze zijn dus effectiever dan de 
bronmaatregelen in de PAS, die relatief duur zijn en de stikstofdepositie maar beperkt terugdringen.  
De voorbereiding van de uitvoering van PAS heeft gelopen van maart 2010 (Wijziging 
Natuurbeschermingswet) tot 1 juli 2015 de vaststelling van het programma aanpak stikstof. Dat is 
een relatief lange periode van beleidsformulering en implementatie. 
 Agrarisch natuurbeheer 
Het primaire doel van het stelsel van agromilieu - en klimaatsteun is het voldoen aan internationale 
natuurdoelen, zoals verwoord in de EU Biodiversiteitsstrategie 2011-2020 en in de Vogelrichtlijn en 
Habitatrichtlijn. Agromilieu- en klimaatcontracten dragen bij aan: 
־ de verbetering van de instandhouding van (groepen van) soorten door het versterken van 
leefgebieden; 
־ het vergroten van het (maatschappelijk) draagvlak en de (be)leefbaarheid van het 
platteland, mede door aan te sluiten bij de praktijk, de omstandigheden en ervaring van 
agrarische ondernemers. 
Op dit moment zijn er weinig aanwijzingen dat Nederland in staat is te voldoen aan de door de 
Vogelrichtlijn opgelegde verplichting de instandhouding van in het wild levende vogelsoorten te 
garanderen. Agrarisch natuurbeheer zoals dat momenteel wordt uitgevoerd is niet effectief in het 
beschermen van kwetsbare soorten of soortengroepen. Het komt er kortgezegd op neer dat de 
ecologische randvoorwaarden voor weidevogels op gangbaar boerenland in Nederland zo slecht 
zijn dat relatief simpele aanpassingen als later maaien of nestbescherming niet meer afdoende zijn 
31
om deze soortengroep stabiel te laten voortbestaan. Het rapport van de Nederlandse Raad voor 
de Leefomgeving en Infrastructuur, getiteld ‘Onbeperkt houdbaar, naar een robuust natuurbeleid’ 
(mei 2013) gaat nog een stap verder, en stelt dat het huidige Agrarisch natuurbeheer met 
vergoedingen aan individuele agrariërs in Nederland onvoldoende effectief is. Naar aanleiding van 
deze evaluaties is in Nederland besloten om de doelen en werking van het stelsel voor Agrarisch 
32
natuur- en landschapsbeheer te herzien.   
                                                      
30
 Planbureau voor de Leefomgeving, Folkert R. e.a., Beoordeling Programmatische Aanpak Stikstof, De 
verwachte effecten voor natuur en vergunningverlening, 2014. 
31
 De effectiviteit van Agrarisch Natuurbeheer, David Kleijn, 2012. 
32
 Bron: Plattelandsontwikkelingsbeleid 3, Fiche Agrarisch Natuurbeheer, 2015. 
59 
52670
