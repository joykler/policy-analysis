 Inzet Staatsbosbeheer 
Staatsbosbeheer heeft tot taak natuurgebieden te behouden en te ontwikkelen, een brede 
maatschappelijke belangstelling en waardering voor natuur en landschap te bewerkstelligen en 
recreatie te bevorderen. Staatsbosbeheer is een ZBO en een rechtspersoon met een wettelijke 
taak. In 2009 is Staatsbosbeheer door een daarvoor in het leven geroepen commissie geëvalueerd.  
De belangrijkste bevindingen van deze commissie ten aanzien van doelmatigheid en 
37
doeltreffendheid zijn : 
־ Staatsbosbeheer heeft haar eigen opbrengsten (2004-2008) substantieel verhoogd en 
daarmee voldaan aan één van haar opdrachten. 
־ Het beheer van de terreinen door Staatsbosbeheer is bevredigend. 
־ De doelmatigheid en doeltreffendheid van Staatsbosbeheer zijn verbeterd. De Commissie 
acht die doelmatigheid en doeltreffendheid op zich goed, maar er zijn verdere verbeteringen 
mogelijk. Daarvoor is Staatsbosbeheer echter mede afhankelijk van de ruimte die LNV en 
de Tweede Kamer de organisatie willen bieden. Hiermee wordt geduid op de positionering 
en aansturing.  
־ Staatsbosbeheer doet veel moeite om vermaatschappelijking vorm te geven. 
Staatsbosbeheer is hier voor een deel in geslaagd, maar de komende jaren ligt hier nog een 
grote opgave. 
Recent is de positionering en aansturing van Staatsbosbeheer herzien om een nieuwe balans te 
vinden tussen bescherming, benutting en beleving en grotere private betrokkenheid mogelijk te 
maken. In 2015 zijn nieuwe sturingsafspraken tussen EZ en Staatsbosbeheer gemaakt. 
 Investeringsbudget Landelijk Gebied 
Het Investeringsbudget Landelijk Gebied is momenteel niet meer van toepassing, maar in het begin 
van de onderzoeksperiode wel. Daarom is ook de beschikbare informatie over de doelmatigheid van 
het ILG hieronder opgenomen.  
In januari 2013 heeft de staatssecretaris van Economische Zaken de verantwoording over de ILG 
38
periode 2007-2011 aan de Tweede Kamer gestuurd naar aanleiding van de motie Jacobi . Uit deze 
verantwoording blijkt dat de resultaatgerichtheid in het beleid voor het landelijk gebied is 
toegenomen mede door afspraken over de te leveren prestaties op te nemen in de ILG-
bestuursovereenkomsten. De bundeling van rijksgelden in het ILG maakte het gemakkelijker voor 
provincies om doelen en geldstromen te koppelen in integrale gebiedsgerichte projecten.  
                                                      
37
 Commissie evaluatie Staatsbosbeheer (2009), Ruimte in het bos! Staatsbosbeheer als maatschappelijke 
organisatie. 
38
 Ministerie van Economische Zaken (17 januari 2013), Brief Investeringsbudget Landelijk Gebied (ILG) 2007-
2011, 30825-188. 
62 
52670
