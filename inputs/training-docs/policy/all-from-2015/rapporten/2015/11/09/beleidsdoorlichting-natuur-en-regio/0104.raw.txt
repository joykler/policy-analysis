Het strategische doel duurzaam gebruik nationale en internationale biodiversiteit is niet concreet 
uitgewerkt. Er zijn ook geen indicatoren voor benoemd. Het is dus onduidelijk waar het Rijk naar 
streeft en doelbereik, de doeltreffendheid en doelmatigheid zijn dan niet vast te stellen. Hetzelfde 
geldt voor het meer operationele doel ‘vervlechting economie en ecologie’. In zijn algemeenheid 
wordt aanbevolen om een duidelijke beleidstheorie voor het natuurbeleid op te stellen, waarbij de 
pijlers behoud biodiversiteit en duurzaam gebruik biodiversiteit (inclusief doelen, indicatoren en 
instrumenten) in samenhang worden beschouwd. 
5. Vergroting maatschappelijke betrokkenheid door aanpassing instrumentenmix 
Binnen het natuurbeleid is relatief veel geld gemoeid met het agrarisch natuurbeheer. Het is een 
aanpak die uitgaat van het financieel compenseren van productieverlies om goed voor de natuur te 
doen. In de nieuwe filosofie van de Natuurvisie, die uitgaat van natuurinclusief ondernemen is een 
financiële compensatie niet passend. In de Uitvoeringsagenda Natuurvisie 2014 staan initiatieven 
om tot subsidievrije natuur te komen. Ook het initiatief ‘Red de Rijke weide’ gaat uit van boeren die 
op natuurinclusieve wijze produceren. De financiering ervan loopt niet via de overheid, maar moet 
vanuit de consument komen, die een eerlijke prijs betaalt.  
Om de afhankelijkheid van subsidies te verminderen en meer subsidievrije natuur te realiseren, 
verdient het aanbeveling om beleid te formuleren om de volgende transities mede vorm te geven:  
 Agrarisch natuurbeheer als de gangbare manier van produceren.  
 Van financiële steun vanuit overheden (EU, Rijksoverheid) naar een model waarbij de 
consument betaalt. 
 Inzet van regelgeving of andere instrumenten om deze transitie te borgen. 
Hierbij wordt wel opgemerkt dat een subsidievrije natuur een lofwaardig streven is, maar dat dit niet 
eenvoudig is gegeven het collectieve karakter van de natuur en de internationale 
concurrentieverhoudingen voor de agrarische sector.  
6. Versterken samenhang natuur met andere beleidsterreinen en over grenzen heen 
Passend bij de nieuwe aanpak uit de Rijksnatuurvisie is de aandacht voor samenhang van natuur 
met andere beleidsvelden. Voor de hand ligt de verdere inzet op het meer koppelen van natuur en 
economie, maar kijk ook naar andere beleidsvelden. De integratie van het natuurbeleid met het 
waterbeleid kent goede voorbeelden uit het verleden (onder andere Ruimte voor de Rivier), maar 
blijkt bij de uitvoering van projecten voor onder andere waterveiligheid niet altijd vanzelfsprekend.  
Ook is geconstateerd dat bij het decentraliseren van taken ten aanzien van verwerving, inrichting en 
beheer van het Natuurnetwerk Nederland goede afspraken zijn gemaakt met provincies over natuur 
op land. Er zijn echter geen afspraken gemaakt over inrichting en beheer van natuurgebieden in de 
grote wateren. Dit roept onder andere het beeld op dat er meer synergiekansen liggen tussen de 
Kaderrichtlijn Water (KRW) en de Vogelrichtlijn en Habitatrichtlijn (VHR) met name in de N2000- 
gebieden op water. Het verdient aanbeveling om met het Ministerie van Infrastructuur en Milieu / 
Rijkswaterstaat goede (financiële) afspraken te maken over het borgen van natuurbelangen bij 
beheer en onderhoud van de grote wateren en bij de uitvoering van aanlegprojecten.   
101 
52670
