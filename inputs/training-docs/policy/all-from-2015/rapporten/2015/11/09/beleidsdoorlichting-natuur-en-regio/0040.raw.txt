Provincies en derden 
De provincies stellen jaarlijks conform het bestuursakkoord € 65 miljoen beschikbaar. De overige 
bijdrage van de provincies aan natuurbeleid en regionaal economisch beleid is moeilijk vast te 
stellen. Het Provinciefonds heeft een cluster natuur en recreatie, maar er bestaat geen verplichting 
deze middelen ook voor natuur en recreatiebeleid in te zetten.  
Provincies kunnen deze middelen ook voor doelen inzetten anders dan natuur. De daadwerkelijke 
uitgaven aan natuur zijn ook in de meeste provinciale begrotingen niet op dit niveau te herleiden.  
3.6 Totale uitgaven natuur en regionaal economisch beleid door alle partijen 
Door de gerealiseerde uitgaven van artikel 18, de overige rijksbijdragen en de uitgaven van andere 
partijen bij elkaar te zetten, ontstaat onderstaand beeld van de totale uitgaven aan natuur en 
regionaal economisch beleid. Hierbij wordt aangetekend dat alleen de gekwantificeerde bijdrage 
van de provincies (€ 65 miljoen) is meegenomen. 
Figuur 3.5 Totaaloverzicht van uitgaven aan natuur en regionaal economisch beleid door Rijk en 
overige partijen (x €1 miljoen) 
 
De figuur laat zien dat het totale budget dat Rijk, EU, provincies, gemeenten en derden besteden 
aan natuur en regionaal economisch beleid zijn afgenomen van ruim € 1 miljard in 2010 tot een 
kleine € 700 miljoen in 2014. 
3.7 Bedrijfsvoering 
Onder bedrijfsvoering wordt verstaan de sturing en beheersing van bedrijfsprocessen binnen een 
ministerie om de beleidsdoelstellingen te kunnen realiseren. Een goede bedrijfsvoering stimuleert 
doelmatigheid en doeltreffendheid.  
37 
52670
