Op het niveau van individuele instrumenten zijn wel concrete doelstellingen opgenomen over het 
aantal te realiseren hectaren nieuwe natuur. In onderstaande paragraaf wordt daar op ingegaan. 
4.3.2 Doeltreffendheid en doelmatigheid natuurbeleid  
In algemene zin geldt dat beleid doeltreffend en doelmatig is als de betreffende inspanningen en 
uitgaven voor achterliggende maatregelen en instrumenten daadwerkelijk bijdragen aan de 
realisatie van het beoogde doel en de kosten in verhouding staan tot de opbrengsten. In het 
algemeen is het lastig (zo niet onmogelijk) om de doeltreffendheid en doelmatigheid van beleid 
causaal vast te stellen, zo ook voor het natuurbeleid. Zo wordt weliswaar gemonitord hoe de 
bedreigde soorten zich ontwikkelen, maar is niet een-op-een vast te stellen welke bijdrage het 
natuurbeleid in algemene zin en de uitgevoerde instrumenten en maatregelen daaraan hebben 
geleverd.  
16
In haar eindrapportage uit 2010 concludeert de werkgroep IBO Natuur al dat ‘de invloed van het 
biodiversiteitsbeleid op de ontwikkeling van de biodiversiteit lastig is vast te stellen. De ontwikkeling 
van de biodiversiteit is daarvoor te sterk afhankelijk van de - vaak negatieve - invloed van exogene 
ontwikkelingen en milieucondities. Om de effectiviteit van het biodiversiteitsbeleid te meten zou 
bekend moeten zijn hoe de biodiversiteit in Nederland zich zou hebben ontwikkeld zonder dat er 
een biodiversiteitsbeleid bestond’.  
Wel constateert de werkgroep dat ‘de aanhoudende druk betekent dat de realisatie van de 
biodiversiteitsdoelen door exogene ontwikkelingen wordt bemoeilijkt en dat het tot stilstand brengen 
van de achteruitgang van de biodiversiteit daarom als een belangrijke prestatie mag worden 
beschouwd’. Ook concludeert de werkgroep dat ecologische netwerken van met elkaar verbonden 
robuuste natuurgebieden een sterk concept is en er steeds meer wetenschappelijk bewijs is dat 
zonder het creëren van samenhangende ecologische netwerken het verlies aan biodiversiteit groter 
zou zijn geweest of zal worden. 
Doelmatigheid en doeltreffendheid individuele instrumenten 
Om nadere uitspraken te kunnen doen over de doeltreffendheid en doelmatigheid van het 
natuurbeleid is gekeken naar de doeltreffendheid en doelmatigheid van de individuele instrumenten 
van het natuurbeleid. Op basis daarvan kan een inschatting gemaakt worden van de vraag of het 
plausibel is dat het natuurbeleid doeltreffend en doelmatig is.  
Hieronder wordt per instrument een korte beschrijving gegeven van het doel, de doeltreffendheid en 
doelmatigheid van het instrument. Aan het einde van deze paragraaf zijn de resultaten van de 
beschrijvingen per instrument samengevat in een overzichtstabel.  
  
                                                      
16
 Werkgroep Interdepartementaal Beleidsonderzoek Natuur (2010), Eindrapportage van de werkgroep IBO 
Natuur. 
51 
52670
