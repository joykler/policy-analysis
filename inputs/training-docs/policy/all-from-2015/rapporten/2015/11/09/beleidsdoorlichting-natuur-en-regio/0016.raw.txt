Onderstaande figuur geeft inzicht in de begrotingsartikelen door de jaren heen met betrekking tot 
natuur- en regiobeleid. 
Figuur 2.1 Structuur Rijksbegroting 2010 - 2014 
 
2.2 Aanleiding ruimtelijk economisch beleid en verantwoordelijkheid rijksoverheid 
Het Rijk werkt samen met bedrijven, decentrale overheden, kennisinstellingen en andere 
stakeholders aan het uitbouwen van sterke punten van Nederland gericht op een goede 
concurrentiepositie. Artikel 18.1 richt zich daarbij op het versterken van mainports, brainports, 
greenports en andere clusters. Daarbij gaat het zowel om fysieke (infrastructurele) aspecten als 
niet-fysieke aspecten (samenwerking, human capital, organiserend vermogen). 
Het ruimtelijke economisch beleid is vanaf 2004 (Pieken in de Delta) gericht op het stimuleren van 
economische sterkten (Pieken) van regio’s. Hierbij wordt niet meer uitgegaan van het wegwerken 
van economische achterstanden, maar juist van het verder versterken van clusters van bedrijven en 
kennisinstellingen met het oog op de internationale concurrentiepositie. De sturingsfilosofie die 
daarbij wordt gehanteerd is dat het regionaal economisch beleid van het Rijk er zoveel mogelijk op 
gericht is om ruimte aan decentrale overheden te geven. Regio’s, lokale overheden en provincies, 
zijn in eerste instantie verantwoordelijk voor het benutten van economische kansen. Dit sluit aan bij 
het motto uit het Hoofdlijnenakkoord van Balkenende II ‘decentraal wat kan, centraal wat moet’ en 
de sturingsfilosofie uit de Nota Ruimte (2004): het Rijk is verantwoordelijk voor de ‘basiskwaliteit’, 
die voor alle delen van Nederland moeten gelden. Deze basiskwaliteit wordt gestimuleerd door 
middel van het generiek instrumentarium binnen het economisch beleid van het Rijk. Het regionaal 
economisch beleid is erop gericht om regio specifieke knelpunten van nationaal belang weg te 
nemen, zodat economische groei in alle regio’s gestimuleerd wordt. De rol van het Rijk hierin is 
maatwerk en varieert per regio. Door het maken van scherpe keuzes beoogt het Rijk het 
gebiedsgerichte instrumentarium te stroomlijnen, zodat middelen gerichter kunnen worden ingezet. 
13 
52670
