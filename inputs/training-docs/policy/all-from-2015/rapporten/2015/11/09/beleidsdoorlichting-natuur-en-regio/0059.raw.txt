Het PBL stelt dat het kabinet met natuurlijk kapitaal een beleidsconcept introduceert dat de baten 
van natuur meer centraal stelt. ‘Het concept heeft de potentie een groter draagvlak te creëren voor 
het behoud van natuur en de samenleving hierbij, meer dan nu het geval is, te betrekken. Het 
beleidsconcept is echter nog weinig uitgewerkt. Dit heeft het voordeel dat velen zich erbij betrokken 
24
kunnen voelen. Het nadeel is echter dat niet goed duidelijk is wat het kabinet wil bereiken ’. 
Een evaluatie van het doelbereik acht het PBL nog niet mogelijk aangezien de doelen nog maar kort 
geleden zijn gedefinieerd. Wel stelt het PBL dat in verschillende handelsketens stappen worden 
gezet in een verduurzaming van de productie. Een voorbeeld is de houthandel, die in staat bleek 
het marktaandeel van hout uit duurzaam beheerde bossen in minder dan een decennium te 
vervijfvoudigen. In 2011 was 66% van het in Nederland verbruikte hout afkomstig uit duurzaam 
beheerde bossen. Ook in andere sectoren, zoals de landbouw en de visserij, groeit het aandeel 
duurzaam geproduceerde producten, hoewel dit nog achterblijft bij dat van hout. 
Het PBL is kritisch over de verwachting van het Rijk dat maatschappelijke en economische sectoren 
gaan investeren in natuur omdat zij daar zelf baat bij hebben. Deze investeringen komen nog 
nauwelijks tot stand. Geconstateerd wordt dat zowel in Nederland als in de omringende landen 
subsidies het belangrijkste instrument blijken te zijn voor investeringen in natuurlijk kapitaal. Hierbij 
geeft het PBL aan dat het verstrekken van subsidies een kosteneffectieve manier kan zijn om op de 
publieke kosten te besparen. ‘Vaak wordt gewezen op de mogelijkheid te besparen op de kosten 
voor waterzuivering door de aanleg van akkerranden te subsidiëren ten behoeve van 
plaagbestrijding (Ecorys 2007). Op soortgelijke wijze zouden subsidies voor het beheer van 
recreatieve voorzieningen in natuurgebieden kunnen bijdragen aan een besparing op de kosten 
voor de gezondheidszorg. Het kunnen recreëren in een groene omgeving blijkt immers gunstige 
effecten op de gezondheid te hebben (De Vries et al. 2009)’. 
Harde conclusies over de doeltreffendheid en doelmatigheid van de Uitvoeringsagenda Natuurlijk 
Kapitaal zijn (nog) niet te trekken.  
Instrumenten behorend bij artikel 18.3 
 Realisatie Natura 2000 
Natura 2000 vloeit voort uit de EU Vogelrichtlijn en Habitatrichtlijn, die voorzien in een Europees 
ecologisch netwerk gevormd door speciale beschermingszones. Het streven hierbij is de 
verslechtering van de natuurkwaliteit in deze gebieden te stoppen (korte termijn) en het in een 
‘gunstige staat van instandhouding’ brengen en houden van de soorten en habitattypen die door de 
VHR worden beschermd (lange termijn). Aan de lange termijn doelen is geen streefdatum 
gekoppeld.  
  
                                                      
24
 PBL (2014), Natuurlijk kapitaal als nieuw beleidsconcept, Balans van de Leefomgeving 2014 – deel 7. 
56 
52670
