De instandhouding is complex en van meerdere invloeden afhankelijk, waarbij het open 
landschappelijke karakter en de agrarische bedrijfsvoering op weidegebieden een grote rol spelen. 
Nederland is rijk aan dit landschapstype vandaar dat Nederland een groot deel van de Europese 
populatie weidevogels herbergt. Een pilot in nader aan te wijzen weidegebieden, kan inzicht bieden 
in het effectief en doelmatig toepassen van weidevogelbeheer. 
Dit als aanvullend instrument op agrarisch natuurbeheer in de zogenaamde kerngebieden en met 
als doel om te onderzoeken of het mogelijk is om dit vanaf 2020 te integreren in het kader van de 
vergroeningsmaatregelen GLB. 
Kansen voor water en natuur 
Met recent beleid wordt ingezet op het realiseren van natuurcombinaties: door natuur te combineren 
met mobiliteit, waterveiligheid, recreatie en toerisme, voedselproductie, watervoorziening, 
vastgoedontwikkeling, energie en cultuur etc. kan winst worden geboekt voor natuur. De gedachte is 
dat met relatief beperkte aanvullende investeringen vanuit natuur meerwaarde gerealiseerd kan 
worden bij projecten die vanuit een ander primair belang uitgevoerd gaan worden. Een voorbeeld 
hiervan is de relatie tussen natuur en water. Het deltalandschap is karakteristiek voor Nederland. 
De verwachting is dat het concretiseren van en uitvoering geven aan de Natuurambitie Grote 
Wateren veel meerwaarde kan hebben voor de natuur. Hiervoor kan worden aangesloten bij de 
maatregelen die worden getroffen vanuit het Deltaprogramma. Met een relatief beperkte extra inzet 
van middelen voor natuur (naast middelen voor waterveiligheid uit het Deltafonds) kan gekozen 
worden voor meer natuurvriendelijke projectvarianten. Ook de synergie tussen KRW en de 
Vogelrichtlijn en Habitatrichtlijn kan met name in de Natura 2000-gebieden op water vergroot 
worden. Inzet van eventuele extra middelen voor natuur voor dit onderwerp lijkt daarmee 
aantrekkelijk. Kansen voor integratie met andere beleidsterreinen zijn op dit moment minder goed in 
beeld, maar zouden ook meerwaarde kunnen bieden. 
In bijlage 6 zijn de financiÃ«le implicaties van de intensivering weergegeven. 
 
 
 
86 
52670
