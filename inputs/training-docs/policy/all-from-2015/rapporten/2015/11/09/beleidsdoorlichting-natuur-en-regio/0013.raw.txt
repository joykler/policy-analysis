De operationele doelen beschrijven de gewenste resultaten, zoals bijvoorbeeld ‘Realisatie 
Natuurnetwerk Nederland’ of ‘Bestrijding invasieve soorten’. Voor het in beeld brengen van de 
ingezette instrumenten is uitgegaan van de (financiële) instrumenten zoals die benoemd staan in de 
begroting van EZ voor de verschillende sub artikelen. Tevens zijn in de beleidsreconstructie de 
wettelijke kaders (nationaal en internationaal) in beeld gebracht. Tot slot is in beeld gebracht welke 
financiële middelen gemoeid zijn met de verschillende instrumenten voor de periode 2010 – 2014.  
Onderstaande figuur geeft de in beeld gebrachte onderdelen van de reconstructie schematisch 
weer. 
 
Throughput (dit is 
Gewenste 
Input (ingezette Gewenste output 
buiten beschouwing 
outcome (effecten 
middelen en (resultaten van 
gelaten in de fase 
van beleid) 
instrumenten) beleid) 
van reconstructie) 
 
Fase 2. Bestudering bestaande evaluaties - instrumentenscan 
Vervolgens is nagegaan welke bestaande evaluaties uitspraken doen over doelbereik, 
doeltreffendheid en doelmatigheid van beleid en welke informatie beschikbaar is ten aanzien van de 
effectiviteit en doelmatigheid van individuele instrumenten. Per instrument is een factsheet 
opgesteld, waarin onder andere een korte typering van het instrument is opgenomen, het doel, de 
samenhang met andere instrumenten, de bereikte resultaten en eventuele uitspraken over de 
doelmatigheid van het instrument. Voor het natuurbeleid worden de bereikte maatschappelijke 
effecten van beleid goed gemonitord. In een aparte factsheet zijn deze bereikte maatschappelijke 
effecten beschreven. De opgestelde factsheets zijn gebruikt bij de beschrijving van de 
doeltreffendheid en doelmatigheid van de individuele instrumenten en het beleid in zijn totaliteit in 
hoofdstuk 4. De factsheets zijn niet opgenomen in het rapport. Een literatuurlijst is opgenomen in  
bijlage 1. 
Fase 3. Verdieping, analyse en rapportage 
In de analysefase zijn de bereikte resultaten van de afzonderlijke instrumenten op een rij gezet. 
Deze zijn afgezet tegen de bereikte maatschappelijke effecten. Het is daarbij niet goed mogelijk de 
causaliteit aan te tonen tussen de (resultaten van de) individuele instrumenten en de behaalde 
maatschappelijke effecten. Daarom is getracht zoveel mogelijk de plausibiliteit van bestaande 
relaties in beeld te brengen. Het aantonen van causaliteit is overigens een zeer moeilijke opgave 
die in vrijwel geen enkel beleidsevaluatieonderzoek gerealiseerd wordt. 
Door middel van enkele interviews zijn de resultaten van de beleidsreconstructie en de analysefase 
getoetst. In deze interviews is ook aandacht besteed aan de drie focusonderwerpen. In bijlage 2 is 
een overzicht opgenomen van de respondenten van deze interviews. 
10 
52670
