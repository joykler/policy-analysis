Instrument Kwalitatieve beoordeling Kwalitatieve beoordeling 
doeltreffendheid doelmatigheid 
   
Inzet Staatsbosbeheer 
Doeltreffendheid is in 2009 Doelmatigheid is in 2009 
positief beoordeeld. Er blijft positief beoordeeld. Er blijft 
echter een opgave om echter een opgave om 
vermaatschappelijking vorm te vermaatschappelijking vorm te 
geven. Geen recente evaluatie geven. Geen recente 
beschikbaar. evaluatie beschikbaar. 
 
Doeltreffendheid en doelmatigheid van het natuurbeleid 
Een eerste algemene conclusie over de doeltreffendheid en doelmatigheid van de ingezette 
instrumenten is dat de uitgevoerde evaluaties weinig handvatten bieden om goede uitspraken te 
kunnen doen over de doeltreffendheid (en ook doelmatigheid) van afzonderlijke instrumenten en 
van het gevoerde beleid als geheel.  
Dit betekent niet dat het gevoerde beleid niet doeltreffend is, maar dat dit (nog) niet aangetoond kan 
worden op basis van beschikbare evaluaties. Algemeen resteert de indruk dat de natuur er zonder 
het natuurbeleid slechter aan toe zou zijn.  
Zo zijn er belangrijke resultaten behaald met het Natuurnetwerk Nederland en toont recent 
onderzoek aan dat Natura 2000 gunstig lijkt te zijn voor soorten en habitattypen waar het slecht 
mee gaat. Met een volledige uitvoering van de PAS kan de realisatie van het duurzaam 
voortbestaan van de stikstofgevoelige natuur bovendien sneller dichterbij komen. Ook wordt in 
bestaande onderzoeken positief geoordeeld over de natuurwetgeving. Het belang van een goede 
natuurwetgeving is groot en deze wordt als ecologisch effectief beoordeeld door het PBL. Dit 
oordeel heeft overigens betrekking op de ‘oude’ natuurwetgeving, namelijk de 
Natuurbeschermingswet, de Flora- en faunawet en de Boswet. De recent aangenomen Wet 
Natuurbescherming vervangt deze drie wetten en heeft als doel om te komen tot één integrale en 
vereenvoudigde regeling van de natuurbescherming.  
Voor veel instrumenten geldt dat de realisatie vordert, maar dat er geen uitspraken kunnen worden 
gedaan over de doeltreffendheid en doelmatigheid, omdat hier (nog) geen onderzoek naar is 
gedaan. Dit geldt in ieder geval voor de projectgebonden realisatie van nieuwe natuur, zoals bij 
NURG/Maaswerken en Mainport Rotterdam. Hoewel het aannemelijk is dat deze instrumenten 
bijdragen aan het halen van de biodiversiteitsdoelen en meerwaarde hebben voor de beleving van 
natuur (recreatie), is dit niet door middel van onderzoek vastgesteld.  
Andere instrumenten zijn nog maar zeer recent ingezet of nog niet in werking getreden, zoals de 
Programmatische Aanpak Stikstof, de Kaderrichtlijn Mariene Strategie en de Uitvoeringsagenda 
Natuurlijk Kapitaal. Ook hier kunnen, met uitzondering van de PAS (ex ante evaluatie), nog geen 
uitspraken worden gedaan over de doeltreffendheid en doelmatigheid van de instrumenten.  
  
66 
52670
