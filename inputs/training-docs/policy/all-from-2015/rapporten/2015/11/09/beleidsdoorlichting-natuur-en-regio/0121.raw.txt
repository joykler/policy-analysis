־ Aanwenden van land- en bosbouw om de biodiversiteit te bevorderen. 
־ Duurzaam gebruik van visbestanden door tegen 2015 wetenschappelijk bepaalde 
vangstlimieten te hanteren; 88% van de visbestanden van de EU worden momenteel 
overbevist of uitgeput. 
־ Invasieve exoten bestrijden; momenteel bedreigen ze 22% van de inheemse soorten. 
־ Grotere bijdrage van de EU aan de strijd tegen het wereldwijde biodiversiteitsverlies. 
 Kaderrichtlijn Mariene Strategie / Noordzee: doel is ‘het vaststellen van een mariene 
strategie, welke is gericht op bescherming, behoud en herstel van het mariene milieu (een 
goede milieutoestand van de Noordzee) waarbij tevens een duurzaam gebruik van de Noordzee 
wordt gegarandeerd)’. Doelen 2020 en indicatoren zijn nader omschreven in documenten. KRM 
gaat vanaf 2016 in uitvoering. 
 Kaderrichtlijn Water: Doel van de Kaderrichtlijn Water is het op orde brengen van de 
waterkwaliteit in de lidstaten van de Europese Unie. De richtlijn is bedoeld voor alle wateren: 
rivieren, meren, kustwateren en grondwater. Al deze wateren moeten in 2015 de goede 
toestand hebben bereikt. Daarvoor moet elke lidstaat per stroomgebied een beheersysteem 
opzetten (stroomgebiedsbeheerplannen), waarin zij rekening houden met het 
grensoverschrijdende karakter van veel watersystemen. Wettelijke omzetting van deze richtlijn 
is gebeurd in de Waterwet en de Wet milieubeheer. 
Nationale kaders: 
Flora- en faunawet 
Wet van 25 mei 1998, houdende regels ter bescherming van in het wild levende planten- en 
diersoorten (Flora- en faunawet). In de Flora- en faunawet wordt de bescherming van soorten 
geregeld. In de Flora- en faunawet zijn ook de bepalingen van het CITES-verdrag (Convention on 
International Trade in Endangered Species) verwerkt. Dit verdrag regelt de internationale handel in 
bedreigde dieren en planten. De Flora- en faunawet kent drie belangrijke elementen:  
1. De lijst van beschermde soorten. In totaal bevat deze lijst bijna 950 soorten. 
2. Het verbod op het doden, verstoren of beschadigen van beschermde dieren en hun holen, 
nesten en eieren en het verbod op doden, beschadigen of plukken van beschermde planten. 
3. De verplichting voldoende zorg in acht te nemen voor de in het wild levende dieren en planten. 
Hiervoor gelden gedragscodes die door beheerders zijn opgesteld en door EZ zijn goedgekeurd. 
Natuurbeschermingswet 
De Natuurbeschermingswet (1998) regelt de bescherming van natuurgebieden in Nederland. Dit zijn 
gebieden van nationaal belang (de Beschermde Natuurmonumenten), gebieden van internationaal 
belang (Natura 2000), maar ook beschermde landschapsgezichten. In een groot aantal gevallen 
overlappen de Beschermde Natuurmonumenten met gebieden die zijn aangewezen als Natura 
2000.  
52670 2
