5. Mogelijkheden vergroten doeltreffendheid en doelmatigheid 
Dit hoofdstuk beschrijft de mogelijkheden om de doeltreffendheid en doelmatigheid van het 
ruimtelijk economisch beleid en het natuurbeleid te vergroten (paragraaf 5.1 en 5.2). Ook worden de 
opties voor intensivering en extensivering van beleid beschreven (paragraaf 5.3). Hiermee gaat het 
hoofdstuk in op de RPE-vragen 14 en 15. 
14) Welke maatregelen kunnen worden genomen om de doelmatigheid en doeltreffendheid verder 
te verhogen? 
15) In het geval dat er significant minder middelen beschikbaar zijn (-/- circa 20% van de middelen 
op het beleidsartikel), welke beleidsopties zijn dan mogelijk? 
5.1 Inleiding 
De bestaande evaluaties geven weinig handvatten om goede uitspraken te kunnen doen over 
doeltreffendheid en doelmatigheid van afzonderlijke instrumenten en het beleid als geheel. Er doen 
zich veel witte vlekken voor, met name binnen 18.2 en 18.3. Dit betekent niet dat het 
(voorgenomen) beleid niet doeltreffend of doelmatig is, maar het kan door het ontbreken van 
evaluaties op instrumentniveau (nog) niet aangetoond worden. Dit maakt dat het ook lastig wordt 
om de mogelijkheden te beschrijven om doeltreffendheid en doelmatigheid van het beleid als geheel 
te vergroten.  
Als uitgangspunt voor de beantwoording van de RPE vragen is daarom de vraag gehanteerd in 
hoeverre er sprake is van een maatschappelijke opgave. Waar doen zich beleidstekorten voor? 
Vervolgens is (zo goed als mogelijk) de vraag beantwoord hoe deze opgaven doelmatig en 
doeltreffend ingevuld kunnen worden binnen: 
1. de huidige beleidsinzet 
2. extensivering van beleid met circa 20% (RPE eis) 
3. intensivering van beleid met circa 20% (geen RPE eis). 
De vraag waar zich beleidstekorten voordoen (paragraaf 5.2) is zo goed mogelijk beantwoord op 
basis van bestaande literatuur. De beschrijving van de mogelijkheden om de doeltreffendheid en 
doelmatigheid te vergroten binnen de huidige beleidsinzet, bij extensivering van beleid en bij 
intensivering van beleid (paragraaf 5.3 en 5.4) is gebaseerd op de discussies die hierover hebben 
plaatsgevonden in een tweetal workshops (zie bijlage 3 voor de deelnemers aan deze workshops). 
5.2 Maatschappelijke opgaven ruimtelijk economisch beleid en natuurbeleid 
Ruimtelijk economisch beleid 
Artikel 18.1 is gericht op het versterken van mainports, brainports, greenports, valleys en andere 
clusters gerelateerd aan topsectoren. Dit wordt beoogd vanuit versterken van randvoorwaarden en 
innovatiekracht van clusters.   
73 
52670
