Hoewel ten aanzien van het natuurbeleid (18.2 en 18.3) in de rapportage wordt 
geconcludeerd dat in de periode 2010-2014 de rol van het Rijk is veranderd, blijft het 
gegeven dat de Minister van EZ systeemverantwoordelijk is voor de nationale 
biodiversiteit. Daarvoor is een samenhangend en robuust beleidsinstrumentarium 
noodzakelijk. De aanbeveling om voor een aantal hoofdinstrumenten van het beleid 
(zoals Natura2000 en Natuurnetwerk Nederland?) ex post effectonderzoek te doen naar 
de doeltreffendheid en doelmatigheid wordt ondersteund door de signalering dat er niet 
veel informatie beschikbaar is gebleken. Aan de hand van dergelijke evaluaties kan ook 
de doelmatigheid van de decentralisaties in de toekomst door de Minister worden 
gevolgd. Overigens biedt het evalueren aan de hand van de Rode Lijst Indicator 
daarvoor waarschijnlijk onvoldoende inzichten.  
Op basis van de beleidsdoorlichting zal ook voor artikel 18.2 en voor instrumenten rond 
de Uitvoeringsagenda Natuurlijk Kapitaal een strategie moeten worden ontwikkeld om 
de doeltreffendheid en doelmatigheid te kunnen monitoren.  
De urgentie van de problematiek rond het thema verdroging komt niet zozeer uit de 
gepresenteerde resultaten en conclusies.   
De gepresenteerde varianten voor extensivering en intensivering lijken logisch en zijn 
systematisch beschreven.  
 
4 
52670
