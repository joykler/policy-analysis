Beleidsextensivering en –intensivering 
In een beleidsdoorlichting wordt onderzocht hoe het beleid vorm kan krijgen met een inzet van 
minder middelen (-20%). 
Er zijn drie varianten voor extensivering beschouwd: 
1. De variant Stelselverantwoordelijkheid Rijk richt zich op het volledig decentraliseren van 
uitvoeringstaken.  
2. De variant Technisch eenvoudige maatregelen richt zich op een bezuiniging op maatregelen, 
die niet juridisch verplicht zijn. 
3. De variant Schaven houdt een generieke reductie in van vrijwel alle uitgavenposten.  
Bij het doorrekenen van de varianten is gebleken dat voor het natuurbeleid de gewenste reductie 
behaald kan worden met variant 3 of door een combinatie van variant 1, 2 en 3. Bij variant 1 worden 
gebiedsgerichte projecten zoals NURG en Mainport Rotterdam en het afwikkelen van de rente en 
aflossing van leningen overgedragen aan provincies met een korting op het budget. Bij variant 2 
wordt het nog niet verplichte budget voor de natuurvisie en natuurlijk ondernemen geschrapt. Bij 
variant 3 worden de (resterende) instrumenten evenredig gekort.  
Er is ook een analyse gemaakt van de mogelijkheden voor intensivering van beleid, rekening 
houdend met de geconstateerde maatschappelijke opgaven of ‘beleidstekorten’ en kansen.  
Bij intensivering van ruimtelijk economisch beleid kan een instrument ontwikkeld worden voor 
programmadoorsnijdende EFRO-projecten of kunnen regionale kennis hubs versterkt worden 
waarin bedrijven en kennisinstellingen samenwerken. Tot slot kan met extra middelen de (huidige) 
innovatiebijdrage aan de ROM’s gecontinueerd worden. 
Intensivering van het natuurbeleid zou logischerwijs ingrijpen op beleidstekorten ten aanzien van 
het verbeteren van de milieucondities (versterken PAS), aanpak van beleidstekorten ten aanzien 
van de weidevogelstand en op kansen voor het laten meeliften van het natuurbeleid op de 
waterveiligheids- en zoetwateropgave, waarbij de ambities zijn vastgelegd in de Natuurambitie 
Grote Wateren. 
Aanbevelingen 
De volgende aanbevelingen zijn gedaan: 
1. Herschikking van begrotingsartikelen wenselijk 
De beleidsdoorlichting laat zien dat er (inhoudelijk) geen samenhang is tussen enerzijds artikel 18.1 
en anderzijds de artikelen 18.2 en 18.3. Het is logischer om artikel 18.1 onder te brengen bij  
artikel 12 (een sterk innovatievermogen) en artikel 13 (een excellent ondernemingsklimaat).  
  
4 
52670
