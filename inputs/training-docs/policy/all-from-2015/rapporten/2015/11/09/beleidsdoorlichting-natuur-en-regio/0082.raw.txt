Om de extensiveringsvarianten in beeld te brengen zijn twee workshops georganiseerd met 
betrokkenen. Daaruit zijn drie extensiveringsvarianten naar voren gekomen die hieronder worden 
beschreven voor zowel het ruimtelijk economisch beleid als het natuurbeleid; 
1. Stelselverantwoordelijkheid Rijk als uitgangspunt (filosofie is decentralisatie, geen middelen 
meer voor uitvoering). 
2. Technisch eenvoudige maatregelen. 
3. Schaven. 
In bijlage 6 is een financiële uitwerking opgenomen van de hieronder beschreven 
extensiveringsvarianten. 
Na de behandeling van de drie varianten is aangegeven op welke manier de voorgeschreven 
extensivering van 20% daadwerkelijk gerealiseerd zou kunnen worden. 
Variant 1. Stelselverantwoordelijkheid Rijk als uitgangspunt (filosofie is decentralisatie, geen 
middelen meer voor uitvoering). 
Ruimtelijk economisch beleid (18.1) 
De filosofie van decentraliseren (de verantwoordelijkheid voor de uitvoering van beleid ligt primair bij 
de regio) wordt hierbij als uitgangspunt genomen. De stelselverantwoordelijkheid blijft bij het Rijk. 
De extensivering bestaat eruit dat er vanuit het Rijk minder middelen worden ingezet voor de 
uitvoering van die zaken waarbij het zwaartepunt in de regio ligt. De resterende middelen worden 
primair ingezet voor regie, coördinatie en projectbekostiging.  
De mogelijkheden om binnen de huidige begroting van 18.1 meer accent te leggen op integratie zijn 
beperkt tot verschuivingen binnen de Rijks cofinanciering van EFRO. Een deel van deze 
cofinanciering wordt besteed aan het controle- en beheersysteem. Door deze taak te 
decentraliseren naar de regio’s in combinatie met een korting komt er budget vrij. 
Als gevolg van het ontbreken van andere uitgavenposten betekent deze variant voor 18.1 dat de 
extensiveringsopgave voor dit sub artikel volledig zou moeten worden gedragen door het 
decentraliseren en korten van de uitgaven aan controle, beheer en toezicht omdat deze betrekking 
hebben op de op regionaal niveau uitgevoerde programma’s. Het korten op de 
cofinancieringsbijdrage aan projecten past niet binnen deze variant omdat dit ingezet wordt 
aansluitend op nationaal beleid (in het bijzonder topsectoren). Met deze variant wordt de 
extensiveringsopgave dan ook niet (volledig) gerealiseerd. Behalve dat deze variant de opgave niet 
volledig invult en verplaatsing van uitgaven naar decentrale overheden betekent, vergt dit ook het 
herzien van interdepartementale en interbestuurlijke afspraken en bestaat het risico op 
versnippering van controlewerkzaamheden.  
Natuurbeleid (18.2 en 18.3) 
Met de beschreven maatschappelijke opgave en de stelselverantwoordelijkheid voor het Rijk als 
uitgangspunt kan binnen artikel 18.2 en 18.3 worden bezuinigd op twee categorieën instrumenten: 
gebiedsgerichte projecten en rente en aflossing van bestaande leningen.   
79 
52670
