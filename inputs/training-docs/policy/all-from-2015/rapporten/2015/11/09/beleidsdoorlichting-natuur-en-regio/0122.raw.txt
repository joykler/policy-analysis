De Natuurbeschermingswet 1998 biedt het juridische kader voor de aanwijzing van de beschermde 
natuurgebieden, de vergunningverlening, de rol van het Bevoegd Gezag en de Natura 2000-
beheerplannen. Twee belangrijke instrumenten die het mogelijk moeten maken om in Nederland de 
Natura 2000-doelen te bereiken zijn de beheerplannen en het instrument van vergunningverlening. 
1. Beheerplannen – Voor elk Natura 2000-gebied in Nederland moet volgens de 
Natuurbeschermingswet 1998 een Natura 2000-beheerplan worden opgesteld. Hierin staat wat 
er moet gebeuren om de natuurdoelen voor dat gebied te halen en wie dat gaat doen. 
2. Vergunningverlening – Het ondernemen van activiteiten in en rondom een Natura 2000-gebied 
kan gevolgen hebben voor de natuur in dat gebied. In bepaalde gevallen is daarom een 
vergunning op grond van de Natuurbeschermingswet 1998 nodig. 
Boswet 
De Boswet (1961) heeft tot doel bossen te beschermen. Met de Boswet wordt voornamelijk de 
instandhouding van het bosareaal beoogd. Wanneer bos wordt gekapt, moet dat worden herplant. 
Wanneer dat niet op dezelfde plaats kan, dan moet dat ergens anders gecompenseerd worden. De 
Boswet kent drie instrumenten:  
1. Meldingsplicht. Voordat een perceel bos dat onder de Boswet valt wordt gekapt, moet een 
kapmelding gedaan worden. 
2. Herplantplicht. Binnen drie jaar nadat een bos is gekapt, moet het worden herplant. 
3. Kapverbod. In uitzonderingsgevallen kan een kapverbod worden opgelegd als het natuur- en 
landschapsschoon ernstig geschaad dreigt te worden door de voorgenomen kap. 
N.B. De Boswet, de Natuurbeschermingswet en de Flora- en faunawet zullen vervangen worden 
door de Wet Natuurbescherming. Het wetsvoorstel neemt de Europese regelgeving als 
uitgangspunt. De bevoegdheden worden meer neergelegd bij de provincies.  
 
 
 
52670 3
