Deze uitgaven lopen niet via de begroting van EZ en vallen daardoor niet onder de uitgaven van 
artikel 18.  
Door de decentralisatie van het beleid zijn veel uitgaven aan natuur- en regiobeleid verschoven van 
het Rijk naar provincies en gemeenten. De provincies stellen jaarlijks conform het Bestuursakkoord 
Natuur € 65 miljoen beschikbaar voor natuurbeleid. Het Rijk voegt structureel € 105 miljoen toe aan 
de algemene middelen van het Provinciefonds conform het Bestuursakkoord Natuur. Aansluitend op 
deze bijdrage heeft kabinet-Rutte II extra middelen voor natuur vrijgemaakt, waarmee de 
doorgevoerde bezuinigingen deels weer te niet zijn gedaan. In de jaren 2014 en 2015 was € 100 
miljoen extra beschikbaar, in de jaren 2016 en 2017 € 300 miljoen extra en vanaf 2018 € 200 
miljoen structureel. Deze middelen staan niet op de begroting van artikel 18, maar worden 
toegevoegd aan het Provinciefonds. 
De overige bijdrage van de provincies en gemeenten aan natuurbeleid en regionaal economisch 
beleid is niet precies vast te stellen. Het Provinciefonds en het Gemeentefonds krijgen gebaseerd 
op verschillende indicatoren zoals bijvoorbeeld het aantal inwoners een bijdrage voor verschillende 
beleidsterreinen, maar er bestaat geen verplichting deze middelen ook daadwerkelijk voor het 
betreffende beleidsterrein in te zetten. De provincies en gemeenten zijn zelf verantwoordelijk voor 
de besteding van en verantwoording over deze middelen. Tenslotte draagt de EU bij aan uitgaven 
voor natuur- en regiobeleid middels het GLB en EFRO voor respectievelijk agrarisch natuurbeheer 
en regiobeleid.  
7) Wat is de onderbouwing van de uitgaven? Hoe zijn deze te relateren aan de componenten 
volume/gebruik en aan prijzen/tarieven?  
Voor regiobeleid ten aanzien van natuur geldt dat er sprake is van veel subsidieregelingen, waarbij 
de omvang en de voorwaarden van de subsidie vooraf in de regeling en beschikking zijn 
vastgelegd. Bij het natuurbeleid zijn in de ILG bestuursovereenkomsten met de provincies in 2007 
normbedragen opgenomen per te leveren prestatie door de provincies. Deze normbedragen golden 
onder andere voor verwerving, inrichting en beheer van de EHS en RodS. In de periode na de 
decentralisatie van het natuurbeleid zijn weinig nieuwe instrumenten aan artikel 18 toegevoegd. Er 
zijn daardoor instrumenten die nog uit de ILG-periode komen en niet zijn gedecentraliseerd zoals 
NURG/Maaswerken en Mainport Rotterdam. De budgetten voor deze projecten zijn tot stand 
gekomen in onderhandeling met de samenwerkingspartners. Verder zijn middelen opgenomen voor 
een beperkt aantal nieuwe instrumenten, zoals de middelen voor de natuurvisie en voor het 
programma natuurlijk ondernemen en green deals. De hoogte van de budgetten voor deze 
instrumenten is met name bepaald door de (beperkte) beschikbaarheid van middelen.  
Overzicht van eerder uitgevoerd onderzoek naar doeltreffendheid en doelmatigheid  
8) Welke evaluaties (met bronvermelding) zijn uitgevoerd, op welke manier is het beleid 
geëvalueerd en om welke redenen?  
Het ruimtelijke economisch beleid als geheel is recent geëvalueerd (Technopolis 2014, 
Verschuivende paradigma’s in het ruimtelijk economisch beleid; evaluatie doorwerking ruimtelijk 
economisch beleid in de regio). Daarnaast hebben evaluaties plaatsgevonden van de belangrijkste 
89 
52670
