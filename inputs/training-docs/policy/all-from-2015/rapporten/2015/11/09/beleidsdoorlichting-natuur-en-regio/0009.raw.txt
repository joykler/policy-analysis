 Water: Het verdient aanbeveling om met het Ministerie van Infrastructuur en Milieu / 
Rijkswaterstaat goede (financiële) afspraken te maken over het borgen van natuurbelangen bij 
beheer en onderhoud van de grote wateren en bij de uitvoering van aanlegprojecten. Ook lijken 
er synergiekansen te liggen tussen de Kaderrichtlijn Water (KRW) en de Vogelrichtlijn en 
Habitatrichtlijn (VHR) met name in de N2000-gebieden op water. 
 Verdroging en agrarisch natuurbeheer: Er zou een gebiedsgerichte strategie kunnen worden 
ontwikkeld, gericht op het vernatten van natuurgebieden. Dat vergt overleg met agrariërs en 
andere belanghebbenden in en rond deze gebieden.  
 (Inter)nationale coördinatie: De natuur beperkt zich niet tot lands- of provinciegrenzen. Bij het 
realiseren van het Natuurnetwerk Nederland is overleg gewenst met de buurlanden over het 
koppelen van gebieden en het gezamenlijk inrichten. Dit past bij de 
systeemverantwoordelijkheid van de Rijksoverheid. Tot slot is de aanbeveling om samen met de 
Ministeries van Buitenlandse Zaken en Infrastructuur en Milieu een goed georganiseerd 
werkproces in te richten om te komen tot effectief handelen van Nederland met betrekking tot 
het internationale biodiversiteitsbeleid.  
 
6 
52670
