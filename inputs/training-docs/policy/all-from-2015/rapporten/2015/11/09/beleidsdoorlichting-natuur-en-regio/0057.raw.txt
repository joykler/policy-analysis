Wat betreft invulling zijn er overigens voorstellen gedaan voor herijking van het oorspronkelijke plan. 
Zo gaat het advies Veerman uit van een herijking van het evenwicht tussen de doelen natuur, 
recreatie, landbouw en cultuurhistorie.  
Realisatie van Project Mainport Rotterdam vordert. Over de doeltreffendheid van het project kunnen 
nog geen uitspraken worden gedaan. Ook over de doelmatigheid van dit project is geen nadere 
informatie beschikbaar.  
 NURG/Maaswerken 
Het Ministerie van Infrastructuur en Milieu en het Ministerie van Economische Zaken werken nauw 
samen in het realiseren van natte natuur in en rond zoetwatersystemen. Deze samenwerking is 
vastgelegd in de Samenwerkingsafspraak veiligheid en natte natuur (TK 25017, nr. 29) en richt zich 
op de uitvoering van projecten met als doelstelling veiligheid en natuurontwikkeling in het 
rivierengebied, in en langs de grote wateren en in het noorden van het land. De 
samenwerkingsafspraak omvat onder andere de Nadere Uitwerking Rivierengebied (NURG) en 
Maaswerken.  
NURG is een programma waarin circa 6.700 hectare nieuwe natuur en veiligheid in het 
22
rivierengebied wordt gerealiseerd. Uit de Voortgangsrapportage Ruimte voor de Rivier blijkt dat de 
uitvoering van de NURG-projecten grotendeels op schema ligt en conform planning eind 2015 
gerealiseerd zullen zijn. Het realiseren van de natuurdoelstelling Zandmaas is gericht op het 
verwerven van 427 ha grond, waarbij wordt gestuurd op een einddatum van 31 december 2015. Het 
realiseren van de natuurdoelstelling Grensmaas is gericht op het voor eind 2018 verwerven van 
23
1208 ha grond. Uit de voortgangsrapportage blijkt dat voor zowel de Grensmaas als de Zandmaas 
circa 90% van de te verwerven gronden verworven zijn en dat de natuurdoelstelling naar 
verwachting conform planning gerealiseerd zal worden.  
Er is geen informatie over de doeltreffendheid en doelmatigheid van deze natuurprojecten 
beschikbaar. 
 Deltaprogramma 
Het doel van het Deltaprogramma is om Nederland nu en in de toekomst te beschermen tegen 
overstromingen en te zorgen voor voldoende zoetwater. Vanuit de begroting van EZ zijn de 
programmaorganisaties van de deelprogramma’s Zuidwestelijke Delta en het Waddengebied 
gefinancierd. In deze deelprogramma’s is nadrukkelijk de integratie gezocht tussen waterdoelen 
(waterveiligheid en zoetwatervoorziening) en andere opgaven, zoals natuur.   
                                                      
22 ste
 Ministerie van Infrastructuur en Milieu (2015), Programma Ruimte voor de Rivier, 25 
voortgangsrapportage, verslagperiode 1 juli – 31 december 2014. 
23
 Ministerie van Infrastructuur en Milieu (2015), 27e Voortgangsrapportage Zandmaas en Grensmaas  
1 juli – 31 december 2014. 
 
54 
52670
