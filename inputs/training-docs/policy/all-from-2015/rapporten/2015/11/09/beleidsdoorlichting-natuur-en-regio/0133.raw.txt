De gegeven kwalitatieve beoordelingen uit de tabel 4.4. zijn, anders dan bij het 
natuurbeleid, niet systematisch in de tekst terug te vinden.  
Ten aanzien van de doeltreffendheid en doelmatigheid van het natuurbeleid speelt voor 
artikel 18.3 (behoud biodiversiteit) de ‘Rode Lijst Indicator’ een dominante rol. Deze is 
opgenomen in de begroting van EZ. Overall wordt geconcludeerd dat uit deze indicator 
is af te leiden dat het met de biodiversiteit in ons land beter gaat. De gepresenteerde 
gegeven hebben echter betrekking op een vergelijking 2005-2013 en niet op de voor 
deze beleidsdoorlichting aangegeven periode 2010-2014. De vraag kan dan ook worden 
gesteld in hoeverre de getrokken conclusie ook voor de betreffende periode gestaafd 
kan worden. Voor artikel 18.2 (wederzijds versterken van ecologie en economie) 
ontbreekt een overkoepelende indicator, dus wordt terecht geconcludeerd dat toetsing 
niet mogelijk is.  
De resultaten voor de beoordeling van de doeltreffendheid en doelmatigheid van de 
afzonderlijke beleidsinstrumenten voor het natuurbeleid zijn samengevat in tabel 4.5. De 
gebruikte criteria zijn daarbij eenduidig gehanteerd. Ten aanzien van de beoordeling 
van de realisatie van de beheerplannen van de Natura2000 gebieden zou een score ‘+/- ‘ 
meer adequaat zijn dan ‘+’, gezien het feit dat er eind 2014 slechts voor 2 van de 40 
gebieden waarvoor EZ verantwoordelijk is beheerplannen definitief zijn vastgesteld en 
tevens gesteld wordt dat voor de doeltreffendheid m.b.t. Natura2000 de invulling en het 
gebruik van de beheerplannen doorslaggevend zal zijn. Overigens is het opvallend dat er 
sowieso over zowel de doeltreffendheid en de doelmatigheid van de Natura2000 
gebieden, als ook over het Natuurnetwerk Nederland (?) niet veel informatie 
beschikbaar is gebleken. Zo is er bijvoorbeeld geen koppeling in evaluaties gemaakt met 
de Rode Lijst Indicator. 
Bij de positieve score van de doelmatigheid van het Natuurnetwerk Nederland heeft het 
argument van de markconforme grond aankopen waarschijnlijk betrekking op de 
periode 2007-2010.  
Het instrument PAS valt met het inwerking getreden per 1 juli 2015 buiten de 
onderzoeksperiode 2010-2014 en is dus niet relevant. Het instrument kent echter een 
lange aanloopperiode, en een ex ante evaluatie is beschikbaar. 
Geconcludeerd wordt dat de resultaten en conclusies van de beleidsdoorlichting 
afdoende gebaseerd zijn op de gehanteerde methode en gepresenteerde gegevens. De 
kwalitatieve beoordeling van de doeltreffendheid en doelmatigheid op het niveau van 
afzonderlijke instrumenten is op een enkel punt kwetsbaar onder meer door het 
ontbreken van recente evaluaties.  
3 Volgen de aanbevelingen uit de analyse en conclusies? 
Ten aanzien van de aanbevelingen wordt opgemerkt dat het onderbrengen van het 
ruimtelijk economisch beleid (18.1) elders op grond van de beleidsdoorlichting 
inderdaad voor de hand ligt.  
 
3 
52670
