12
miljoen is uitgegeven. De selectie dekt 74% van de uitgaven onder beheer van USONA . 
Verder bevat de selectie: 
- het grote repressie project, dat apart is gefinancierd door Nederland; 
- 17 projecten uit PVNA1 (van het totaal van 33 PVNA1-projecten); 
- 16 projecten uit PVNA 2 (waaronder GWNA) (van het totaal van 49 PVNA2-projecten); 
- 2 projecten uit 2012, de periode waarin PVNA al was beëindigd; 
- projecten gericht op Hof, OM, Gevangeniswezen (op vnl. Curaçao en Sint Maarten), 
Politie (op alle eilanden) en vreemdelingentoelating, met minimaal 2 projecten per insti-
tutie; 
- projecten gericht op het Projectbureau Plan Veiligheid Nederlandse Antillen; 
- alle grote ICT-projecten; 
- alle projecten gericht op preventie, resocialisatie en zelfredzaamheid. 
 
Verder is met de BC afgesproken niet het project Verbetering bedrijfsvoering VNA (Veiligheids-
dienst Nederlandse Antillen) te selecteren omdat de evaluatievragen niet specifiek betrekking 
hebben op de Veiligheidsdienst. 
 
Interviews 
In bijlage 3 is de lijst opgenomen met de voor deze evaluatie geïnterviewde personen. De 
interviews zijn grotendeels afgenomen op de eilanden Curaçao, Sint Maarten en Saba. Ook is 
een aantal interviews gehouden in Nederland met medewerkers van BZK en andere betrokke-
nen. Graag willen we allen danken voor de medewerking en openhartigheid. De interview 
resultaten zijn verwerkt in de analyses van de evaluatoren. Gegevens en inzichten die uit 
interviews voortkomen zijn door middel van een voetnoot aangegeven. Hier en daar zijn citaten 
opgenomen.  
 
Beperkingen van het onderzoek 
- In een aantal van de onderzochte projectdossiers was geen of geen recente voort-
gangsrapportages beschikbaar. Over het algemeen kan worden gesteld dat de verant-
woordingsinformatie in de projectdossiers beperkt aanwezig was. Wel is in vrijwel elk 
projectdossier een afsluitend memo opgenomen. De in dit memo opgenomen informatie 
was echter veelal algemeen gesteld, eenvormig en vaak opvallend positief luidend over 
de afgesloten projecten. Waar mogelijk is ontbrekende informatie over de projecten 
aangevuld met informatie uit de interviews. Niettemin heeft het gebrek aan voldoende 
verantwoordingsinformatie in de projectdossiers de beantwoording van de verschillende 
evaluatievragen en de toetsing van de evaluatiecriteria in belangrijke mate belemmerd. 
- Ten aanzien van de onvolledige en opvallend positieve projectdossiers kan nog worden 
vermeld dat er op de voormalige Nederlandse Antillen een groot gebrek aan “schrijf-
kracht” was. Bovendien is er over het algemeen weerstand om negatieve berichtgeving 
schriftelijk vast te leggen. Hierdoor is het moeilijk op basis van de projectdossiers een 
volledig en getrouw beeld te krijgen van het project. 
- Er zijn geen interviews met de uiteindelijke belanghebbenden, de burgers op de Neder-
landse Antillen, gehouden. Recente enquêtegegevens over de veiligheidsbeleving van 
burgers waren alleen voor Curaçao voorhanden. Veiligheidsbeleving is een belangrijke 
indicator van impact. Het ontbreken van recente enquêtegegevens voor de andere ei-
landen betekent dat de impact van de projecten op de uiteindelijke belanghebbenden 
daar niet is vastgesteld. 
                                            
12
 USONA: is de uitvoeringsorganisatie van Stichting SONA (Stichting Ontwikkelingsgelden Nederlandse 
Antillen). USONA, aldus haar website www.usona.nl, is verantwoordelijk voor een rechtmatig en doelmatig 
beheer van de gelden die donoren beschikbaar stellen aan Curaçao, Sint Maarten, Bonaire, Sint Eustatius 
en Saba voor ontwikkelingsprojecten. 
  32
