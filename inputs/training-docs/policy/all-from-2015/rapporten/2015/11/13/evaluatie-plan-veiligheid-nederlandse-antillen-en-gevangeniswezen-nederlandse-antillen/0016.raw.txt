De rol van USONA in het PVNA-programma wordt door de onderzoekers over het algemeen als 
efficiënt en effectief aangemerkt. De uitvoeringsorganisatie USONA werd in 2004 in het leven 
geroepen om de onderbesteding van ontwikkelingsgelden op de Nederlandse Antillen tegen te 
gaan en te zorgen voor een depolitisering en de-bureaucratisering van de projectuitvoering. In 
6
2007 en 2011 concludeert de Evaluatiegroep dat USONA hier goed in slaagt . Ook nu kan 
geconstateerd worden dat het tegengaan van onderbesteding, depolitisering en de de-
bureaucratisering belangrijke bijdragen van USONA zijn geweest. Programmasturing van PVNA 
vond plaats door Nederland en het Land NA samen. Taak van USONA was om de projecten te 
toetsen aan dit programma. Deze taak heeft zij goed uitgevoerd. USONA was verder belast met 
ex-ante beoordeling, toezicht op de rechtmatigheid en uitvoeringsmonitoring. Uit de interviews 
komt naar voren dat de kwaliteit van de PVNA-projectvoorstellen door de bemoeienis van 
USONA is verbeterd. Verder geven geïnterviewde betrokkenen veelal ook aan dat USONA in 
het toezicht op de uitvoering van de projecten een goede rol heeft gespeeld. Het feit dat het 
Land Curaçao het budgetbeheer en de projectadministratie van een aantal grote veiligheidspro-
jecten bij USONA heeft ondergebracht ondersteunt deze bevinding. De pragmatische aanpak 
van USONA, in de laatste fase van het programma, heeft er toe bijgedragen dat veel van het 
beschikbare budget nog kon worden besteed. 
 
De Nederlandse coördinator PVNA 
Naast projectbureau PVNA en USONA, was er een Nederlandse coördinator PVNA. Deze 
coördinator was ook de secretaris van de ministeriële stuurgroep (MSG).  Projecten konden pas 
door USONA worden getoetst als deze waren goedgekeurd door de Nederlandse coördinator. 
Ook had hij de taak, van enige afstand, de voortgang van de kwaliteit van de projecten te 
bewaken. Daarnaast had hij een adviserende en stimulerende rol. De coördinator had goede 
formele en informele contacten en een grote kennis van de rechtshandhaving.  
 
Conclusies 
Projectbureau Plan Veiligheid heeft op pragmatische en effectieve wijze activiteiten uitgevoerd 
ten behoeve van de rechthandhavingsinstituties. Deze activiteiten bestonden uit a) het formule-
ren van de projectvoorstellen, b) het mede beoordelen van de projectvoorstellen en c) uitvoeren 
van delen van de projectvoorstellen. De RHH-instituties hadden zelf geen capaciteit, of de 
middelen of beide voor het uitvoeren van deze activiteiten.  
 
Uitvoeringsorganisatie USONA heeft op effectieve en efficiënte wijze haar activiteiten uitge-
voerd. Deze activiteiten bestonden uit a) het toetsen van de ingediende PVNA projecten aan 
het programma, b) ex-ante beoordeling van de projectopzet, c) rechtmatigheids- en d) uitvoe-
ringsmonitoring. 
 
Lessons learned 
- Door te werken met een speciaal politiek gestuurd projectbureau voor PVNA/GWNA naast 
de bestaande uitvoeringsorganisatie van USONA is slagkracht ontstaan in het formuleren 
en uitvoeren van projecten ten behoeve van de instituties van de rechtshandhavingsketen. 
Dit heeft ervoor gezorgd dat binnen het programma veel projecten zijn uitgevoerd waaraan 
behoefte bestond en die anders niet zouden zijn gerealiseerd.  
- Door projectvoorstellen vanuit het projectbureau te formuleren, sloten de projecten niet altijd 
goed aan op de wensen en behoeften van de ontvangende instituties.  
- USONA heeft in het PVNA-programma een goede rol gespeeld als het gaat om het tegen-
gaan van onderbesteding van de beschikbare budgetten en het depolitiseren en de-
bureaucratiseren van de projectuitvoering. 
                                            
6
 Evaluatiegroep, Externe evaluatie USONA, 2007 en 2010 
  16
