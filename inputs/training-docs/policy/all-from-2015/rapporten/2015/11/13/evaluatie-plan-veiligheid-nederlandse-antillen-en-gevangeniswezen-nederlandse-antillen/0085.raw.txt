Masterplan ICT 
Alle applicaties worden gebruikt op Bonaire, Curaçao (behalve de jeugdreclasseringsapplicatie) 
en op Sint Maarten grotendeels.  
 
De volgende activiteiten waren beoogd en zijn gerealiseerd:  
- uitbreiding ACTPOL,  
- implementatie ACTPOL op Bonaire en Sint Maarten,  
- automatiseren van: vreemdelingen administratie, de parketregistratie, en het border ma-
nagement,  
- bekabeling van de Bon Futuro gevangenis 
- implementatie van de Voogdijraad applicatie op Bonaire 
- realisatie van de ACTPOL opsporingsmodule 
 
RIEC  
Uit het projectdossier en van USONA verkregen aanvullende informatie blijkt dat de “outputs” 
zoals voorzien in de projectopzet zijn “geleverd”. Er zijn decentrale infodesks ingericht op 
Curaçao, Bonaire en Sint Maarten. Ook de hardware, software en audio-, data- en videoappara-
tuur zijn gekocht.  
 
Niet alle doelstellingen van het RIEC zijn echter behaald. Uitwisseling van gegevens tussen de 
landen vindt bijvoorbeeld niet plaats. De idee van RIEC was dat boven de verschillende info-
desken een informatieknooppunt zou worden gerealiseerd. Dat is niet gebeurd. 
 
Duurzaamheid 
Hebben de investeringen in de automatiseringsprojecten bijgedragen aan een structurele 
verbetering en versterking van de rechtshandhavingsinstituties? 
 
Infrastructuur automatisering Hof van Justitie en Openbaar Ministerie 
Zowel het Gemeenschappelijke Hof als het Openbaar Ministerie slaagden erin om de automati-
sering operationeel te krijgen en te houden, zij het ieder met andere softwaremodules. Het Hof 
koos voor een eigen module, het OM sloot aan bij software die verder in de rechtshandhavings-
keten in gebruik was.  
 
Masterplan ICT en ICT beheerorganisatie 
Het Masterplan ICT is voor een groot deel vanuit het projectbureau en buiten de instituties 
uitgevoerd. Hierdoor is de kennis en ervaring over de ontwikkelde IT-toepassingen niet of niet 
volledig binnen de instituties terecht gekomen. Dit heeft eraan bijgedragen dat er ten tijde van 
de afsluiting van het programma op 31 december 2014 binnen de rechtshandhavingsketen van 
de landen nog geen beheerorganisatie was die het beheer van de ontwikkelde software kon 
verzorgen. 
 
Het Expertisecentrum adviseerde al in 2008 om een ICT-beheerorganisatie met een blijvend 
karakter in te richten, zowel voor het technisch als het functioneel beheer. Daarnaast was het 
advies om snel te besluiten over de inrichting van de beheersorganisatie. Dat is pas in 2015 
gebeurd.  
 
Sint Maarten heeft om verschillende redenen moeite met de ICT-beheersorganisatie. De 
65
regering van Sint Maarten had vragen over de eigendomsrechten van de applicaties . Ook 
vond de regering van Sint Maarten de voorgestelde beheersorganisatie te duur.  
 
                                            
65
 Na onderzoek blijkt de eigendom van de beheersorganisatie te berusten (schriftelijk stuk, ongedateerd, ondertekend 
door de directeur van ACTS) bij de Stichting Beheer ICT Rechtshandhaving i.o..
