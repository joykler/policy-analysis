budget “plannen van aanpak” moesten maken om de benodigde verbeteringen door te voeren 
in een aantal genoemde instituties. 
 
De Nederlandse coördinator PVNA 
Naast de aanwezigheid van een projectbureau PVNA en naast USONA, was er een Nederland-
se coördinator. De Nederlandse coördinator PVNA had een lastige en gecompliceerde rol. 
Enerzijds was hij bewaker van de kwaliteit en de voortgang van de projecten voor het met 
Nederlandse middelen gefinancierde deel van PVNA, anderzijds moest hij in een adviserende 
en stimulerende rol de realisering van PVNA bewerkstelligen. Het lag voor de hand dat zijn 
positie door sommigen werd gezien als die van een verlengstuk van de Nederlandse overheid.  
 
In de praktijk ontwikkelde hij zich tot een gewaardeerde facilitator in het proces met goede 
informele contacten met de meeste betrokkenen en een grote kennis van de rechtshandha-
69
ving.  
 
Conclusies 
Projectbureau Plan Veiligheid heeft op pragmatische wijze activiteiten uitgevoerd ten behoeve 
van de rechtshandhavingsinstituties. Deze activiteiten bestonden uit a) het formuleren van de 
projectvoorstellen, b) het mede beoordelen van de projectvoorstellen en c) uitvoeren van delen 
van de projectvoorstellen. De RHH-instituties hadden zelf geen capaciteit, of de middelen of 
beide voor het uitvoeren van deze activiteiten.  
 
Uitvoeringsorganisatie heeft op effectieve en efficiënte wijze haar activiteiten uitgevoerd. Deze 
activiteiten bestonden uit a) het toetsen van de ingediende PVNA projecten aan het program-
ma, b) ex-ante beoordeling van de projectopzet, c) rechtmatigheids- en uitvoeringsmonitoring. 
 
Lessons learned 
- Door te werken met een speciaal politiek gestuurd projectbureau voor PVNA/GWNA naast 
de bestaande uitvoeringsorganisatie van USONA is slagkracht ontstaan in het formuleren 
en uitvoeren van projecten ten behoeve van de instituties van de rechtshandhavingsketen. 
Dit heeft ervoor gezorgd dat binnen het programma veel projecten zijn uitgevoerd waaraan 
behoefte bestond en die anders niet zouden zijn gerealiseerd.  
- Door projectvoorstellen vanuit het projectbureau te formuleren, sloten de projecten niet altijd 
goed aan op de wensen en behoeften van de ontvangende instituties.  
- USONA heeft in het PVNA-programma een goede rol gespeeld als het gaat om het tegen-
gaan van onderbesteding van de beschikbare budgetten en het depolitiseren en de-
bureaucratiseren van de projectuitvoering. 
- Door het projectbureau en USONA beide taken te laten uitvoeren in de begeleiding van de 
projecten, zijn discussies ontstaan die enerzijds tot vertragingen, maar anderzijds ook tot 
betere projectvoorstellen en projecten hebben geleid. 
De afgelegde schriftelijke verantwoording door projecteigenaren is veelal beperkt. Negatieve 
bevindingen worden regelmatig niet vastgelegd. De projectdossiers kunnen daardoor een niet 
compleet beeld geven. Investeren in opleiding voor het afleggen van projectverantwoording 
door projecteigenaren is belangrijk. 
 
B. Lange doorlooptijd in drie fasen 
De volgende drie fasen worden onderscheiden: 
- PVNA1 van 2005 – 2007 
- PVNA2 van 2008 – 2011 
- Afronding van de projecten 2011 – 2014 
                                            
69
 Na afloop van PVNA2 werd de Nederlandse coördinator aangewezen als projectleider-ICT. Zijn  opdracht was om 
een beheersorganisatie voor het ICT-project te voor te bereiden. Deze beheersorganisatie kwam eerst in 2015 tot 
stand zonder dat Sint Maarten nog participeert. De minister van Justitie van St. Maarten zegde wel deelname toe. 
  89
