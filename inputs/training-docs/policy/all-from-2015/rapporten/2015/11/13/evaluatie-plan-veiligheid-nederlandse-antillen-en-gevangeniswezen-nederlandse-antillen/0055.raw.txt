7. OPTIMALISERING VAN HET VREEMDELINGEN PROCES 
Evaluatievraag 
In dit hoofdstuk staat de beantwoording van de volgende evaluatievraag centraal: 
 
In hoeverre hebben de PVNA-projecten, met behulp van de Nederlandse financiering, bijgedra-
gen aan de optimalisering van het vreemdelingenproces? 
 
Het programmaonderdeel “optimaliseren van het vreemdelingenproces“ en de selectie van 
bijbehorende individuele projecten zijn door de evaluatoren beoordeeld volgens de DAC/OESO-
criteria efficiëntie, effectiviteit, duurzaamheid en impact en worden hieronder besproken. 
 
Doelstellingen “optimaliseren van het vreemdelingenproces”  
Met het programmaonderdeel “optimaliseren van het vreemdelingenproces” dat gericht was op 
de toelatingsorganisatie moest een nieuw, transparant en verantwoord migratiebeleid worden 
ontwikkeld en geïmplementeerd voor het registreren en afhandelen van toelatingsaanvragen 
van niet-gedocumenteerde vreemdelingen.  
 
PVNA1 had als doelstelling het optimaliseren, stroomlijnen en coördineren van het vreemdelin-
genproces op basis van de bevindingen uit het rapport “Het vreemdelingenproces in de NA; een 
verkenning van toelating en toezicht” (Bodde, 2003). In PVNA2 is de doelstelling voor de 
toelatingsorganisatie veelomvattender en uitgebreider. Er moest een volledig nieuwe toela-
tingsorganisatie komen. De bedrijfsvoering van deze organisatie moest als uitgangspunten 
meenemen: 
1. een gezamenlijk systeem; 
2. garanties voor professionaliteit, kwaliteit en integriteit; 
3. eenduidige en transparante procedures en registratiesystemen; 
4. mondiale aanhaking. 
 
Projecten 
De projecten die vanuit PVNA speciaal gericht waren op de toelatingsorganisatie maakten een 
belangrijk deel uit van PVNA2. Het totale budget besteed aan het “optimaliseren van het 
vreemdelingenproces” bedraagt NAF 8,5 miljoen. Dat is 6,2% van de totale PVNA/GWNA-
uitgaven die door USONA werden beheerd. Daarnaast waren de toelatingsorganisaties betrok-
ken bij de integrale projecten zoals de grote projecten Projectbureau Plan Veiligheid (2010071, 
NAF 8,6 miljoen) en Masterplan ICT (2006203, NAF 12,9 miljoen) en het veel kleinere project 
Integrale Aanpak HRM (2007083, NAF 0,4 miljoen). 
 
In de onderstaande tabel is een overzicht opgenomen van de projectdossiers die ten behoeve 
van de toelatingsorganisatie zijn beoordeeld. 
 
Tabel 5  Geselecteerde projecten Vreemdelingenproces 
Projectnummer Vreemdelingenproces  Uitgegeven in 
NAF  
2006042 Reorganisatie Vreemdelingendienst Bonaire / Boven-  768.062 
winden 
2008036 Optimaliseren Vreemdelingenproces Nederlandse 6.879.204 
Antillen 
2009081 Voorbereiding uitvoering vreemdelingentaken BES    771.647 
Totaal  8.418.912 
  55
