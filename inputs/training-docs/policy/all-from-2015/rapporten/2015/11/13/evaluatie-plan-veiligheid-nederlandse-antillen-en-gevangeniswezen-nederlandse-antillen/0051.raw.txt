realiseren werd gedacht aan het implementeren van activiteiten op het preventieve vlak in de 
bario’s (wijken), bij scholen, kerken, bedrijven, uitgaanscentra en dergelijke.  
 
Het resocialisatietraject heeft een “vermindering van de recidivegraad onder geweldsdelinquen-
ten” tot doel. Dit is te bereiken door de start van het extramurale integratietraject na de vrijlating 
van een gedetineerde. Dit traject houdt in dat elke ex-gedetineerde (vanuit de reclassering) 
wordt begeleid bij het verkrijgen van inkomen, werk, huisvesting en gezondheidszorg.  
 
Projecten 
Alleen onder PVNA1 zijn projecten onder de preventie, zelfredzaamheid en resocialisatietrajec-
ten uitgevoerd. Aan deze projecten is in totaal NAF 3.112.099 uitgegeven, dat is slechts 2,3% 
van de totale PVNA-uitgaven. Ondanks het feit dat het PVNA1-programmadocument expliciet 
het belang van een integrale aanpak onderschrijft, is in de praktijk de aandacht voor deze 
trajecten dus zeer beperkt gebleven.  
 
“Tot dusverre was het criminaliteitsbeleid op de NA vooral gebaseerd op een repressieve 
aanpak. Dit plan gaat echter uit van een integrale aanpak, waarbij preventie, zelfred-
zaamheid, repressie en resocialisatie in onderlinge samenhang ingezet worden ter berei-
king van de gestelde doelen. Uit criminologisch onderzoek is gebleken dat zonder een 
sterk programma voor preventie van criminaliteit en een bewustwording van de medever-
antwoordelijkheid van de gemeenschap, repressie alléén onvoldoende effect heeft.” 
(PVNA, 2005, p.5-6). 
 
De in het PVNA1 uitgevoerde projecten zijn in onderstaande tabel opgenomen en worden 
daaronder besproken. 
 
Tabel 4 PVNA1-projecten preventie, resocialisatie en zelfredzaamheid 
Projectnum- Preventie, resocialisatie en zelfredzaamheid Uitgegeven in 
mer NAF  
2006044 Workshop Huiselijk Geweld        6.000 
2006064 Verbetering voogdijraad Curaçao 2.089.997 
2007054 Preventie criminaliteit Sint Eustatius      58.808 
2008042 Youth Policy Plan Saba    221.268 
2006045 Zelfstandig wonen ex-gedetineerden Curaçao    218.068 
2007058 Van Delinquent tot Ondernemer    146.527 
2007055 Zelfredzaamheid en Preventie Curaçao    185.521 
2007057 Pleeggezinnencentrale Sint Maarten    185.910 
Totaal  3.112.099 
 
Naast deze projecten is een groot aantal op preventie, resocialisatie en zelfredzaamheid 
gerichte projecten uitgevoerd in andere samenwerkingsprogramma’s. De evaluatoren hebben 
geen aanwijzingen gevonden dat deze projecten zijn afgestemd met het PVNA.  
 
Projectverloop: 2006044 Workshop huiselijk geweld (uitgaven NAF 6.000) 
De doelstelling van het project was om tijdens een eendaagse workshop het nieuwe beleid van 
het OM betreffende het thema ‘geweld in de relationele sfeer’ onder de aandacht te brengen 
van politiefunctionarissen. Tijdens de workshop kwamen richtlijnen en handelingsperspectieven 
aan bod. Uit de interviews is gebleken dat de workshop een vrijblijvend karakter had en gericht 
was op het uitvoerende personeel.  
  51
