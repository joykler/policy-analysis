Rijkswet Openbaar Ministerie en vanaf 10-10-’10 hebben Curaçao, Sint Maarten en Caribisch 
Nederland ieder hun eigen parket. Deze parketten werken samen onder één Procureur Gene-
raal.  
 
Aanvankelijk liep het project van het Gemeenschappelijk Hof en het OM gelijk op - er was veel 
gemeenschappelijks – maar in 2008 ontstond er vertraging in het OM-traject doordat de werving 
40
van het hoofd bedrijfsvoering moeizaam verliep en werd de afstand wat groter. In 2009 werd 
verlenging van het project aangevraagd voor het uitvoering gereed maken van de OM-
organisatie voor de nieuwe straatkundige structuur. Die verlenging werd geaccordeerd. In 2011 
 41
was het project gereed en waren de behaalde doelen gerealiseerd.  
    
2006128 Paga bo boet (uitgaven NAF 246.000)  
Een project dat slechts een klein deel uitmaakte van de totale activiteiten, maar dat binnen het 
OM een bijzondere plaats heeft, is het boete-inningsproject “Paga bo boet”. Boete-inning is een 
deel van de bredere verantwoordelijkheid van het OM voor de executie van vonnissen. De 
inning van boetes liep in 2005 sterk achter en had bovendien als handicap voor het OM dat de 
feitelijke inning in handen was van de Landsontvanger en niet van het OM. Het project startte in 
2006 en was in hoofdzaak een automatiseringsproject. Dit project wordt daarom verder bespro-
ken in hoofdstuk 10 Automatiseringsprojecten. 
 
Efficiëntie 
In welke mate zijn de beschikbare middelen, besteed aan het versterken van de bedrijfsvoering 
van het Openbaar Ministerie, nuttig en doelmatig/kosteneffectief besteed? 
De projecten die ten behoeve van het OM zijn uitgevoerd zijn naar het oordeel van de evaluato-
ren redelijk efficiënt geweest. Over het algemeen zijn de projecten binnen budget uitgevoerd en 
zijn de gestelde doelen behaald. Wel hebben de projecten wat vertraging gekend o.a. doordat 
de werving van het hoofd bedrijfsvoering moeizaam verliep. Wat positief heeft bijgedragen aan 
de efficiëntie is dat de organisaties in Curaçao en Sint Maarten gezamenlijk onder één Procu-
reur Generaal (PG) werken, met een grotendeels gezamenlijke organisatie- en ICT-
infrastructuur. 
 
Effectiviteit  
In hoeverre hebben de projecten, gericht op het versterken van de bedrijfsvoering van het 
Openbaar Ministerie, bijgedragen aan de verbetering en versterking van de bedrijfsvoering van 
het Openbaar Ministerie? 
De projecten die onder het PVNA-aandachtsgebied “het Openbaar Ministerie” zijn uitgevoerd 
hebben bijgedragen aan een verbetering en versterking van het OM. In 2009 heeft het Open-
baar Ministerie NA een evaluatie van het project “Optimalisatie bedrijfsvoering Openbaar 
Ministerie” uitgevoerd. Hierin wordt geconcludeerd dat de verbeteringen in de bedrijfsvoering 
van het OM NA goed op gang zijn gekomen. De kaders en beheersinstrumenten voor bedrijfs-
voering zijn grotendeels neergezet, evenals de organisatie-inrichting, de fysieke en ICT-
42
infrastructuur en de verbetering van post- en archiveringsprocessen . Met de organisatie die er 
nu staat is het OM naar het oordeel van de evaluatoren goed in staat haar rol in de rechtshand-
havingsketen te vervullen. In de PIOFAH-elementen (personeel, informatie, organisatie, financi-
en, administratieve organisatie en huisvesting) die nodig zijn voor een goed werkende organisa-
tie is behoorlijk goed voorzien. Hierbij moet wel opgemerkt worden dat de inhaalslag die in de 
PVNA-periode is gemaakt niet alleen tot stand is gekomen met PVNA-gelden. Op Curaçao en 
                                            
40
 Evaluatiegroep, Onderzoek resultaten PVNA, juli 2010 
41
 Het project werd in 2013 formeel afgesloten. feitelijk was het in 2011 gereed.  
42
 Openbaar Ministerie Nederlandse Antillen, Evaluatie Project Optimalisatie Bedrijfsvoering ‘Van A naar B(eter)’, 
februari 2009
