- het structureel veilig maken voor personeel en gedetineerden van het gevangeniswe-
zen op de Nederlandse Antillen waarbij de inrichtingen structureel voldoen aan de in-
ternationale regelgeving (CPT-normen). 
 
Daarnaast is de evaluatie bedoeld voor het Ministerie van Binnenlandse Zaken en Koninkrijks-
relaties en de Ministeries van Justitie van Curaçao en van Sint Maarten om een beeld te kunnen 
vormen van, en lessen te kunnen trekken uit, de werkwijze van de programma’s PVNA en 
GWNA (zowel op effectiviteit als op efficiëntie) wat betreft: 
- het projectbureau en een uitvoeringsorganisatie en 
- de lange doorlooptijd bestaande uit drie fases. 
 
C. PVNA-GWNA 
Het PVNA is in twee delen tot stand gekomen. Het eerste deel (PVNA1) dateert van december 
2005. Het was het antwoord van de overheid op het onrustbarend hoge niveau van de criminali-
3
teit op Curaçao en Sint Maarten en de onrust van de bevolking daarover. Het PVNA1 had twee 
overkoepelende doelstellingen:  
 
1. verbeteren van de veiligheidssituatie op alle eilandgebieden. 
2. duurzame verbetering van de bedrijfsvoering van de rechtshandhaving.  
 
Het PVNA bundelde een aantal al genomen beleidsinitiatieven van de regering van de Neder-
landse Antillen (hierna NA) en ook van Nederland. Zo vormden functionarissen van de Konin-
klijke Marechaussee (KMar), het Korps Landelijke Politiediensten (KLPD) en van de Nederlands 
4
Antilliaanse politiekorpsen het zogenaamde atrako-team om het aantal roofovervallen te 
verminderen en zijn in 2005 gemeenschappelijke grenscontroleteams gestart. Het PVNA 
concretiseerde daarnaast de afspraken die tussen de regeringen van Nederland en de Neder-
landse Antillen al waren gemaakt op het terrein van de rechtshandhaving.  
 
PVNA1 liep van december 2005 tot en met 2007. Omdat het versterken van de duurzame 
bedrijfsvoering in de rechtshandhavingsketen meer tijd en geld vergde dan voorzien was werd 
PVNA1 in januari 2008 gevolgd door PVNA2 dat geheel gericht was op deze bedrijfsvoering. De 
instituties uit de veiligheidsketen waar PVNA zich op richtte waren: het Gemeenschappelijke 
Hof van Justitie (Hof), het Openbaar Ministerie (OM), de Politie, het Gevangeniswezen (GWNA) 
en de Vreemdelingenketen. PVNA2 had een oorspronkelijke looptijd van twee jaar (2008 en 
2009) maar werd uiteindelijk verlengd tot en met 31 december 2011. De projectuitvoering kon 
5
na 2011, weliswaar niet meer in PVNA verband , nog doorgaan tot en met 2014.  
 
D. BEANTWOORDING VAN DE EVALUATIEVRAGEN 
1. Verbetering van de veiligheidssituatie op alle eilandgebieden van de Nederlandse 
Antillen 
 
Evaluatievraag 
Hoe hebben de projecten van Plan Veiligheid Nederlandse Antillen (PVNA) en Gevangeniswe-
zen Nederlandse Antillen (GWNA) met behulp van Nederlandse Financiering bijgedragen aan 
een verbetering van de veiligheidssituatie op alle eilandgebieden van de Nederlandse Antillen? 
 
 
                                            
3
 “Het huidige criminaliteitsniveau op Curaçao en Sint Maarten is ontoelaatbaar.” Plan Veiligheid Nederlandse Antillen 1 
(2005) p.2 
4
 De betekenis van atrako in het Papiamento is overval.  
5
 PVNA was per 10-10-’10 Plan Veiligheid geworden.  
  8
