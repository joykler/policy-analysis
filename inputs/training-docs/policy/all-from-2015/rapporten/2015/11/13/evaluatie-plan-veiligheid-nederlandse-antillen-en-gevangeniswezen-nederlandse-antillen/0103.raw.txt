BIJLAGE 1 - TERMS OF REFERENCE   
 
1.1 Achtergrondinformatie 
 
De directie Koninkrijksrelaties onderdeel van Directoraat-generaal Bestuur en Koninkrijksrela-
ties van het ministerie van Binnenlandse Zaken en Koninkrijksrelaties, draagt zorg voor de 
samenwerking met het Caribische deel van het Koninkrijk. Dit houdt onder meer in dat de 
directie de beleidsadvisering en interdepartementale afstemming van het beleid in Nederland en 
in het Caribische deel van het Koninkrijk coördineert. De directie Koninkrijksrelaties is ook 
verantwoordelijk voor het plannen, (doen) opzetten en (doen) uitvoeren van stimuleringspro-
gramma’s en stimuleringsprojecten in het kader van samenwerking met het Caribisch deel van 
het Koninkrijk. 
 
1.2 De aard en omvang van de opdracht 
 
1.2.1 Inleiding en achtergrond 
Plan Veiligheid Nederlandse Antillen In januari 2005 is er naar aanleiding van de toenemende 
maatschappelijke druk op de Nederlands-Antilliaanse regering om maatregelen te nemen tegen 
de vele gewelddadige roofovervallen, drugsgebruik en drugs gerelateerde criminaliteit en 
andere vormen van ernstige overlast, een protocol opgesteld tussen Nederland en de NA. In 
het kader van dit protocol hebben functionarissen van de Koninklijke Marechaussee, het Korps 
Landelijke Politiediensten en van de Antilliaanse politie het zogenaamde Atrako team gevormd 
om het aantal roofovervallen drastisch te verminderen. Ook zijn in 2005 gemeenschappelijk 
grenscontroleteams (GGCT) gestart. In december 2005 is in navolging van het protocol het Plan 
Veiligheid Nederlandse Antillen (PVNA) opgesteld. 
 
Het PVNA had een tweeledig karakter. Enerzijds bevatte het een reeks van maatregelen om de 
veiligheidssituatie op alle eilandgebieden op korte termijn te verbeteren. De eerder door de 
Nederlands-Antilliaanse regering genomen initiatieven werden in dit programma gebundeld en 
uitgebreid. Anderzijds werd er naar gestreefd om de bedrijfsvoering van de rechtshandhaving 
duurzaam te verbeteren. Initieel liep het PVNA tot eind 2007. In de loop der tijd is echter geble-
ken dat deze periode te kort was om structurele veranderingen in de bedrijfsvoering bij de 
organisaties binnen de rechtshandhavingsketen door te voeren. Daarbij is in de Ministeriële 
Stuurgroep PVNA van 21 juni 2007 besloten om de reikwijdte van PVNA te beperken tot die 
(rechtshandhaving) instituties die ook staan genoemd in de Slotverklaring. Dit voor zover het de 
(mede-)financiering van activiteiten met Samenwerkingsgelden door Koninkrijkspartner Neder-
land betreft. 
 
Dat betekent dat de focus in PVNA 2 is gericht op  
(a) het Gemeenschappelijk Hof,   
(b) het Openbaar Ministerie,  
(c) de Politieorganisatie,  
(d) de Vreemdelingenketen en 
(e) het Gevangeniswezen;  
dit in tegenstelling tot het oorspronkelijke bredere bereik dat in PVNA werd gehanteerd. Naar 
aanleiding hiervan is in januari 2008 PVNA 2 vastgesteld. PVNA 2 dient ter aanvulling op, en 
als prioriteitstelling in het oorspronkelijke PVNA. Beide plannen dienen in samenhang te worden 
beschouwd. 
 
Gevangeniswezen Nederlandse Antillen 
Het gevangeniswezen op de NA voldeed in 2009 niet aan de minimale eisen die internationaal 
(CPT-normen) aan de landen van het Koninkrijk gesteld worden met betrekking tot detentie-
voorzieningen. Na een reeks van incidenten vond men de situatie niet langer meer acceptabel.
