Bevindingen en conclusies 
Het PVNA ging, in haar visie zoals neergelegd in PVNA1 van 2005 uit van een integrale aanpak 
van de onveiligheid op alle eilandgebieden. Hiertoe waren repressie-, preventie-, resocialisatie- 
en zelfredzaamheidtrajecten geformuleerd. De ambitie was groot, de bijpassende middelen en 
de benodigde tijd voor implementatie ontbraken ten enenmale.  
 
Bevindingen repressie 
Dit project, hoewel buiten USONA om door Nederland gefinancierd (kosten NAF 69,3 miljoen), 
is onderdeel van het PVNA1 programma. De veiligheidssituatie op Curaçao is sterk verbeterd 
door het grootschalige project “Inzet van het atrako team”. Het atrako-team bestond uit perso-
neel van KPC, KLPD en de KMar. Doel van het team was de gewelddadige roofovervallen op 
Curaçao te bestrijden. Het aantal roofovervallen daalde van bijna 1.094 in 2004 naar 442 in 
2008. Hiermee is één van de hoofddoelstellingen van PVNA1, het drastisch verminderen van de 
geweldscriminaliteit, althans voor Curaçao, behaald.  
 
Conclusie repressie 
De inzet van het atrako-team was dus zeer effectief. De daling van het aantal atrako’s kan 
grotendeels worden toegeschreven aan de inzet van het atrako-team. De resultaten hadden 
een duurzaam karakter over een periode van bijna 6 jaar. Sinds 2012 begint het aantal atrako’s 
weer te stijgen. De impact van de verlaging van het aantal atrako’s is groot. Op de andere 
eilanden zijn geen repressie projecten, binnen het PVNA-programma, uitgevoerd. Er zijn geen 
andere projecten uitgevoerd binnen het repressietraject. 
 
Bevindingen preventie, resocialisatie, zelfredzaamheid 
Binnen de trajecten preventie, resocialisatie en zelfredzaamheid zijn 8 projecten uitgevoerd. De 
kosten van de uitvoering bedroegen NAF 3,1 miljoen, dat is 2,3% van PVNA uitgaven beheerd 
door USONA. Van de geformuleerde doelstellingen binnen deze drie trajecten zijn er geen 
behaald.  
 
Conclusie preventie, resocialisatie, zelfredzaamheid 
Het bedrag uitgegeven aan deze trajecten is zo gering en de ambitie was zo groot dat gecon-
cludeerd moet worden dat van de beoogde integrale aanpak tussen preventie, repressie, 
resocialisatie en zelfredzaamheid, ter verbetering van de veiligheidssituatie op alle eilandgebie-
den, weinig tot niets terecht is gekomen. De effectiviteit van de handvol uitgevoerde projecten is 
beperkt, over duurzaamheid en impact kunnen door ontbreken van informatie geen uitspraken 
worden gedaan anders dan dat deze ten opzichte van de oorspronkelijke ambitie beperkt zal 
zijn. 
 
2. Optimalisering van het vreemdelingenproces 
 
Evaluatievraag 
In hoeverre hebben de PVNA-projecten met behulp van Nederlandse financiering bijgedragen 
aan de optimalisering van het vreemdelingenproces? 
 
Bevindingen 
Het budget besteed aan het optimaliseren van het vreemdelingenproces bedraagt NAF 8,5 
miljoen. Dat is 6,2% van de totale PVNA/GWNA-uitgaven beheerd door USONA.  
 
Doel van het optimaliseren van het vreemdelingenproces, dat gericht was op de toelatingsorga-
nisaties (TO’s), was het ontwikkelen en implementeren van een nieuw, transparant en verant-
woord migratiebeleid. Er moest daarnaast (doelstelling PVNA2) een volledige nieuwe toela-
tingsorganisatie komen met transparante procedures en registratiesystemen en mondiale 
aanhaking.
