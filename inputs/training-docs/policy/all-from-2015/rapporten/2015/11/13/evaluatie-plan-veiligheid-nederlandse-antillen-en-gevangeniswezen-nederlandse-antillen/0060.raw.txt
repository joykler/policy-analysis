lijk hoofd een apart organisatieonderdeel werd van het Hof. Alle geplande resultaten zijn be-
haald met het project. 
 
Efficiëntie 
In welke mate zijn de beschikbare middelen, besteed aan versterken van de bedrijfsvoering van 
het Gemeenschappelijke Hof van Justitie nuttig en doelmatig/kosteneffectief besteed? 
 
Het omvangrijke Hof-project is naar het oordeel van de evaluatoren op efficiënte wijze geïm-
plementeerd. Het budget is conform de planning besteed, geplande resultaten zijn behaald en 
de looptijd van drie jaar is niet overschreden. De efficiëntie van het project was mede hoog 
doordat het project geleid was door een met rechtspleging en verandermanagement bekende 
projectmanager. Ook zorgde de noodzaak om voor 10-10-’10 een werkende rechterlijke organi-
satie te hebben voor brede medewerking binnen de organisatie en een gedeeld gevoel van 
urgentie en de wens om efficiënt te werken.  
 
Effectiviteit  
In hoeverre hebben de projecten, gericht op het versterken van het Gemeenschappelijke 
Hof van Justitie, bijgedragen aan de verbetering en versterking van de bedrijfsvoering 
van het Gemeenschappelijke Hof van Justitie? 
 
Het PVNA is naar het oordeel van de evaluatoren effectief geweest in het versterken en verbe-
teren van de bedrijfsvoering van het Gemeenschappelijke Hof van Justitie. Dit oordeel volgt uit 
de bestudering van de projectdossiers, de informatie verkregen uit de interviews, maar ook uit 
een externe evaluatie van het project van het Gemeenschappelijk Hof en de PVNA-evaluatie 
van 2010. De bedrijfsvoeringpoot fungeert naar behoren en heeft ook door het zelfbeheer een 
centrale plaats in de sturingsorganisatie verkregen. De doelstellingen van het aandachtsgebied 
zijn gehaald. 
 
Hoewel de impact van dit PVNA-aandachtsgebied niet valt te meten is het zeer waarschijnlijk 
dat de bij het Hof aangebrachte verbeteringen, zowel via het bedrijfsvoerings-, als het ICT-
project, een belangrijke positieve invloed hebben op het functioneren van de rechtspraak in de 
aangesloten Landen.  
 
Duurzaamheid 
Hebben de investeringen bijgedragen aan een structurele verbetering en versterking van 
de bedrijfsvoering van het Gemeenschappelijke Hof van Justitie? 
 
De beoordeling van de duurzaamheid van de investeringen in het aandachtsgebied “Gemeen-
schappelijke Hof van Justitie” laten een gemengd beeld zien. Positief is dat zowel het bestuur 
van het Hof als de beheerraad die toezicht houdt op het beheer het belang van een goede 
bedrijfsvoering inzien. De projectleider is opgevolgd door een hoofd bedrijfsvoering die onder 
het bestuur van het Hof de bedrijfsvoering leidt. Er is actief gewerkt aan een verdere verbetering 
van de bedrijfsvoering op basis van de ervaringen die vanaf 2010 met de huidige structuur en 
werkwijze zijn opgedaan. Voortbordurend op de behaalde resultaten werd er tussen 2012 en 
2014 een programma van 24 projecten uitgevoerd, die aansluiten bij de bedrijfsdoelstellingen 
van het Hof en de wet- en regelgeving waarop de bedrijfsvoering ten behoeve van de recht-
spraak is gebaseerd. Voor het grootste deel zijn deze projecten geslaagd. Zo is er een kwali-
teitssysteem ontwikkeld en zijn de IT-voorzieningen verder verbeterd.  
 
De duurzaamheid van de behaalde resultaten wordt echter negatief beïnvloed door het feit dat 
de bijdragen van de Landen aan de begroting van het gemeenschappelijk Hof niet altijd tijdig 
worden betaald. Omdat er geen reserve is, leidt dit al na korte tijd tot de situatie waarbij salaris-
sen niet tijdig kunnen worden uitbetaald. Het bestuur is een paar maal geconfronteerd met
