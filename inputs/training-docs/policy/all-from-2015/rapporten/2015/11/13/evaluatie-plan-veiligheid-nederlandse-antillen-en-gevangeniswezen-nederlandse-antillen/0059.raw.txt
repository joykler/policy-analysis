8. DUURZAME VERBETERING EN VERSTERKING VAN DE INSTITUTEN 
In dit hoofdstuk staat de beantwoording van de volgende evaluatievraag centraal: 
 
In hoeverre hebben de PVNA-projecten, met behulp van de Nederlandse financiering, bijgedra-
gen aan een duurzame verbetering en versterking van de bedrijfsvoering van: 
- het Gemeenschappelijk Hof van Justitie 
- het Openbaar Ministerie 
- de Politie 
 
Deze drie instituties waren alle aandachtsgebieden binnen het PVNA1 (programma doelstelling 
5) en PVNA2. Specifieke projecten ter versterking en verbetering van deze instituties zijn 
uitgevoerd. Aan de hand van de DAC/OESO-criteria efficiëntie, effectiviteit, duurzaamheid en 
impact wordt hieronder een oordeel gegeven over deze PVNA-aandachtsgebieden en de 
bijbehorende geselecteerde projecten. 
 
 
A. GEMEENSCHAPPELIJKE HOF VAN JUSTITIE 
Evaluatievraag 
In hoeverre hebben de projecten van PVNA met behulp van bijdragen van de Nederlandse 
financiering bijgedragen aan een duurzame verbetering en versterking van de bedrijfsvoering 
van het Gemeenschappelijke Hof van Justitie? 
 
Doelstellingen aandachtsgebied “Gemeenschappelijke Hof van Justitie” 
Het aandachtsgebied “Gemeenschappelijk Hof van Justitie” had tot doel het leiderschap binnen 
de organisatie te versterken en de interne bedrijfsvoering van de rechtspraak met betrekking tot 
personeel, informatie, organisatie, financiën, administratieve organisatie en huisvesting te 
verbeteren. 
 
Projecten 
In totaal is NAF 3,1 miljoen uitgegeven voor het verbeteren van de bedrijfsvoering van het Hof. 
Dat is 2,2% van de PVNA-uitgaven die door USONA werden beheerd. In de onderstaande tabel 
is weergegeven welk project onderdeel uitmaakte van het dossieronderzoek voor deze evalua-
tie. Het andere relevante project “Infrastructuur automatisering Hof van Justitie en Openbaar 
Ministerie” wordt besproken in hoofdstuk 10 Automatiseringsprojecten. 
 
Tabel 6 Geselecteerde projecten Hof van Justitie 
Projectnum- Hof van Justitie Uitgegeven in 
mer NAF  
2007080 Hof van Justitie NA en Aruba 2.675.855 
Totaal  2.675.855 
 
Projectverloop: 2007080 Hof van Justitie NA en Aruba (uitgaven NAF 2.675.855) 
Bij het Gemeenschappelijk Hof van Justitie is vanaf 2006 in het kader van PVNA1 een breed 
bedrijfsvoeringprogramma uitgevoerd, dat was ondergebracht in twee projecten (2006047 
Infrastructuur automatisering Hof/Openbaar Ministerie en 2007080 Hof van Justitie NA en 
Aruba). Deze projecten waren gericht op het verbeteren van alle aspecten van de bedrijfsvoe-
ring. Er werden personeelsbeleid en een personeelsbeheerssysteem opgezet en een ICT-
project ontwikkeld. Verder werd er geïnvesteerd in de verbetering van de huisvesting. Ook werd 
er een financieel beheer- en managementsysteem opgezet en werd de organisatie opnieuw 
vormgegeven. Onderdeel van de reorganisatie was dat de bedrijfsvoering onder een afzonder-
  59
