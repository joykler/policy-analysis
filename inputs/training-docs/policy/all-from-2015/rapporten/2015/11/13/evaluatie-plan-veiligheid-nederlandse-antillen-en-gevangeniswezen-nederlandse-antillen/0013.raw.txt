Wat betreft efficiëntie: de bedrijfsvoeringsactiviteiten zijn binnen budget, maar met vertraging 
uitgevoerd. De bouw van het nieuwe politiebureau was niet efficiënt. De plannen werden in 
2010 aangepast om ook de KMar en de kustwacht te huisvesten. Daarnaast moest het gebouw 
aardbeving bestendig worden gemaakt wat niet in het oorspronkelijke plan was voorzien. Deze 
aanpassingen werden na 10-10-’10 door Nederland betaald. Ook waren er kosten voor tijdelijke 
huisvesting elders in verband met schimmelgroei in het gebouw. 
 
Het is onduidelijk wat de duurzaamheid is van de uitgevoerde bedrijfsvoeringsactiviteiten. Het 
lukte niet om betrokkenen te interviewen over deze onderwerpen. In het projectdossier waren 
geen voortgangsverslagen opgenomen met uitzondering van een verslag over de bouwactivitei-
ten. De duurzaamheid van het politiebureau is nu in Nederlandse handen. Hiernaar is geen 
verder onderzoek verricht. 
 
Dat de verschillende diensten politie, kustwacht en KMar bij elkaar gehuisvest zijn in een nieuw 
goed geoutilleerd kantoorgebouw vereenvoudigd de informele ondersteuning van elkaars taken.  
De impact hiervan op de veiligheidssituatie op Bonaire is positief, hoewel niet te meten. 
 
Conclusie  
De uitgevoerde activiteiten voor het KPB hadden grotendeels betrekking op de nieuwbouw van 
het politiekantoor waar ook kustwacht en Kmar gevestigd zijn. Huisvesting is echter maar één 
van de onderdelen van de bedrijfsvoering. Hoewel de bouw door meerdere oorzaken niet 
efficiënt is uitgevoerd is het resultaat belangrijk voor Bonaire en naar verwachting duurzaam. 
 
7. De politie korpsen op Sint Maarten, Saba en Sint Eustatius 
 
Evaluatievraag 
In hoeverre hebben de projecten van PVNA, met behulp van bijdragen van de Nederlandse 
financiering, bijgedragen aan een duurzame verbetering en versterking van de bedrijfsvoering 
van de politiekorpsen op Sint Maarten, Saba en Sint Eustatius?  
 
Bevindingen  
NAF 11,2 miljoen is uitgegeven voor het verbeteren van de bedrijfsvoering van de politie op Sint 
Maarten, Saba en Sint Eustatius. Dat is 8,1% van de PVNA uitgaven die door USONA werden 
beheerd. 
 
Algemeen doel voor het KPSSS was de verbetering van de bedrijfsvoering van het korps op alle 
PIOFAH onderdelen (personeel, informatie, organisatie, financiën, administratieve organisatie 
en huisvesting). 
 
Met deze NAF 11,2 miljoen zijn verschillende projecten uitgevoerd. Projecten voor de verbete-
ring en nieuwbouw van de huisvesting van korpsdivisies op Saba en Sint Eustatius, trainingen 
voor personeel van KPSSS, een groot bedrijfsvoeringstraject voor KPSSS, de centrale meld-
kamer op Sint Maarten en een integriteitstraining voor alle justitiële diensten op Sint Maarten. 
 
De beoogde resultaten in alle projecten zijn grotendeels bereikt (effectiviteit). Ook de efficiëntie 
van de uitvoering was toereikend voor zover dit kon worden beoordeeld door de evaluatoren 
vooral uit verschillende interviews. 
 
De duurzaamheid van de investeringen in politiehuisvesting op Saba en Sint Eustatius is nu in 
Nederlandse handen.  De investeringen in trainingen van medewerkers en in de meldkamer op 
Sint Maarten lijken ook duurzaam. Uit interviews blijkt dat Sint Maarten in staat is om de nood-
zakelijke investeringen zelf te bekostigen. Daartoe bestaat ook de ambitie. 
 
  13
