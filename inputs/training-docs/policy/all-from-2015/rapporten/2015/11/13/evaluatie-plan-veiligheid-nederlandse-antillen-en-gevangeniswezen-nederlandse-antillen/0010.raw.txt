De doelstellingen zijn gedeeltelijk gerealiseerd (effectiviteit). Er zijn nieuwe TO’s op alle eilan-
den gerealiseerd. Ook de systematiek van beoordeling en verwerken van toelatingsaanvragen 
is geautomatiseerd en verbeterd. De systemen kunnen nu over toelating of uitzetting beslissen, 
zonder tussenkomst van personen. Frauderen met toelating is lastig geworden. De achterstan-
den in behandeling van aanvragen zijn ook weggewerkt. Er is echter geen gezamenlijk registra-
tiesysteem gekomen. Ook is de registratie tussen de Landen niet gekoppeld. 
 
De verbeteringen zijn niet erg efficiënt uitgevoerd. Gebrek aan managementcapaciteit zorgde 
voor vertragingen. Er is veel extern personeel ingehuurd. Een deel van het budget is, hoewel dit  
geen doelstelling was, besteed aan het ontwikkelen van het Foreigner Management System 
(FMS).  
 
De aangebrachte verbeteringen hebben een duurzaam karakter. Wel zijn er veel personele 
wisselingen door externe inhuur en wisselingen in de top van de organisaties die de duurzaam-
heid bedreigen. Ook over het gemeenschappelijke beheer van de software is nog geen over-
eenstemming met alle partijen. 
 
Conclusies 
Het verbeteren van de toelatingsorganisaties heeft een duidelijk positieve impact op de  “opti-
malisering van het vreemdelingenproces”. Achterstanden zijn weggewerkt en afhandelingster-
mijnen van toelatingsverzoeken zijn teruggebracht. Ook de kwaliteit van de afhandeling van 
verzoeken is met behulp van de geautomatiseerde systemen verbeterd. De aangebrachte 
verbeteringen hebben ook een duurzaam karakter. 
 
3. Gemeenschappelijk Hof van Justitie 
 
Evaluatievraag 
In hoeverre hebben de projecten van PVNA met behulp van bijdragen van de Nederlandse 
financiering bijgedragen aan een duurzame verbetering en versterking van de bedrijfsvoering 
van het Gemeenschappelijke Hof van Justitie? 
 
Bevindingen 
NAF 3,1 miljoen is uitgegeven voor het verbeteren van de bedrijfsvoering van het Hof. Dat is 
2,2% van de PVNA uitgaven die door USONA werden beheerd. 
 
Doelen waren het leiderschap binnen het Hof te versterken en de interne bedrijfsvoering van de 
rechtspraak wat betreft personeel, informatie, organisatie, financiën, administratieve organisatie 
en huisvesting te verbeteren. 
 
Er zijn twee projecten uitgevoerd gericht op alle hierboven genoemde aspecten van de bedrijfs-
voering. Er is een personeelsbeleid ontwikkeld, een ICT-systeem opgezet en geïnvesteerd in 
verbetering van de huisvesting. Ook is een financieel beheer en management systeem geïntro-
duceerd en de organisatie werd opnieuw vormgegeven. De bedrijfsvoering is onder een afzon-
derlijke leidinggevende geplaatst.  
 
Alle beoogde resultaten zijn behaald (effectiviteit). Implementatie vond binnen geplande looptijd 
en budget plaats en was daarmee efficiënt. Dit kwam vooral door de ervaren projectleiding die 
bekend was met rechtspraak en verandermanagement. 
 
De behaalde resultaten lijken duurzaam maar worden wel bedreigd door niet steeds tijdige 
betaling van de noodzakelijke bijdragen door de Landen. 
 
Het is aannemelijk dat het bedrijfsmatig goed functioneren van het Hof een belangrijke impact 
heeft op het functioneren van de rechtspraak in de aangesloten Landen. 
  10
