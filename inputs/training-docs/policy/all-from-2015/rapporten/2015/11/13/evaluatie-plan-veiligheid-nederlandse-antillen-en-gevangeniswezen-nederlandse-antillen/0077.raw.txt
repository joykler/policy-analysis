te beperkt. Gebrek aan ervaring met de bouw en de inrichting van een nieuwe Justitiële Jeugd-
inrichting heeft tot verdere vertragingen in het project geleid. Vanwege de vertragingen in het 
project bleven de bestedingen achter. De middelen zijn voornamelijk besteed aan de nieuw-
bouw en inrichting van 8 detentiecellen te Groot Kwartier, de ringmuur van het terrein en aan 
voorbereidingen en aankoop van bouwmaterialen. 
 
Eind 2014 werd het project GOG naar JJI (2011040) administratief beëindigd voor het gedeelte 
dat met BZK gelden was gefinancierd. In 2015 is het project vervolgens als een project van het 
Curaçaose Ministerie van Justitie voortgezet.  
 
Project 2012018 Masterproject - Plan van aanpak SDKK (Curaçao) (uitgaven NAF 6.330.491) 
Dit project volgde op het geïntensiveerde plan van aanpak van 2010. De uitvoering van dat plan 
60
was na 10-10-’10 praktisch tot stilstand gekomen . Dit “Masterproject” was een poging om de 
verbeteringsinitiatieven nieuw leven in te blazen.  
 
De specifieke doelstelling van het project is het duurzaam en integraal verbeteren van de 
bedrijfsvoering en taakuitvoering van het SDKK om aan de eisen van de organisatie, zoals 
omschreven in de Geïntensiveerde Plan van Aanpak SDKK van 2010, te voldoen. 
Kernpunten hierin zijn: 
(a) verbetering van de “gebouwelijke” situatie, 
(b) gekwalificeerd en kwantitatief voldoende personeel, 
(c) de bedrijfsvoering is op orde, 
(d) een adequate aansturing van de organisatie, 
(e) een op de diverse regiems afgestemd dagprogramma voor gedetineerden, 
(f) zinvolle arbeid voor gedetineerden en 
(g) activiteiten voor gedetineerden gericht op een succesvolle terugkeer in de maatschappij. 
 
Het project bevatte 46 deelterreinen gericht op het verbeteren van de detentie capaciteit op 
Curaçao. Het startte in december 2012 en werd afgesloten in december 2014. De voortgang 
van dit project verliep moeizaam door het uitblijven van een convenant over de financiering van 
de deelprojecten en het uitblijven van overeenstemming over de nieuwe organisatie van het 
SDKK.  
 
Het budget voor dit project is opgehoogd met verschillende bedragen uit andere projecten en 
bedroeg uiteindelijk NAF 7,2 miljoen. 
 
Project 2009079 Renovatie detentie inrichting te Pointe Blanche (SXM) (uitgaven NAF 
6.936.572) 
Het doel van dit project was om te komen tot een duurzame verbetering van de bedrijfsvoering 
van de penitentiaire inrichting te Pointe Blanche. Het project bestond uit drie delen, namelijk: 
1. de uitbreiding van de timmerwerkplaats 
2. de installatie van een detectiepoort met x-ray apparaat 
3. renovatie van de detentie inrichting met o.a. verbetering van: 
a. wasvoorzieningen in cellen 
b. beveiliging (bekabeling, camera’s, intercom/oproepsysteem etc.) 
c. kantoren (meer kantoorruimte, netwerkbekabeling) 
d. centrale post 
e. keuken (uitbreiding en renovatie) 
 
Het project had een geplande looptijd van 24 maanden tot juli 2011, maar werd verlengd met 40 
maanden tot november 2014. Het aanvankelijk projectbudget was 3,1 miljoen NAF. In maart 
                                            
60
 Rapporten Voortgangscommissie Curaçao, bijlage 5.
