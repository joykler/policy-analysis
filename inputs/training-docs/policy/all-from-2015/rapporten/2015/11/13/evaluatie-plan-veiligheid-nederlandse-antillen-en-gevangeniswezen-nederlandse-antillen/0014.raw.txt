De investeringen vanuit PVNA in duurzame verbetering van de bedrijfsvoering stammen uit 
2007. De evaluatoren hebben vanuit dit evaluatie onderzoek geen overzicht over het functione-
ren van de gehele bedrijfsvoering van KPSSS. De impact van de hierboven beschreven activi-
teiten op de veiligheidssituatie op Sint Maarten is waarschijnlijk positief, maar beperkt.  
 
Conclusie 
De uitgevoerde projecten hebben een bijdrage geleverd aan de verbetering en versterking van 
de bedrijfsvoering van de politiekorpsen op Sint Maarten, Saba en Sint Eustatius. De duur-
zaamheid van deze investeringen was niet vast te stellen.  
 
8. Het structureel veilig maken van het gevangeniswezen 
 
Evaluatievraag 
In hoeverre hebben PVNA/GWNA-projecten, met behulp van de Nederlandse financiering, 
bijgedragen aan het structureel veilig maken voor personeel en gedetineerden van het gevan-
geniswezen op de Nederlandse Antillen, waarbij de inrichtingen structureel voldoen aan de 
internationale regelgeving (CPT-normen)? 
 
Bevindingen  
NAF 44,5 miljoen is uitgegeven aan de verschillende projecten voor het structureel veilig maken 
van het gevangeniswezen. Dat is 32,4% van de PVNA/GWNA-uitgaven die door USONA 
werden beheerd. 
 
De doelstellingen waren: a) een duurzame versterking en verbetering van de bedrijfsvoering 
van het gevangeniswezen, zodat deze in voldoende mate is toegerust voor haar taakuitvoering 
en b) het volledig aanpassen van het gevangeniswezen en de politiecellen op de Nederlandse 
Antillen volgens de normen die de CPT daaraan stelt. 
 
De volgende projecten zijn uitgevoerd: a) verbetering Management Team (MT) op Curaçao en 
Sint Maarten, nieuwbouw werkzaamheden voor Bon Futuro, c) Gouvernementeel Opvoedings 
Gesticht, d) Masterproject SDKK en f) Renovatie Pointe Blanche. 
 
Op een aantal gebieden is vooruitgang geboekt (effectiviteit). Gebouwen zijn neergezet of 
verbeterd, bedrijfsvoering is als deel van management geïntroduceerd, het ICT-programma is 
uitgevoerd. De politiecellen op Curaçao en Bonaire zijn nu op orde evenals het huis van bewa-
ring op Bonaire. De SDKK blijkt niet nog steeds niet veilig te zijn en voldoet niet aan de CPT-
normen. Voor Sint Maarten geldt dat de capaciteit te beperkt is waardoor teveel gevangenen op 
één cel zitten. De bedrijfsvoeringsprojecten hebben niet geleid tot een beter personeelsbeleid. 
Er zijn aanwijzingen voor slechte arbeidsverhoudingen en demotivatie van het personeel. 
Bonaire is een uitzondering. Daar is wel sprake van een goed georganiseerde en veilige institu-
tie. 
 
Het traject “structureel veilig maken van het gevangeniswezen” is niet efficiënt uitgevoerd. Veel 
projecten liepen aanzienlijke vertragingen op onder andere door gebrek aan financiële midde-
len. De doelmatigheid van investeren in verbouwen en bijbouwen bij SDKK, in plaats van het 
bouwen van een nieuwe gevangenis, wordt ook betwijfeld.  
 
De langdurige pogingen om de situatie in de SDKK en Pointe Blanche te verbeteren hebben 
niet de beoogde impact gehad. De gevangenissen zijn niet duurzaam veilig, niet voor de gede-
tineerden en ook niet voor de bewakers.  
 
Oorzaken van tekortschietende effectiviteit en impact zijn: a) de beschikbare middelen waren 
niet toereikend om de grote ambities te realiseren (en ook de ambities waren irreëel gezien de 
beperkte hoeveelheid middelen) en b) de grote vertragingen. 
  14
