Het project beoogde met behulp van de inzet van een kwartiermaker op 1 januari 2011 op de 
BES-eilanden een organisatorische eenheid te hebben die uitvoering kan geven aan de gel-
dende wet- en regelgeving op het gebied van toelating en uitzetting. De eenheid diende dusda-
nig aan de Immigratie en Naturalisatie Dienst (IND) in Nederland te zijn gelinkt dat deze de 
taken die zijn gemandateerd aan de hoofdinspecteur IND ten aanzien van BES op zich zou 
kunnen nemen. Het project bevatte een groot aantal doelen betreffende processen, organisatie, 
personeel, scholing, registratiesysteem, huisvesting, financiën en communicatie. Volgens de 
laatste voortgangsrapportage in het projectdossier, zijn vrijwel alle gestelde doelen behaald. 
Alle benodigde personele capaciteit is ingevuld en de organisatie gebruikt het FMS-
computersysteem voor de registratie.  
 
Efficiëntie 
In welke mate zijn de beschikbare middelen, besteed aan de optimalisering van het vreemdelin-
genproces, nuttig en doelmatig/kosteneffectief besteed? 
 
De verbetering van de toelatingsorganisaties op de eilanden is niet erg efficiënt uitgevoerd. De 
belangrijkste redenen hiervoor zijn: 
- de projecten die gericht waren op de NTO’s van Sint Maarten en Curaçao hadden een veel 
langere doorlooptijd dan voor de uitvoering van de werkzaamheden nodig was. Zowel uit de 
interviews als uit het eindverslag van het project “Optimaliseren vreemdelingenproces NA” 
is gebleken dat een gebrek aan capaciteit in het projectmanagement en in de uitvoering een 
belangrijke oorzaak vormde voor de opgelopen vertraging; 
- de opgelopen vertraging in de projecten is zo groot geweest dat een aanzienlijk deel van de 
beschikbare budgetten niet tot besteding is gekomen; 
- er is voor het project “Optimaliseren vreemdelingenproces NA” veel externe deskundigheid 
en tijdelijk personeel ingehuurd. Naar het oordeel van de evaluatoren zou het uitvoeren van 
een groter deel van de benodigde werkzaamheden met eigen personeel van de toelatings-
organisaties het project efficiënter hebben gemaakt; 
- een deel van het budget voor het project “Optimaliseren vreemdelingenproces NA” is, bij 
ontstentenis van een beheerorganisatie, besteed aan het beheer van de FMS-
computersoftware terwijl dit beheer geen onderdeel uitmaakte van de projectdoelstelling; 
- de FMS-computersoftware is mede ontwikkeld voor de NTO van Sint Maarten, maar deze 
organisatie stelde geen prijs op de FMS-software. De NTO van Sint Maarten bouwt het ge-
bruik van deze software nu af en gaat een ander programma gebruiken. 
 
Effectiviteit 
In hoeverre zijn de doelstellingen van het programmaonderdeel “optimaliseren van het 
vreemdelingenproces” behaald? 
De doelstellingen van het programmaonderdeel “optimaliseren van het vreemdelingenproces” 
zijn gedeeltelijk behaald. Met de projecten die gericht waren op de toelatingsorganisaties is een 
verbeterslag in het vreemdelingenproces gemaakt. Er zijn nieuwe toelatingsorganisaties op alle 
eilanden gerealiseerd. In alle drie NTO’s wordt verder gewerkt met een verbeterde systematiek 
voor de beoordeling van toelatingsaanvragen. Volgens de geïnterviewden werkt de nieuwe 
systematiek goed. Het systeem kan nu zonder tussenkomst van personen over toelating of 
uitzetting beslissen op basis van de objectieve gegevens. Hierdoor is het moeilijk geworden om 
met het systeem te frauderen. Ook zijn de achterstanden in behandeling van de aanvragen 
grotendeels weggewerkt. Niet alle doelstellingen zijn echter gehaald. De doelstellingen inzake 
een gezamenlijk systeem en eenduidige registratiesystemen zijn niet behaald. De registratie 
van de toelatingsorganisaties is niet identiek en de registratie is niet tussen de landen onderling 
gekoppeld.
