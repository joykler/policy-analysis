De volgende onderdelen van het project werden gerealiseerd aldus het projectdossier: 
- Twinning met Regiokorps Midden- en West-Brabant 
- Vernieuwing schietbaan en verzorgen opleidingen daarvoor 
- Oprichten bureau slachtofferhulp 
- Institutionaliseren buurtregisseurs 
- Opzetten centrale en gezamenlijke meldkamer 
- Aanpassing organisatiestructuur 
- Implementatie ActPol 
 
Ook is de bouw van een nieuwe vleugel aan het politiebureau in aanbouw genomen. De kosten 
hiervoor zijn apart gefinancierd door het ministerie van BZK in het project “Pa Nos Futuro II”. Er 
zijn alleen van dit bouwproject voortgangsverslagen aangetroffen.  
 
2009167 Uitbreiden hoofdgebouw KPB – Bonaire (uitgaven NAF 7.992.163) 
Dit project is een vervolg op de bouw van de nieuwe vleugel van het politiebureau dat deel 
uitmaakte van het project “Pa nos Futuro”. Het projectdoel was de uitbreiding van het politiekan-
toor en bestond aanvankelijk uit: a) het uitbreiden van het bestaande politiekantoor verdeeld 
over twee bouwlagen en b) het verbouwen van het bestaande politiekantoor.  
 
In 2010 werd besloten om ten behoeve van de huisvesting van de KMar en de kustwacht een 
tweede etage op het verbouwde politiebureau te zetten. Ook nam de Rijksgebouwendienst 
(RGD) nadat Bonaire een bijzondere gemeente van Nederland geworden was, het projectma-
nagement over. De RGD maakte een nieuw plan van aanpak waarbij van een tweede bouwlaag 
werd afgezien en startte daarmee het project opnieuw. Daarnaast werden de voorschriften van 
de RGD van kracht voor de BES-eilanden en moesten de bouwplannen worden aangepast aan 
de eisen die onder andere betrekking hadden op aardbevingsbestendigheid. In 2011 werd 
schimmelgroei geconstateerd in het politiekantoor. Dat leidde ertoe dat het korps tijdelijk op een 
andere plaats moest worden gehuisvest. In 2013 werd vastgesteld dat het gebouw niet voldeed 
aan nieuwe beveiligingseisen en werden nieuwe aanpassingen aanbesteed en uitgevoerd. Ook 
waren er tussentijds nog aanpassingen aan het gebouw: verplaatsingen van meldkamer en 
ingangen en ruimtes voor het onderbrengen van installaties.  
 
Efficiëntie 
In welke mate zijn de beschikbare middelen, besteed aan versterken van de bedrijfsvoering van 
het KPB nuttig en doelmatig/kosteneffectief besteed? 
 
Uitbreiding hoofdgebouw KPB 
De efficiency van dit project was laag. Oorzaak daarvan is dat nieuwe elementen zijn toege-
voegd aan het goedgekeurde en in uitvoering genomen eerste plan uit ”Pa nos Futuro”. De 
eerste is de toevoeging van een extra etage en faciliteiten voor de huisvesting van de KMar, de 
tweede was de herstart van het project onder management van de RGD, en de overgang naar 
de bouweisen van de RGD. Vervolgens moest ook naar tijdelijke huisvesting worden gezocht 
door schimmel in het gebouw. Ten gevolge van deze aanpassingen stegen de kosten zeer. 
Nieuwe elementen in het bestek, nieuwe eisen en nieuw bouwmanagement brachten ook extra 
kosten en vertraging mee. De efficiency is daardoor laag. 
 
Om het project te bekostigen werd het PVNA budget een aantal malen verhoogd door bijdragen 
van de ministeries van Veiligheid & Justitie en van Defensie. Die verhogingen kwamen soms 
traag af, wat tot vertraging in de verbouwing leidde. “Het project heeft veel vertraging opgelopen 
door ontoereikende budgetten, welke ondertussen is geregeld, en wijziging/ aanpassing in 
inzichten qua Programma van Eisen en ook ten gevolg van BES-voorschriften. De planning lijkt 
51
nu realistisch”  zo rapporteert de USONA-deskundige in 2013. 
                                            
51
 Voortgangsverslag USONA 2013 
  69
