Vanuit een bedrijfseconomisch perspectief werd het wenselijker geacht om de huidige verou-
derde gevangenis te sluiten en te vervangen door nieuwbouw. 
 
 “Eigenlijk moet je het hele gebouw afbreken. Het is niet goed te krijgen. Alles wat je er 
aan verbouwt is een lapmiddel” (Bron: Interview over Bon Futuro). 
 
Effectiviteit  
In hoeverre hebben de projecten, besteed aan het structureel veilig maken van het 
gevangeniswezen voor personeel en gedetineerden waarbij de inrichtingen structureel 
voldoen aan de CPT-normen, bijgedragen aan het structureel veilig maken voor perso-
neel en gedetineerden van het gevangeniswezen op de NA, waarbij de inrichtingen 
structureel voldoen aan de internationale regelgeving (CPT-normen) de hoofddoelstellin-
gen van PVNA? 
 
Uit de rapportages over het gevangeniswezen op Curaçao, Bonaire en Sint Maarten van de 
evaluatiecommissie in 2006 en het CPT-rapport van 2007 blijkt dat er heel veel mis is binnen 
het gevangeniswezen op de toenmalige NA en bij de detentie-faciliteiten van de politiekorpsen. 
De tekortkomingen golden de prestaties, het management en de bedrijfsvoering. PVNA had 
betrekking op de bedrijfsvoering. Het aparte GWNA-programma van 2008 betrof het hele 
functioneren van de instellingen. Het algemene oordeel over dit traject “structureel veilig maken 
van het gevangeniswezen” is dat het niet voldoende effectief geweest.  
 
Op een aantal gebieden is voortgang geboekt: gebouwen zijn, zei het met vertraging neergezet 
of verbeterd, bedrijfsvoering is als deel van het management de bedrijfsvoering geïntroduceerd 
en geaccepteerd, het ICT-programma is uitgevoerd.  
 
De langdurige pogingen om de situatie in SDKK en Pointe Blanche te verbeteren hebben niet 
de gewenste impact gehad. De instituties zijn nog steeds niet duurzaam veilig, noch voor de 
gedetineerden noch voor de bewaarders.  
 
Volgens het CPT-rapport uit 2014 laten de condities in Curaçao en op Sint Maarten veel te 
wensen over:  
 
“at SS SDKK and Pointe Blanche Prison in Sint Maarten, a nu mber of allegations of ill-
treatment of prisoners by staff were received and a clear message should be delivered to 
prison officers that all forms of ill-treatment, including verbal abuse, are not acceptable 
and will be punished accordingly. Further, inter-prisoner violence continued to represent a 
serious threat to prisoners’ safety in these three prisons” (Raad van Europa 2014).  
 
Het belangrijkste gevolg van het masterplan en van de daaraan voorafgaande projecten in het 
gevangeniswezen is dat er aan de gebouwen verbeteringen zijn aangebracht. Deze verbeterin-
gen zijn betekenisvol, maar nog onvoldoende. Positief is dat in 2014 de politiecellen op Curaçao 
en Bonaire op orde waren en ook het huis van bewaring op Bonaire voldeed aan de eisen, 
aldus het CPT-rapport van het bezoek in 2014. De CPT-standaard was daar gehaald. Dat gold 
echter niet voor de penitentiaire inrichtingen op Curaçao en Sint Maarten. Zo wordt er in het 
CPT-rapport uit 2014 geconstateerd: 
 
”As regards material conditions, they were generally very poor S.in several blocks of 
SDKK, with crumbling walls, dilapidated accommodation areas, leaking pipes and serious 
sewage problems. Urgent action to improve conditions S..i n Block 1 of SDDK is recom-
mended (Raad van Europa 2014).
