In welke mate komen de hoofddoelstellingen van PVNA en GWNA overeen met de strategische 
en beleidsdoelstellingen van de Nederlandse overheid. 
De uitgewerkte doelstellingen in PVNA1 komen grotendeels overeen met de verantwoordelijk-
heid die Nederland heeft in het waarborgen van bestuur, verwezenlijken van fundamentele 
menselijke rechten, verdragsverplichtingen om internationale drugshandel te bestrijden en 
nakomen van CPT afspraken. 
 
In welke mate zijn de interventiestrategieën van PVNA en GWNA helder geformuleerd, realis-
tisch, logisch, consistent en complementair? Zijn de geformuleerde trajecten en activiteiten 
geschikt om de doelstellingen te verwezenlijken? 
PVNA1 is helder geformuleerd en uitgewerkt in trajecten en activiteiten. Het bijpassende budget 
was geenszins toereikend om de geformuleerde doelstellingen op gebieden als preventie, 
resocialisatie en zelfredzaamheid te bereiken. Daarnaast waren de doorlooptijden van PVNA1 
en PVNA2, beide in eerste instantie slechts 2 jaar, ontoereikend. 
 
Evaluatiecriterium complementariteit 
Complementaire projecten in andere programma’s 
Bij complementariteit zijn de evaluatoren nagegaan in hoeverre er parallel lopende 
trajecten en projecten in de programma’s Sociaal Economisch Initiatief (SEI), Institutione-
le Versterking en Bestuurskracht (IVB) en Onderwijs en Jongeren Samenwerkings 
Programma (OJSP) waren die ook aan de hoofddoelstelling van PVNA-GWNA hebben 
bijgedragen. 
 
Van USONA is een lijst ontvangen met projecten op het gebied van preventie, resociali-
satie en zelfredzaamheid die binnen de andere programma’s zijn uitgevoerd. In totaal is 
aan deze projecten NAF 68,8 miljoen uitgegeven. Een overzicht van deze projecten is 
opgenomen in bijlage 7. NAF 68,8 miljoen is meer dan 22 keer het bedrag dat is uitgege-
ven aan preventie, resocialisatie en zelfredzaamheid binnen PVNA. Er is zeker sprake 
van complementaire projecten binnen SEI, IVB en OJSP op gebieden van preventie, 
resocialisatie en zelfredzaamheid.  
 
Complementariteit door overkoepelende projecten 
Er waren twee overkoepelende projecten binnen PVNA-GWNA die bedoeld waren om de 
onderdelen van de rechtshandhavingsketen met elkaar te verbinden. Dit waren het HRM 
en het ICT-project. Het overkoepelende HRM-project bleek niet succesvol. Het master-
plan ICT bleek meer succesvol. Door het verbinden van geautomatiseerde systemen 
tussen RHH-instituties en over eilanden kunnen complementaire, aanvullende resultaten 
worden behaald. Dat dit niet in alle projecten is gelukt wordt duidelijk in hoofdstuk 10 
Automatiseringsprojecten. 
 
Literatuur- en deskstudie 
In bijlage 2 is de literatuurlijst opgenomen van de voor deze evaluatie gebruikte bronnen. 
Daarnaast zijn 35 projectdossiers geselecteerd en bestudeerd. Voor een overzicht van de 
geselecteerde projectdossiers zie bijlage 6. 
 
Selectie van PVNA en GWNA projecten voor het evaluatieonderzoek 
Gezien de omvang van de programma’s is tegen de achtergrond van de doelstellingen van de 
evaluatie een selectie gemaakt van de in het onderzoek te betrekken projecten. In de eerste 
bijeenkomsten met de Begeleidingscommissie voor de evaluatie (BC) is de selectie van pro-
11
jecten in nauw overleg afgestemd. Geselecteerd zijn 35 projecten waaraan in totaal NAF 102 
                                            
11
 NAF is afkorting voor Antilliaanse gulden. De wisselkoers NAF - € is nu circa: 1 NAF = 0,5 € 
  31
