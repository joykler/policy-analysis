2. MANAGEMENTSAMENVATTING 
 
A. INLEIDING 
Opdracht tot evaluatie 
Het Programma Veiligheid Nederlandse Antillen (PVNA) en Gevangeniswezen Nederlandse 
Antillen (GWNA) is uitgevoerd over een periode van iets meer dan 9 jaar. PVNA1 startte in 
december 2005. De PVNA en GWNA projecten mochten worden afgerond tot 31 december 
2014. Het Ministerie van Binnenlandse Zaken en Koninkrijksrelatie (BZK) heeft opdracht gege-
ven tot een eindevaluatie van PVNA-GWNA. 
 
In totaal is NAF 206 miljoen besteed aan de uitvoering van de projecten. NAF 137 hiervan stond 
onder beheer van USONA de uitvoeringsorganisatie met vestigingen op Curaçao en Sint 
Maarten die projectvoorstellen toetste aan het programma, de uitvoering monitorde en zorgde 
voor het financiële beheer. NAF 69 miljoen was de vergoeding voor de kosten van bijstand door 
Nederlandse politiemensen en leden van de Koninklijke Marechaussee in het atrako-team; het 
team dat werd gevormd ter bestrijding van de golf van gewelddadige roofovervallen op Cura-
çao. 
 
Uitvoering van de evaluatie 
De evaluatie is uitgevoerd door Stichting Nedworc in de periode maart tot en met oktober 2015. 
De evaluatoren waren Leo Roggeveen (projectleider), Piet van Reenen, Jan van Dijk en Lydeke 
Schakel (kwaliteitscontrole).  
 
De evaluatoren hebben een uitgebreide deskstudie gedaan waarbij 35 uitgevoerde projecten 
zijn bestudeerd evenals verslagen van de voortgangscommissies voor Curaçao en Sint Maarten 
en vele andere documenten. Interviews zijn gehouden met 35 betrokkenen, projecteigenaren 
namens rechthandhavingsinstituties, vertegenwoordigers van Nederland namens BZK en op 
Curaçao en Sint Maarten, (oud) ministers op Curaçao en St. Maarten, en de beheerders en 
coördinatoren van het programma namens USONA, projectbureau Plan Veiligheid en de 
Nederlandse coördinator. 
 
Regelmatig zijn bevindingen en voortgang van de evaluatie afgestemd met de Begeleidings-
commissie voor de evaluatie (BC). De BC bestond uit Jacques van Eck (voorzitter), Bart Snels 
(lid BZK), Rachel Crowe (lid BZK), Marsie Jonkers (lid NL vertegenwoordiging tot juli 2015), Rita 
Rahman (lid NL Vertegenwoordiging vanaf juli 2015), Lucy Tielen (lid Curaçao), Peter de Witte 
(lid Sint Maarten), Jeroen Thielemans (lid USONA).  
 
B. DOEL VAN DE EVALUATIE 
De evaluatie heeft een tweeledige doelstelling 
De evaluatie is bedoeld voor de Tweede Kamer (en mogelijk de Staten van Curaçao en Sint 
Maarten) zodat het parlement zich een beeld kan vormen hoe de projecten Plan Veiligheid 
Nederlandse Antillen en Gevangeniswezen Nederlandse Antillen met behulp van de Neder-
landse financiering bij hebben gedragen aan: 
- een verbetering van de veiligheidssituatie op alle eilandgebieden van de Nederlandse 
Antillen, 
- de optimalisering van het vreemdelingenproces, 
- een duurzame verbetering en versterking van de bedrijfsvoering van bedoelde institu-
ten, en 
  7
