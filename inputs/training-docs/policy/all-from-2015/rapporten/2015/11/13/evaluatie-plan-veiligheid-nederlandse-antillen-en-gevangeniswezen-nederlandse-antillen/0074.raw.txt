9. HET STRUCTUREEL VEILIG MAKEN VAN HET GEVANGENISWEZEN 
Evaluatievraag 
In dit hoofdstuk wordt de volgende evaluatievraag behandeld: 
 
In hoeverre hebben de PVNA-projecten, met behulp van de Nederlandse financiering, bijgedra-
gen aan het structureel veilig maken voor personeel en gedetineerden van het gevangeniswe-
zen op de NA, waarbij de inrichtingen structureel voldoen aan de internationale regelgeving 
(CPT-normen)? 
 
Het programmaonderdeel “structureel veilig maken van het gevangeniswezen” en de selectie 
van bijbehorende individuele projecten zijn door de evaluatoren beoordeeld volgens de 
DAC/OESO-criteria efficiëntie, effectiviteit, duurzaamheid en impact en worden hieronder 
besproken. 
 
Doelstellingen traject “structureel veilig maken van het gevangeniswezen“ 
Al in de jaren negentig openbaarden zich problemen met het gevangeniswezen op de NA. De 
steeds kritischer wordende rapportages van de “Committee for the Prevention of Torture and 
54
Inhuman and Degrading Treatment (CPT)” in het verleden illustreren dat . Er zijn na zulke 
rapportages ook verbeteringsinitiatieven genomen, maar steeds zonder voldoende resultaat. De 
verbetering van het gevangeniswezen was dan ook één van de centrale doelstellingen van 
PVNA1 en 2, een doelstelling die aan urgentie won na het zeer kritische rapport van de evalua-
tiecommissie in 2006, maar die een koninkrijksdimensie kreeg na het CPT-rapport over het 
gevangeniswezen op de NA in 2007. In dat rapport werd een zogenaamde “immediate observa-
tion” gedaan aan de Nederlandse regering, een uitzonderlijke stap voor het geval een ernstige 
55
overtreding van conventiebepalingen onmiddellijke actie vergt . Dat was nu aan de orde. 
 
De projecten die in het kader van PVNA1 en 2 waren gestart om het gevangeniswezen structu-
reel veilig te maken, werden na de CPT-rapportage 2007 aangevuld en ondergebracht in een 
“Masterplan Verbeteringen Gevangeniswezen NA”. 
  
De Nederlandse regering stelde 9,5 miljoen euro extra ter beschikking om het gevangeniswe-
zen te verbeteren boven op het al beschikbare PVNA-budget. USONA kreeg het beheer over 
56
het budget. Het “Masterplan” startte formeel in 2009 .  
 
De doelstellingen waren: 
1. een duurzame versterking en verbetering van de bedrijfsvoering van het gevangeniswezen, zodat deze in 
voldoende mate toegerust is voor de taakuitvoering waarvoor zij is ingericht. 
2. het volledig aanpassen van het gevangeniswezen en de politiecellen op de Antillen volgens de normen die 
het CPT daaraan stelt (huisvesting). 
 
 
 
                                            
54
 Report to the Government of the Netherlands on the visit to the Netherlands Antilles carried out by the European 
Committee for the Prevention of Torture and Inhuman or Degrading Treatment or Punishment (CPT) from 7 to 11 
December 1997 and Response of the Government of the Netherlands Antilles, Report to the Government of the 
Netherlands on the visit to the Netherlands Antilles carried out by the European Committee for the Prevention of 
Torture and Inhuman or Degrading Treatment or Punishment (CPT) from 25 to 29 January 1999 , Report to the 
Authorities of the Kingdom of the Netherlands on the visits carried out to the Kingdom in Europe and to the Nether-
lands Antilles by the European Committee for the Prevention of Torture and Inhuman or Degrading Treatment or 
Punishment (CPT) in February 2002.  
55
 Immediate observations under Article 8, paragraph 5, of the CPT.  
56
 Het masterplan moet worden onderscheiden van het “Masterproject” dat in 2012 werd opgezet om het toen stilgeval-
len verbeteringstraject in het gevangeniswezen weer op gang te krijgen. 
  74
