1. VOORWOORD 
Inleiding 
Het Plan Veiligheid Nederlandse Antillen is het grootste programma op het terrein van de 
rechtshandhaving in de geschiedenis van dit Koninkrijksdeel. Het programma en de uitloop 
ervan beslaan een tijdvak van nu zo’n tien jaar. Veel mensen hebben zich er voor ingespannen 
en er was een bedrag van NAF 137 miljoen (middelen beheerd door USONA) mee gemoeid. 
Deze NAF 137 miljoen is exclusief de Nederlandse bijdrage voor de inzet van het “atrako-team” 
op Curaçao van NAF 69 miljoen ter bestrijding van gewelddadige roofovervallen. 
 
Het Ministerie van Binnenlandse Zaken en Koninkrijksrelaties (BZK) heeft een tender uitge-
schreven voor het laten evalueren van het Plan Veiligheid Nederlandse Antillen (PVNA) en het 
Gevangeniswezen Nederlandse Antillen (GWNA). Stichting Nedworc heeft deze tender gewon-
nen en heeft de evaluatie uitgevoerd. Dit rapport bevat het resultaat van die evaluatie. De 
Terms of Reference voor het onderzoek zijn opgenomen in bijlage 1. 
 
Eerdere evaluaties 
Over PVNA en over de in relatie met dat plan genomen maatregelen ter verbetering van de 
rechtshandhaving is al een aantal rapporten uitgebracht. Er is een interim evaluatie van PVNA 
(inclusief Gevangeniswezen Nederlandse Antillen projecten) uit 2010. In deze tussentijdse 
evaluatie zijn aanbevelingen opgenomen per institutie (Hof van Justitie, Openbaar Ministerie, 
Politie, Gevangeniswezen, ICT en HRM-project). In bijlage 4 zijn de aanbevelingen opgenomen 
en een beoordeling wat er met deze aanbevelingen is gedaan. 
 
1
Daarnaast is er een rapport van de Toetsingscommissie , zijn er rapportages van de Raad voor 
2
de rechtshandhaving en van de voortgangscommissies plannen van aanpak voor Curaçao en 
Sint Maarten. Deze evaluatie is de eindevaluatie van PVNA en GWNA. Uiteraard is kennisge-
nomen en wordt gebruik gemaakt van de eerdere evaluaties en rapportages. 
 
Leeswijzer 
Het rapport start met een Voorwoord in hoofdstuk 1. De hoofdstukken 2 en 3 zijn de samenvat-
tende hoofdstukken in respectievelijk Nederlands en Engels. Hoofdstuk 4 is het inleidende 
hoofdstuk met een korte beschrijving van PVNA/GWNA, de evaluatievragen en de opzet van de 
evaluatie. Hoofdstuk 5 bevat een beschrijving van PVNA en GWNA, de financiën van PVNA en 
de beleidstheorie “achter” de programma’s. In hoofdstuk 6 presenteren we de uitkomsten naar 
het onderzoek naar de verbetering van de veiligheidssituatie op alle eilandgebieden. Hoofdstuk 
7 is geheel gewijd aan de optimalisering van het vreemdelingenproces. De beoogde duurzame 
verbetering en versterking van Hof van Justitie, Openbaar Ministerie en Politie is onderwerp in 
hoofdstuk 8. Het structureel veilig maken van het gevangeniswezen wordt behandeld in hoofd-
stuk 9. Hoofdstuk 10 is gewijd aan de ketenbrede Automatiseringsprojecten. De gevraagde 
“lessons learned” wat betreft projectbureau Plan Veiligheid, uitvoeringsorganisatie USONA en 
doorlooptijd komen aan de orde in hoofdstuk 11. In het laatste hoofdstuk worden alle evaluatie-
vragen concluderend beantwoord. 
 
 
  
                                            
1
 Toetsingscommissie: Commissie toetsing landstatus Curaçao en Sint Maarten in het kader van de staatsrechtelijke 
hervormingen 
2
 Plannen van aanpak als uitvloeisel van de rapportage van de toetsingscommissie 
  6
