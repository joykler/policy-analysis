Efficiëntie & effectiviteit 
In hoeverre hebben het projectbureau PVNA / Plan Veiligheid en de uitvoeringsorganisa-
tie USONA bijgedragen aan een efficiënte en effectieve uitvoering van PVNA1, PVNA2 
en GWNA? 
 
Projectbureau PVNA / Plan Veiligheid 
Strikt genomen is een projectbureau overbodig in de setting waarbij er (1) een programma 
geformuleerd is (in dit geval PVNA/GWNA) (2) instituties zijn die projecten kunnen entameren 
(in dit geval: de instituties uit de rechtshandhavingsketen) en (3) er een uitvoeringsorganisatie is 
die toeziet op een correcte afhandeling van de projectvoorstellen en projecten binnen het 
programma (in dit geval: USONA). Een gebrek aan capaciteit om projectvoorstellen te formule-
ren en uit te voeren binnen de rechtshandhavingsketen maakte het bestaan van een projectbu-
reau naast USONA echter gewenst. 
 
Het projectbureau PVNA/Plan Veiligheid heeft op pragmatische wijze diverse activiteiten tegelij-
kertijd uitgevoerd. Omdat de te bereiken doelen niet meetbaar waren vastgelegd, is het moeilijk 
aan te geven of de projecten die het projectbureau uitvoerde, of door het projectbureau van 
middelen werden voorzien (zoals ICT-projecten), efficiënt waren.  
 
Er waren drie belangrijke programmataken bij het projectbureau ondergebracht, te weten: 
1. het formuleren van de projectvoorstellen 
70
2. het (mede)beoordelen van projectvoorstellen 
3. de uitvoering van (delen) van de projecten 
 
Doordat het projectbureau zelf projecten kon formuleren, (mede) kon beoordelen en ook (ge-
deeltelijk) zelf kon uitvoeren ontstond slagkracht die het mogelijk heeft gemaakt binnen het 
PVNA/GWNA-programma een grote hoeveelheid projecten te realiseren, waaraan behoefte 
bestond en die zonder het bureau waarschijnlijk niet gerealiseerd zouden zijn. Vooral op gebied 
van huisvesting en ICT van de rechtshandhavingsketen is zo op effectieve wijze een grote 
inhaalslag gemaakt. Niettemin moet ook worden opgemerkt dat het feit dat deze drie taken bij 
hetzelfde organisatieonderdeel waren ondergebracht een keerzijde heeft. Er kon zo namelijk 
een verstrengeling van belangen ontstaan die een risico vormde voor de effectiviteit. Zo kan 
men zich voorstellen dat het voor een medewerker van het projectbureau moeilijk is een pro-
jectvoorstel kritisch te toetsen aan het programma als dit projectvoorstel door het projectbureau 
zelf is voorbereid. 
 
Hieronder is meer specifiek per taak beschouwd hoe de efficiëntie en effectiviteit van het 
programma is beïnvloed door het werken met het projectbureau.  
 
ad 1. het formuleren van projectvoorstellen 
Een belangrijke drijvende kracht achter de vorming van het projectbureau en de latere uitbrei-
ding ervan, was dat er binnen de rechtshandhavingsketen onvoldoende projectmanagementca-
paciteit was om projectvoorstellen te formuleren en projecten uit te voeren. Binnen het 
PVNA/GWNA-programma heeft het projectbureau er zeker voor gezorgd dat er voldoende 
projectvoorstellen zijn gekomen. Hier heeft het projectbureau efficiënt en effectief gewerkt 
(slagkracht). De keerzijde is dat de projectvoorstellen werden opgesteld buiten de instituties 
waar de projecten uiteindelijk moesten gaan plaatsvinden, door mensen die de organisatie zelf 
ook niet zo goed kenden. De instituties voelden zich soms onvoldoende gehoord en ook bleken 
de geformuleerde projecten niet altijd aan te sluiten bij de bestaande behoefte. De klacht dat er 
onvoldoende werd geluisterd naar de ontvangende partij is vooral gehoord in interviews vanuit 
                                            
70
 Dit betreft het beoordelen voordat de projecten bij USONA werden ingediend. Het beoordelen van de projecten is een 
formele taak van USONA. De Nederlandse coördinator van het programma moest trouwens eerst zijn fiat geven 
alvorens een project ontvankelijk werd voor beoordeling door USONA.
