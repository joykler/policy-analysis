2011 besloot de regering echter alle nog beschikbare PVNA-middelen voor dit project in te 
zetten.  
 
Het project liep veel vertraging op vanwege het feit dat, voordat de plannen voor de renovatie 
van de Pointe Blanche gevangenis konden worden gerealiseerd, er eerst een tijdelijk onderko-
men moest worden gevonden voor 30 gevangenen. Pas medio 2013 kon met de bouwwerk-
zaamheden in de cellen worden begonnen. De realisatie van de projectonderdelen was ten tijde 
van dit onderzoek (juni 2015) grotendeels afgerond. Alleen de inrichting van de kantoren moet 
nog plaatsvinden. 
 
De regering van Sint Maarten heeft recent NAF 13 miljoen beschikbaar gemaakt voor verdere 
uitbreiding en renovatie van Pointe Blanche. Met deze verdere uitbreiding en renovatie is 
ondertussen begonnen. 
 
Efficiëntie 
In welke mate zijn de beschikbare middelen, besteed aan het structureel veilig maken van het 
gevangeniswezen voor personeel en gedetineerden waarbij de inrichtingen structureel voldoen 
aan de CPT-normen, nuttig en doelmatig/kosteneffectief besteed? 
 
Het traject “structureel veilig maken van het gevangeniswezen” is niet efficiënt uitgevoerd. Veel 
projecten liepen aanzienlijke vertraging op en budgetten moesten worden opgehoogd. Het 
verloop van het Masterplan Verbeteringen Gevangeniswezen NA was moeizaam. Allereerst 
verklaarde de vakbond zich in 2009 tegen de komst van Nederlandse adviseurs. Na een enquê-
te onder het personeel drie maanden later, was er voldoende draagvlak om de adviseurs toe te 
laten. Vervolgens leidde een analyse van de adviseurs van DJI tot de conclusie dat er ten 
minste tijdelijk meer DJI’ers moesten worden ingevlogen. De veiligheid binnen de gevangenis 
moest verzekerd zijn wilde er sprake kunnen zijn van verbouwing waarbij gedetineerden moes-
61
ten worden verplaatst. Dat gebeurde op kosten van de Nederlandse overheid . 
 
“Eerst hebben we de boel met de eenheid uit Nederland schoongeveegd. Dat leidde tot 
een gigantische opstand onder de gedetineerden. Dingen werden in brand gestoken, af-
delingen waar de deuren uit gingen, ruimtes werden gebarricadeerd. Toen vluchtte ook 
de directie en het werd aan ons, de Hollanders overgelaten om het aan te pakken. Het 
schoonvegen gebeurde door gespecialiseerde eenheden uit Nederland. Mensen van de 
landelijke bijstandsbrigade en mensen van het bijzondere ondersteuningsteam, zwaar 
bewapend en met allerlei hulpmiddelen, en ook nog met hulp van de explosieven oprui-
mingsdienst. Dat heeft weken geduurd en na die weken hebben we anderhalf jaar de bui-
tenbeveiliging door DJI medewerkers laten uitvoeren. Dat leverde een periode van rust 
op en in de wijk Koraal Specht werden we bijna dagelijks bedankt voor de afgrendeling, 
omdat allerlei activiteiten die zich daar ‘s nachts afspeelden stopten toen wij daar gingen 
surveilleren. Na 1,5 jaar kwam daar een eind aan”. (Bron: Interviews) 
Het moeizame verloop van de implementatie van het masterplan blijkt ook duidelijk uit de 
rapportages van de voortgangscommissie die rapporteerde over de voortgang van de verande-
ringen bij politie en gevangeniswezen. De geconstateerde vertragingen waren aanzienlijk en 
soms zelfs te kwalificeren als een feitelijke stilstand. De stagnatie in de uitvoering van het 
Masterplan en het geïntensiveerde plan van aanpak van 2010 leidde tot het opzetten van een 
masterproject 2012-14 om de realisatie van de veranderingen op gang te krijgen. Medio 2015 
zijn de doelstellingen van de reorganisatie nog steeds niet gehaald.  
 
Naast de grote vertragingen en budgetophogingen hebben verschillende geïnterviewden verder 
vraagtekens gezet bij de doelmatigheid van de investeringen in de renovatie van Bon Futuro. 
                                            
61
 Bron: interview
