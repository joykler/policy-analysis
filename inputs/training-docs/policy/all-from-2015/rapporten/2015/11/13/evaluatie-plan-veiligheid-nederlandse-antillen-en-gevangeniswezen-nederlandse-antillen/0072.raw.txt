Na 10-10-’10 kwam er veel energie vrij op Sint Maarten voor het zelf organiseren van wat nodig 
is. Er zijn trainingen gegeven voor wijkgebonden politie (Community Police Officers) voor de na 
10-10-’10 gerealiseerde wijkbureaus (o.a. in Maho, Simpson Bay, Boardwalk, St. Peters). 
Daarnaast heeft Sint Maarten geïnvesteerd in de Basis Politie Opleiding, in rijopleidingen, 
opleiden van instructeurs, hondenbegeleiders, surveillance. 
 
2011043 Centrale meldkamer Korps Politie Sint Maarten (uitgaven NAF 622.690) 
Doel van dit project is te komen tot een professionele meldkamer voor de politie met een 24-
uurs bezetting. Het project voorziet in training van de medewerkers en de nieuwste software en 
technologie. Een tweede doel is een geïntegreerde meldkamer voor politie, ambulance en 
brandweer te realiseren. Het derde doel is een ruimte te maken waar de camerabeelden kun-
nen worden bekeken.  
 
2012001 Integriteittraining voor alle justitiële diensten Sint Maarten (uitgaven (NAF 447.615) 
De centrale doelstelling is om binnen de diensten integer handelen te bevorderen doormiddel 
van training, toegesneden op de voor de diensten specifieke dilemma’s binnen de kwetsbare 
functies. De inrichting van de organisatie moet zo zijn vormgegeven dat zij integer handelen 
bevorderen. Ook controle en toezicht maken hier deel van uit.  
Efficiëntie 
In welke mate zijn de beschikbare middelen, besteed aan versterken van de bedrijfsvoering van 
het KPSSS en later KPSM nuttig en doelmatig/kosteneffectief besteed? 
Vooral uit de bespreking van de projecten en observatie ter plaatse blijkt dat de middelen 
besteed aan bovenstaande projecten nuttig zijn besteed. De beoogde bouw op Saba en Sint 
Eustatius van huisvesting voor de korpsdivisie is uitgevoerd evenals het inrichten van de 
meldkamer op Sint Maarten. Ook zijn grote aantallen trainingen georganiseerd voor politiemen-
sen. Uit het projectdossier bleek dat de integriteitstraining van goede kwaliteit was en hoog 
werd gewaardeerd door de deelnemers. In meerdere interviews kwam naar voren dat de 
USONA-gelden voor trainingen erg goed zijn gebruikt. 
 
Effectiviteit  
In hoeverre hebben de projecten, gericht op het versterken van het KPSSS en later het 
KPSM bijgedragen aan de hoofddoelstellingen van PVNA? 
 
Nieuwbouw politiebureau Sint Eustatius  
De nieuwbouw van het politiebureau op Sint Eustatius, een nieuw cellencomplex en bijbeho-
rende parkeergelegenheid zijn gerealiseerd. 
 
Huisvesting politie te Saba  
Van de beoogde verbouwing van huisvestingsfaciliteiten op Saba is alleen de verbouwing van 
het bureau op Windward Side gerealiseerd. De andere activiteiten zijn uitgevoerd deels binnen 
een ander project. 
 
Training personeel KPSSS 
Volgens het projectdossier zijn inderdaad een groot aantal politiemedewerkers getraind. Ook 
wordt gerapporteerd dat het aantal opgeloste misdaden toeneemt.  
 
Centrale meldkamer Korps Politie Sint Maarten 
De evaluator heeft de meldkamer, die is gehuisvest tegenover het politiebureau bezocht. De 
meldkamer is gerealiseerd ondanks dat samenwerking met brandweer niet van de grond kwam. 
Dit door het doorzettingsvermogen van de bij het project betrokken personen. Vrijwel alle 
beoogde apparatuur is geïnstalleerd.
