De besturing van het PVNA en GWNA 
PVNA1  
De besturing van het programma PVNA verschilde van de andere samenwerkingsprogramma’s 
die na 2002 werden opgesteld voor de ondersteuning van de NA. De sturing was zwaarder, 
explicieter politiek en ook complexer. Daarvoor waren twee redenen. De eerste was het politie-
ke belang van een goede rechtshandhaving op de NA, de tweede de verschillende financie-
ringsstromen: een bijdrage vanuit Nederlandse samenwerkingsmiddelen, een Antilliaanse 
bijdrage en daarnaast nog de rechtstreekse financiering vanuit Nederland van aan PVNA-
doelen gelieerde activiteiten.  
 
Er werd een zware ministeriele stuurgroep (MSG) ingesteld bestaande uit zes leden. Namens 
de NA: de Minister-President, de Minister van Justitie en de Minister van Financiën. Namens 
Nederland: de Minister voor Bestuurlijke Vernieuwing en Koninkrijksrelaties, de Minister van 
Justitie en de Minister van Defensie. Het secretariaat van de MSG werd verzorgd door de 
Nederlandse coördinator PVNA. De eindverantwoordelijkheid voor plannen van aanpak, analy-
ses, maatregelen en projecten die in PVNA-verband (mede)gefinancierd werden door Neder-
land, berustte bij de ministeriële stuurgroep PVNA. Voor de maatregelen en projecten die in 
PVNA-verband volledig gefinancierd werden door de Nederlands-Antilliaanse regering lag de 
eindverantwoordelijkheid echter bij de minister van Justitie van de NA. De eindverantwoordelijk-
heid van aan PVNA gerelateerde ondersteuning vanuit Nederland, uit Nederlandse middelen 
gefinancierd, was niet geëxpliciteerd.  
 
PVNA2  
Bij PVNA2 werd de stuurgroep uitgebreid met de gedeputeerden van de nieuwe Landen en van 
de BES-eilanden. Dit met het oog op de overdracht van de projecten na 10-10-’10. Per 10-10-
’10 werden de regeringen van ‘de nieuwe Landen’, Curaçao en Sint Maarten dus, elk verant-
woordelijk voor de sturing van verbeterprogramma’s. In het nieuwe land Curaçao bleef het 
projectbureau PVNA en USONA functioneren alsof de oude situatie nog van kracht was, maar 
nu zonder aansturing door de MSG. 
 
Plannen Veiligheid na 2011 
Per 10-10-’10 werden de regeringen van de nieuwe Landen verantwoordelijk voor de uitvoering 
van de implementatieplannen om de politie en het gevangeniswezen op Curaçao en Sint 
Maarten en die van de Toelatingsorganisatie Vreemdelingen op Sint Maarten te laten voldoen 
aan de eisen die de consensuswetten daaraan stelden. Nederland verdween uit de sturing van 
de projecten en programma’s. Daarnaast verdween Nederland ook uit de sturing van Plan 
Veiligheid. 
 
GWNA 
Het masterprogramma GWNA noemt de minister van Justitie van de Nederlandse Antillen als 
projecteigenaar en opdrachtgever. De overige verhoudingen zijn niet helder. In de praktijk zal, 
aldus het Masterplan, de programmamanager PVNA controle houden op de kwaliteit van de 
uitvoering, de voortgang en de resultaten van de werkzaamheden. De technische bijstander van 
Dienst Justitiële Inrichtingen (DJI) is, voor Curaçao, de coördinator en trekker van dit traject. Hij 
draagt zorg voor de aansturing van de op locatie aangewezen managers alsook voor de coördi-
natie van de activiteiten van het traject. Hij is daarnaast bevoegd tot het ondernemen en laten 
ondernemen van alle in dit projectdossier genoemde activiteiten om dit project te doen slagen. 
De MSG wordt niet genoemd. 
In de praktijk was de technische bijstander van DJI de verantwoordelijke voor de voortgang van 
GWNA. Hij was in een twinning-constructie met de lokale directeur van Bon Futuro gevangenis 
verantwoordelijk voor de voorgang van de uitvoering van het Masterplan. Hij rapporteerde 
periodiek aan het Nederlandse minister van BZK en aan DJI.
