delen via USONA en voor het andere deel via een geoormerkt budget vanuit de Lands-
begroting. Projecten die via USONA worden gefinancierd verlopen voortvarend, terwijl dat 
niet het geval is met de projecten vanuit de Landsbegroting. Langdurige procedures bij 
het aanvragen van kredieten en betalingen van goederen en diensten via het ministerie 
50
van Financiën, bemoeilijken een voortvarende uitvoering van de projecten” . 
 
Ook was een tweede probleem dat de vakbonden weigerden akkoord te gaan met de reorgani-
satieplannen van de politie. Tot die situatie droeg bij, dat de minister van Justitie een einde 
maakte aan het gebruik om maar met één vakbond te onderhandelen.  
De implementatie van het inrichtingsplan voor het KPC heeft tot medio 2013 stil gelegen. De 
voortgangsverslagen van de Voortgangscommissies Curaçao en Sint Maarten geven een beeld 
van die stagnatie. De stagnatie had voornamelijk politieke oorzaken. Zo hinderlijk was deze 
stagnatie dat de voortgangscommissie in haar verslag meldde dat er eerder sprake was van 
achteruitgang dan van vooruitgang.  
 
Op aandringen van de voortgangscommissie werd in april 2013 een veranderteam ingesteld 
met projectteams en projectleiders om de organisatie van de verandering te managen. Daar-
naast werd ook op advies van dezelfde commissie een multidisciplinair platform ingesteld om de 
coördinatie over de ministeries en diensten heen te verbeteren. De beheersovereenkomst van 
het Curaçaose ministerie van Justitie met SONA  is op 1 juli 2014 met terugwerkende kracht 
vanaf 19 december 2012 getekend. Eind 2014 was de Landsbijdrage van Curaçao over 
2012/2014 voor het project nog niet beschikbaar. De bijdrage via USONA hield het project min 
of meer gaande.  
 
Effectiviteit 
In hoeverre hebben de projecten, gericht op het versterken van het KPC, bijgedragen aan de 
verbetering en versterking van de bedrijfsvoering van het KPC? 
 
De doelstelling om de bedrijfsvoering van de politie te verbeteren op Curaçao is nauwelijks 
bereikt. Er is op een aantal gebieden voortgang geboekt: gebouwen zijn, zij het met vertraging, 
verbeterd, bedrijfsvoering is als deel van het management geïntroduceerd en geaccepteerd, het 
ICT-programma is uitgevoerd. Maar de realisatie van de PIOFAH-functie op een enigszins 
redelijk niveau binnen KPC is naar het oordeel van de evaluatoren niet gelukt. Belangrijke 
oorzaken voor de beperkte effectiviteit en impact van het PVNA aandachtsgebied zijn: 
 
1. De beschikbare fondsen voor PVNA waren ontoereikend gezien het ambitieniveau van het 
programma en van de projecten. Vooral afgezet tegen de in het evaluatierapport van 2006 
geschetste zorgelijke situatie bij de politiekorpsen was duidelijk dat de ambitieuze doelstel-
lingen niet behaald konden worden. Veelzeggend in dit verband is de slotzin van het 
PVNA2-programmadocument: “Duidelijk is dat het beschikbare budget onvoldoende is om 
het optimaal gewenste resultaat te bereiken”. De investering die gedaan moest worden om 
tot een goed politiekorps te geraken was veel hoger dan het beschikbare budget. 
2. De stilstand in de projecten tussen 2010 en 2013 zijn fnuikend geweest voor de voortgang. 
De regering van het nieuwe Land nam niet voldoende verantwoordelijkheid voor de realisa-
tie van de implementatieplannen. 
3. De financiële problemen van het Land die na 10-10-’10 ontstonden en die tot eind 2013 
voortduurden beperkten ook de voortgang van de projecten. Alleen de restmiddelen van het 
PVNA-programma waren beschikbaar. De bijdragen van Curaçao kwamen met grote ver-
traging, en slechts gedeeltelijk, pas na 2012 beschikbaar.  
4. Tenslotte was een laatste probleem het geringe draagvlak voor veranderingen binnen het 
politiekorps, zoals ook geconstateerd werd door de Rekenkamer.  
 
                                            
  
50 Ministerie van Justitie en Korps Politie Curaçao, Masterproject Implementatie KPC, 10 november 2012, p.6
