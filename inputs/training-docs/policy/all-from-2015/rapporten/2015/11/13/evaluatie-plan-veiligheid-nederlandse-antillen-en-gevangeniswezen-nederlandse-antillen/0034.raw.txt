5. PVNA EN GWNA 
Evaluatievraag 
Dit hoofdstuk begint, zoals verzocht in de Terms of Reference (zie bijlage 1), met een korte 
beschrijving van PVNA en GWNA, inclusief de voorgeschiedenis. Daarnaast wordt de financie-
ring en worden de uitgangspunten, onderliggende veronderstellingen en beleidstheorie van 
PVNA beschreven.  
 
 
A. PLAN VEILIGHEID NEDERLANDSEN ANTILLEN (PVNA) EN GEVANGENISWEZEN 
NEDERLANDSE ANTILLEN (GWNA) 
PVNA (inclusief GWNA) en haar voorlopers 
Plan Veiligheid Nederlandse Antillen was het grootste en meest ambitieuze programma ter 
ondersteuning van de rechtshandhaving op de Nederlandse Antillen. Het liep van 2005 tot en 
met 2011 en de totale door USONA beheerde uitgaven bedroegen NAF 137.488.399. Daar-
naast is door Nederland het “atrako-team” ter bestrijding van de gewelddadige roofovervallen op 
Curaçao gefinancierd. De kosten hiervan bedroegen NAF 69 miljoen. Het was niet het eerste 
programma. Nederland was van oudsher en op verschillende manieren betrokken bij de rechts-
handhaving op de NA. In de jaren negentig bestond die hulp vooral uit financiële ondersteuning 
van verbeteringsprojecten en ondersteuning van de rechtshandhaving via experts.  
 
Aan PVNA is een ander plan voorafgegaan, het Plan Rechtshandhaving. Dat plan is vanaf 2003 
ontwikkeld, maar schoot niet op vanwege de geringe capaciteit van het ministerie van Justitie 
van de Nederlandse Antillen om projecten te formuleren. Het werd het Programma Rechts-
handhaving 2005-2007. Er was er één voor de Nederlandse Antillen en één voor Aruba. Het 
beoogde twee dingen: a) van projecthulp naar programmahulp en b) gedeelde verantwoorde-
lijkheid, een samenwerkingsprogramma. 
 
De programmatische aanpak was een reactie op het vastlopen van de ondersteuning die 
Nederland in de periode daarvoor op een aantal beleidsterreinen verleende aan de Nederland-
se Antillen en Aruba. Nederland had daarin een sterk sturende rol, projecten werden beoor-
deeld vanuit de Permanente Vertegenwoordiging en vanuit Nederland en toegewezen of 
afgewezen door het ministerie van BZK. Geringe ontwerpcapaciteit aan NA en Arubaanse zijde 
en onduidelijkheid over ontwerpcriteria voor projecten door Nederland leidden tot afkeuring van 
veel voorstellen, onderuitputting van middelen en voortdurende irritatie aan beide kanten. 
 
Programmasturing, professionalisering van de uitvoering van projecten en het gedepolitiseerd 
beheer van de Nederlandse fondsen door een aparte stichting (SONA) waren de remedies voor 
die euvels. De nieuwe aanpak werd gepresenteerd in het rapport van de Commissie Wijers in 
2002 (Wijers 2002). Plan Rechtshandhaving baseerde zich op de uitgangspunten uit het rapport 
van de commissie Wijers.  
 
Plan Rechtshandhaving voor Aruba is uitgevoerd. Plan Rechtshandhaving voor de Nederlandse 
Antillen niet. Het ging op in het bredere en ambitieuzere Plan Veiligheid Nederlandse Antillen. 
Dat ambitieuzere plan werd in korte tijd ontworpen na een sterke verslechtering van de veilig-
heidssituatie, vooral op Curaçao, in de loop van 2004. Vooral het aantal roofovervallen en 
levensdelicten nam in de aanloop naar 2004 en in dat jaar sterk toe. Onveiligheidsgevoelens 
leidden tot onrust onder de bevolking en op 25 november 2004 namen de Staten van de Neder-
landse Antillen unaniem een motie aan waarin de regering van de Nederlandse Antillen werd 
uitgenodigd de Koninkrijksregering te verzoeken om inschakeling van de Koninklijke Marine bij 
de bewaking van baaien, uitbreiding van de kustwacht en een drastische uitbreiding van het 
contingent Koninklijke Marechaussee ter ondersteuning van de lokale politiekorpsen. Een
