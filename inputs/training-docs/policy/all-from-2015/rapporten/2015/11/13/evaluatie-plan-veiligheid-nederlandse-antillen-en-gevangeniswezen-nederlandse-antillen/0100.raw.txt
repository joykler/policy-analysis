Het projectbureau PV en projectunit DJZ hebben op pragmatische wijze (effectiviteit) verschil-
lende activiteiten ten behoeve van de rechthandhavingsinstituties (RHH-instituties) uitgevoerd 
wanneer bleek dat deze RHH-instituties daar zelf geen capaciteit voor hadden of hen de finan-
ciële middelen daartoe ontbraken. Deze activiteiten bestonden uit a) het formuleren van de 
projectvoorstellen, b) het mede beoordelen van de projectvoorstellen en c) uitvoeren van delen 
van de projectvoorstellen. Vooral op gebieden van huisvesting, tijdelijk management en ICT zijn 
grote stappen gemaakt.  
 
Er zijn echter ook projecten geformuleerd dat niet aansloten (gebrek aan effectiviteit) op de 
behoeften van de instituties of eilanden. Voorbeelden hiervan zijn het RIEC, de ontwikkelde 
veiligheidsplannen per eiland en delen van het ICT-project die zijn ontwikkeld voor Sint Maar-
ten. 
 
De rol van USONA bestond uit het beoordelen van de door het projectbureau ingediende 
projectaanvragen. Daarnaast stelde zij namens Nederland de samenwerkingsmiddelen be-
schikbaar voor de projectuitvoering, hield zij financieel toezicht en monitorde zij aan de hand 
van de door het projectbureau en de projectuitvoerders ingediende voortgangsrapportages, de 
bereikte doelstellingen.  
 
De rol van USONA in het PVNA-programma wordt door de onderzoekers over het algemeen als 
efficiënt en effectief aangemerkt. De uitvoeringsorganisatie USONA werd in 2004 in het leven 
geroepen om de onderbesteding van ontwikkelingsgelden op de Nederlandse Antillen tegen te 
gaan en te zorgen voor een depolitisering en de-bureaucratisering van de projectuitvoering. In 
72
2007 en 2011 concludeert de Evaluatiegroep dat USONA hier goed in slaagt . Ook nu kan 
geconstateerd worden dat het tegengaan van onderbesteding, depolitisering en de de-
bureaucratisering belangrijke bijdragen van USONA zijn geweest. Programmasturing van PVNA 
vond plaats door Nederland en het Land NA samen. Taak van USONA was om de projecten te 
toetsen aan dit programma. Deze taak heeft zij goed uitgevoerd. USONA was verder belast met 
ex-ante beoordeling, toezicht op de rechtmatigheid en uitvoeringsmonitoring. Uit de interviews 
komt naar voren dat de kwaliteit van de PVNA-projectvoorstellen door de bemoeienis van 
USONA is verbeterd. Verder geven geïnterviewde betrokkenen veelal ook aan dat USONA in 
het toezicht op de uitvoering van de projecten een goede rol heeft gespeeld. Het feit dat het 
Land Curaçao het budgetbeheer en de projectadministratie van een aantal grote veiligheidspro-
jecten bij USONA heeft ondergebracht ondersteunt deze bevinding. De pragmatische aanpak 
van USONA, in de laatste fase van het programma, heeft er toe bijgedragen dat veel van het 
beschikbare budget nog kon worden besteed. 
 
De Nederlandse coördinator PVNA 
Naast projectbureau PVNA en USONA, was er een Nederlandse coördinator PVNA. Deze 
coördinator was ook de secretaris van de ministeriële stuurgroep (MSG).  Projecten konden pas 
door USONA worden getoetst als deze waren goedgekeurd door de Nederlandse coördinator. 
Ook had hij de taak, van enige afstand, de voortgang van de kwaliteit van de projecten te 
bewaken. Daarnaast had hij een adviserende en stimulerende rol. De coördinator had goede 
formele en informele contacten en een grote kennis van de rechtshandhaving.  
 
Conclusies 
Projectbureau Plan Veiligheid heeft op pragmatische wijze activiteiten uitgevoerd ten behoeve 
van de rechtshandhavingsinstituties. Deze activiteiten bestonden uit a) het formuleren van de 
projectvoorstellen, b) het mede beoordelen van de projectvoorstellen en c) uitvoeren van delen 
van de projectvoorstellen. De RHH-instituties hadden zelf geen capaciteit, of de middelen of 
beide voor het uitvoeren van deze activiteiten.  
 
                                            
72
 Evaluatiegroep, Externe evaluatie USONA, 2007 en 2010 
  100
