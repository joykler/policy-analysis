c. Politieke sturing vindt plaats op hoofdlijnen en is het begin van een ontwikkelingsprogram-
ma. Uitvoering is politiek neutraal, zelfstandig en gebaseerd op programma- en projectma-
nagement logica. 
De programmatische aanpak van Wijers, werd ook het uitgangspunt van PVNA. Voor de sturing 
van het programma werd echter een ander uitgangspunt gekozen dan dat van Wijers: er werd 
namelijk gekozen voor een expliciete en gedetailleerde politieke sturing. Ook was de looptijd 
van de programma’s kort. 
 
Uitgangspunten PVNA1 en 2 
De belangrijkste veronderstelling onder PVNA1 betrof de aanpak van criminaliteit. Welke 
redenering lag aan dat deel van het programma ten grondslag? Er was een tweede, die be-
drijfsvoering betrof. Sterke instituties zijn een voorwaarde voor een goede criminaliteitsbestrij-
ding en de bedrijfsvoering is daarvan een onderdeel. De bedrijfsvoering werd na 2008 voorwerp 
van de spanning tussen verschillende staatkundige opvattingen. Naast de veronderstellingen 
waren er ook normatieve uitgangspunten die ten grondslag lagen aan de programma’s. Een 
laatste element van de “Theory of change” is de manier waarop de veranderingen tot stand 
komen; de sturing van de aanpak en de veranderingsorganisatie voor PVNA. Aanpak criminali-
teit, gemeenschappelijke belang van de bedrijfsvoering en normatieve uitgangspunten worden 
hieronder beschreven en geanalyseerd. 
 
Aanpak criminaliteit 
Nederland: waarborg en hoofdpijn 
Er lag en ligt een verantwoordelijkheid bij de Koninkrijksregering in het waarborgen van de 
deugdelijkheid van het bestuur en het verwezenlijken van de fundamentele menselijke rechten. 
De periodiek oplaaiende discussie in de Tweede Kamer en in de media over de integriteit van 
delen van het bestuur op de Nederlandse Antillen en de ontoereikendheid van de instrumenten 
om de verantwoordelijkheid voor de naleving van artikel 43 van het Statuut voor het Koninkrijk 
adequaat vorm te geven illustreert het onbehagen aan Nederlandse kant (Rosenmöller, Maas, 
2011). Er ligt ook een verdragsrechtelijke verplichting voor het bestrijden van internationale 
21
drugshandel. Die verantwoordelijkheid wordt gevoeld door de Nederlandse regering. Daarop 
wordt de Nederlandse regering in de Tweede Kamer met regelmaat aangesproken. Dat geldt 
ook voor buitenlandse regeringen of International Governmental Organisations (IGO) wanneer 
het gaat om zorgen over de rechtshandhaving in de regio of bij de nakoming van verdragsrech-
telijke verplichtingen zoals de Convention for the Prevention of Torture and Inhuman and 
Degrading treatment (CPT). 
  
“Hoofdpijn” ontstaat doordat de Koninkrijksregering en de Nederlandse regering niet de instru-
menten hebben om de problemen die zij formuleren aan te vatten: criminaliteitsbestrijding is 
immers een verantwoordelijkheid en de bevoegdheid van de regeringen van de afzonderlijke 
Landen. Voor de aanpak ervan is Nederland ingevolge het Statuut voor het Koninkrijk vooral 
afhankelijk van de maatregelen die de Landen nemen.  
 
Nederlandse Antillen: autonomie en wantrouwen 
Van de kant van de regering van de NA was het uitgangspunt dat criminaliteitsbestrijding haar 
eigen verantwoordelijkheid was en niet die van Nederland. Dat uitgangspunt had tot verschil-
22
lende conflicten aanleiding gegeven. Camelia-Römer somde die op in 2006 . Ze betroffen het 
hele gebied van de rechtshandhaving. De Nederlandse rechters en officieren van Justitie, de rol 
en het voortbestaan van het Recherche Samenwerkings Team (RST) en het bestuur van de 
Kustwacht. Er was ook een incident waarbij Nederlandse ministers overlegden met het OM op 
                                            
21
 VN-conventies en onderliggende verdragen op het gebied van drugsbestrijding (‘verdovende middelen en psychotro-
pe stoffen’) en internationale misdaadbestrijding, (Ministerie van Buitenlandse Zaken, 2004). 
22
 Camelia-Römer, S.F.C. e.a., 2006, Evaluatieonderzoek Rechtshandhaving, De keten is zo sterk als de zwakste 
schakel, De Curaçaose Courant NV 
  40
