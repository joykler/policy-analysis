De doelstellingen van het RIEC waren onder andere: 
- het opzetten van een duurzame infrastructuur voor de informatiehuishouding op alle eilan-
den bemand met competent personeel; 
- het opzetten van een degelijk en gesloten netwerkcircuit waarin op professionele wijze info 
wordt gedeeld met opsporingsdiensten (informatie-gestuurde politie); 
- het effectief en slim vergaren van informatie waarmee sturing op strategisch niveau mogelijk 
wordt, op tactisch niveau concrete keuzen kunnen worden gemaakt en op operationeel ni-
veau kan worden gestuurd ten aanzien van het halen van de doelen; 
- een effectieve, integrale en probleemgerichte aanpak van criminaliteit. 
 
Efficiëntie 
In welke mate zijn de beschikbare middelen, besteed aan de automatiseringsprojecten nuttig en 
doelmatig/kosteneffectief besteed? 
 
Project Infrastructuur automatisering Hof van Justitie en Openbaar Ministerie 
De automatisering van het OM heeft 18 maanden langer geduurd dan gepland. Het project is 
binnen budget afgerond. 
 
Masterplan ICT 
Drie ICT-leveranciers werden geselecteerd: één voor de hardware, één voor software en één 
voor firewall. Het beperkte aantal leveranciers betekende één aanspreekpunt voor integratie 
van delen en de ontwikkeling van ervaring binnen de instituties.  
 
De gerealiseerde continuïteit in het projectleiderschap in het hele project was een voorwaarde 
voor het succes en is een belangrijke factor gebleken in de correcte uitvoering van het project.  
 
De oorspronkelijke projectduur was geraamd op 24 maanden. Uiteindelijk is tot eind 2014 
doorgegaan met uitvoering van het Masterplan ICT. Extra middelen, of overblijvende middelen 
uit andere projecten werden naar het Masterplan overgeheveld (NAF 1,8 miljoen) of via het 
projectbureau Plan Veiligheid beschikbaar gemaakt.  
 
Van opleveren van applicatie tot implementatie is een lastig traject. Medewerkers moeten 
worden getraind. Leidinggevenden moeten het belang van de applicatie onderschrijven. Het 
niveau van de medewerkers moet toereikend zijn om de applicaties te gebruiken. Dat was en is 
niet steeds het geval. De gebruikers van de hard- en software waren veelal gebrekkig of niet 
geconsulteerd. De projectleiders binnen de instituties bepaalden voornamelijk hoe de modules 
er uit moesten zien. Dat leidde soms tot weerstand en onbegrip. Dat was een belangrijke 
belemmerende factor waarvoor binnen de instituties onvoldoende aandacht bestond.  
 
Bij het Hof, het OM en zei het in mindere mate bij de politie wordt nu aandacht gegeven aan het 
feitelijk gebruik van de applicaties. 
 
Effectiviteit  
In hoeverre hebben de automatiseringsprojecten bijgedragen aan de hoofddoelstellingen van 
PVNA? In hoeverre hebben de investeringen in automatiseringsprojecten bijgedragen aan de 
verbetering van de bedrijfsvoering van de RHH-instituties op de eilanden? 
 
Infrastructuur automatisering Hof van Justitie en Openbaar Ministerie 
De beoogde resultaten bij het Gemeenschappelijk Hof NA en het Openbaar Ministerie NA zijn 
behaald. De implementatie van ICT-infrastructuur bij het Hof van Aruba is niet voltooid. Reden 
hiervoor was naar verluidt dat Aruba geen samenwerking op het gebied van data-uitwisseling 
wenste. 
 
 
  84
