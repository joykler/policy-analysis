Efficiëntie 
In welke mate zijn de beschikbare middelen voor preventie-, resocialisatie- en zelfredzaamheid 
nuttig en doelmatig/kosteneffectief besteed? 
 
De middelen aangewend voor de hierboven beschreven projecten zijn nuttig besteed. Er was 
echter geen sprake van een grootschalige integrale aanpak zoals verwoord in PVNA1. Hierdoor 
was er geen sprake van versterking door samenhang met andere PVNA-projecten. 
 
Effectiviteit 
In hoeverre zijn de doelstellingen van de preventie-, resocialisatie- en zelfredzaamheid-
trajecten behaald? 
 
De preventie-, resocialisatie- en zelfredzaamheidtrajecten zijn slechts beperkt effectief 
gebleken. Van de integrale aanpak die in het PVNA1 plan werd aangekondigd was in de 
praktijk binnen de PVNA/GWNA programma’s nauwelijks sprake.  
 
De eilandelijke veiligheidsplannen die volgens het PVNA1 geïmplementeerd zouden 
moeten worden zijn wel opgesteld door het Projectteam PVNA en aan het bestuur van de 
eilanden aangeboden maar er is geen uitvoering aan gegeven. Volgens de geïnterview-
den is de verklaring hiervoor het gebrek aan fondsen voor implementatie, maar ook de 
.
verschillende politieke kleur van de landsregering en sommige eilandsbesturen. 
 
Er waren maar een handvol projecten die gericht waren op preventie, zelfredzaamheid en 
resocialisatie. Het initiatief voor het indienen van projectvoorstellen lag bij de relevante institu-
ties, die nauwelijks gebruik van deze mogelijkheid hebben gemaakt. Voor de meeste uitgevoer-
de projecten geldt dat de beoogde projectresultaten deels of geheel zijn behaald. Zo heeft het 
project “Zelfredzaamheid en Preventie Curaçao” positief bijgedragen aan de leefbaarheid op 
wijkniveau (doelstelling preventietraject) en hebben projecten als “Zelfstandig wonen ex-
gedetineerden Curaçao” en “Van Delinquent tot Ondernemer” een positieve bijdrage geleverd 
aan het verminderen van de kansen op recidive (doelstelling resocialisatietraject). Niettemin is 
de bijdrage van PVNA aan het realiseren van de doelstellingen van de trajecten zeer beperkt 
gebleven vanwege het feit dat de veiligheidsplannen niet zijn geïmplementeerd en er slechts 
een beperkt aantal projecten zijn uitgevoerd.  
  
Duurzaamheid 
Hebben de investeringen in de preventie-, resocialisatie- en zelfredzaamheidtrajecten bijgedra-
gen aan een structurele verbetering van de veiligheidssituatie op de eilanden? 
 
Er is onvoldoende informatie beschikbaar om harde uitspraken te kunnen doen over de duur-
zaamheid van de uitgevoerde preventie-, resocialisatie- en zelfredzaamheidprojecten. De 
informatie uit de projectdossiers was vaak summier en de informatie verkregen uit de interviews 
en literatuurstudie is ontoereikend om op dit niveau uitspraken te kunnen doen. Wel kan gecon-
stateerd worden dat het zeer aannemelijk is dat de duurzaamheid van de trajecten zeer beperkt 
is geweest gezien de geringe omvang van de activiteiten die ondernomen zijn onder de preven-
tie-, resocialisatie- en zelfredzaamheidtrajecten en de behaalde projectresultaten. 
De regering van de Nederlandse Antillen was geïnteresseerd in een brede aanpak van de 
criminaliteit met naast aandacht voor repressie ook uitgebreide preventie-, resocialisatie- en 
zelfredzaamheidstrajecten. Dit blijkt ook uit de beschrijving van deze trajecten in PVNA1. 
Nederland wilde echter, binnen PVNA, vrijwel alleen geld beschikbaar maken voor repressie. In 
de overige samenwerkingsprogramma’s heeft Nederland voor ruim NAF 60 miljoen bijgedragen 
aan preventie, resocialisatie en zelfredzaamheid projecten. Daarnaast geeft USONA aan dat er 
weinig goede preventie-, resocialisatie- en zelfredzaamheidprojecten door projecteigenaren 
werden voorgesteld.
