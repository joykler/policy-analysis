internationale regelgeving (Committee for the Prevention of Torture and Inhuman 
and Degrading Treatment (CPT)-normen). 
 
Daarnaast is de evaluatie bedoeld voor het ministerie van Binnenlandse Zaken en Koninkrijks-
relaties (BZK) en de ministeries van Justitie van Curaçao en van Sint Maarten om een beeld te 
kunnen vormen van, en lessen te kunnen trekken uit, de werkwijze van de programma’s PVNA 
en GWNA (zowel op effectiviteit als op efficiëntie) wat betreft: 
- het projectbureau en een uitvoeringsorganisatie en 
- de lange doorlooptijd bestaande uit drie fases. 
 
Uitvoering van het onderzoek 
De evaluatie is uitgevoerd door Stichting Nedworc in de periode maart tot en met oktober 2015. 
De evaluatoren waren Leo Roggeveen (projectleider), Piet van Reenen, Jan van Dijk en Lydeke 
Schakel (kwaliteitscontrole). Regelmatig zijn bevindingen en voortgang van de evaluatie afge-
stemd met de Begeleidingscommissie voor de evaluatie (BC). De BC bestond uit Jacques van 
Eck (voorzitter), Bart Snels (lid BZK), Rachel Crowe (lid BZK), Marsie Jonkers (lid NL vertegen-
woordiging tot juli 2015), Rita Rahman (lid NL Vertegenwoordiging vanaf juli 2015), Lucy Tielen 
(lid Curaçao), Peter de Witte (lid Sint Maarten), Jeroen Thielemans (lid USONA).  
 
Evaluatiecriteria 
Specifieke evaluatievragen -gekoppeld aan de OESO/DAC evaluatie criteria (relevantie, com-
plementariteit, efficiëntie, effectiviteit, duurzaamheid, impact)- zijn geformuleerd om de pro-
gramma’s PVNA en GWNA op een systematische en objectieve wijze te kunnen evalueren.  
 
In de hoofdstukken 5 tot en met 10 zijn de daar besproken projecten geëvalueerd op de criteria 
efficiëntie, effectiviteit, duurzaamheid en impact.  
 
De evaluatievragen bij de criteria relevantie en complementariteit zijn van algemenere aard en 
worden daarom in dit inleidende hoofdstuk in plaats van bij de instituties besproken.  
 
Evaluatiecriterium relevantie 
Relevantie op projectniveau 
PVNA-GWNA was een politiek gestuurd programma. Projecten werden alleen aan het pro-
gramma getoetst als deze werden ingediend door projecteigenaren of projectbureau Plan 
Veiligheid en geparafeerd waren door de Nederlandse coördinator PVNA. De toetsing door Plan 
Veiligheid, USONA en de Nederlandse Coördinator is de waarborg dat relevante projecten zijn 
geselecteerd voor uitvoering. In de projectlijst PVNA-GWNA en tijdens het onderzoek van 
geselecteerde projecten zijn alleen projecten aangetroffen die onder het thema veiligheid of 
gevangeniswezen zijn te rangschikken. 
 
In welke mate komen de doelstellingen van PVNA en GWNA overeen met de behoeften van de 
begunstigden? 
De begunstigden van het PVNA/GWNA-programma zijn de bevolkingen van Curaçao, Sint 
Maarten en de BES eilanden. De hoofddoelstellingen van PVNA-GWNA  waren 1) verbeteren 
van de veiligheidssituatie en 2) het versterken van de bedrijfsvoering van de rechtshandha-
vingsinstituties. Doelstelling 1 komt direct overeen met de behoefte aan veiligheid van de 
bewoners. Van doelstelling 2 wordt aangenomen dat deze rechthandhavingsinstituties zullen 
bijdragen aan de veiligheid van de bewoners. De doelstellingen van PVNA en GWNA komen 
dan ook overeen met behoeften van de begunstigden direct (doelstelling 1) of indirect (doelstel-
ling 2). 
 
 
 
  30
