Projectverloop: 2006064 Verbetering voogdijraad Curaçao (uitgaven NAF 2.089.997) 
Dit was een bedrijfsvoeringsproject. De doelstelling was om de bedrijfsvoering van de voogdij-
raad Curaçao te verbeteren ten behoeve van professionele dienstverlening aan de Curaçaose 
samenleving en de overige ketenpartners. De activiteiten bestonden o.a. uit automatiseringsac-
tiviteiten, teambuilding, deskundigheidsbevordering en beleidsontwikkeling justitiële jeugd. Alle 
geplande activiteiten zijn uitgevoerd met uitzondering van een voorlichtingscampagne. 
 
Projectverloop: 2007054 Preventie criminaliteit Sint Eustatius (uitgaven NAF 58.808) 
Doelstelling van het project was de bewustwording over criminaliteit onder verschillende gele-
dingen van de bevolking. Het project had een doorlooptijd van 37 maanden in plaats van de 
geplande 18. De opzet van het project en de uitvoerders werden tijdens het project gewijzigd. 
De laatste voortgangsrapportage dateert van juni 2009. Daarna zijn nog veel activiteiten uitge-
voerd. De beschikbare informatie over dit project was ontoereikend om inzicht te krijgen in de 
effectiviteit van het project. 
 
Projectverloop: 2008042 Youth Policy Plan Saba (uitgaven NAF 221.268) 
Doel van het project was om de jeugd, jongeren en ouders bewust te maken van de risico’s van 
het afglijden naar minder positieve kansen en van normafwijkend tot crimineel gedrag. Daar-
naast was het doel om structuren te versterken en hulp bij problemen van jeugd en jongeren 
gecontroleerd in te zetten. Het project werd tijdens de looptijd overgedragen aan een nieuwe 
projectleider en de projectomschrijving werd geheel aangepast. De omschreven activiteiten zijn 
gedeeltelijk gerealiseerd. 
 
Projectverloop: 2006045 Zelfstandig wonen ex-gedetineerden Curaçao (uitgaven NAF 146.527) 
Doel was het realiseren van meer toekomstperspectief voor jongere ex-gedetineerden. Dit door 
het bieden van een integraal re-integratieprogramma voor jeugdige ex-gedetineerden, gericht 
op het aanleren van praktische vaardigheden om hun kansen op het vinden en behouden van 
een “gezonde” plek in de samenleving te vergroten en daardoor de kans op recidive te verklei-
nen. De beoogde resultaten zijn gedeeltelijk behaald. 
 
Projectverloop: 2007058 Van Delinquent tot Ondernemer (uitgaven NAF 146.527) 
Het project betrof “entrepreneurship – training” voor gedetineerden. Het programma bestond uit 
drie niveaus: 1) ondernemerschapscursus, 2) begeleiding bij het ontwikkelen van schrijven van 
een bedrijfsplan en 3) begeleiding bij het opzetten van een bedrijf (incubator). Alle beoogde 
resultaten van het project Delinquent tot Ondernemer zijn behaald. Er zijn 35 business plannen 
geschreven, 10 ondernemingen hebben bij de bank een lening gekregen en uiteindelijk 4 
ondernemingen zijn gestart. 
 
Projectverloop: 2007055 Zelfredzaamheid en Preventie Curaçao (uitgaven NAF 185.521) 
Doelstellingen van het project waren het inzetten en begeleiden van wijkwelzijnswerkers ter 
ondersteuning van de wijkbewoners. De activiteiten bestonden uit a) coaching on the job van de 
wijkwelzijnswerkers, b) organiseren en werven van deelnemers voor de trainingen en c) bege-
leiden van de deelnemers bij het samenstellen en uitvoeren van hun projecten. Het project is 
deels uitgevoerd en heeft positief bijgedragen aan meer sociale cohesie in de gebieden op 
Curaçao waar de wijkprojecten liepen.  
 
Projectverloop: 2007057 Pleeggezinnencentrale Sint Maarten (uitgaven NAF 185.910) 
Doelstelling van het project was het tekort aan pleeggezinnen in Sint Maarten op te heffen. Er is 
een pleeggezinnencentrale opgericht en de bekendheid van pleegzorg is vergroot. Ook is 
onderzoek verricht naar de situatie van pleegkinderen. De selectie en begeleiding van pleegge-
zinnen, begeleiders en mentoren is tot dusver niet van de grond gekomen door gebrek aan 
mensen en middelen.  
 
 
  52
