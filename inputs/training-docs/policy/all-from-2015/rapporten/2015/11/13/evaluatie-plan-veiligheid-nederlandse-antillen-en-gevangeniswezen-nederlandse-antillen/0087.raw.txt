11. PROJECTBUREAU PLAN VEILIGHEID EN UITVOERINGSORGANISATIE USONA 
Evaluatievraag 
De voorgaande hoofdstukken hebben op basis van het beschikbare materiaal enig inzicht 
gegeven in hoeverre het PVNA en GWNA, met behulp van de Nederlandse financiering, bij 
hebben gedragen aan: 
- een verbetering van de veiligheidssituatie op alle eilandgebieden van de NA, 
- de optimalisering van het vreemdelingenproces, 
- een duurzame verbetering en versterking van de bedrijfsvoering van bedoelde instituten 
en 
- het structureel veilig maken voor personeel en gedetineerden van het gevangeniswe-
zen op de Nederlandse Antillen waarbij de inrichtingen structureel voldoen aan de in-
ternationale regelgeving (CPT-normen). 
 
Deze evaluatie heeft echter een tweeledige doelstelling en dient ook een beeld te geven en 
lessen te trekken uit de werkwijze van de programma’s (zowel wat betreft efficiëntie en effectivi-
teit). Hierbij dient nadrukkelijk aandacht te worden besteed aan: 
- het projectbureau Plan Veiligheid en uitvoeringsorganisatie USONA, 
- de lange doorlooptijd in drie fasen. 
 
De tweede doelstelling is het onderwerp van dit hoofdstuk.  
 
A. Korte beschrijving van het projectbureau Plan Veiligheid, de Nederlandse Coördinator 
en uitvoeringsorganisatie USONA en hun doelstellingen 
Door het projectbureau Plan Veiligheid is NAF 12,5 miljoen uitgegeven voor het PVNA/GWNA-
programma. Dat is 9,1% van de PVNA/GWNA-uitgaven die door USONA werden beheerd.  
 
Het projectbureau Plan Veiligheid, dat eerder ook “Projectbureau PVNA” heette, en de uitvoe-
ringsorganisatie USONA maakten beide onderdeel uit van de organisatie van het PVNA pro-
gramma. De bekostiging van USONA is niet meegenomen in dit onderzoek. Het PVNA was een 
politiek programma en kende tot 10-10-‘10 een ministeriële stuurgroep.  
 
Daarnaast was er een Nederlandse coördinator PVNA, die secretaris was van de ministeriële 
stuurgroep en verantwoordelijk was voor de coördinatie en de inzet van de Nederlandse bijdra-
gen aan PVNA. De paraaf van de Nederlandse coördinator was voor zowel PVNA1 als PVNA2 
een voorwaarde om een projectvoorstel bij USONA in behandeling te kunnen nemen. Hij moest 
daarnaast de tijdige realisering van de plannen bewaken. De Nederlandse coördinator PVNA 
rapporteerde aan de stuurgroep over de realisering van de doelstellingen. De coördinator moest 
periodiek overleggen met de minister van Justitie van de Nederlandse Antillen en met de 
Antilliaanse programmamanager PVNA. 
 
Projecten 
Binnen het PVNA werd het projectbureau gefinancierd vanuit twee PVNA-projecten namelijk het 
project “Uitbreiding projectunit DJZ” en “Projectbureau Plan Veiligheid”.  
 
Tabel 13 Geselecteerde projecten Projectbureau Plan Veiligheid 
Projectnum- Projectbureau Plan Veiligheid Uitgegeven in 
mer NAF  
2007028 Uitbreiding projectunit DJZ   3.863.494 
2010071 Projectbureau Plan Veiligheid   8.611.032 
Totaal  12.474.527
