Integriteitstraining justitiële diensten 
Volgens de eindrapportage zijn alle geplande activiteiten volledig uitgevoerd en succesvol 
verlopen. Dit blijkt ook uit één van de interviews: “alle leden van het korps en de meeste ambte-
naren van justitie hebben deze door PWC goed georganiseerde training gevolgd”. 
 
Duurzaamheid 
Hebben de investeringen bijgedragen aan een structurele verbetering en versterking van 
de bedrijfsvoering van het KPSSS en later het KPSM? 
De duurzaamheid van de investeringen in de gerealiseerde politiebureaus op Saba en 
Sint Eustatius is nu de verantwoordelijkheid van Nederland. Er wordt vanuit gegaan dat 
Nederland een structurele verbetering en versterking van de bedrijfsvoering van de politie 
op Saba en Sint Eustatius zal garanderen doordat de eilanden als bijzondere openbare 
lichamen in de Nederlandse begrotingssystematiek zijn opgenomen. 
 
Duurzaamheid in opleidingen, integriteitstraining, investeringen in materieel worden alleen 
bereikt als jaar in jaar uit gelden hiervoor beschikbaar worden gemaakt. De politieorganisatie op 
Sint Maarten staat er nu beter voor dan rond 10-10-’10. Uit interviews blijkt dat het Land Sint 
Maarten grotendeels in staat is om de noodzakelijke investeringen zelf te bekostigen. De 
ambitie daartoe is ook aanwezig. 
 
Impact 
In hoeverre hebben de investeringen bijgedragen aan de verbetering van de veiligheidssituatie 
op de eilanden? 
 
Over de bijdragen van bouw van politiebureaus en cellencomplexen, centrale meldkamer en 
opleidingen aan de verbetering van de veiligheidssituatie kan het volgende worden opgemerkt. 
De hardware, waaronder politiebureaus en cellencomplexen, moeten op orde zijn om politie-
agenten in staat te stellen hun werkzaamheden naar behoren uit te voeren. Dit geldt des te 
meer voor de opleidingen van rechercheurs en de integriteitstraining. De bijdragen zijn dus 
indirect, maar ook essentieel.  
 
Voor St. Maarten in het bijzonder geldt dat na 10-10-’10 een nieuw gevoel van eigen verant-
52
woordelijkheid is ontstaan zonder “inmenging ” door het Land NA. Dit nieuwe elan en de 
daaruit ontstane ambitie is van groot belang bij het verbeteren van de veiligheidssituatie. 
 
53
De cijfers over criminaliteit op St. Maarten wijzen op een verbetering van de veiligheidssituatie 
in de jaren na 10-10-’10 wat betreft vermogensdelicten en verkeersovertredingen. Het aantal 
geweldsmisdrijven daarentegen stijgt. 
 
Conclusie 
De uitgevoerde projecten hebben een bijdrage geleverd aan de verbetering en versterking van 
de bedrijfsvoering van de politiekorpsen op Sint Maarten, Saba en Sint Eustatius. De duur-
zaamheid van deze investeringen was niet vast te stellen. 
  
                                            
52
 Bron: interviews 
53
 Korps Politie St. Maarten, 2015, Crime figures 2014. In comparison with 2010, 2011, 2012, 2013.
