Projectbureau PVNA - Projectbureau Plan Veiligheid 
Doel van het projectbureau Plan Veiligheid was het “Versterken van de projectmanagementca-
paciteit in en ten behoeve van de rechtshandhavingsketen door operationalisering van een 
projectunit binnen de Directie Justitiële Zaken van het ministerie van Justitie NA (DJZ). In de 
periode na 10-10-’10 werd het projectbureau omgedoopt in projectbureau Plan Veiligheid. Het 
aanvankelijke budget voor dit bureau bedroeg NAF 1,29 miljoen. Hieraan zijn twee bedragen 
66
van NAF 4,4 miljoen en NAF 2,9 miljoen toegevoegd voor ICT-projecten. Beide bedragen zijn 
afkomstig uit de gelden die op 10-10-’10 resteerden binnen het PVNA-programma. De beoogde 
en uitgevoerde activiteiten aldus het projectdossier zijn de volgende: a) coördinatie Plan Veilig-
heid, b) applicatieonderhoud en –support, c) beheer centrale justitiële computercentrum, d) 
beheer, monitoring, etc. van communicatie van de organisaties naar de centrale computer, 
security beheer, etc. en e) maandelijkse kosten communicatielijnen.  
 
USONA 
De rol van USONA bestond uit het beoordelen van de door het projectbureau ingediende 
projectaanvragen. Daarnaast stelde zij namens Nederland de samenwerkingsmiddelen be-
schikbaar voor de projectuitvoering, hield zij financieel toezicht en monitorde zij aan de hand 
van de door het projectbureau en de projectuitvoerders ingediende voortgangsrapportages de 
bereikte doelstellingen. De toetsing van ingediende PVNA-projecten ging anders dan bij pro-
jecten uit de andere samenwerkingsprogramma’s die volledig door USONA werden afgehan-
deld. De goedkeuring van PVNA-projecten was politiek gestuurd, doordat de stuurgroep be-
paalde of een project relevant was. USONA toetste vervolgens de projectvoorstellen aan de 
formats die daarvoor door USONA waren opgesteld. 
 
In 2009 werd de organisatiestructuur van PVNA aangepast in voorbereiding op de staatkundige 
herindeling. Dit had tot gevolg dat het ministerie van Justitie van de NA, waar het projectbureau 
PVNA was ondergebracht, kwam te vervallen. Er werd overeengekomen dat de toekomstige 
Landen Curaçao, Sint Maarten en Caribisch Nederland, in overleg met de Nederlandse coördi-
nator PVNA, zelfstandig voorstellen voor de verbetering van de rechtshandhavingsketen bij 
USONA mochten indienen. Verder werd afgesproken dat voor de reeds goedgekeurde pro-
jecten recht moest worden gedaan aan de formele verantwoordelijkheid van de minister van 
67
Justitie van de Nederlandse Antillen . 
 
68
Na de staatkundige verandering gaat PVNA over in Plan Veiligheid (PV) . De politieke sturing 
en programmering van het programma viel toen grotendeels weg. De Nederlandse coördinator 
en USONA kozen vervolgens voor een pragmatische invulling van de afronding van het pro-
gramma, waarbij budgetten tussen projecten onderling werden verschoven om te zorgen dat 
projectonderdelen nog afgerond konden worden. Vanaf 10-10-’10 kende het programma geen 
ministeriële stuurgroep meer en was er eigenlijk ook geen programma. Een aantal projecten liep 
nog door en besloten werd dat de nieuwe Landen met het resterende deel van het PVNA-
                                            
66
 Op 12 okt. 2010 geeft de ministeriële stuurgroep aan dat resterende middelen ter grootte van NAF19,5 miljoen als 
volgt worden verdeeld: 
• Projectbureau Plan Veiligheid: NAF 1,29 miljoen 
• ICT-project: NAF 4,42 miljoen 
• Plannen van aanpak Curaçao: NAF 6,20 miljoen 
• Plannen van aanpak Sint Maarten: NAF 7,58 miljoen 
Het budget voor het ICT-project is in februari 2011 bij het budget voor Projectbureau Plan Veiligheid gevoegd. Het 
project heeft geen financieringsovereenkomst. Het Projectbureau Plan Veiligheid wordt in het projectdossier als 
project eigenaar opgevoerd. In juni 2012 geeft Sint Maarten aan het nog resterende bedrag voor Sint Maarten van 
NAF 3,33 miljoen niet meer te zullen gebruiken vanwege onvrede over de coördinatie van het Plan Veiligheid. Dit geld 
vloeit terug naar BZK. In juli 2012 laat BZK weten dat NAF 2,9 miljoen van dit bedrag kan worden gebruikt voor het 
ICT-project. 
67
 Politieke Stuurgroep Staatkundige Veranderingen, besluitenlijst 26 maart 2009 
68 
Politieke Stuurgroep Staatkundige Veranderingen, besluitenlijst 9 december 2009
