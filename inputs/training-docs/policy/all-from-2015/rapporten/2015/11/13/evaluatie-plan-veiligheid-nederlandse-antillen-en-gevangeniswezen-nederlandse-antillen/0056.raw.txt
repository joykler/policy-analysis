Projectverloop: 2006042 Reorganisatie Vreemdelingendienst Bonaire/Bovenwinden (uitgaven 
NAF 768.062) 
Dit project is gestart in april 2007 en is afgerond bij aanvang van het project 2008036 (Optimali-
seren vreemdelingenproces Nederlandse Antillen). Doelstelling van het project waren a) verbe-
tering van de klantgerichtheid, b) professionalisering, c) verbetering onderlinge samenwerking, 
d) optimalisering middelen en e) inschatting kosten NTO. Het projectdossier bevat vrijwel geen 
inhoudelijke informatie over het project. Voortgangsverslagen ontbreken. Volgens de beknopte 
eindrapportage zijn de geplande activiteiten grotendeels uitgevoerd. 
 
Projectverloop: 2008036 Optimaliseren Vreemdelingenproces Nederlandse Antillen (uitgaven 
NAF 6.879.204) 
Het grote project “Optimaliseren Vreemdelingenproces” had als doel het vreemdelingenproces 
te optimaliseren via een nieuwe toelatingsorganisatie per eiland, het registreren van niet gedo-
cumenteerde vreemdelingen, het wegwerken van achterstanden en het verbeteren van de 
reguliere dienstuitvoering. De basis van de verbetering van het proces was dat de toelating van 
vreemdelingen plaats moest gaan vinden via een centraal en in hoge mate geautomatiseerd 
toetsingsproces, dat vorm heeft gekregen in het Foreigner Management System (FMS), dat 
ontwikkeld werd vanuit het project Materplan ICT (2006203).  
 
Het was de bedoeling het project af te ronden voor de inwerkingtreding van de nieuwe constitu-
tionele status op 10-10-’10. Voor wat Caribisch Nederland betreft is dat gelukt. Voor Sint Maar-
ten en Curaçao is het project doorgelopen. Het wegwerken van de achterstanden is vanaf eind 
2011 op Sint Maarten weer opgepakt met eigen middelen van Sint Maarten. Uit de interviews 
blijkt dat de Nieuwe Toelating Organisatie (NTO) daar nu op orde is.  
Op Curaçao functioneert de NTO sinds 2009 maar het project “optimalisering vreemdelingen-
proces” is in het laatste kwartaal van 2012 op verzoek van de Curaçaose minister van Justitie 
gereactiveerd. Uiteindelijk heeft het project op Curaçao tot ver in 2013 doorgelopen.  
  
Een groot deel van het beschikbare geld is besteed aan de inhuur van externe deskundigheid 
en (tijdelijk) personeel. Ten behoeve van de ongedocumenteerde vreemdelingen is het Brooks 
39
Tower Akkoord opgesteld en uitgevoerd, wat ook veel personele inzet heeft vereist. Daarnaast 
is ook geld besteed aan de huur van kantoorruimten, bewaking, meubilair etc. om dit proces uit 
te kunnen voeren. Ook is extra personeel ingehuurd om de bestaande achterstanden weg te 
werken. Op Sint Maarten zijn de achterstanden weggewerkt. Op Curaçao zijn vanaf eind 2012 
extra activiteiten uitgevoerd voor de NTO Curaçao, om de achterstanden, die opnieuw waren 
ontstaan weg te werken. Bij de afsluiting van het project was het wegwerken van achterstanden 
op Curaçao bij de NTO nog niet helemaal afgerond.  
 
Het geautomatiseerde toetsingsproces van het Foreigner Management Systeem (FMS) is 
operationeel in alle NTO’s. Er is echter geen koppeling tussen de NTO’s van de Landen. De 
NTO van Sint Maarten is bezig het bestaande FMS te vervangen door een ander systeem 
onder de naam DECOS. 
 
Met de gelden van de projecten Projectbureau Plan Veiligheid (2010071, NAF 8.611.312) en 
Masterplan ICT (2006203, NAF 12.882.550) is de FMS-programmatuur ontwikkeld en ook 
beheerd, in afwachting van de oprichting van de beheerorganisatie die vanuit de landen moet 
worden gefinancierd. 
 
Projectverloop: 2009081 Voorbereiding uitvoering vreemdelingentaken BES (uitgaven NAF 
771.647) 
                                            
39
 Het Brooks Tower Akkoord dateert van 2007 en had als doel de mate van illegaal verblijf op de eilanden van de 
Nederlandse Antillen terug te dringen.
