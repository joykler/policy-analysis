Het is aannemelijk dat het bedrijfsmatig goed functioneren van het OM een belangrijke impact 
heeft op de opsporing van criminelen en de vervolging van strafbare feiten in de aangesloten 
Landen. 
 
Conclusie 
De succesvolle uitvoering van de projecten gericht op de verbetering en versterking  van 
personeel, informatie, organisatie, financiën, administratieve organisatie en huisvesting en ICT 
hebben geresulteerd in een duurzame verbetering en versterking van de bedrijfsvoering van het 
OM. 
 
5. Korps Politie Curaçao 
 
Evaluatievraag 
In hoeverre hebben de projecten van PVNA, met behulp van bijdragen van de Nederlandse 
financiering, bijgedragen aan een duurzame verbetering en versterking van de bedrijfsvoering 
van het Korps Politie Curaçao (KPC)?  
 
Bevindingen  
NAF 16,8 miljoen is uitgegeven voor de verbetering van de bedrijfsvoering van het KPC. Dat is 
12,2% van de PVNA uitgaven onder beheer bij USONA. 
 
Algemeen doel voor het KPC was de verbetering van de bedrijfsvoering van het korps op alle 
PIOFAH onderdelen (personeel, informatie, organisatie, financiën, administratieve organisatie 
en huisvesting). 
 
De bedrijfsvoering van het KPC is ondanks alle uitgevoerde projecten nauwelijks verbeterd 
(geringe effectiviteit). Er is op onderdelen wel vooruitgang geboekt. Gebouwen zijn verbeterd en 
bedrijfsvoering als onderdeel van het management is nu geaccepteerd en ingevoerd. Realisatie 
van redelijke niveaus voor de andere PIOFAH onderdelen is niet gelukt door o.a. een gebrek 
aan middelen, de stilstand in de projecten tussen 2010 en 2013, de financiële problemen van 
het Land na 10-10-’10 tot eind 2013 en het geringe draagvlak voor verandering binnen het 
korps. 
 
De activiteiten zijn niet efficiënt uitgevoerd. In 2010 bleek dat er weinig overzicht was over het 
bedrijfsvoeringproject. Het huisvestingproject liep vertraging op. Plannen werden niet omgezet 
in acties en er was geringe veranderbereidheid. De vakbonden gingen niet akkoord met de 
voorgestelde reorganisatie. De implementatie van het inrichtingsplan lag tot medio 2013 stil.  
 
Duurzaamheid van de wel behaalde resultaten is een probleem, vooral wegens gebrek aan 
financiële middelen. De frequente wisseling van ministers en korpsleiding verkleint de geloof-
waardigheid van reorganisatie-initiatieven. 
 
Het is aannemelijk dat het niet realiseren van de beoogde verbeteringen in de bedrijfsvoering 
van het KPC een negatieve impact heeft op de veiligheidssituatie op Curaçao. 
 
Conclusie 
Ondanks het grote aantal uitgevoerde projecten en het aanzienlijke bedrag dat daaraan is 
uitgegeven is er geen sprake van een duurzame verbetering van de bedrijfsvoering van het 
KPC. 
 
 
 
 
  96
