Projecten  
Binnen het traject “structureel veilig maken van het gevangeniswezen” zijn verschillende pro-
jecten uitgevoerd voor een totale waarde van NAF 44,5 miljoen (zie hoofdstuk 5b. Financiering 
van PVNA - budget versus realisatie). Dat is 32,4% van de PVNA/GWNA-uitgaven die door 
USONA werden beheerd. Een overzicht van alle projecten is te vinden in bijlage 6. De tabel 
hieronder toont de geselecteerde projecten voor deze evaluatie. 
 
Tabel 11 Geselecteerde projecten gevangeniswezen Curaçao en Sint Maarten 
Projectnum- Gevangeniswezen Uitgegeven in 
mer NAF  
2006177 Verbetering MT gevangenissen NA   3.009.876 
2009090 Nieuwbouw werk-/onderhoudswerkplaatsen Bon Futuro   5.849.508 
2011040 Van GOG naar Justitiële Jeugdinrichting Curaçao   5.746.051 
2012018 Masterproject - Plan van aanpak SDKK (Curaçao)   6.330.491 
2009079 Renovatie detentie inrichting te Pointe Blanche (SXM)   6.936.572 
Totaal  27.872.499 
 
Project 2006177 Verbetering MT gevangenissen NA (uitgaven NAF 3.009.876) 
De doelstellingen van dit project waren: 
- Een duurzame verbetering en versterking van de (operationele) bedrijfsvoering van de 
detentiecentra Bon Futuro (BF) op Curaçao en Pointe Blanche (PB) op Sint Maarten als 
onderdelen van de rechtshandhavingsketen, met het resultaat dat deze instituties in vol-
doende mate toegerust zijn voor de taakuitvoering waarvoor zij zijn ingericht. 
- Een uniform beleid voor detentiecentra op de NA (bedrijfsmatig en bejegening). 
 
Het project ging van start in 2006 en had officieel een looptijd van twee jaar. Het werd echter 
verlengd met 21 maanden. Het project werd ondersteund door een technische bijstander van 
Dienst Justitiële Inrichtingen (DJI). Het bevatte 28 activiteiten waarvan het grootste deel ging 
over plannen ter voorbereiding van verbeteringstrajecten: een structuur voor de toekomst van 
het gevangeniswezen, verbetering gevangenisregime, vergroting detentiecapaciteit, verbetering 
van de beveiliging, de aanpak van de bedrijfsvoering, bouwplannen, personeelswerving, oplei-
ding en voorbereiding van mogelijke ondersteuning vanuit Nederland. In 2008 werd het toen 
nog lopende Management Team (MT) project geintegreerd in het “Masterplan” dat na het CPT-
rapport van 2007 werd opgesteld en dat tot doel had de detentieinrichtingen in het gehele 
gebied op het niveau van de CPT-normen te krijgen.  
 
Volgens de laatste voortgangsrapportage uit 2009 was een groot aantal van de geplande 
resultaten nog niet behaald. Een eindrapportage ontbreekt. Uit de interviews voor deze 
evaluatie is gebleken dat de organisatie van de Bon Futuro gevangenis nog steeds instabiel is 
en dat de riscico’s in de beveiliging nog niet goed opgelost zijn. Bon Futuro is verder niet 
brandveilig, heeft onvoldoende capaciteit en een inefficiënte personeelsinzet.  
 
Project 2009090 Nieuwbouw werk-/onderhoudswerkplaatsen Bon Futuro (uitgaven NAF 
5.849.508) 
Doelstellingen van dit project waren: 
- Het komen tot een duurzame verbetering van de basisveiligheid in de strafgevangenis en 
huis van bewaring Bon Futuro te Curaçao door de bouw van een controlegebouw voor per-
soneel & bezoekers, en een apart gebouw voor het inspecteren van de inkomende en uit-
gaande goederen.
