Projecten 
In totaal is NAF 11,2 miljoen uitgegeven voor het verbeteren van de bedrijfsvoering van politie 
op Sint Maarten, Saba en Sint Eustatius. Dat is 8,1% van de PVNA-uitgaven die door USONA 
werden beheerd. In onderstaande tabel zijn de geselecteerde projecten voor Politie op Sint 
Maarten, Saba en Sint Eustatius opgenomen. 
 
Tabel 10 Geselecteerde projecten Politie Sint Maarten, Saba en Sint Eustatius 
Projectnummer Politie Sint Maarten en Bovenwinden  Uitgegeven in 
NAF  
2007081 Nieuwbouw politiebureau Sint Eustatius 3.763.272 
2007082 KPSSS (duurzame verbetering bedrijfsvoering) 2.963.997 
2009028 Huisvesting politie te Saba    489.612 
2009172 Trainingen personeel KPSSS 1.681.559 
2011043 Centrale Meldkamer Korps Politie Sint Maarten    622.690 
2012001 Integriteitstraining voor alle justitiële diensten Sint Maar-   447.615 
ten 
Totaal   9.968.745 
 
Projectverloop 
2007081 Nieuwbouw politiebureau Sint Eustatius (uitgaven NAF 3.763.272) 
Doelstelling van het project is te voorzien in betere huisvestingsfaciliteiten voor de korpsdivisie 
op Sint Eustatius en het bouwen van cellencapaciteit ten behoeve van politie en huis van 
bewaring. De oorspronkelijke looptijd bedroeg 12 maanden. Deze is met 8 maanden verlengd. 
2
Het project is in februari 2010 opgeleverd. Resultaat is een nieuw politiekantoor van ca. 500 m , 
een nieuw cellencomplex van dezelfde grootte en parkeergelegenheid. 
 
2007082 KPSSS - duurzame verbetering bedrijfsvoering (uitgaven NAF 2.963.997) 
Doelstelling van het project is de duurzame verbetering van de bedrijfsvoering van de politie-
korpsen op Sint Maarten, Saba en Sint Eustatius. Het project bestaat uit een groot aantal 
deelactiviteiten die volgens de eindbeoordeling in het dossier allen zijn uitgevoerd waarbij de 
projectdoelen zijn bereikt. In het projectdossier zijn geen voortgangsverslagen opgenomen. 
Deelactiviteiten zijn o.a.: leiderschap en teambuilding, aanstellen hoofd bedrijfsvoering, ontwik-
kelen van politiezorg, analyse van IGP, beschrijven en implementeren van processen, ontwikke-
len van personeelsinstrumentarium, deskundigheidsbevordering, aanschaf van apparatuur voor 
de justitiële divisie, aanschaf van voertuigen, aanschaf van vesten, nachtkijkers en kettingboei-
en.  
 
2009028 Huisvesting politie te Saba (uitgaven NAF 489.612) 
Doel van het project is het voorzien in betere huisvestingsfaciliteiten voor de korpsdivisie op 
Saba. De onderdelen van het project waren: 
- Het gehuurde politiebureau aan de Windward Side verbouwen. Dit is gerealiseerd. 
- Het politiekantoor in The Bottom verbouwen. Dit is niet gerealiseerd binnen dit project. De 
verbouw is overgenomen door de Rijksgebouwendienst. 
- Nieuw bouwen van de bezoekersregistratie. Dit is gerealiseerd binnen project 20100074. 
- Afsluiten van het terrein van de haven. Dit is ook gerealiseerd binnen project 20100074. 
 
2009172 Training personeel KPSSS (uitgaven NAF 1.681.559) 
Doel van het project is het bijdragen aan het versterken van de taakuitvoering van de politie 
door het vakgericht opleiden van een 8-tal politierechercheurs en het geven van management-
training aan 6 politieambtenaren op leidinggevend niveau binnen een periode van 1,5 jaar.
