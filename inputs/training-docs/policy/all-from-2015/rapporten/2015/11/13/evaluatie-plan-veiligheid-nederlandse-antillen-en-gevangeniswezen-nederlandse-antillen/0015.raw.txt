Het niet op orde krijgen (voldoen aan de CPT normen) van de detentie-faciliteiten op Curaçao 
en Sint Maarten heeft een negatieve impact op de veiligheidssituatie op de eilanden en in het 
bijzonder op de veiligheidssituatie van het personeel en de gedetineerden binnen deze gevan-
genissen. De verbeterde politiecellen op Curaçao en Bonaire en het huis van bewaring op 
Bonaire hebben een positieve impact op de veiligheidssituatie. 
 
Conclusies 
Duurzaamheid van de investeringen in de gevangenissen van Curaçao en Sint Maarten is 
problematisch. De middelen noodzakelijk voor nieuwbouw en onderhoud schieten tekort. 
Gegeven de huidige constellatie achten de evaluatoren het bijna onmogelijk om de detentiefaci-
liteiten op Curaçao en Sint Maarten veilig te maken en aan de CPT-normen te laten voldoen. 
Er wordt vanuit gegaan dat het Huis van Bewaring en de cellen op Bonaire, Saba en Sint 
Eustatius op CPT-niveau worden gehouden. 
 
9.  Projectbureau Plan Veiligheid en Uitvoeringsorganisatie USONA 
 
Evaluatievraag 1 
Welke lessen kunnen worden getrokken uit de werkwijze van projectbureau Plan Veiligheid en 
uitvoeringsorganisatie USONA bij het uitvoeren van PVNA en GWNA zowel wat betreft effectivi-
teit en efficiëntie? 
 
Bevindingen  
NAF 12,5 miljoen is uitgegeven binnen PVNA voor het projectbureau Plan Veiligheid. Dat is 
9,1% van de PVNA/GWNA-uitgaven die door USONA werden beheerd. De kosten van uitvoe-
ringsorganisatie USONA maakten geen deel uit van het PVNA/GWNA-budget en zijn in deze 
evaluatie niet beoordeeld. 
 
Binnen het projectbureau Plan Veiligheid (PV) zijn twee projecten uitgevoerd: a) uitbreiding 
projectunit DJZ (NAF 3,9 miljoen) en projectbureau Plan Veiligheid (NAF 8,6 miljoen).  
 
Doel van de projectunit DJZ was het versterken van de projectmanagementcapaciteit in en ten 
behoeve van de rechtshandhavingsketen door operationalisering van een projectunit binnen 
Directie Justitiële Zaken van Ministerie van Justitie van de Nederlandse Antillen ten behoeve 
van PVNA 1 en 2. Voor de periode na 10-10-’10 werd het projectbureau Plan Veiligheid opge-
richt met ongeveer dezelfde doelstellingen.  
 
Het projectbureau PV en projectunit DJZ hebben op pragmatische wijze (effectiviteit) verschil-
lende activiteiten ten behoeve van de rechthandhavingsinstituties (RHH-instituties) uitgevoerd 
wanneer bleek dat deze RHH-instituties daar zelf geen capaciteit voor hadden of hen de finan-
ciële middelen daartoe ontbraken. Deze activiteiten bestonden uit a) het formuleren van de 
projectvoorstellen, b) het mede beoordelen van de projectvoorstellen en c) uitvoeren van delen 
van de projectvoorstellen. Vooral op gebieden van huisvesting, tijdelijk management en ICT zijn 
grote stappen gemaakt.  
 
Er zijn echter ook projecten geformuleerd dat niet aansloten (gebrek aan effectiviteit) op de 
behoeften van de instituties of eilanden. Voorbeelden hiervan zijn het RIEC, de ontwikkelde 
veiligheidsplannen per eiland en delen van het ICT-project die zijn ontwikkeld voor Sint Maar-
ten. 
 
De rol van USONA bestond uit het beoordelen van de door het projectbureau ingediende 
projectaanvragen. Daarnaast stelde zij namens Nederland de samenwerkingsmiddelen be-
schikbaar voor de projectuitvoering, hield zij financieel toezicht en monitorde zij aan de hand 
van de door het projectbureau en de projectuitvoerders ingediende voortgangsrapportages, de 
bereikte doelstellingen.
