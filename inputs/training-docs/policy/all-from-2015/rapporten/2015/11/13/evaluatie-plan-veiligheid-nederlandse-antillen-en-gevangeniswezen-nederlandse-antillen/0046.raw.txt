6. VERBETERING VAN DE VEILIGHEIDSSITUATIE OP ALLE EILANDEN 
In dit hoofdstuk staat de beantwoording van de volgende evaluatievraag centraal: 
 
In hoeverre hebben de PVNA-projecten, met behulp van de Nederlandse financiering, bijgedra-
gen aan de verbetering van de veiligheidssituatie op alle eilandgebieden van de Nederlandse 
Antillen? 
 
De vier trajecten: repressie, preventie, zelfredzaamheid en resocialisatie zijn gericht op het 
verbeteren van de veiligheidssituatie. De trajecten en de selectie van bijbehorende individuele 
projecten zijn door de evaluatoren beoordeeld volgens de DAC/OESO-criteria efficiëntie, 
effectiviteit, duurzaamheid en impact en worden hieronder besproken. 
 
 
A.  HET REPRESSIETRAJECT 
Evaluatievraag 
In deze sectie staat de beantwoording van de volgende evaluatievraag centraal: 
 
In hoeverre hebben de repressieprojecten van PVNA met behulp van bijdragen van de Neder-
landse financiering bijgedragen aan een verbetering van de veiligheidssituatie op alle eilandge-
bieden van de Nederlandse Antillen? 
 
Er wordt een beoordeling gegeven van de efficiëntie, effectiviteit, duurzaamheid en impact van 
het repressietraject. 
 
30
Doelstellingen repressietraject 
Het repressietraject in PVNA1 kent de volgende doelstellingen: 
1. Daling van het aantal gewelddadige roofovervallen met 50% per 1 juli 2007 
2. Trendmatige daling van illegaal vuurwapenbezit, -handel en -gebruik 
3. Trendmatige daling van huiselijk geweld 
4. Adequate bestrijding van internationaal terrorisme in koninkrijksverband 
 
Er is één project uitgevoerd in het repressietraject: “Inzet van het atrako-team”.  
Projecten 
Alle aandacht werd vrijwel enkel besteed aan doelstelling 1: Daling van het aantal gewelddadi-
ge roofovervallen. Hiervoor werd het project “Inzet van het atrako-team“ geformuleerd en 
uitgevoerd. Er zijn geen projecten uitgevoerd gericht op doelstelling 2 (daling vuurwapenbezit, 
handel van en gebruik van vuurwapens) of voor doelstelling 4 (bestrijding internationaal terro-
risme). Doelstelling 3, de bestrijding van huiselijk geweld, kreeg marginale aandacht. Er kwam 
één project gericht op repressie voor in de projectendatabase van USONA. Dit project is uitge-
voerd op Curaçao, getiteld ‘workshop huiselijk geweld’, met een bescheiden budget van 7.000 
NAF. In de praktijk zag dit project meer op preventie dan op repressie en het project wordt 
daarom besproken in sectie B “preventie, resocialisatie en zelfredzaamheid”. 
 
Projectverloop: Inzet van het atrako-team (uitgaven NAF 69,3 miljoen) 
31
Het vernieuwde atrako-team bestond uit personeel van het Korps Politie Curaçao (25 perso-
neelsleden), het Korps Landelijke Politiediensten (KLPD) en de Koninklijke Marechaussee (25 
                                            
30
 PVNA1 is onderverdeeld in een viertal trajecten en een bedrijfsmatig onderdeel. De trajecten zijn: repressie, preven-
tie, zelfredzaamheid en resocialisatie. Elk van de trajecten had zijn eigen doelstellingen die deels overlappen met de 
doelstellingen van PVNA1 zoals in het vorige hoofdstuk besproken. 
  46
