Het is plausibel dat de reductie in roofvervallen is toe te schrijven aan de inzet van het atrako-
team. Er zijn geen andere factoren gevonden die de reductie in het aantal roofovervallen 
kunnen hebben veroorzaakt. Weenink komt in zijn artikel “Geen reden voor moedeloosheid; De 
ontwikkeling van de criminaliteit op Curaçao” op basis van een criminaliteitsbeeldanalyse ook 
tot de conclusie dat doelstelling 1 gehaald is dankzij het atrako-team: “De meest waarschijnlijke 
verklaring voor de afname van het aantal atrako’s is repressie door het speciale atrako-team. 
33
De oprichting was een maatregel uit het Plan Veiligheid Nederlandse Antillen van 2005.” 
 
Conclusie is derhalve dat de PVNA-doelstellingen op dit onderdeel zijn behaald. 
 
“Het was een succes. De werkwijze was nieuw, de aantallen mensen waren toereikend, 
ondersteuning was aanwezig, telefoontapinstallatie werd beschikbaar gesteld, een info 
desk was geïnstalleerd, we kregen een Observatie Team, twee analisten (één voor tele-
com, één voor de processen verbaal) en we kregen toegang tot telefoonproviders. Er werd 
een aparte opvangeenheid voor de aangiftes en een andere eenheid voor de tactische re-
cherche opgezet. Als we een gevaarlijke verdachte hadden, konden we een AT vragen. 
We hadden zelf ook een “AT’tje” gemaakt waarmee we trainden. We hadden goed materi-
aal, we werden geschoold, er kwam een dossiervormingscursus, we trainden in ver-
dachtenverhoor en getuigenverhoor. Het liep gesmeerd toen”. (Bron: Interview)  
 
34
Zoals eerder beschreven hebben de overige drie doelstellingen van het repressietraject 
nauwelijks aandacht gekregen onder het PVNA. Het PVNA is dan ook niet effectief geweest 
inzake het behalen van deze doelstellingen. 
 
Duurzaamheid 
Hebben de investeringen in het repressietraject bijgedragen aan een structurele verbete-
ring van de veiligheidssituatie op de eilanden? 
 
De resultaten van het repressietraject bleven duurzaam over een periode van bijna 6 jaar. 
Positief is verder dat de verworven expertise en methodieken die in het atrako-team zijn geïn-
troduceerd voor een deel binnen het team zijn blijven bestaan. Ook is de verworven kennis en 
kunde buiten het team verspreid. De analysecapaciteit van het atrako-team is ter beschikking 
gekomen van de gehele recherche en de meest ervaren rechercheurs van het atrako-team zijn 
hoofdagent in andere teams geworden waar ze hun ervaring en expertise konden delen. Verder 
functioneert het OT nog steeds en heeft het opgeleide instructeurs om bij nieuwe aanwas 
opleidingen te kunnen verzorgen. Negatief is echter dat de huisvesting is opgegeven en dat het 
aantal rechercheurs na 2007 verder is teruggebracht. Ook is de analysecapaciteit van het team 
afgenomen omdat de analisten zijn ondergebracht in een centrale infodesk voor het hele Korps 
Politie Curaçao en niet meer alleen ter beschikking staan van het atrako-team.  
 
Wanneer we kijken naar de statistieken van het aantal atrako’s zien we dat de met het project 
behaalde positieve resultaten bijna 6 jaar stand hielden. Van 2008 tot 2012 bleef het aantal 
atrako’s met enige variatie ongeveer op hetzelfde niveau, om daarna weer te stijgen naar de 
579 in 2013. Deze stijging zet in 2014 door en leidde net als tien jaar daarvoor opnieuw tot 
35
onrust onder de bevolking. Het oplossingspercentage nam ook af naar 20.8% in 2013. 
                                            
33
 A.W. Weenink, De ontwikkeling van de criminaliteit op Curaçao, geen reden voor moedeloosheid, in: Justitiële 
Verkenningen, jrg. 35 no 5, 2009, Den Haag 
34
 Te weten: 1) trendmatige daling van illegaal vuurwapenbezit, - handel en  - gebruik, 2) trendmatige daling van 
huiselijk geweld en 3) adequate bestrijding van internationaal terrorisme in koninkrijksverband. 
35
 Het project “Ta basta awor” dat in juli van dat jaar van start ging, was de reactie van de Curaçaose regering op die 
onrust. Het was een antwoord dat welbeschouwd meer gekenmerkt werd door haar symbolische aard dan door haar 
effectiviteit. Nederland stelde door eigen schaarste aan politiemensen geen menskracht meer ter beschikking aan de 
Curaçaose regering. Alleen de Kmar deed dat wel; vier rechercheurs en een analist voor minder dan een jaar. Maar er 
werd geen team ingericht op dezelfde grondslagen als in 2005. De reactie nu was volstrekt onvoldoende om het 
probleem op dezelfde manier als in 2005 aan te pakken. 
  48
