Duurzaamheid 
Hebben de investeringen in het optimaliseren van het vreemdelingenproces bijgedragen 
aan een structurele verbetering en versterking van de bedrijfsvoering van de toelatings-
organisaties? 
 
De realisatie van de nieuwe toelatingsorganisaties en de introductie van een verbeterde syste-
matiek voor de beoordeling van toelatingsaanvragen hebben naar het oordeel van de evaluato-
ren een duurzame verandering teweeg gebracht. Niettemin zijn er een aantal aspecten die de 
duurzaamheid van de behaalde resultaten en investeringen negatief beïnvloeden. Veel kennis 
over de NTO’s heeft de organisaties weer verlaten doordat een groot deel van de werkzaamhe-
den is uitgevoerd met externe inhuur en tijdelijk personeel. Ook zijn er veel personele wisselin-
gen geweest, vooral in de top van de organisaties, die de duurzaamheid van behaalde resulta-
ten negatief heeft beïnvloed. Zo zijn er voor de NTO van Curaçao sinds 2011 al drie nieuwe 
hoofden aangesteld. Tenslotte is de duurzaamheid van de gebruikte registratiesystemen in het 
geding omdat het beheer van de software nog niet goed is geregeld. De software moet worden 
gebruikt, onderhouden en vernieuwd. Dit vereist dat de NTO’s in de eigen organisatie kennis 
van softwarebeheer hebben om het gebruik, onderhoud en vernieuwing van deze software ook 
voor de toekomst veilig te stellen. Geïnterviewden hebben laten weten de aanwezigheid van 
deze kennis te betwijfelen.  
Impact 
In hoeverre hebben de investeringen in het optimaliseren van het vreemdelingenproces  
bijgedragen aan een verbetering van de bedrijfsvoering? 
 
De verbetering van de toelatingsorganisaties heeft een duidelijk positieve impact gehad op de 
bedrijfsvoering van dit onderdeel van de rechtshandhavingsketen. Doordat achterstanden 
(grotendeels) zijn weggewerkt, is de afhandelingstermijn van verzoeken om toelating op alle 
eilanden sterk teruggebracht. Daarnaast is de kwaliteit van de behandeling van de verzoeken 
sterk verbeterd doordat nu gewerkt wordt met een geautomatiseerd systeem, dat op basis van 
objectieve gegevens over toelating beslist. 
Conclusies 
Het verbeteren van de toelatingsorganisaties heeft een duidelijk positieve impact op de  “opti-
malisering van het vreemdelingenproces”. Achterstanden zijn weggewerkt en afhandelingster-
mijnen van toelatingsverzoeken zijn teruggebracht. Ook de kwaliteit van de afhandeling van 
verzoeken is met behulp van de geautomatiseerde systemen verbeterd. De aangebrachte 
verbeteringen hebben ook een duurzaam karakter. 
  
  58
