achterstalligheid in de betalingen. Begrotingsproblemen bij de betrokken Landen vormen zo al 
snel een bedreiging voor de duurzaamheid van de nieuwe opzet van het Hof. 
 
Impact 
Het is aannemelijk dat het bedrijfsmatig goed functioneren van het Hof een belangrijke impact 
heeft op het functioneren van de rechtspraak in de aangesloten Landen. 
 
Conclusie 
De succesvolle uitvoering van projecten gericht op de verbetering en versterking  van personele 
samenstelling, personeelsbeleid, ICT, financieel beheer, management en huisvesting hebben 
geresulteerd in een duurzame verbetering en versterking van de bedrijfsvoering van het Ge-
meenschappelijk Hof van Justitie.  
 
 
B. OPENBAAR MINISTERIE 
Evaluatievraag 
In hoeverre hebben de PVNA-projecten, met behulp van bijdragen van de Nederlandse finan-
ciering, bijgedragen aan een duurzame verbetering en versterking van de bedrijfsvoering van 
het Openbaar Ministerie? 
 
Doelstellingen aandachtsgebied “Openbaar Ministerie”  
De programma’s PVNA1 en PVNA2 streven een zodanig niveau van bedrijfsvoering van het 
parket van het Openbaar Ministerie na, dat het OM optimaal zijn wettelijke taken met betrekking 
tot opsporing en vervolging van strafbare feiten kan vervullen. In PVNA2 wordt aangegeven dat 
dit ook in de nieuwe staatkundige structuur het geval moet zijn. Er wordt gestreefd naar een 
optimale formatie van het Openbaar Ministerie.  
 
Projecten 
In totaal is NAF 3,1 miljoen uitgegeven voor het verbeteren van de bedrijfsvoering van het OM. 
Dat is 2,2% van de PVNA uitgaven die door USONA werden beheerd. In de onderstaande tabel 
is weergegeven welk projecten onderdeel uitmaakte van het dossieronderzoek voor deze 
evaluatie.  
 
Tabel 7 Geselecteerde projecten Openbaar Ministerie 
Projectnum- Openbaar Ministerie Uitgegeven in 
mer NAF  
2006052 Optimalisering interne bedrijfsvoering Openbaar Ministe- 2.036.044 
rie 
2006128 Paga bo boet    246.000 
Totaal  2.282.044 
 
 
Projectverloop: 2006052 Optimalisering interne bedrijfsvoering Openbaar Ministerie (uitgaven 
2.036.044) 
Bij het Openbaar Ministerie is vanaf 2006 in het kader van PVNA een breed bedrijfsvoering-
programma uitgevoerd, dat was ondergebracht in twee projecten (2006047 Infrastructuur 
automatisering Hof/Openbaar Ministerie en 2006052 Optimalisering bedrijfsvoering Openbaar 
Ministerie). Dit programma omvatte alle aspecten van de bedrijfsvoering. Er werd een perso-
neelsbeleid en een personeelsbeheerssysteem opgezet. Eind 2010 werd een manager interne 
bedrijfsvoering aangesteld en vervolgens medewerkers voor personeelsbeheer en financiën. De 
organisatie van het OM werd omgevormd naar de landenstructuur op basis van de Consensus 
  61
