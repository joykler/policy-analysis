Bonaire is in deze periode ook flink geïnvesteerd in huisvesting. Deze investeringen zijn vanuit 
Nederland betaald, buiten het PVNA-programma om.  
Twee kleine smetten op dit algemene beeld zijn: 
1. dat Aruba in 2009 besloot niet mee te doen in het project “infrastructuur automatisering 
Hof/Openbaar Ministerie”, nadat al een gedeelte van de hardware was geleverd; 
2. de computerapplicaties die binnen het ICT-project zijn ontwikkeld niet altijd goed werken of 
niet overal gebruikt worden. Voorbeeld hiervan is de PRIEM-applicatie die nog niet goed 
werkt in Caribisch Nederland en de BMS- en FMS-applicaties die niet worden gebruikt op 
Sint Maarten. 
Tenslotte heeft het OM tijdens de interviews aangegeven dat de algehele impact van PVNA 
groter had kunnen zijn als de samenwerking met de andere instituties uit de keten beter zou 
verlopen. Dit speelt vooral bij die onderdelen waar de landsoverheden betrokken zijn en wordt 
het sterkst gevoeld bij de politie. Door gebrek aan middelen, capaciteit en kwaliteit blijven de 
prestaties van de keten als geheel achter. 
 
Duurzaamheid 
Hebben de investeringen bijgedragen aan een structurele verbetering en versterking van 
de bedrijfsvoering van het Openbaar Ministerie? 
 
De evaluatoren hebben geen aanwijzingen gevonden die wijzen op eventuele problemen inzake 
de duurzaamheid van de behaalde resultaten binnen het aandachtsgebied “Openbaar Ministe-
rie”. Terwijl de tussentijdse evaluatie van het PVNA in 2010 nog constateerde dat er geringe 
interesse in de bedrijfsvoering binnen het OM was werd dit signaal nu niet meer door de evalua-
toren opgevangen. Wel geeft de evaluatie van het verbetertraject (Openbaar Ministerie NA, 
2009) aan dat aandacht voor de bedrijfsvoeringskaders, goede communicatie en kennisontwik-
keling nodig blijven voor continuïteit van de behaalde resultaten.  
Voor de realisatie van de nieuwe organisatie van het OM na 10-10-’10 was het grote OM-project 
dat onderdeel uitmaakte van het PVNA-programma een noodzakelijkheid. De organisatie van 
de bedrijfsvoering van het OM maakte, nadat de bemensing in 2010 en 2011 op orde werd 
gebracht, zelfbeheer mogelijk. Dat zelfbeheer is ook gerealiseerd. Het OM is met de doorge-
voerde veranderingen in de automatiseringsinfrastructuur en bedrijfsvoering een transparante 
organisatie geworden, waarmee verantwoording kan worden afgelegd over de realisatie van de 
jaarplannen. Dat is op zich een duurzame verandering. Deze dient echter wel goed beheerd 
worden. Dat onderhoud en de verdere verbetering in de bedrijfsvoering moet structureel worden 
opgebracht uit de OM-begroting. Tot nu toe is die begroting toereikend gebleken. 
Impact 
Het is aannemelijk dat het bedrijfsmatig goed functioneren van het OM een belangrijke impact 
heeft op het functioneren van de rechtshandhaving in de aangesloten Landen. 
Conclusie 
De succesvolle uitvoering van de projecten gericht op de verbetering en versterking  van 
personeel, informatie, organisatie, financiën, administratieve organisatie en huisvesting en ICT 
hebben geresulteerd in een duurzame verbetering en versterking van de bedrijfsvoering van het 
OM. 
 
  
  63
