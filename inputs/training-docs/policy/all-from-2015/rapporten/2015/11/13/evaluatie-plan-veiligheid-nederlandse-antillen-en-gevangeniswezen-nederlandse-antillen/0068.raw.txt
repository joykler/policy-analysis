Duurzaamheid 
Hebben de investeringen bijgedragen aan een structurele verbetering en versterking van 
de bedrijfsvoering van het KPC? 
 
De duurzaamheid van de met de projecten behaalde resultaten is een probleem. Vooral het 
gebrek aan financiële middelen beïnvloed de duurzaamheid negatief. Een andere oorzaak 
betreft de geringe geloofwaardigheid die veranderingsplannen binnen de politie nog hebben. 
“De afgelopen 7 jaar heeft vijf maal een wijziging in minister van Justitie plaatsgevonden en 
ongeveer in gelijke tred is in diezelfde periode vier maal een nieuwe korpschef aangesteld. De 
reorganisatieprocessen volgden elkaar in hoog tempo op zonder dat deze voltooid werden’, 
aldus de Algemene Rekenkamer (2010, p. 10) in een rapport over 2008. Ook na 2010 verklein-
de de frequente wisseling van ministers en korpsleidingen de geloofwaardigheid van reorgani-
satie initiatieven, en dus ook het draagvlak.  
 
Impact 
In hoeverre hebben de investeringen bijgedragen aan de verbetering van de veiligheidssituatie? 
Het is waarschijnlijk dat het niet realiseren van de beoogde verbeteringen in de bedrijfsvoering 
van het KPC, hoewel niet te meten, een negatieve impact heeft op de veiligheidssituatie op 
Curaçao. 
 
Conclusie 
Ondanks het grote aantal uitgevoerde projecten en het aanzienlijke bedrag dat daaraan is 
uitgegeven is er geen sprake van een duurzame verbetering van de bedrijfsvoering van het 
KPC. 
 
D. KORPS POLITIE BONAIRE 
Evaluatievraag 
In hoeverre hebben de PVNA-projecten, met behulp van bijdragen van de Nederlandse finan-
ciering, bijgedragen aan een duurzame verbetering en versterking van de bedrijfsvoering van 
het politiekorps op Bonaire? 
 
Projecten 
In totaal is NAF 12,5 miljoen uitgegeven voor het verbeteren van de bedrijfsvoering van politie 
op Bonaire. Dat is 9,1% van de PVNA-uitgaven die door USONA werden beheerd. Voor deze 
rapportage is gebruik gemaakt van de factsheets van de tussentijdse evaluatie van 2009 – 2010 
(Evaluatiegroep 2010). 
 
Tabel  9 Geselecteerde projecten KPB 
Projectnummer Politie BES  Uitgegeven in 
NAF  
2006066 Pa nos Futuro KPB - Bonaire   4.499.410 
2009167 Uitbreiden hoofdgebouw KPB - Bonaire   7.992.163 
Totaal  12.491.573 
 
Projectverloop 
2006066 Pa nos Futuro KPB – Bonaire (uitgaven NAF 4.499.410) 
De doelstelling van het project was de verbetering van de bedrijfsvoering van het Korps Politie 
Bonaire (KPB) ten behoeve van een professionele dienstverlening aan de Bonairiaanse samen-
leving en de overige ketenpartners. Het project liep van 2006-2008. Het project werd verlengd 
en werd in december 2012 afgesloten. 
 
  68
