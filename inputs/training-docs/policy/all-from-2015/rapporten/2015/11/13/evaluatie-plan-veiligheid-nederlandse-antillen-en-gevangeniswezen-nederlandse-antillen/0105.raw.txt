Plan Veiligheid Nederlandse Antillen 2 
In dit vervolg op het oorspronkelijke PVNA was de doelstelling gefocust op: 
Een duurzame verbetering en versterking van de bedrijfsvoering van: 
- het Gemeenschappelijk Hof van Justitie, 
- het Openbaar Ministerie, 
- de Politie, 
- het Gevangeniswezen, 
- de Vreemdelingenketen, 
opdat door de Minister van Justitie per 15 december 2008 aan de nieuwe entiteiten bovenge-
noemde instituten worden overgedragen die (kunnen) voldoen aan de gestelde eisen in de 
slotverklaring. 
 
De Minister van Justitie streeft er naar per 15 december 2008 aan de nieuwe entiteiten ‘een 
substantieel 
geoptimaliseerde rechtshandhavingsketen’ over te dragen, waaronder ook de justitiële institu-
ties die moeten voldoen aan de eisen conform afspraken in de slotverklaring. 
 
Gevangeniswezen Nederlandse Antillen 
Het doel van het programma Gevangeniswezen Nederlandse Antillen was: het gevangeniswe-
zen op de NA structureel veilig maken voor personeel en gedetineerden waarbij de inrichtingen 
structureel voldoen aan de internationale regelgeving (CPT-normen). Maatregelen voor de Bon 
Futuro gevangenis golden als prioriteit, daarna de Pointe Blanche en uiteindelijk ook de Vreem-
delingendetentie en de GOG. 
 
1.2.3 Financiering 
 
Plan Veiligheid Nederlandse Antillen 
Met betrekking tot de financiering wordt in het projectplan Plan Veiligheid Nederlandse Antillen 
“Naar een veilige leefomgeving voor burger” gesteld dat de financiering van maatregelen die 
nodig zijn in het kader van het Plan Veiligheid Nederlandse Antillen, zal geschieden langs 
verschillende lijnen. Hoofdregel was dat de Nederlandse samenwerkingsmiddelen op basis van 
programmafinanciering aan USONA ter beschikking zouden moeten worden gesteld. Uitzonde-
ring op de hoofdregel vormde de financiering van de inzet van rechercheurs van de Nederland-
se politie en van de Koninklijke Marechaussee ten behoeve van het repressietraject. De kosten 
van de extra recherche-inzet vanuit Nederland bedroegen ANG 29,8 miljoen. Tevens werd door 
Nederland in overleg met de Nederlands-Antilliaanse regering, een begroting vastgesteld 
waarbij per aandachtsgebied bedragen zijn toegedeeld. Door middel van een storting van ca. 
ANG 25.500.000 door Nederland in 2006 en een storting van ANG 10.000.000 in 2007, daarbij 
opgeteld de “onderuitputting” op het rechtshandhavingsbudget van USONA in 2005 ter hoogte 
van (naar schatting) ANG 6.000.000 en de al eerder toegezegde ANG 2.500.000 (ten behoeve 
van nieuwbouw cellencomplex op Curaçao) was er aan samenwerkingsmiddelen in 2006 en 
2007 een bedrag van ca. ANG 44.000.000 beschikbaar voor uitvoering van PVNA-projecten. De 
Nederlands-Antilliaanse regering heeft voor de uitvoering van PVNA-projecten in 2006 een 
bedrag ter hoogte van ANG 11.400.000 aan de minister van Justitie beschikbaar gesteld. Voor 
de uitvoering van dit plan is in totaal beschikbaar gesteld: ANG 55.400.000. 
 
Plan Veiligheid Nederlandse Antillen 2 
Ook in het projectplan Plan Veiligheid Nederlandse Antillen 2 “Versterking en verbetering 
bedrijfsvoering instituties: doordacht, effectief, efficiënt, betaalbaar en duurzaam!” wordt gesteld 
dat de financiering zal geschieden langs verschillende lijnen. Hoofdregel was ook bij PVNA 2 
dat de Nederlandse samenwerkingsmiddelen op basis van programmafinanciering aan USONA 
ter beschikking werden gesteld. Ter financiering van PVNA 2 werd door de Nederlandse rege-
ring voor het jaar 2008 en het jaar 2009 telkens €10,5 miljoen beschikbaar gesteld. De regering 
van de NA zou voor het jaar 2008 ANG. 2,5 miljoen
