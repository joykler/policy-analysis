Er zijn twee projecten uitgevoerd gericht op alle hierboven genoemde aspecten van de bedrijfs-
voering. Er is een personeelsbeleid ontwikkeld, een ICT-systeem opgezet en geïnvesteerd in 
verbetering van de huisvesting. Ook is een financieel beheer en management systeem geïntro-
duceerd en de organisatie werd opnieuw vormgegeven. De bedrijfsvoering is onder een afzon-
derlijke leidinggevende geplaatst.  
 
Alle beoogde resultaten zijn behaald (effectiviteit). Implementatie vond binnen geplande looptijd 
en budget plaats en was daarmee efficiënt. Dit kwam vooral door de ervaren projectleiding die 
bekend was met rechtspraak en verandermanagement. 
 
De behaalde resultaten lijken duurzaam maar worden wel bedreigd door niet steeds tijdige 
betaling van de noodzakelijke bijdragen door de Landen. 
 
Het is aannemelijk dat het bedrijfsmatig goed functioneren van het Hof een belangrijke impact 
heeft op het functioneren van de rechtspraak in de aangesloten Landen. 
Conclusie 
De succesvolle uitvoering van projecten gericht op de verbetering en versterking  van personele 
samenstelling, personeelsbeleid, ICT, financieel beheer, management en huisvesting hebben 
geresulteerd in een duurzame verbetering en versterking van de bedrijfsvoering van het Ge-
meenschappelijk Hof van Justitie.  
 
4. Openbaar Ministerie 
 
Evaluatievraag 
In hoeverre hebben de projecten van PVNA met behulp van bijdragen van de Nederlandse 
financiering bijgedragen aan een duurzame verbetering en versterking van de bedrijfsvoering 
van het Openbaar Ministerie (OM)? 
 
Bevindingen 
NAF 3,1 miljoen is uitgegeven voor de bedrijfsvoering van het OM. Dat is 2,2% van de PVNA 
uitgaven beheerd door USONA. 
 
Doelstelling voor het parket van het OM was het optuigen van een zodanig niveau van bedrijfs-
voering dat zij haar wettelijke taken wat betreft opsporing en vervolging van strafbare feiten kan 
vervullen. 
 
Er is een breed traject uitgevoerd gericht op alle aspecten van de bedrijfsvoering. Een perso-
neelsbeleid en personeelsbeheerssysteem werd opgezet. Een hoofd bedrijfsvoering werd 
aangesteld en ook medewerkers voor HR en financiën. De organisatie werd omgevormd naar 
de landenstructuur. Curaçao, Sint Maarten en Caribisch Nederland hebben ieder een eigen 
parket. De parketten werken samen onder één Procureur Generaal (PG). 
 
De bedrijfsvoering is versterkt o.a. door de uitgevoegde projecten (effectiviteit). In alle PIOFAH 
elementen (personeel, informatie, organisatie, financiën, administratieve organisatie en huisves-
ting), nodig voor een goed werkend OM, is behoorlijk goed voorzien. De gemaakte inhaalslag is 
deels ook buiten het PVNA-budget om door Nederland bekostigd. De ontwikkelde computer 
applicaties werken nog niet allemaal goed (bijvoorbeeld de PRIEM-applicatie) of worden niet 
door alle aangesloten Landen gebruikt.  
 
Het OM is efficiënt opgezet. De parketten ressorteren onder één PG en maken grotendeels 
gebruik van dezelfde ICT-infrastructuur. Het traject heeft wat vertraging gekend doordat de 
werving van het hoofd bedrijfsvoering moeizaam verliep. 
 
  95
