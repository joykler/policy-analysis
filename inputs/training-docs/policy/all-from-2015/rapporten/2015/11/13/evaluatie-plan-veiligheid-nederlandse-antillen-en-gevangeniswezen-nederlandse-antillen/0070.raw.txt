Het onderbrengen van verschillende diensten in een gebouw heeft efficiëntie voordelen doordat 
faciliteiten kunnen worden gedeeld. 
 
Effectiviteit  
In hoeverre hebben de projecten, gericht op het versterken van het KPB bijgedragen aan 
de hoofddoelstellingen van PVNA? 
 
Het project was effectief. Het politiekantoor is een functioneel gebouw geworden dat aan hoge 
eisen voldoet. 
 
Duurzaamheid 
Hebben de investeringen bijgedragen aan een structurele verbetering en versterking van 
de bedrijfsvoering van het KPB? 
 
De investeringen hebben vooral bijgedragen aan het onderdeel Huisvesting van de bedrijfsvoe-
ring. Het gebouw is duurzaam. De aardbevingsbestendigheid vergroot de duurzaamheid ervan.  
 
Impact 
In hoeverre hebben de investeringen bijgedragen aan de verbetering van de veiligheidssituatie 
op Bonaire? 
 
Het politiekantoor op Bonaire voldoet nu aan de eisen die aan een modern politiekantoor 
moeten worden gesteld. De omstandigheid dat de verschillende diensten die zich bezighouden 
met de rechtshandhaving bij elkaar zitten vereenvoudigt de communicatie en de informele 
ondersteuning van elkaars taken. Het effect hiervan op de veiligheidssituatie op Bonaire is niet 
te meten maar zal zonder meer in enige mate aanwezig zijn. 
 
Conclusie  
De uitgevoerde activiteiten voor het KPB hadden grotendeels betrekking op de nieuwbouw van 
het politiekantoor waar ook kustwacht en Kmar gevestigd zijn. Huisvesting is echter maar één 
van de onderdelen van de bedrijfsvoering. Hoewel de bouw door meerdere oorzaken niet 
efficiënt is uitgevoerd is het resultaat belangrijk voor Bonaire en naar verwachting duurzaam. 
 
 
E. POLITIE SINT MAARTEN, SABA EN SINT EUSTATIUS 
Evaluatievraag 
Hoe hebben de projecten van PVNA met behulp van bijdragen van de Nederlandse financiering 
bijgedragen aan een duurzame verbetering en versterking van de bedrijfsvoering van de politie 
op Sint Maarten, Saba en Sint Eustatius? 
 
Korte beschrijving van het verbeteren en versterken van het KPSSS en KPSM en de 
daarbij behorende doelstellingen 
Politie en gevangeniswezen waren de twee grote instituties waarop PVNA zich richtte. Het 
waren ook de instituties waar, volgens de Commissie Camelia-Romer (2006), de problemen het 
grootst waren. Algemeen doel van dit aandachtsgebied was de verbetering van de bedrijfsvoe-
ring van het korps op alle PIOFAH-onderdelen (personeel, informatie organisatie, financiën, 
administratieve organisatie en huisvesting).  
 
In PVNA1 wordt al aangegeven dat prioritering binnen de PIOFAH-factoren noodzakelijk is. 
“Waar de nood het hoogst is dient in eerste instantie de meeste aandacht naar uit te 
gaan.”(PVNA 2005, p.9) 
 
 
  70
