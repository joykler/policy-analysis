personeelsleden). De werkwijze van het team werd verbeterd (er kwam een indeling naar intake 
en inzet), er werd analysevaardigheid en capaciteit binnengebracht, de informatiepositie werd 
systematisch verbeterd (er kwam een tapkamer ter beschikking en er werd een Observatieteam 
(OT) gevormd en opgeleid) en de dossiervorming werd anders georganiseerd.  
  
Efficiëntie 
32
In welke mate zijn de beschikbare middelen, besteed aan repressie , nuttig en doelma-
tig/kosteneffectief besteed? 
 
Naar verluidt bedroeg de oorspronkelijke begroting voor project “Inzet van het Atrako-team” 
NAF 29,8 miljoen. Volgens opgaaf van het ministerie van BZK is aan het project NAF 69,3 
miljoen uitgegeven.  
 
De ondersteuning door uit Nederland ter beschikking gestelde rechercheurs is duur vanwege de 
hoge reis- en verblijfskosten en is traag doordat werving van mensen in Nederland tijd kost. Die 
hoge kosten kunnen echter alleen worden vermeden wanneer bijstand van andere korpsen in 
het gebied kan worden gekregen. Ook daar waren echter grote tekorten.  
 
Effectiviteit 
In hoeverre zijn de doelstellingen van het repressietraject behaald? 
 
De eerste repressiedoelstelling “1. Daling van het aantal gewelddadige roofovervallen met 50% 
per 1 juli 2007” is voor Curaçao ruimschoots gehaald. Het aantal roofvervallen verminderde van 
1094 in 2004 tot 531 in 2007 en tot 442 in 2008. Het oplossingspercentage steeg daarbij van 
14,2% in 2004 tot 22.8% in 2007 en tot 26.6% in 2008.  
 
Grafiek 1 Ontwikkeling aantal roofovervallen bronnen: Ministerie van Justitie NA  
en OM Curaçao Jaar 1 is 2004, jaar 10 is 2013 
 
 
 
                                                                                                                                                            
31
 De term “vernieuwd” is hier gekozen omdat er al een groep binnen KPC actief was in de bestrijdingen van roofover-
vallen en dat deed samen met controle-activiteiten met de geüniformeerde dienst.  
32
 PVNA1 programmadoelstellingen: 1) drastische vermindering van geweldscriminaliteit, 2) terugdringen van drugscri-
minaliteit en 3) intensivering van de bestrijding van internationaal terrorisme.
