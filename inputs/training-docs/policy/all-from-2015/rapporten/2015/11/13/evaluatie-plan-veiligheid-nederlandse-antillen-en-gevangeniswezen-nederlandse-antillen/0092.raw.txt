Continuïteit door personen en instituties 
De aansturing van het programma is, zoals hierboven al uiteengezet, gewijzigd na 10-10-’10. 
De ex-ante beoordeling van projecten, het toezicht op de rechtmatigheid en de uitvoeringsmoni-
toring vond gedurende de gehele looptijd plaats door USONA. Er was grote continuïteit bij 
USONA in medewerkers en leidinggevenden gedurende de gehele periode.  
 
Het projectbureau PVNA werd na 10-10-’10 projectbureau Plan Veiligheid genoemd. Geduren-
de de drie fasen werden de meest essentiële functies, de programmamanager en de ICT-
specialist ingevuld door dezelfde personen.  
 
Ook nu, tijdens de evaluatie en afrondingsperiode voor PVNA, is er nog continuïteit zowel bij 
USONA, als in de voortgezette activiteiten door de oud programmamanager PVNA van USO-
NA, de programmamanager projectbureau PVNA/Plan Veiligheid, de voormalig Nederlandse 
coördinator PVNA en de ICT-specialist.  
 
Zonder deze continuïteit in instituties en volharding door de betrokken personen had de rechts-
handhaving op de Nederlandse Antillen, nu de Landen, er zeker slechter voor gestaan. 
 
Lessons learned 
De volgende lessen kunnen worden getrokken uit de werkwijze van de programma’s (zowel wat 
betreft efficiëntie en effectiviteit): 
 
- De continuïteit in personen en instituties gedurende de drie fasen van uitvoering van PVNA 
is van grote waarde gebleken voor formulering van projecten, uitvoeringsmonitoring tegen-
gaan van onderbesteding en realisatie van projecten.  
- Aangaande de doorlooptijd wordt geconcludeerd dat het programma na 10-10-’10 sturing 
ontbeerde. Weliswaar zijn de beschikbare budgetten besteed, maar de aanpak was vooral 
pragmatisch, met minder aandacht voor efficiency, effectiviteit, impact en duurzaamheid.  
  
  92
