de instituties op Sint Maarten, die het projectbureau verwijten de plannen vanuit Curaçao te 
hebben ontwikkeld.  
 
Voorbeelden van projecten waar gebleken is dat het geformuleerde project niet aansloot op de 
behoeftes van de instituties zijn: 
• Regionaal Informatie coördinatie en Expertise Centrum, 
• de vanuit het projectbureau ontwikkelde brede veiligheidsplannen per eiland, 
• delen van het ICT-project die zijn ontwikkeld voor Sint Maarten. 
 
ad 2. (mede)beoordelen van projectvoorstellen 
Op het gebied van projectbeoordeling zorgde het bestaan van een projectbureau voor enige 
onduidelijkheid in de rolverdeling met USONA. USONA had een taak op het gebied van de 
projectbeoordeling, waaronder een beoordeling of het project aan het (politiek overeengeko-
men) programma bijdroeg en haalbaar was. Ook de projectvoorstellen voor de projecten van 
het PVNA/GWNA-programma moesten de formats van USONA gebruiken. Over de mate 
waarin met de projectvoorstellen aan de eisen van USONA moest worden voldaan zijn tussen 
het projectbureau en USONA, in het eerste jaar van PVNA, veel discussies gevoerd. Deze 
hebben enerzijds tot vertragingen geleid, maar anderzijds ook betere projectvoorstellen opgele-
verd. 
 
ad 3. uitvoering van projecten 
Door zich in voorkomende gevallen ook met de uitvoering van projecten bezig te houden ging 
het projectbureau op de stoel van de instituties uit de rechtshandhavingsketen zitten. Dit kon 
praktisch zijn als er in een project tijdelijk een vraag om inzet ontstond die door het projectbu-
reau kon worden ingevuld. Nadeel hiervan was echter dat de kennis en ervaring die zo werd 
opgedaan niet in de ondersteunde institutie bleef. Dit ging ten koste van de duurzaamheid van 
sommige bereikte resultaten. Deze problematiek speelde op grote schaal in het ICT-project. Dit 
project was voor een groot deel vanuit het projectbureau en vrijwel volledig buiten de instituties 
uitgevoerd. Hierdoor is de kennis en ervaring over de ontwikkelde IT-toepassingen niet binnen 
de instituties terecht gekomen. Dit heeft eraan bijgedragen dat er ten tijde van de afsluiting van 
het programma op 31 december 2014 binnen de rechtshandhavingsketen van de landen nog 
geen beheerorganisatie voor de ontwikkelde software was. 
 
USONA 
De rol van USONA in het PVNA-programma wordt door de onderzoekers over het algemeen als 
efficiënt en effectief aangemerkt. De uitvoeringsorganisatie USONA werd in 2004 in het leven 
geroepen om de onderbesteding van ontwikkelingsgelden op de Antillen tegen te gaan en te 
zorgen voor een depolitisering en de-bureaucratisering van de projectuitvoering. In 2007 en 
71
2011 concludeert de Evaluatiegroep dat USONA hier goed in slaagt . Ook nu kan geconsta-
teerd worden dat het tegengaan van onderbesteding, depolitisering en de de-bureaucratisering 
belangrijke bijdragen van USONA zijn geweest. Programmasturing van PVNA vond plaats door 
Nederland en het Land NA samen. Taak van USONA was om de projecten te toetsen aan dit 
programma. Deze taak heeft zij goed uitgevoerd. USONA was verder belast met ex-ante 
beoordeling, toezicht op de rechtmatigheid en uitvoeringsmonitoring. Uit de interviews komt 
naar voren dat de kwaliteit van de PVNA-projectvoorstellen door de bemoeienis van USONA is 
verbeterd. Verder geven geïnterviewde betrokkenen veelal ook aan dat USONA in het toezicht 
op de uitvoering van de projecten een goede rol heeft gespeeld. Het feit dat het land Curaçao 
het budgetbeheer en de projectadministratie van een aantal grote veiligheidsprojecten bij 
USONA heeft ondergebracht ondersteunt deze bevinding. De pragmatische aanpak van USO-
NA in de laatste fase van het programma heeft er toe bijgedragen dat veel van het beschikbare 
budget nog kon worden besteed. 
 
                                            
71
 Evaluatiegroep, Externe evaluatie USONA, 2007 en 2011 
  91
