“er is onvoldoende bewustzijn geweest van de noodzaak om ook na het project de mensen 
en verbanden die zich met atrako's bezighouden te blijven volgen en een goede informa-
tiepositie te behouden, omdat die criminele verbanden zich niet alleen met atrako’s zouden 
bezighouden, maar ook andere vormen van georganiseerde criminaliteit voor hun rekening 
zouden nemen”’.  
 
Conclusie repressie 
De inzet van het atrako-team op Curaçao was zeer effectief. De daling  van het aantal atrako’s 
kan grotendeels worden toegeschreven aan de inzet van het atrako-team. De resultaten had-
den een duurzaam karakter over een periode van bijna 6 jaar. Sinds 2012 begint het aantal 
atrako’s weer te stijgen. De impact van de verlaging van het aantal atrako’s is groot. Op de 
andere eilanden zijn geen repressie projecten, binnen het PVNA programma, uitgevoerd. Er zijn 
geen andere projecten uitgevoerd binnen het repressie traject. 
 
 
B. PREVENTIE, ZELFREDZAAMHEID EN RESOCIALISATIE 
Evaluatievraag 
In deze sectie staat de beantwoording van de volgende evaluatievraag centraal: 
 
In hoeverre hebben de preventie, zelfredzaamheid en resocialisatieprojecten met behulp van 
bijdragen van de Nederlandse financiering bijgedragen aan een verbetering van de veiligheids-
situatie op alle eilandgebieden van de Nederlandse Antillen? 
 
Aan de hand van de DAC/OESO-criteria efficiëntie, effectiviteit, duurzaamheid en impact wordt 
er hieronder een beoordeling gegeven van de preventie, zelfredzaamheid en resocialisatietra-
jecten. 
 
38
Doelstellingen preventie, zelfredzaamheid en resocialisatietrajecten 
De doelstellingen van het preventietraject zijn volgens het programmadocument PVNA1: 
 
1. Vergroting van de veiligheid en leefbaarheid op wijkniveau 
2. Terugdringen van het aantal jongeren (uit potentiële dadergroepen) dat afglijdt naar crimi-
nele carrières 
3. Voorkomen dat jongeren beginnen met harddruggebruik 
Deze trajectdoelstellingen zijn verbonden aan hoofddoelstelling 1 van het PVNA1 programma: 
“Drastische vermindering van de geweldscriminaliteit (prioriteiten gewelddadige roofovervallen, 
vuurwapencriminaliteit en huiselijk geweld) en het vergroten van het gevoel van veiligheid in de 
wijken.”  
Om deze doelstellingen te kunnen bereiken dienden per eiland specifieke preventieplannen te 
worden geïmplementeerd die zagen op het investeren in betere opvoeding, beter onderwijs, 
meer naschoolse opvang, sociale vormingsplicht, werkgelegenheid, wijk- en buurtwerk en 
voorlichting.  
Voor zelfredzaamheid is de geformuleerde doelstelling: “Actief burgerschap op wijkniveau zodat 
burgers zelf (al dan niet in georganiseerd verband) daadwerkelijk activiteiten ontplooien ter 
bevordering van de veiligheid in hun eigen leefomgeving.” Om deze doelstelling te kunnen 
                                            
38
 PVNA1 is onderverdeeld in een viertal trajecten en een bedrijfsmatig onderdeel. De trajecten zijn: repressie, 
preventie, zelfredzaamheid en resocialisatie. Elk van de trajecten had zijn eigen doelstellingen die deels overlappen 
met de doelstellingen van PVNA1.
