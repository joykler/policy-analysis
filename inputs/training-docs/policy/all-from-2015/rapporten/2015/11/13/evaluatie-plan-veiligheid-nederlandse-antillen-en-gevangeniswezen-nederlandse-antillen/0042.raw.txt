27
laatste positie kreeg, met uitzondering van de rechtspraak, de overhand . De verschillende 
posities bleven echter een rol spelen.  
 
De belangrijkste veronderstelling die ten grondslag ligt aan de programma’s met betrekking tot 
de bedrijfsvoering is: 
 
- Duurzame versterking van de bedrijfsvoering is nodig om een adequaat niveau van rechts-
handhaving ook op langere termijn te kunnen waarborgen. Goede bedrijfsvoering is een 
conditie voor een voldoende niveau van rechtshandhaving. 
Normatieve uitgangspunten 
Er is tot slot ook een aantal normatieve uitgangspunten geformuleerd in de PVNA-documenten:  
- normatieve uitspraken gerelateerd aan de “convention for the prevention of torture and 
28
inhuman and degrading treatment (CPT)”, 
- normatieve uitspraken gerelateerd aan de fundamentele menselijke rechten en vrijheden, 
de rechtszekerheid en de deugdelijkheid van het bestuur, 
- normatieve uitspraken gerelateerd aan de inhoud van de waarborgfunctie van het Konink-
rijk. 
Van die uitspraken zijn die van de CPT in 2007 in het programma geëxpliciteerd. De uitspraken 
betreffende fundamentele menselijke rechten en vrijheden, de rechtszekerheid en de deugde-
lijkheid van het bestuur speelden een rol bij de overgang van de oude naar de nieuwe staat-
kundige structuur. Voor de politie en het gevangeniswezen betrof dat vooral het voldoen aan de 
verbeteringseisen die in 2010 werden gesteld en die in twee jaar moesten zijn geëffectueerd. 
 
De bepalingen van de CPT vormen een krachtig normatief kader voor een deel van de rechts-
handhaving, een kader dat door de bezoeken van de Commissie een sturende waarde kreeg. 
Het leidde tot een vergroting van de inspanningen voor verbetering van de detentiefaciliteiten 
en tot extra financiële inspanningen van Nederlandse kant.  
 
Toetsing van de beleidstheorie 
In tabel 3 is puntsgewijs weergegeven wat de werkelijkheid van de PVNA-projecten zegt over 
de beleidstheorieën: in hoeverre zijn de veronderstellingen juist? De linker kolom bevat een 
korte weergave van delen van de beleidstheorie, de rechter de aangetroffen werkelijkheid 
binnen PVNA. De tekst in de kolom “”PVNA werkelijkheid” is gebaseerd op de bevindingen van 
deze evaluatie, de tussentijdse PVNA-evaluatie (Evaluatiegroep 2010) en de evaluaties van 
USONA (Evaluatiegroep 2007, 2010) 
 
De verschillende perspectieven en belangen van de Nederlandse en de Nederlands Antilliaanse 
overheden die hiervoor in dit hoofdstuk zijn geschetst, zijn in de tabel niet zichtbaar. Die ver-
schillen speelden een rol in uitvoering van de projecten, maar niet in de veronderstellingen als 
zodanig. Zo leidde de voorkeur van de Nederlandse overheid voor de repressie boven een 
brede aanpak van criminaliteit niet tot een verwerping van de beleidstheorie daarover, daar was 
geen verschil van mening over, maar tot de keuze om Nederlandse middelen en ook samen-
werkingsmiddelen in te zetten voor het inperken van geweldscriminaliteit. Daarmee werd de 
keuze voor een brede en integrale aanpak van de veiligheidsproblematiek aan de toen lokale 
overheden overgelaten, wat in de praktijk betekende dat er nauwelijks middelen voor waren. 
                                            
27 
De Nederlandse positie mag dan formeel veranderd zijn, de opvatting dat de Landen hulp nodig hebben bij hun 
rechtshandhaving wordt breed gedragen in Nederland. De neerslag van die twijfel is ook te vinden in het begrotingsar-
tikel 4, de begroting van het waarborgartikel van het ministerie van BZK. Uit dat artikel worden onder andere het 
Recherche Samenwerkings Team (RST) en de Kustwacht betaald. De achterliggende opvatting aan de kant van 
Nederlandse bestuurders en ambtenaren is nog steeds dat de Landen Curaçao en Sint Maarten onvoldoende in staat 
zijn de rechtshandhaving zelf op een aanvaardbaar niveau te realiseren.  
28 
Bon Futuro CPT-proof maken. Brief van 9 december 2009 van de minister van BZK aan de voorzitter van de Tweede 
Kamer der Staten-Generaal, kenmerk 2009-0000739029. 
  42
