Opmerkingen 
Uit het eindverslag van projectunit DJZ van 22 juli 2009: 
Het was vanwege de toenemende omvang en complexiteit van de criminaliteit op de Antillen dat de noodzaak 
groeide om door middel van effectieve projecten hierop een antwoord te geven. Binnen de RHH keten bestond een 
groeiende behoefte aan projectmanagement capaciteit. Daarbij was het gewenst deze projecten beleidsmatig en 
programmatisch in te kaderen. 
Door diverse omstandigheden werd het aan PVNA voorafgaande Programma RHH niet geïmplementeerd. 
PVNA kwam tot stand door prioriteiten op gebied van repressie en bedrijfsvoering te bundelen. 
Voor projectunit DJZ, later genoemd projectbureau PVNA werd gekozen voor de volgende strategie: “voorberei-
dende werkzaamheden door ambtenaren zelf en later investeren in het aantrekken van deskundigen om de plannen 
uit te voeren.” 
 
M.b.t. capaciteitsopbouw op het gebied van projectmanagement: 
Er is voor gekozen om de uitvoering van de goedgekeurde projecten over te dragen aan de institutie die het heeft 
ingediend. De institutie is zelf verantwoordelijk voor de implementatie van zijn project. 
PVNA heeft er voor gezorgd dat veelal capabele mensen zijn ingezet om de projecten te begeleiden of te managen. 
Deze mensen zijn de Technische Bijstanders die in bijvoorbeeld het Hof, OM, politiekorpsen, gevangenissen en 
Directie Justitiële Zaken (financiën) zijn geplaatst om projecten te implementeren die duurzaam de bedrijfsvoering 
verbeteren. 
 
N.a.v. de Evaluatie commissie RHH wordt in het eindverslag opgemerkt: 
Er is sprake van achterstand qua capaciteit (kwantitatief en kwalitatief) in de instituties van de RHH keten. 
Dit betekent dat PVNA alvorens een project op te pakken eerst reguliere zaken moet afhandelen. 
Dit bracht mee dat projecten stagneerden, niet konden worden uitgevoerd ook als dat een prioriteit was.
