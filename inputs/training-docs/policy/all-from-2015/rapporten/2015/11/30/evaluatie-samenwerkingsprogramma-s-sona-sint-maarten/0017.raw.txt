-    
1. Introductie en leeswijzer 
Voor u ligt het eindrapport van de evaluatie van de samenwerkingsprogramma’s van de Stichting Ontwikkeling 
Nederlandse Antillen (hierna: SONA) in de periode 2008-2014 in Sint Maarten. PwC heeft deze evaluatie 
uitgevoerd in de periode maart – oktober 2015. Daarnaast heeft PwC dezelfde evaluatie uitgevoerd van de 
samenwerkingsprogramma’s op Curaçao en de openbare lichamen Bonaire, Sint Eustatius en Saba.  
1.1. Opdrachtgever 
De evaluatie is uitgevoerd in opdracht van het ministerie van Binnenlandse Zaken en Koninkrijksrelaties (BZK), 
Directie Koninkrijksrelaties. De evaluatie is begeleid door een begeleidingscommissie, onder onafhankelijk 
1 2
voorzitterschap van Peter Benschop en Dick van den Bosch . De begeleidingscommissie bestond daarnaast uit 
3
de volgende personen : 
Mariëlle Capello (BZK, directie Koninkrijksrelaties); 
Rachel Crowe (BZK, directie Koninkrijksrelaties); 
Bianca van der Lee (Vertegenwoordiging van Nederland in Sint Maarten); 
Jeroen Thielemans (USONA). 
1.2. De samenwerkingsprogramma’s van SONA op Sint 
Maarten 
De samenwerkingsprogramma’s van SONA op Sint Maarten betreffen drie programma’s: 
het samenwerkingsprogramma Institutionele Versterking en Bestuurskracht (IVB); 
het samenwerkingsprogramma Onderwijs en Jongeren (OJSP); 
het samenwerkingsprogramma Sociaal-Economisch Initiatief (SEI). 
Een gedetailleerde beschrijving per programma, inclusief de aantallen en typen projecten die binnen elk 
programma zijn uitgevoerd, is opgenomen in Bijlage A bij dit rapport. De drie programma’s werden uitgevoerd 
door uitvoeringsorganisatie USONA.  
De governancestructuur van de samenwerkingsprogramma’s wordt in paragraaf 2.2.1 nader toegelicht. 
1.3. Doel en scope van de evaluatie 
4
De evaluatie heeft een tweeledige doelstelling:  
Ten eerste is het de bedoeling dat het Nederlandse parlement een globaal beeld krijgt op welke wijze de 
financiering via SONA heeft bijgedragen aan het behalen van de vooraf geformuleerde 
programmadoelstellingen van de samenwerkingsprogramma’s IVB, OJSP en SEI. 
Ten tweede is de evaluatie bedoeld om aanbevelingen aan de overheid van Sint Maarten te doen op welke 
wijze zij de door de samenwerkingsprogramma’s ingezette verbeteringen kunnen verduurzamen en 
voortzetten. 
De uitwerking van de eerste doelstelling van dit onderzoek – een globaal beeld op welke wijze de financiering via 
SONA heeft bijgedragen aan het behalen van de vooraf geformuleerde programmadoelstellingen van de 
                                                             
1
 Peter Benschop was ten tijde van zijn voorzitterschap van de begeleidingscommissie coördinator Cluster Digitale Identiteit 
bij BZK. Hij zat de eerste twee bijeenkomsten voor, respectievelijk in maart en april 2015. 
2
 Dick van den Bosch is hoofd Wetgeving Wonen en Rijksdienst bij BZK. Hij zat de besprekingen van het (concept-) 
eindrapport voor in september en oktober 2015. 
3
 De overheid van Sint Maarten is door BZK uitgenodigd deel te nemen aan deze begeleidingscommissie, maar heeft hier 
geen gebruik van gemaakt. 
4
 Ministerie van BZK, Terms of Reference Eindevaluatie Samenwerkingsprogramma’s SONA, pagina 2. 
  
PwC Pagina 17 van 98
