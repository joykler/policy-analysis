-    
Onderwijs 
In maart 2014 heeft de Nederlandse Onderwijsinspectie een rapport uitgebracht over de stand van zaken van de 
onderwijskwaliteit op de eilanden in Caribisch Nederland. De belangrijkste conclusies van de Onderwijsinspectie 
13
luidden: 
‘Dit themarapport maakt duidelijk dat, ondanks de vele inspanningen die de afgelopen jaren zijn 
gedaan en de verbetering van het onderwijs die daardoor is gerealiseerd, het onzeker is of de scholen 
en instellingen in Caribisch Nederland in augustus 2016 zullen voldoen aan basiskwaliteit. De 
verbeteringen in het onderwijsproces die daarvoor nog bereikt moeten worden, zijn complex en minder 
makkelijk te realiseren dan de verbeteringen die de afgelopen drie jaar met succes zijn bereikt. 
Bovendien mag niet verwacht worden dat de scholen in 2016 hun leerlingen tot met Europees 
Nederland vergelijkbare leerprestaties kunnen brengen. De inspectie wijst in dat verband op de 
taalproblematiek op zowel Bonaire als op Sint Eustatius in relatie tot de wettelijke verplichting om in 
het voortgezet onderwijs het Nederlands als instructietaal te gebruiken, ondersteund door het 
Papiamentu en het Engels. 
Binnen het domein onderwijsleerproces is de afgelopen drie jaar vooruitgang geboekt in de kwaliteit 
van het leerstofaanbod en de gerealiseerde leertijd. Daarnaast is verbetering zichtbaar in de kwaliteit 
van de lessen. Het gaat dan vooral om basale verbeteringen zoals de structuur van de lessen en de 
kwaliteit van de uitleg. Tegelijkertijd stelt de inspectie vast dat de ontwikkeling van de leerlingenzorg 
en van de kwaliteitszorg achterblijft. Bij de leerlingenzorg neemt de inspectie waar dat de zware 
opgave waar de scholen voor staan, gezien de taal- en ontwikkelingsachterstanden van de leerlingen, 
nog veel inspanning vraagt van zowel de scholen als de expertisecentra voor onderwijszorg. Deze 
opgave is extra lastig door het ontbreken van specialistisch onderwijs voor leerlingen met bijzondere 
onderwijsbehoeften; in Caribisch Nederland bestaan geen scholen voor speciaal of voortgezet speciaal 
onderwijs. De ontwikkeling van de kwaliteitszorg bevindt zich op de meeste scholen nog in een 
beginstadium. Daarmee is een belangrijke voorwaarde om verdere verbeteringen te realiseren en deze 
te borgen nog niet vervuld.’ 
2.2. SONA: Samenwerkingsprogramma’s binnen het 
Koninkrijk 
Ten behoeve van een analyse en oordeel over de samenwerkingsprogramma’s op de eilanden in Caribisch 
Nederland, vinden wij het van belang tevens de context van de samenwerkingsprogramma’s in de kern weer te 
geven. Hierbij dient onderscheid gemaakt te worden in de eerste periode van de samenwerkingsprogramma’s 
(2004 – 2007) en de tweede periode (2008 – 2014). 
2.2.1. Eerste periode 2004 – 2008 
In 2002 heeft de Werkgroep Uitvoering samenwerkingsrelatie Nederlandse Antillen – Nederland (werkgroep 
Wijers) op verzoek van de toenmalige Nederlandse Antillen en Nederland advies uitgebracht over de oprichting 
van een ontwikkelingsfonds. Kern van dit advies was dat de effectiviteit van de wijze van samenwerking tussen 
de toenmalige Nederlandse Antillen en Nederland vergroot kon worden door oprichting van een dergelijk fonds. 
Tevens zou hiermee het bureaucratische proces van het beheer van de samenwerkingsmiddelen en de 
rechtstreekse bemoeienis van de zijde van de Nederlandse en Nederlands-Antilliaanse politiek geminimaliseerd 
 14
kunnen worden.  
De leden van de Tweede Kamer stemden tijdens de begrotingsbehandeling in 2002 in met het Nederlandse 
standpunt ten aanzien van de adviezen van de werkgroep-Wijers over het Ontwikkelingsfonds. De minister-
president van de toenmalige Nederlandse Antillen stemde op 11 februari 2003, namens de Raad van Ministers, 
in met de uitvoering van de adviezen inzake het Ontwikkelingsfonds. 
                                                             
13
 Onderwijsinspectie, Onderwijsverbetering in Caribisch Nederland, het onderwijs op Bonaire, Sint Eustatius en Saba, 
drie jaar na 10 oktober 2010, maart 2014.  
14
 Nieuwe kaders, nieuwe kansen, Eindrapport van de Werkgroep samenwerkingsrelatie Nederlandse Antillen – Nederland, 
Den Haag, 27 juni 2002.  
  
PwC Pagina 24 van 114
