-    
5.2. Realisatie van cofinanciering 
Voor de drie samenwerkingsprogramma’s is in een aantal projecten cofinanciering overgeengekomen in de 
financieringsovereenkomst. De eindrapportages per programma geven de volgende informatie over de 
gerealiseerde cofinanciering: 
 In het IVB Curaçao is iets minder dan 50% van de afgesproken cofinanciering gerealiseerd: “Er is 
afgesproken dat de cofinanciering ANG 26 miljoen bedraagt. De werkelijke cofinanciering is, tot voor 
zover na te gaan door het programmabureau, berekend op ANG. 12 miljoen. Dit bedrag is voornamelijk 
verdeeld over de projecten Reorganisatie Ambtelijk Apparaat, Extra Capaciteit Dekkingsplan, en 
Verbetering Financieel Beheer. Het grootste deel van de cofinanciering is aan de start van het programma 
74
geïnvesteerd.” 
 Voor het OJSP zijn ons geen afspraken over cofinanciering bekend. 
 In het SEI Curaçao is het overgrote deel van de afgesproken cofinanciering niet gerealiseerd: “De eigen 
75
bijdrage van Curaçao zou neerkomen op een bedrag van NAf 30,79 miljoen.” , echter “De totale bijdrage 
van het Land Curaçao voor het SEI-programma was NAf 1,598 miljoen. Dit is het bedrag wat er tot op 
76
peildatum jan 2015 daadwerkelijk gestort is door Land Curaçao.” 
5.3. De rol van USONA  
De governance van de samenwerkingsprogramma’s mist een stevige prikkel om de efficiëntie te vergroten. Dit 
werd reeds gesignaleerd in de evaluaties van twee van de voorlopers van de samenwerkingsprogramma’s, het BO 
en DEO. Over het DEO: 
“Ook hebben de beperkte prioritering en concurrentie om de beschikbare gelden hebben invloed gehad 
op het programma. De prioritering die heeft plaatsgevonden, was minder effectief doordat de 
capaciteit om projectvoorstellen op te stellen, politieke steun en doorzettingsmacht soms ontbraken. 
Het ‘first in, first out’-proces dat USONA heeft gehanteerd was weliswaar transparant en ontsloeg 
USONA en de Nederlandse overheid van de verantwoordelijkheid om te prioriteren, maar creëerde ook 
een ‘markt’ voor projectvoorstellen waarop geconcurreerd werd op ‘verkoopbaarheid’, maar niet op 
maatschappelijke behoefte of prioriteit. Ook zijn fondsen ingezet voor projecten die voor de oprichting 
van USONA waren vormgegeven en voor andere programma’s en heeft een verpolitisering van de 
 77 
projectselectie plaatsgevonden.”
De governancestructuur van de samenwerkingsprogramma’s is niet wezenlijk veranderd ten opzichte van die van 
het DEO: er is opnieuw gewerkt met een ‘first in, first out’-proces, waarbij projectvoorstellen werden beoordeeld 
in volgorde van binnenkomst en niet in competitie werden vergeleken met andere voorstellen. Van belang hierbij 
is dat USONA heeft aangegeven slechts een zeer enkele keer een projectvoorstel te hebben afgewezen nadat dit 
78
door de ontvankelijkheidstoets was gekomen. 
USONA beoordeelde projectvoorstellen op volgorde van binnenkomst en deze werden niet in competitie 
vergeleken met andere voorstellen. Van belang hierbij is dat USONA heeft aangegeven slechts een zeer enkele 
79
keer een projectvoorstel te hebben afgewezen nadat dit door de ontvankelijkheidstoets was gekomen. USONA 
plaatst hierbij de nuancering dat er in overleg met de overheid van Sint Maarten prioriteiten zijn aangebracht 
door middel van samenvoegen, (op voorhand) (her)prioriteren en regelmatig overleg over de onderlinge 
samenhang van projecten. Zo werd bij projectvoorstellen met voldoende potentie om te kunnen uitgroeien tot 
volwaardige projectvoorstellen, een communicatietraject gestart met de projecteigenaren om de 
80
projectvoorstellen te verbeteren in termen van effectiviteit, efficiëntie en impact.  
                                                             
74
 Ministerie van Bestuur, Planning en Dienstverlening, Eindrapport Samenwerkingsprogramma Institutionele 
Versterking en Bestuurskracht Curaçao, maart 2015. 
75
 SOAB, Eindrapport SEI programma, 28 april 2015, pagina 6. 
76
 SOAB, Eindrapport SEI programma, 28 april 2015, pagina 24. 
77
 BGSI, Evaluation of the Cooperation Program for Sustainable Economic Development 2004-2007, Chapter 3: Curaçao 
Government Report, Final Report July 2007, p 24. 
78
 Bron: interview USONA op 18 mei 2015. 
79
 Bron: interview USONA op 18 mei 2015. 
80
 USONA, schriftelijk commentaar op concept rapportage, 17 september 2015. 
  
PwC Pagina 60 van 112
