-    
De beschikbare eindverslagen laten zien dat in 79% (15 van de 19) van de projecten de geplande activiteiten voor 
meer dan de helft zijn gerealiseerd. Voor ruim de helft van de projecten (10 van de 19) zijn de geplande activiteiten 
voor meer dan 80% gerealiseerd:  
 Voor de projecten in het IVB geldt dat 80% van de projecten voor meer dan de helft en 60% van de 
projecten voor meer dan 80% zijn activiteiten heeft gerealiseerd. 
 Voor de projecten in het OJSP geldt dat 75% van de projecten voor meer dan de helft en 25% van de 
projecten voor meer dan 80% zijn activiteiten heeft gerealiseerd. 
 Voor de projecten in het SEI geldt dat 80% van de projecten voor meer dan de helft en 60% van de 
projecten voor meer dan 80% zijn activiteiten heeft gerealiseerd. 
Wij merken op dat op basis van het realisatiepercentage van projectactiviteiten geen uitspraken gedaan kunnen 
worden over de mate waarin programmadoelstellingen zijn gerealiseerd. 
 Specifiek kan per samenwerkingsprogramma op Sint Eustatius vermeld worden: 
 In drie van de vijf IVB-projecten van Sint Eustatius zijn de activiteiten voor meer dan 80% uitgevoerd en 
in de andere twee zijn de activiteiten tussen de 50-80% uitgevoerd. Deze activiteiten hebben positief 
bijgedragen aan de doelstellingen van het programma, maar laten eveneens zien dat Sint Eustatius de 
doelstellingen niet helemaal bereikt heeft. Financieel beheer is een van de beleidsvelden waarvan de 
doelstellingen nog niet zijn bereikt. De IVB-projecten van Sint Eustatius hadden een beperktere scope en 
betroffen eenjarige technische assistentie voor de afdeling Financiën, de detachering voor 1 jaar van een 
ambtenaar van een Nederlandse gemeente voor de taken van eilandsecretaris en de versterking van het 
Planbureau Statia ter ondersteuning van de uitvoering van de SEI-projecten. Daarnaast is er geïnvesteerd 
in ICT en het communicatiesysteem van de overheid. In het licht van het in het programma beschreven 
structurele tekort aan human resources op cruciale functies en de grote financiële problemen waar Sint 
Eustatius mee kampte, zijn de investeringen ontoereikend geweest om de zeer ambitieuze doelstellingen 
te bereiken. 
 Voorts valt op dat Sint Eustatius de realisatie van activiteiten voor het OJSP vrij laag ligt. Dit kan 
verklaard worden doordat het programma voor een langere termijn was opgezet en na 1 jaar van 
investeren in het OJSP met de overgang van de drie eilanden naar openbare lichamen het Nederlandse 
onderwijsbeleid van kracht werd en het OJSP werd beëindigd. 
 Met de omvangrijke herprioritering in 2010 is de focus van het SEI van Sint Eustatius komen te liggen 
bij het verbeteren van de haven. De beoogde activiteiten zijn uitgevoerd in de haven, de beoogde 
effecten zijn echter deels bereikt. Zo is de downtime van de haven verminderd en is de gemiddelde 
verblijfduur van boten gestegen, tegelijkertijd blijven de beoogde investeringen door private partijen in 
de haven achter en is de haven volgens eindgebruikers niet veiliger geworden. De investering in de 
ontwikkeling van het marketingplan toerisme en de inzet van de investment officer waren 
randvoorwaardelijk voor de verdere ontwikkeling van de toeristische sector. Hetzelfde geldt voor de 
investeringen in het midden- en kleinbedrijf. Het ruimtelijk ontwikkelingsplan is ontwikkeld en 
vastgesteld, wat randvoorwaardelijk is voor verdere economische groei. Er is eveneens een plan 
ontwikkeld voor het tegengaan van erosie op het eiland. Onder het project is echter minder van het 
erosieplan uitgevoerd dan beoogd. De aanschaf van een verbrandingsoven en twee perskraakauto’s 
heeft de capaciteit van de stortplaats vergroot. Al met al zijn de behaalde resultaten van groot belang 
voor een duurzame verbetering van het sociaal-economisch perspectief van de bevolking. 
3.4.2. Beeld over doelrealisatie uit macro-studies 
In deze paragraaf voeren wij een analyse ‘van bovenaf’ uit: bestudering van externe bronnen die op macroniveau 
een beeld geven van de ontwikkelingen binnen de samenwerkingsprogramma’s. Te denken aan rapporten van de 
College Financieel Toezicht, macro(-economische) cijfers over aantallen leerlingen, economische groei, toerisme, 
(jeugd)werkloosheid, et cetera. Wij benadrukken dat de uitkomsten van deze analyse slechts een indicatie vormen 
voor de mate waarin de doelstellingen per samenwerkingsprogramma zijn bereikt. Deze paragraaf geeft deze 
analyse per samenwerkingsprogramma. 
  
PwC Pagina 44 van 114
