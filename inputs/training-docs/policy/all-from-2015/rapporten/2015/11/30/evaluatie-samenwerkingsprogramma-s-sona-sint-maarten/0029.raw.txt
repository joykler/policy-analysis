-    
legitimiteit ervan onder druk staat. Om die laatste reden is bijvoorbeeld de inspectie niet goed in staat 
om de noodzakelijke sturing en ondersteuning te bieden, met name op schoolniveau, nog onverlet het 
feit dat de inspectie onvoldoende is voorbereid op de met de vernieuwingen samenhangende taken. 
 Als gevolg van deze ernstige tekortkomingen (organisatorisch, draagvlak, opvoeding, legitimiteit), 
treden op vrijwel alle niveaus en onderdelen van de invoering meer of minder problemen op, die de 
verdere voortgang van de implementatie hinderen en die zelfs, bij ongewijzigd beleid, zullen kunnen 
uitdraaien op een mislukking van de op zichzelf noodzakelijke en breed gedragen 
onderwijsvernieuwingen. Uiteindelijk zal het gehele Koninkrijk daarvan de wrange vruchten gaan 
plukken; de betrokken leerlingen, om wie het tenslotte allemaal draait, in de eerste plaats: hun 
toekomstperspectief is ernstig in het geding.’ 
 
2.2.2. Tweede periode 2008 – 2014 
De samenwerkingsprogramma’s als vervolg op de eerdere programma’s uit de periode 2004 – 2008, zijn: 
• Het samenwerkingsprogramma IVB, met als doel het bestuur en de bestuurskracht op Sint Maarten te 
versterken; 
• Het samenwerkingsprogramma OJSP, met als doel de jeugd van Sint Maarten zodanig toe te rusten dat 
deze na voltooiing van hun schoolloopbaan in staat is deel te nemen aan de arbeidsmarkt en volwaardig 
te participeren in een voortdurend veranderende samenleving ; 
• Het samenwerkingsprogramma SEI, met als doel te komen tot een versterking van het financieel-
economische beleid van de eilanden en het wegwerken van sociaaleconomische achterstanden . 
Eind 2012 is de laatste storting door BZK aan SONA gedaan. De looptijd van de projecten is met twee jaar 
verlengd tot en met 31 december 2014. Eind 2014 zijn alle samenwerkingsprogramma’s en onderliggende 
projecten afgesloten. Sint Maarten heeft van de SONA-gelden 66 projecten uitgevoerd (24 binnen IVB, 29 binnen 
SEI, 13 binnen OJSP). Het totale budget van alle projecten die op Sint Maarten zijn uitgevoerd, bedraagt ANG 
101,8 miljoen, circa € 51 miljoen.  
Een gedetailleerde beschrijving per programma, inclusief de aantallen en typen projecten die binnen elk 
programma zijn uitgevoerd, is opgenomen in Bijlage A bij dit rapport. 
Dit rapport bevat de evaluatie van de drie samenwerkingsprogramma’s IVB, OJSP en SEI over de periode 2008 
– 2014. Hiertoe wordt in hoofdstuk 3 de effectiviteit behandeld, in hoofdstuk 4 de duurzaamheid, in hoofdstuk 5 
de efficiëntie en in hoofdstuk 6 de impact van deze samenwerkingsprogramma’s. 
  
PwC Pagina 29 van 98
