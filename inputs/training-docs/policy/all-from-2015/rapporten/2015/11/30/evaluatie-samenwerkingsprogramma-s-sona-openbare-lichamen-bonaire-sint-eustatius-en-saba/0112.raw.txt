met een of meer eindgebruikers. Het bleek in de praktijk niet altijd mogelijk om een groep eindgebruikers 
gezamenlijk te spreken. In die gevallen is een praktische oplossing gezocht, bijvoorbeeld het uitvoeren van een 
interview met de belangrijkste eindgebruiker of een vertegenwoordiger van eindgebruikers, aparte interviews 
met diverse eindgebruikers (in plaats van één gezamenlijke rondetafelbijeenkomst) of (in één geval) een 
wandeling in de omgeving waar het project is gerealiseerd samen met een van de uitvoerders, waarbij de feitelijke 
situatie kon worden geobserveerd door het onderzoeksteam.  
Daarnaast zijn aanvullende documenten bestudeerd die door geïnterviewden zijn aangereikt of door het 
onderzoeksteam zijn gevonden door via internet te zoeken op informatie over het project. Dit betreft bijvoorbeeld 
evaluaties en onderzoeken van onafhankelijke derden of foto’s, plattegronden en andere concrete informatie over 
de projecten. 
De bevindingen uit de interviews en aanvullende documenten zijn vervolgens vergeleken met de resultaten van 
het bronnenonderzoek in de projectdossiers om tot een conclusie over de effectiviteit, duurzaamheid, efficiëntie 
en impact van elk geselecteerd project te komen. Deze bevindingen en conclusies zijn opgenomen in bijlage B.2. 
C.4. Specifieke aandachtspunten 
Om de vertrouwelijkheid van interviews te kunnen garanderen, maken wij in dit rapport geen expliciete koppeling 
tussen de namen van geïnterviewde personen en de projecten die met hen besproken zijn. Ook vermelden wij 
geen letterlijke citaten uit interviews in dit rapport. 
 
PwC Pagina 112 van 114
