-    
investeringen. Op voorhand waren de voorgenomen investeringen en maatregelen al te gering om 
de beoogde maatschappelijke effecten op macroniveau te bereiken. Op het niveau van de 
doelstellingen van de beleidsvelden zijn positieve resultaten te zien.  
Wij merken op dat op basis van het realisatiepercentage van projectactiviteiten geen uitspraken gedaan 
kunnen worden over de mate waarin programmadoelstellingen zijn gerealiseerd. 
4. Vanuit de invalshoek van de mid-term evaluatie en eindrapportages kan geconcludeerd worden:  
a. Ten aanzien van het samenwerkingsprogramma IVB is een derde van de projecten niet (volledig) 
uitgevoerd. Zo heeft het onderzoek naar bestuurskracht niet plaatsgevonden. Dit is mede te danken 
aan het Actieplan IVB dat de overheid van Curaçao heeft opgesteld naar aanleiding van de 
aanbevelingen uit de mid-term evaluatie 2011, waarin de verdeling van de middelen naar 
programmalijnen is bijgesteld op basis van nieuwe prioriteiten. Gedurende de periode 2012 – 2014 
zijn daarop diverse herallocaties uitgevoerd, die de ingezette focus hebben versterkt. De 
eindrapportage van het IVB is gericht op de mate waarin activiteiten en projectprestaties 
gerealiseerd zijn, en geeft bovendien informatie over de mate waarin de doelstellingen per 
programmalijn zijn gerealiseerd. De afgeronde projecten hebben bijgedragen aan de opbouw en 
inrichting van overheidsorganen, de verbetering van de kwaliteit van de dienstverlening en de 
klantgerichtheid van de overheid, het verbeteren van toezicht en handhaving en het verbeteren van 
financieel beheer.  
b. Over het OJSP luidt de conclusie dat de inspanningen de noodzakelijke randvoorwaarden voor het 
bereiken van de doelstellingen hebben gecreëerd, maar dat de monitoringscans van de OJSP 
deelprogramma’s rendementscijfers laten zien die nog (ver) achterblijven bij het ambitieniveau van 
het programma.  
c. De eindrapportage over het SEI geeft geen inzicht in de mate waarin de doelstellingen van het SEI 
zijn bereikt. Wel blijkt uit de rapportage dat de invloed van het SEI groot is geweest. De quick scan 
die in 2011 van het SEI is uitgevoerd, plaatst kritische kanttekeningen bij de onderlinge samenhang 
tussen de grote hoeveelheid projecten binnen de vijf themagebieden van het SEI. 
5. De beschikbare macro-(economische)studies binnen de periode 2008 – 2014 hebben betrekking op een 
klein aantal doelstellingen van het IVB. Eén studie laat zien dat controleorganen versterkt zijn, maar dat 
handhaving en opvolging nog te wensen overlaat. Een andere studie laat zien dat er positieve 
ontwikkelingen zijn op het gebied van financieel beheer. Ten aanzien van het OJSP zijn geen aanvullende 
onderzoeken gevonden. Voor het SEI laten macro-studies niet de beoogde verbeteringen in onder andere 
armoede, economische groei of werkgelegenheid zien. Kanttekening hierbij is – zoals eerder vermeld – dat 
de beoogde verbeteringen onrealistisch hoog waren geformuleerd voor de structuur van de Curaçaose 
samenleving en economie. Ten aanzien van de andere beleidsvelden van het SEI zijn geen aanvullende 
onderzoeken gevonden. 
  
  
PwC Pagina 50 van 112
