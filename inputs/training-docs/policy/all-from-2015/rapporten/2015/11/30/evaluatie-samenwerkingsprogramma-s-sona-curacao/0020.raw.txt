-    
Zowel Nederland als de Nederlandse Antillen hechtte er in de aanloop naar 10 oktober 2010 grote waarde aan 
om het ontmantelings- en transitieproces ordentelijk te laten verlopen. Het toekomstige land Curaçao moest zich 
voorbereiden op zijn nieuwe taken en verantwoordelijkheden als land. Tegelijkertijd moest de bestaande 
landsregering van de Nederlandse Antillen op Curaçao zich tot de transitiedatum blijven inzetten voor de 
reguliere taken.  
Om het toekomstige land Curaçao te ondersteunen, werd in januari 2008 het IVB-programma voor Curaçao 
9
opgesteld. Dit programma richtte zich op de versterking van de instituties op Curaçao en versterking van de 
Curaçaose bestuurskracht. Drie hoofdaandachtsgebieden werden onderscheiden: het ontmantelingsproces, de 
ondersteuning van de lopende trajecten en bijdrage aan opbouw van nieuwe entiteiten.  
Vooraf (in 2008) werd al voorzien dat met de drie hoofdtaken voor de Curaçaose overheid de belasting op het 
10
(ambtenaren)apparaat zou toenemen in de periode tot 10 oktober 2010. Dit is ook werkelijkheid gebleken in de 
tussentijdse evaluatie van het IVB-programma in maart 2011. De onderzoekers constateerden dat vanwege de 
staatkundige hervormingen de uitvoering van de projecten en daarmee het programma IVB vertraging hebben 
opgelopen door capaciteitsgebrek onder bestuurders en ambtenaren. De voortgangsrapportages die de 
projectleiders dienen op te leveren lopen daarbij tevens (grote) vertraging op en verschillen sterk in inhoud en 
11
kwaliteit. 
2.1.2. Economische ontwikkeling 
Economie in kerncijfers 
De gegevens van het Centraal Bureau voor de Statistiek (CBS) van Curaçao laten zien dat de grootste bijdrage aan 
de Curaçaose economie de afgelopen jaren gemiddeld genomen (2011 – 2013) door de ‘financial intermediation’ 
sector geleverd wordt met een bijdrage van 16,8% van het bruto binnenlands product (hierna: BBP). Opvolgend 
leveren de sectoren ‘trade’ en ‘transport, storage and communications’, met een bijdrage van respectievelijk 10,4 
en 8,1% de grootste bijdrage aan de Curaçaose economie. Anders dan vaak gedacht wordt, levert de sector ‘Hotels 
and restaurants’ met 3,5% een relatief bescheiden bijdrage aan de Curaçaose economie. Dit moet wel worden 
genuanceerd, omdat de cijfers van het CBS een gemiddelde over de jaren 2011-2013 betreffen en in die periode 
12
de export van “financial intermediation” sterk daalde en de inkomsten uit toerisme juist sterk stegen. 
                                                             
9
 Land Nederlandse Antillen, Programma Institutionele Versterking en Bestuurskracht 2008, Willemstad januari 2008, p. 
5-6. 
10
 Ibid. 
11
 Ecorys (2011), Mid-term evaluatie IVB Curaçao. 
12
 Centrale Bank van Curaçao en Sint Maarten, The Economy of Curaçao and Sint Maarten in Data and Charts 
Yearly Overview 2004-2013, pagina 1. 
  
PwC Pagina 20 van 112
