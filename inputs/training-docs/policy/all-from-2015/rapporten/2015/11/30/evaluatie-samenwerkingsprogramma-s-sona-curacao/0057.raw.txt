-    
5. Efficiëntie van de (uitvoering van 
de) samenwerkingsprogramma’s 
Dit hoofdstuk gaat in op de efficiëntie van de samenwerkingsprogramma’s. Ten aanzien van efficiëntie zijn twee 
onderzoeksvragen geformuleerd:  
 “In welke mate zijn de beschikbare middelen voor de SONA-programma’s nuttig en 
doelmatig/kosteneffectief besteed?” en 
 “In hoeverre hebben het bestuur van SONA en de uitvoeringsorganisatie USONA qua gevolgde 
procedures hieraan bijgedragen?”. 
Deze onderzoeksvraag hebben wij beantwoord door aan de hand van de volgende stappen: 
1. Ons oordeel over de efficiëntie van de samenwerkingsprogramma’s relateren wij aan de effectiviteit van 
de programma’s. Zoals de eerste onderzoeksvraag aangeeft, gaat de mate waarin de beschikbare 
middelen nuttig zijn besteed vooraf aan de mate waarin dit kosteneffectief is gebeurd.  
2. Als eerste hebben wij vastgesteld dat er geen goede vergelijking kan worden gemaakt tussen de kosten 
van de samenwerkingsprogramma’s en een externe benchmark, omdat de aard van de programma’s en 
de context waarin deze zijn uitgevoerd specifiek zijn voor Curaçao. 
3. Als alternatief voor een externe vergelijking wordt binnen de onderzochte projecten een duidelijke 
benchmark gevormd door de begroting die is opgenomen in de projectvoorstellen. De beoordeling van 
projectvoorstellen door USONA geeft enige mate van ‘hardheid’ aan deze begrotingen. 
4. De beoordeling van efficiëntie is vervolgens uitgevoerd door in de projecten van het verdiepend 
onderzoek zowel de mate van realisatie van de in projecten beoogde prestaties (output) als de beoogde 
maatschappelijke effecten (outcome) te vergelijken met de mate waarin het budget is benut. Daarnaast 
zijn de resultaten van interviews in het verdiepend onderzoek naar efficiëntie betrokken. Waar deze 
concrete aanwijzingen geven voor verminderde efficiëntie in een project, zijn deze in onze bevindingen op 
projectniveau (paragraaf 5.1) verwerkt. 
5. Ter beantwoording van de tweede onderzoeksvraag is een beschrijving van de werkwijze van USONA 
opgenomen. Deze werkwijze hebben wij geanalyseerd in relatie tot de bevindingen over de efficiëntie van 
de projecten en programma’s (paragraaf 5.2). 
In paragraaf 5.3 geven wij onze conclusies over de efficiëntie van de samenwerkingsprogramma’s. 
5.1. Efficiëntie van de tien dieper onderzochte projecten 
Het onderscheid tussen prestaties en maatschappelijke effecten is evenzeer relevant voor een uitspraak over de 
efficiëntie van de projecten die binnen de samenwerkingsprogramma’s zijn uitgevoerd. Op het niveau van 
geleverde prestaties scoren veel projecten hoog op de mate van realisatie, zo is geconcludeerd in hoofdstuk 3. Op 
dit niveau bezien is er eveneens doorgaans sprake van een efficiënte inzet van mensen en middelen binnen de 
projecten.  
70
Wel vermeldt Eindrapport SEI programma een aandachtspunt voor de efficiëntie waarmee de 
projectvoorstellen tot stand zijn gekomen: 
“In het SEI programmadocument was het meeste geld al geoormerkt toen het programma werd vastgesteld. 
Deze werkwijze heeft ten eerste geresulteerd in een situatie waarin andere (en wellicht meer geschikte) 
projecten niet meer ingediend konden worden. Daarbij moesten de in het programma opgenomen projecten 
ook opnieuw ingediend worden bij USONA voor akkoord over opzet en uitvoering. Het kwam voor dat projecten 
in deze fase alsnog afgekeurd werden omdat zij niet realistisch of niet uitvoerbaar waren. In toekomstige 
programma’s is het aan te raden de te besteden middelen niet aan projecten te koppelen waarvan nog niet 
                                                             
70
 SOAB, Eindrapport SEI programma, 28 april 2015, pagina’s 39-41. 
  
PwC Pagina 57 van 112
