-    
7. Aanbevelingen 
Wij doen de volgende aanbevelingen aan Sint Maarten: 
1. Wij hebben geconstateerd dat met name de financiële duurzaamheid van projecten, ofwel de structurele 
inbedding van onderhoud en beheer van de resultaten van de projecten in de begroting van de overheid, 
een aandachtspunt is gebleken. Daarmee kan ook de effectiviteit en impact van de projecten op lange 
termijn mogelijk niet gewaarborgd worden. In de periode van de SONA-projecten is onvoldoende gebruik 
gemaakt van cofinanciering of van het betrekken van andere instituties dan de overheid zelf om de juiste 
prikkels te geven om de duurzaamheid van de projecten te borgen.  
Wij bevelen de overheid van Sint Maarten aan om de projecten die met SONA-middelen zijn uitgevoerd, 
te borgen door per project te bepalen of dit (nog) past in het beleid van de overheid en zo ja, of hier 
andere financiële of institutionele bronnen voor in te zetten zijn dan die van de overheid zelf. Een 
eventuele samenwerking met derden vergt wel goed begrip van ieders belang en duidelijke afspraken 
over de samenwerking. 
Daarnaast bevelen wij de overheid van Sint Maarten aan om zorgvuldig vast te stellen welke activiteiten 
en vervangingsinvesteringen op termijn noodzakelijk zijn om de effecten van de projecten in stand te 
houden. Op basis van deze vaststelling zullen heldere keuzes moeten worden gemaakt welke 
projectresultaten prioriteit hebben in de verduurzaming, om te voorkomen dat onderhoud van de meest 
belangrijke bereikte resultaten onvoldoende aandacht en budget krijgt. 
Ten slotte bevelen wij ten aanzien van verduurzaming aan om in kaart te brengen welke ambtenaren van 
de Sint Maartense overheid veel ervaring hebben opgedaan in projecten van de 
samenwerkingsprogramma’s. Deze overheidsmedewerkers zijn waardevol menselijk kapitaal voor de 
overheid met hun opgebouwde kennis en ervaring. Onze aanbeveling is dan ook om deze medewerkers in 
te zetten op belangrijk en nieuwe projecten en programma’s, zodat hun ervaringen van de afgelopen 
periode maximaal kunnen worden toegepast. 
2. Wij hebben geconstateerd dat veel projecten te ambitieuze doelstellingen kenden. Voorts hebben wij 
ervaren dat het in veel gevallen zeer lastig is gebleken objectief vast te stellen of een project succesvol is 
geweest. Daarnaast hebben wij geconstateerd dat de uitdagingen voor Sint Maarten groot waren en zijn. 
Sint Maarten is inmiddels bijna vijf jaar een autonoom land en nog steeds een land in opbouw. 
Wij bevelen de overheid van Sint Maarten aan om bij de start van nieuwe projecten gefinancierd uit de 
eigen begroting de doelstellingen specifiek, meetbaar en realistisch (dit laatste vast te stellen in overleg 
met stakeholders van projecten) te formuleren. Daarnaast bevelen wij aan voor toekomstige projecten 
een nulmeting uit te voeren naar de meetbare indicatoren van deze doelstellingen, zodat de 
uitgangspositie duidelijk is. Hiermee kan de overheid achteraf duidelijk maken of en welke resultaten 
daadwerkelijk behaald zijn en beter vaststellen welke omstandigheden hebben bijgedragen aan goede of 
juist slechte projectresultaten.  
Tevens bevelen wij de overheid van Sint Maarten aan om in de toekomst streng te selecteren welke 
onderdelen van de overheid aandacht moeten krijgen (in de vorm van geld en menskracht). Door meer 
centrale regie te voeren op welke overheidsprojecten in de toekomst zullen worden uitgevoerd en focus 
aan te brengen, kan de effectiviteit, duurzaamheid en impact van overheidsprojecten worden vergroot. 
3. Wij hebben geconcludeerd dat waar projecten betrekking hebben op het realiseren van fysieke 
infrastructuur of het aankopen en in gebruik nemen van productiemiddelen, deze goed te realiseren zijn. 
Daar waar doelstellingen gericht zijn op interventies in menselijk gedrag (cultuur, 
organisatieverandering) blijkt de realisatie van doelstellingen in veel projecten lastig te zijn. 
Wij bevelen de overheid van Sint Maarten aan vooraf nauwkeurig te bepalen wat de doelen en beoogde 
resultaten van een project zijn en de activiteiten in projecten zodanig vorm te geven dat die doelen en 
  
PwC Pagina 59 van 98
