-    
1. Introductie en leeswijzer 
Voor u ligt het eindrapport van de evaluatie van de samenwerkingsprogramma’s van de Stichting Ontwikkeling 
Nederlandse Antillen (SONA) in de periode 2008-2014 in Caribisch Nederland: Bonaire, Saba en Sint Eustatius. 
PwC heeft deze evaluatie uitgevoerd in de periode maart tot oktober 2015. Daarnaast heeft PwC dezelfde evaluatie 
uitgevoerd van de samenwerkingsprogramma’s op Sint Maarten en Curaçao. 
1.1. Opdrachtgever 
De evaluatie is uitgevoerd in opdracht van het ministerie van BZK, Directie Koninkrijksrelaties. De evaluatie is 
2
begeleid door een begeleidingscommissie, onder onafhankelijk voorzitterschap van Peter Benschop en Dick van 
3
den Bosch . De begeleidingscommissie bestond daarnaast uit de volgende personen: 
 Nol Hendriks (BZK, directie Koninkrijksrelaties); 
 Rachel Crowe (BZK, directie Koninkrijksrelaties); 
 Jeroen Thielemans (USONA). 
1.2. De samenwerkingsprogramma’s van SONA op 
Caribisch Nederland 
De samenwerkingsprogramma’s van SONA op Caribisch Nederland betreffen drie programma’s: 
 het samenwerkingsprogramma Institutionele Versterking en Bestuurskracht (IVB); 
 het samenwerkingsprogramma Onderwijs en Jongeren (OJSP); 
 het samenwerkingsprogramma Sociaal-Economisch Initiatief (SEI). 
Een gedetailleerde beschrijving per programma, inclusief de aantallen en typen projecten die binnen elk 
programma zijn uitgevoerd, is opgenomen in Bijlage A bij dit rapport. De drie programma’s werden uitgevoerd 
door uitvoeringsorganisatie USONA.  
De governancestructuur van de samenwerkingsprogramma’s wordt in paragraaf 2.2 nader toegelicht. 
1.3. Doel en scope van de evaluatie 
4
De evaluatie heeft een tweeledige doelstelling: 
 Ten eerste is het de bedoeling dat het Nederlandse parlement een globaal beeld krijgt op welke wijze de 
financiering via SONA heeft bijgedragen aan het behalen van de vooraf geformuleerde 
programmadoelstellingen van de samenwerkingsprogramma’s. 
 Ten tweede is de evaluatie bedoeld om aanbevelingen aan Nederland te doen op welke wijze zij de door 
de samenwerkingsprogramma’s ingezette verbeteringen verduurzaamd en voortgezet kunnen worden. 
 
De uitwerking van de eerste doelstelling van dit onderzoek – een globaal beeld op welke wijze de financiering via 
SONA heeft bijgedragen aan het behalen van de vooraf geformuleerde programmadoelstellingen van de 
samenwerkingsprogramma’s – is geoperationaliseerd door middel van de behandeling van vier 
5
onderzoeksvragen:  
1. “Effectiviteit: In hoeverre heeft de uitvoering van de samenwerkingsprogramma’s bijgedragen aan het 
behalen van de hoofddoelstelling van de vier verschillende samenwerkingsprogramma’s? 
                                                             
2
 Peter Benschop was ten tijde van zijn voorzitterschap van de begeleidingscommissie coördinator Cluster Digitale Identiteit 
bij BZK. Hij zat de eerste twee bijeenkomsten voor, respectievelijk in maart en april 2015. 
3
 Dick van den Bosch is hoofd Wetgeving Wonen en Rijksdienst bij BZK. Hij zat de besprekingen van het (concept-) 
eindrapport voor in september en oktober 2015. 
4
 Ministerie van BZK, Terms of Reference Eindevaluatie Samenwerkingsprogramma’s SONA, pagina 2. 
5
 Ministerie van BZK, Terms of Reference voor de evaluatie van de samenwerkingsprogramma’s, percelen 1, 2 en 3. 
  
PwC Pagina 18 van 114
