-    
a. De IVB-projecten hebben een positieve bijdrage geleverd aan het opzetten en versterken van de 
ministeries, de Hoge Colleges van Staat, het ontwikkelen van wet- en regelgeving, 
beleidsontwikkeling, de informatievoorziening van de overheid en het versterken van de capaciteit 
van de belastingdienst en deskundigheidbevordering bij het Ministerie van Financiën. De inning- 
en heffingscapaciteit is echter nog niet verbeterd.  
b. Ook de onderwijsprojecten hebben een positieve bijdrage geleverd aan de doelstellingen van het 
OJSP programma, met uitzondering van de leerwerktrajecten die een relatief laag rendement laten 
zien. Belangrijke randvoorwaarden voor het verbeteren van het onderwijs zijn gerealiseerd, zoals 
curriculumontwikkeling, verbeterde huisvesting, de opbouw van de zorgstructuur, digitale 
leerlingvolgsystemen, competentieontwikkeling van docenten en schoolleiders en de aanschaf van 
leermiddelen.  
c. Binnen het SEI hebben de infrastructurele projecten geleid tot een betere verkeersdoorstroming en 
tot een verbetering van hemelwater- en afvalwaterafvoer. Diverse maatregelen hebben gezorgd 
voor het realiseren van randvoorwaarden voor economische diversificatie, zoals het ontwikkelde 
economisch model, het mededingingsbeleid, beleid ten aanzien van een hub voor financiële 
dienstverlening en training en coaching van bedrijven in de MKB-sector.  
Wij merken op dat op basis van het realisatiepercentage van projectactiviteiten geen uitspraken gedaan 
kunnen worden over de mate waarin programmadoelstellingen zijn gerealiseerd. 
5. Vanuit de invalshoek van de mid-term evaluatie en eindrapportages kan het volgende geconcludeerd 
worden ten aanzien van de verschillende samenwerkingsprogramma’s: 
a. het samenwerkingsprogramma IVB Sint Maarten er in geslaagd is vrijwel alle projecten uit te 
voeren: 97% van het totaalbudget is geïnvesteerd in projecten. Dit is mede te danken aan het 
Actieplan IVB dat de overheid van Sint Maarten heeft opgesteld naar aanleiding van de 
aanbevelingen uit de mid-term evaluatie 2011. Zo luidde een aanbeveling uit de mid-term evaluatie 
2011: “Definieer de cruciale IVB-projecten, selecteer een trekker met draagvlak en laat de 
Ministerraad monitoren”. Sint Maarten heeft deze aanbeveling opgevolgd en heeft in het Actieplan 
IVB prioriteiten en concrete resultaten benoemd.” Voorts onderschrijven wij de stelling in het 
eindrapport IVB van de overheid van Sint Maarten dat de projecten uit het IVB een positieve 
bijdrage aan de programmadoelstellingen van het IVB hebben geleverd. De analyse in hoeverre de 
programmadoelstellingen volledig gehaald zijn en of er synergie-effecten zijn tussen de projecten, 
ontbreekt. De projecten hebben bijgedragen aan het opbouwen van wetgevingscapaciteit, aan de 
opbouw en het versterken van het ambtelijk apparaat, aan de opbouw van de Hoge Colleges van 
Staat en aan het vergroten van de dienstverlening door de overheid. Ook het financieel beheer en 
de belastingdienst zijn versterkt, maar op beide terreinen moeten nog de nodige stappen gemaakt 
worden.  
b. Wij concluderen dat de indicatoren uit de monitoringscans van de OJSP deelprogramma’s zowel 
positieve als negatieve trends laten zien. Ter illustratie noemen wij het FO, dat in de laatste scans 
een verslechtering van de studievertraging laat zien: de resultaten van deze twee jaren liggen met 
4,3 maanden respectievelijk 6,1 maanden ruim boven de streefwaarde van 1,7 maanden 
studievertraging. Positief voorbeeld is de indicator over werkloosheid: indien zowel ‘studeren’ als 
‘werk’ als positieve maatschappelijke bezigheden worden beschouwd, dan is het gezamenlijke 
aandeel van deze twee activiteiten 70%, waar de streefwaarde minimaal 50% werkzaam is. De 
rendementscijfers van het onderwijs liggen echter nog (ver) achter bij het ambitieniveau van het 
programma. Gesteld kan worden dat met de uitvoering van de projecten weliswaar een 
aanzienlijke verbetering in het Sint Maartense onderwijs is bereikt, maar dat de ambitieniveaus 
van het programma voor de gekozen interventies te hoog gebleken is.  
c. Er is geen mid-term evaluatie uitgevoerd naar het SEI programma op Sint Maarten. Ook is er geen 
eindrapportage van het SEI door het programmabureau opgeleverd. Wij kunnen dan ook vanuit 
deze invalshoek geen conclusies trekken over de mate van doelrealisatie van het SEI als 
programma.  
  
PwC Pagina 4 van 98
