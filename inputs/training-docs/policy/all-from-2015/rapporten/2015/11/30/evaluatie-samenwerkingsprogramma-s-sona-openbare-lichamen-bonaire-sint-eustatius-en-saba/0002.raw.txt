-    
Managementsamenvatting 
Voor u ligt het eindrapport van de evaluatie van de samenwerkingsprogramma’s van de Stichting Ontwikkeling 
Nederlandse Antillen (SONA) in de periode 2008 – 2014 in Caribisch Nederland: Bonaire, Saba en Sint Eustatius. 
PwC heeft deze evaluatie uitgevoerd in de periode maart – oktober 2015. Daarnaast heeft PwC een evaluatie 
uitgevoerd van de samenwerkingsprogramma’s voor Curaçao en Sint Maarten. Opdrachtgever van de evaluatie is 
de directie Koninkrijksrelaties van het ministerie van Binnenlandse Zaken en Koninkrijksrelaties (hierna: BZK). 
Kernboodschap 
In de periode 2008 – 2014 zijn met de SONA-gelden 94 projecten op de eilanden in Caribisch Nederland 
uitgevoerd: 53 op Bonaire, 19 op Sint Eustatius en 22 op Saba. De activiteiten die binnen deze projecten zijn 
uitgevoerd hebben een positieve bijdrage geleverd aan de ontwikkeling van de eilanden. Wij hebben gezien dat 
Saba zeer effectief gebruik heeft weten te maken van de samenwerkingsgelden; dit vinden wij op Bonaire en Sint 
Eustatius voor het IVB minder het geval. De IVB doelstellingen die in 2008 geformuleerd zijn, zijn voor Bonaire 
en Sint Eustatius ambitieus gebleken. Dit kan deels verklaard worden door de transitie naar onderdeel van 
Nederland, die tijd en inspanning vergde voor de bestuurscolleges van de eilanden. Desalniettemin hebben de 
samenwerkingsprogramma’s van SONA de eilanden steun gegeven aan de ontwikkeling van hun eiland en 
geholpen de ingezette koers vast te houden. Het is aan Nederland, aan de openbare lichamen van de eilanden en 
al hun inwoners om ook in de toekomst deze koers vast te houden. 
Achtergrond SONA 
Met de oprichting van SONA in 2004 hebben Nederland en de toenmalige Nederlandse Antillen (later de landen 
Curaçao en Sint Maarten en de openbare lichamen Saba, Sint Eustatius en Bonaire) het beheer van de 
samenwerkingsgelden en selectie en begeleiding van projecten op afstand geplaatst. Hiermee is invulling gegeven 
aan de kern van de adviezen van de werkgroep Wijers uit 2002: door deze afstand kon de effectiviteit van de 
samenwerking verder worden vergroot en konden de bureaucratie en rechtstreekse bemoeienis van de politiek 
worden geminimaliseerd. Nederland keerde de samenwerkingsgelden uit op basis van een beheersovereenkomst 
met SONA, de toenmalige Nederlandse Antillen (later de landen Curaçao en Sint Maarten en de openbare 
lichamen Saba, Sint Eustatius en Bonaire) konden projectvoorstellen indienen die door de Uitvoeringsorganisatie 
SONA (hierna: USONA) beoordeeld en al dan niet gehonoreerd werden of afgekeurd. Eind 2012 is de laatste 
storting door Nederland aan SONA gedaan. In totaal heeft Nederland ANG 60,3 miljoen (ca. € 30,1 miljoen) 
overgemaakt aan SONA, dat ten goede aan de openbare lichamen Saba, Sint Eustatius en Bonaire is gekomen. 
Eind 2014 zijn de samenwerkingsprogramma’s afgesloten. 
Drie samenwerkingsprogramma’s  
De samenwerkingsgelden zijn verdeeld over drie programma’s: Institutionele Versterking en Bestuurskracht 
(hierna: IVB), Onderwijs en Jongeren Samenwerkingsprogramma (hierna: OJSP) en Sociaal Economisch 
Initiatief (hierna: SEI). De hoofddoelstellingen van deze programma’s luidden in het kort: 
 IVB OJSP SEI 
Bonaire De door Bonaire gewenste Het beleid sluit aan op het Een ontwikkelingsdoelstelling op een 
staatkundige relatie heeft gevolgen ontwikkelingsbeleid door zich te richten zestal beleidsterreinen: 
voor de taken en op het inhalen van achterstanden en 1. Ontwikkeling en Ruimtelijke 
verantwoordelijkheden van het verhogen van het algemene ordening; 
eilandsbestuur, voor de scholingsniveau. Het bieden van meer 2. Reactivering wijken; 
bestuurlijke kwaliteit en voor de gelijke toegang tot kwalitatief goed 3. Infrastructuur; 
waarborgen van deugdelijk bestuur onderwijs zal moeten leiden tot een 4. Regulering en 
verbetering van de concurrentie positie investeringsklimaat; 
van Bonaire en naast oriëntatie op het 5. Arbeidsmarkt en scholing; 
Koninkrijk en op Europa, meer 6. Toerisme. 
oriëntatie op de regio en de Verenigde 
Staten.  
  
PwC Pagina 2 van 114
