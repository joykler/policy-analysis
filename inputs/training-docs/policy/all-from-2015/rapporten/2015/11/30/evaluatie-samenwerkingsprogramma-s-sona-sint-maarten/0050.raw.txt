-    
complexer dan gedacht, waardoor ook op de langere termijn de financiële duurzaamheid niet altijd geborgd kan 
worden.  
Hier komt bij dat over de gehele linie bekeken de omvang van de drie samenwerkingsprogramma’s aanzienlijk te 
noemen is. Er zijn 66 projecten uitgevoerd met een totale budgettaire omvang van ANG 101,8 mln., en met een 
initiële looptijd van vier jaar (uiteindelijk is dit zes jaar geworden). Om deze omvang in perspectief te plaatsen: 
de jaarlijkse begroting van Sint Maarten bedroeg in deze periode ANG 432 mln. (2012); de omvang 
samenwerkingsprogramma’s (de 66 projecten) vormde daarmee circa 23,5% van de totale jaarbegroting van Sint 
Maarten.  
Het totale aantal projecten (66), gecombineerd met het relatief grote budget dat ter beschikking werd gesteld, 
zorgde er voor dat de financiële duurzaamheid onder druk kwam te staan. Op individueel (project)niveau werden 
bij indiening van het projectvoorstel toezeggingen gedaan, die bij elkaar opgeteld, zeker in het licht van de 
uitdagingen die überhaupt al speelden voor Sint Maarten, niet altijd houdbaar bleken.  
Een duidelijk voorbeeld van het ontbreken van de financiële duurzaamheid tekent zich af bij het project ‘Nieuwe 
Belastingdienst Sint Maarten’ (IVB project 2009003). Bij de oorspronkelijke doelstellingen van de nieuwe 
Belastingdienst raamde de overheid van Sint Maarten een begroting van ruim ANG 25 mln. Het project dat 
uitgevoerd werd in 2009 was qua doelstellingen teruggebracht naar een aantal concrete activiteiten (aanschaf 
van middelen, opleiden van mensen, schrijven van reorganisatieplannen) en kende een begroting van ANG 5,5 
mln. De uitgevoerde activiteiten hebben een positieve bijdrage aan de Nieuwe Belastingdienst Sint Maarten 
geleverd. Echter, het inbedden van de plannen die betrekking hebben op mensen (cultuur) en ICT-systemen, 
kosten structureel geld en aandacht. Dit laatste viel buiten de scope van het project. Voor de noodzakelijke 
opvolging van dit project ontbreken de financiële middelen.  
47
Uit de Mid-term Review van het IVB Sint Maarten kwam in 2011 hetzelfde beeld naar voren: ‘De duurzaamheid 
van de resultaten heeft nog nauwelijks aandacht gekregen, behalve als verplicht veld in de 
financieringsvoorstellen. Duurzaamheid is verder geen standaardonderwerp in de gesprekken met of verslagen 
aan USONA. Ook zijn vaak de toekomstige kosten voor onderhoud, verdere ontwikkeling en/of implementatie 
niet berekend, noch is in het voorstel onderbouwd weergegeven hoe deze gefinancierd gaan worden na afloop van 
het project.’ De aanbeveling van de onderzoekers ‘definieer de cruciale IVB projecten, selecteer een trekker met 
politiek draagvlak en laat Ministerraad monitoren’ is opgevolgd door de overheid van Sint Maarten opgevolgd: 
Sint Maarten heeft voor verschillende IVB projecten een trekker geselecteerd in de vorm van een projectleider op 
de relevante afdelingen. Dit heeft de duurzaamheid van de resultaten van de projecten bevorderd. Ook werd vanaf 
dat moment de Ministerraad periodiek geïnformeerd over de voortgang van de projecten via rapportages. Verder 
48
zijn de verantwoordelijke ministers betrokken bij specifieke projecten waar dit nodig was. 
49
Ook de bevindingen uit de Mid-term Review van het OJSP in 2011 ondersteunen eveneens dit beeld: ‘De huidige 
stand van zaken laat ook zien dat er nog heel wat stappen gezet moeten worden om de invoering van de 
vernieuwingen af te ronden. Preciezer nog, er moeten stappen gezet worden om ervoor te zorgen dat de 
vernieuwingen ook duurzaam een plaats krijgen in het onderwijs op Curaçao en Sint Maarten. (…) Het verloop 
onder het lerarenkorps op Sint Maarten is groot. Dat is ook één van de oorzaken waardoor de vernieuwingen 
maar moeizaam duurzaam kunnen worden doorgevoerd.’ 
Voor het programma OJSP adviseert de Monitor om een actieplan op te stellen in relatie tot het bereiken van de 
doelstellingen met inzet van de speerpunten. Een dusdanig actieplan draagt bij aan de duurzaamheid van het 
 50
OJSP. Een dergelijk actieplan is nog niet opgesteld door de overheid van Sint Maarten. 
4.2. Institutionele en beleidsmatige duurzaamheid 
Projectverantwoordelijken van projecten die zijn uitgevoerd met personeel van de overheid zelf geven doorgaans 
aan dat zij een ‘leercurve’ doorlopen hebben. Veel van deze mensen kwamen voor het eerst in loopbaan in de rol 
                                                             
47
 Ecorys, Mid-term evaluatie IVB Sint Maarten, 22 augustus 2011. 
48
 Actieplan IVB Sint Maarten 2011 – 2012, maatregelen naar aanleiding van de midterm-evaluatie, Ministerie van 
Algemene Zaken Sint Maarten, 26 september 2011. 
49
 AEF, Mid-term evaluatie OJSP Curaçao en Sint Maarten, 18 maart 2011, p. 21 en 25. 
50
 Quality Development, Resultaten Monitoring OJSP Sint Maarten, scan 6: schooljaar 2012/2013, H7: aanbevelingen. 
  
PwC Pagina 50 van 98
