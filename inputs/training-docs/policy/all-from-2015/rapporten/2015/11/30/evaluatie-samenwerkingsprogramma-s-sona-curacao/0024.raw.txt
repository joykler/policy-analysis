-    
2.2.1. Eerste periode 2004 – 2008 
In 2002 heeft de Werkgroep Uitvoering samenwerkingsrelatie Nederlandse Antillen – Nederland (werkgroep-
Wijers) op verzoek van de toenmalige Nederlandse Antillen en Nederland advies uitgebracht over de oprichting 
van een ontwikkelingsfonds. Kern van dit advies was dat de effectiviteit van de wijze van samenwerking tussen 
de toenmalige Nederlandse Antillen en Nederland vergroot kon worden door oprichting van een dergelijk fonds. 
Tevens zou hiermee het bureaucratische proces van het beheer van de samenwerkingsmiddelen en de 
rechtstreekse bemoeienis van de zijde van de Nederlandse en Nederlands-Antilliaanse politiek geminimaliseerd 
17
kunnen worden.  
De leden van de Tweede Kamer stemden tijdens de begrotingsbehandeling in 2002 in met het Nederlandse 
standpunt ten aanzien van de adviezen van de werkgroep-Wijers over het Ontwikkelingsfonds. De minister-
president van de toenmalige Nederlandse Antillen stemde op 11 februari 2003, namens de Raad van Ministers, 
in met de uitvoering van de adviezen inzake het Ontwikkelingsfonds. 
2.2.1.1. Oprichting SONA 
De Stichting Ontwikkeling Nederlandse Antillen (SONA) werd daarmee in lijn met het advies van de werkgroep-
Wijers opgericht op 1 oktober 2004. SONA heeft – in lijn met de samenwerkingsprogramma’s gestart in 2002 – 
als doel een bijdrage te leveren aan de ontwikkeling van de toenmalige vijf Eilandgebieden Curaçao, Sint Maarten, 
Bonaire, Sint Eustatius en Saba door zelfstandige en professionele toewijzing van middelen aan projecten. 
18
Hiertoe beheert SONA ontwikkelingsfondsen en tracht zij haar doel te bereiken door: 
a. het doen toetsen en beoordelen van de door de landen of de afzonderlijke openbare lichamen ingediende 
aanvragen voor financiering van projecten in het kader van de tussen donoren en de landen of de 
openbare lichamen overeengekomen samenwerkingsprogramma’s 
b. het doen toewijzen van middelen aan goedgekeurde projecten; 
c. het doen controleren van de prestaties, voorgang en kwaliteit bij de uitvoering van projecten  
d. het faciliteren van overleg tussen de donoren, de landen en de openbare lichamen in het kader van het 
samenwerkingsbeleid 
e. het uitvoeren van ontwikkelingsprojecten.  
Voor de uitvoering van haar activiteiten heeft SONA met het Nederlandse adviesbureau Berenschot een 
managementovereenkomst afgesloten voor het beheer van de ontwikkelingsgelden met alle bijbehorende 
werkzaamheden. Berenschot heeft hiertoe de Antilliaanse Vennootschap NAO opgericht met Berenschot als 
100% aandeelhouder. NAO N.V. treedt op als de Uitvoeringsorganisatie SONA (hierna: USONA). De 
19
werkzaamheden zijn ondergebracht bij USONA. 
Met de oprichting van SONA in 2004 hebben Nederland en de toenmalige Nederlandse Antillen (later de landen 
Curaçao en Sint Maarten en de Openbare Lichamen Saba, Sint Eustatius en Bonaire) het beheer van de 
samenwerkingsgelden en selectie en begeleiding van projecten op afstand geplaatst. Hiermee werd invulling 
gegeven aan de kern van de adviezen van de werkgroep-Wijers: de effectiviteit kon verder vergroot worden en de 
bureaucratie en rechtstreekse bemoeienis van de politiek was geminimaliseerd. Nederland keerde de 
samenwerkingsgelden uit op basis van een beheersovereenkomst met SONA. De toenmalige Nederlandse 
Antillen, later de landen Curaçao, Sint Maarten en Openbare Lichamen Bonaire, Sint Eustatius en Saba, konden 
projectvoorstellen indienen die door USONA beoordeeld en gehonoreerd konden worden.  
                                                             
17
 Nieuwe kaders, nieuwe kansen, Eindrapport van de Werkgroep samenwerkingsrelatie Nederlandse Antillen – Nederland, 
Den Haag, 27 juni 2002.  
18
 Statuten SONA, 2004. 
19
 USONA Jaarverslag 2004. 
  
PwC Pagina 24 van 112
