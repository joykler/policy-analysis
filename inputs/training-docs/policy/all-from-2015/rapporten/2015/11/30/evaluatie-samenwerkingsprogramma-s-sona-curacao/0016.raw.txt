-    
1. Introductie en leeswijzer 
Voor u ligt het eindrapport van de evaluatie van de samenwerkingsprogramma’s van de Stichting Ontwikkeling 
Nederlandse Antillen (hierna: SONA) in de periode 2008-2014 in Curaçao. PwC heeft deze evaluatie uitgevoerd 
in de periode maart – oktober 2015. Daarnaast heeft PwC de zelfde evaluatie uitgevoerd van de 
samenwerkingsprogramma’s op Sint Maarten en de Openbare lichamen Bonaire, Sint Eustatius en Saba. 
1.1. Opdrachtgever 
De evaluatie is uitgevoerd in opdracht van het ministerie van Binnenlandse Zaken en Koninkrijksrelaties, Directie 
Koninkrijksrelaties (hierna: BZK). De evaluatie is begeleid door een begeleidingscommissie, onder onafhankelijk 
1 2
voorzitterschap van Peter Benschop en Dick van den Bosch . De begeleidingscommissie bestond daarnaast uit 
de volgende personen: 
 Mariëlle Capell0 (BZK, directie Koninkrijksrelaties); 
 Rachel Crowe (BZK, directie Koninkrijksrelaties); 
 Stella van Rijn (Land Curaçao); 
 Marije Feersma en Tesha Yung (Vertegenwoordiging van Nederland in Curaçao); 
 Jeroen Thielemans (USONA). 
1.2. De samenwerkingsprogramma’s van SONA op 
Curaçao 
De samenwerkingsprogramma’s van SONA op Curaçao betreffen drie programma’s: 
 het programma Institutionele Versterking en Bestuurskracht (IVB); 
 het samenwerkingsprogramma Onderwijs en Jongeren (OJSP); 
 het Sociaal-Economisch Initiatief (SEI). 
Een gedetailleerde beschrijving per programma, inclusief de aantallen en typen projecten die binnen elk 
programma zijn uitgevoerd, is opgenomen in Bijlage A bij dit rapport. De drie programma’s werden uitgevoerd 
door uitvoeringsorganisatie USONA.  
De governancestructuur van de samenwerkingsprogramma’s wordt in paragraaf 2.2 nader toegelicht. 
1.3. Doel en scope van de evaluatie 
3
De evaluatie heeft een tweeledige doelstelling : 
 Ten eerste is het de bedoeling dat het Nederlandse parlement een globaal beeld krijgt op welke wijze de 
financiering via SONA heeft bijgedragen aan het behalen van de vooraf geformuleerde 
programmadoelstellingen van de samenwerkingsprogramma’s IVB, OJSP en SEI. 
 Ten tweede is de evaluatie bedoeld om aanbevelingen aan Curaçao te doen op welke wijze het de door de 
samenwerkingsprogramma’s ingezette verbeteringen kan verduurzamen en voortzetten. 
De uitwerking van de eerste doelstelling van dit onderzoek – een globaal beeld op welke wijze de financiering via 
SONA heeft bijgedragen aan het behalen van de vooraf geformuleerde programmadoelstellingen van de 
samenwerkingsprogramma’s – is geoperationaliseerd door middel van de behandeling van vier 
onderzoeksvragen:  
                                                             
1
 Peter Benschop was ten tijde van zijn voorzitterschap van de begeleidingscommissie coördinator Cluster Digitale Identiteit 
bij BZK. Hij zat de eerste twee bijeenkomsten voor, respectievelijk in maart en april 2015. 
2
 Dick van den Bosch is hoofd Wetgeving Wonen en Rijksdienst bij BZK. Hij zat de besprekingen van het (concept-) 
eindrapport voor in september en oktober 2015. 
3
 Ministerie van BZK: Terms of Reference Eindevaluatie Samenwerkingsprogramma’s SONA, pagina 2. 
  
PwC Pagina 16 van 112
