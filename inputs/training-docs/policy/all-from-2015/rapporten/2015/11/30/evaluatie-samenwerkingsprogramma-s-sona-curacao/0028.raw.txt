-    
vooral de organisatorische implicaties beter was uitgelijnd en opgetuigd. Daarbij zou het 
implementatieproces gelijke tred hebben moeten houden met de noodzakelijke capaciteitsopbouw, 
zowel fysiek als wat betreft human resources. Dat is nu niet gebeurd. Het resultaat is een groot 
speelveld, waarbinnen met overtuiging en grote inzet en betrokkenheid heel energiek wordt gespeeld, 
echter zonder duidelijke regels en zonder scheidsrechter. Sommige spelers (ouders) worden te weinig 
bij het spel betrokken, vele anderen zijn nog onvoldoende op hun taken voorbereid. Daardoor is het spel 
onvoldoende effectief, onvoldoende efficiënt en zet het onvoldoende duurzame resultaten neer, 
waardoor de beoogde impact buiten bereik komt te liggen. Feitelijk is er hier sprake van een Sector 
Wide Approach (SWAp, zie bijlage), in dit geval met betrekking tot onderwijs, zoals die veel landen ter 
wereld ingang vindt. Bij zo’n SWAp hoort echter onlosmakelijk een bepaald monitoring-
instrumentarium, om de invoering zo soepel, efficiënt en effectief mogelijk te laten verlopen. Daarbij is 
partnerschap (dus inclusief in dit geval een duidelijke betrokkenheid van Nederland), ownership en een 
constante dialoog tussen alle actoren omtrent de kaderstellende voorwaarden voor een juiste 
implementatie, tussen het uitvoerende land (resp. de eilandgebieden) en de donor (Nederland), van 
cruciaal belang. Dit inzicht en deze kennis zijn in het geval van de Nederlandse Antillen vooralsnog niet 
toegepast. 
 Daarnaast spelen in toenemende mate serieuze problemen rondom de maatschappelijke acceptatie 
(draagvlak) en is er beslist nog onvoldoende nagedacht over het probleem van een groot verschil tussen 
thuis-, school- en straatcultuur bij de opvoeding van de kinderen, zoals dat binnen belangrijke delen 
van de populaties waarneembaar is. Nog een uiterst belangrijke hindernis wordt gevormd door het feit 
dat het wettelijk kader voor deze vernieuwingen nog altijd niet geheel en volledig is vastgesteld, 
inclusief de daarmee samenhangende noodzakelijke begrotingsaanpassingen, en dat daardoor de 
legitimiteit ervan onder druk staat. Om die laatste reden is bijvoorbeeld de inspectie niet goed in staat 
om de noodzakelijke sturing en ondersteuning te bieden, met name op schoolniveau, nog onverlet het 
feit dat de inspectie onvoldoende is voorbereid op de met de vernieuwingen samenhangende taken. 
 Als gevolg van deze ernstige tekortkomingen (organisatorisch, draagvlak, opvoeding, legitimiteit), 
treden op vrijwel alle niveaus en onderdelen van de invoering meer of minder problemen op, die de 
verdere voortgang van de implementatie hinderen en die zelfs, bij ongewijzigd beleid, zullen kunnen 
uitdraaien op een mislukking van de op zichzelf noodzakelijke en breed gedragen 
onderwijsvernieuwingen. Uiteindelijk zal het gehele Koninkrijk daarvan de wrange vruchten gaan 
plukken; de betrokken leerlingen, om wie het tenslotte allemaal draait, in de eerste plaats: hun 
toekomstperspectief is ernstig in het geding.’ 
2.2.2. Tweede periode 2008-2014 
De samenwerkingsprogramma’s, die hebben gelopen van 2008 tot en met 2014, zijn een vervolg op de 
programma’s uit de periode 2004 – 2008. Hieronder geven wij kort de context van deze programma’s. Een 
gedetailleerde beschrijving per programma, inclusief de aantallen en typen projecten die binnen elk programma 
zijn uitgevoerd, is opgenomen in Bijlage A bij dit rapport. 
De samenwerkingsprogramma’s die in dit rapport worden geëvalueerd, zijn: 
 Institutionele Versterking en Bestuurskracht (IVB), met als doel een structureel deugdelijk 
bestuur voor Curaçao realiseren welke verankerd is in de organisatie van Pais Kòrsou en zichtbaar en 
meetbaar is voor de samenleving; 
 Onderwijs en Jongeren Samenwerkingsprogramma (OJSP), met als doelen: 
 de algemene vorming van de mens in de Curaçaose maatschappij, in de Caribische regio en in de 
wereld; 
 het inhalen van achterstanden en verhogen van het algemene scholingsniveau; en 
 meer oriëntatie op de regio en de Verenigde Staten.; 
 Sociaal Economisch Initiatief (SEI), met als doel duurzame verbeteringen in de economische 
structuur en sociale achterstanden op Curaçao en het verbeteren van het functioneren van de 
arbeidsmarkt. 
  
PwC Pagina 28 van 112
