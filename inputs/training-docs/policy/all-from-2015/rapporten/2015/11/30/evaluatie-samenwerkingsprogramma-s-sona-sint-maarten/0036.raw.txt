-    
effectiever gerealiseerd worden dan meer complexe interventies (zoals een verandertraject). Deze constatering 
hangt onzes inziens samen met de inherente complexiteit van interventies op menselijk gedrag, die veel 
inspanningen en aandacht vragen. 
Conclusie doelrealisatie projecten 
De beschikbare eindverslagen laten zien dat binnen 94% van de projecten de geplande activiteiten voor meer dan 
de helft zijn gerealiseerd. Binnen ca. 85% van de projecten zijn de geplande activiteiten zelfs voor meer dan 80% 
gerealiseerd. De projecten hebben in die zin dan ook positief bijgedragen aan het behalen van de 
programmadoelstellingen. Onderstaande tabel geeft de mate van realisatie van activiteiten binnen een project 
per samenwerkingsprogramma weer: 
 
Realisatie van geplande activiteiten binnen een project IVB OJSP SEI 
> 50% 91% 100% 93% 
> 80% 83% 92,3% 80% 
 
Wij merken op dat het percentage op basis van het realisatiepercentage van projectactiviteiten geen uitspraken 
gedaan kunnen worden over de mate waarin programmadoelstellingen zijn gerealiseerd. 
3.2.2. Beeld over doelrealisatie uit mid-termevaluaties en 
eindrapportages van de overheid 
In deze paragraaf analyseren wij de mate van doelrealisatie van de verschillende samenwerkingsprogramma’s 
aan de hand van de beschikbare tussenvaluaties (mid-termevaluaties) van de samenwerkingsprogramma’s en de 
beschikbare eindrapportages van de overheid van Sint Maarten . 
3.2.2.1. IVB 
Het IVB was gericht op de staatkundige transitie van Sint Maarten naar land binnen het Koninkrijk en het 
waarborgen van een duurzaam en deugdelijk bestuur. De volgende vier programmalijnen werden 
31
onderscheiden: 
1. Versterken van het ambtelijk apparaat en bestuur; 
2. Goede financiële positie; 
3. Kwaliteit wet & regelgeving; 
4. Modernisering Overheid. 
32 
De mid-term evaluatie van het IVB-programma in 2011 constateert een achterstand in het realiseren van de 
outputs. Gezien deze achterstand is het de vraag in hoeverre deze effecten en impacts te verwachten zijn en of 
vastgesteld kan worden dat er daadwerkelijk sprake is van meer deugdelijk bestuur. De druk op de verplichtingen 
is volgens de evaluatoren een van de bedreigingen voor het welslagen van IVB Sint Maarten. De evaluatoren 
voorzien dat, zelfs indien USONA goedkeuring verleent aan het verlengen van de looptijd, het voor de grote, 
complexe projecten een uitdaging zal zijn om alle verplichtingen op tijd rond te krijgen. 
Voorts constateren de onderzoekers dat in 2011 bijna het gehele IVB-budget is gealloceerd: 97% van het 
totaalbudget is geïnvesteerd in projecten. De verplichtingen lopen achter, vooral onder de programmalijnen 
Modernisering Overheid en Versterking ambtelijk apparaat en bestuur. Het merendeel van de lopende projecten 
heeft vertraging opgelopen. Hierdoor staat grote druk op de uitvoering van alle projecten, ook die net zijn gestart. 
De beperkte beschikbare capaciteit is een belangrijke bron voor vertraging, waarbij de staatkundige transitie als 
een versterkende factor werkt. De beperkte voortgang in de verplichtingen en zeker de betalingen van IVB-
middelen contrasteert met de voortgang in de allocatie. De oplevering van de outputs blijft dan ook achter op de 
planning ervan. De looptijd van een aantal projecten loopt zelfs binnenkort formeel af zonder dat de projecten 
daadwerkelijk zijn gestart. In die zin zijn er minder outputs gerealiseerd dan gepland. 
                                                             
31
 IVB Sint Maarten 2008 – 2012, p. 8. 
32
 Ecorys, Mid-term evaluatie IVB Sint Maarten, 22 augustus 2011. 
  
PwC Pagina 36 van 98
