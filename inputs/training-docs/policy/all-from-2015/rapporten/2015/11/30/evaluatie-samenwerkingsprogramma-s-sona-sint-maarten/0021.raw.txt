-    
Zowel Nederland als de Nederlandse Antillen hechtten in de aanloop naar 10 oktober 2010 grote waarde aan een 
ordentelijk ontmantelings- en transitieproces. Het toekomstige land Sint Maarten moest zich voorbereiden op 
haar nieuwe taken en verantwoordelijkheden als land. In 2005 en 2006 is op Sint Maarten het huidige en het 
gewenste voorzieningenniveau geïnventariseerd in het licht van artikel 43 van het Koninkrijkstatuut. Daarnaast 
is de optimale omvang van de collectieve sector geïdentificeerd en zijn de macro-economische en financieel 
economische consequenties hiervan voor de eilandfinanciën berekend. De algemene uitkomst is dat Sint Maarten 
in principe de zaken goed voor elkaar heeft in vergelijking met de beschikbare voorzieningen van de omringende 
landen, bijvoorbeeld Aruba. In vergelijking met Aruba, Curaçao of Nederland scoort Sint Maarten in de beleving 
van belanghebbenden beduidend lager. De terreinen die in dit verband genoemd worden betreffen de 
infrastructuur, de beschikbare kennis, competentie van het ambtenarenapparaat, de toegankelijkheid en 
10
betaalbaarheid van collectieve voorzieningen en de financiële duurzaamheid.  
Opgemerkt moet worden dat de transitieopgave voor Sint Maarten groot was. Tot de transitie op 10 oktober 2010 
werden veruit de meeste 'landstaken' van de Nederlandse Antillen in Willemstad, Curaçao, uitgevoerd. Het 
grootste deel van het Antilliaanse ambtelijke apparaat bevond zich dan ook op Curaçao. Sint Maarten moest met 
haar nieuwe verantwoordelijkheid als land binnen het Koninkrijk vanuit overheidswege veel nieuwe functies en 
taken opzetten en inrichten. Dit betekende dat de uitdagingen binnen het samenwerkingsprogramma 
Institutionele Versterking Bestuurskracht (IVB) groot waren.  
In de aanloop naar de overgang naar land heeft Sint Maarten een verkenning uitgevoerd naar wenselijke invulling 
van het programma IVB. Dit heeft geresulteerd in een ‘framework’ voor de verdere ontwikkeling van Sint 
11
Maarten. De kern hiervan laat zich samenvatten: ‘A strong, compassionate and decivise St. Maarten’.  
Het samenwerkingsprogramma IVB Sint Maarten verbindt de elementen die voortvloeien uit de evaluatie van 
het samenwerkingsprogramma Bestuurlijke Ontwikkeling 2002 – 2007, de resultaten van de voorzieningen-
niveaustudie, het strategisch ‘framework document’, ministeriele transitieplannen en criteria ten aanzien van de 
deugdelijkheid van bestuur. Het samenwerkingsprogramma IVB is hiermee uitgekomen op de volgende vier 
12
programmalijnen: 
5. Versterken van het ambtelijk apparaat en bestuur; 
6. Goede financiële positie; 
7. Kwaliteit wet & regelgeving; 
8. Modernisering Overheid. 
2.1.2. Economische ontwikkeling 
Economie in kerncijfers 
In relatie tot het samenwerkingsprogramma SEI zijn de volgende belangrijkste economische feiten van Sint 
Maarten te geven. De gegevens van het Department of Statistics van Sint Maarten laten zien dat de grootste 
bijdrage aan de Sint Maartense economie de afgelopen jaren gemiddeld genomen (2009 – 2013) door ‘Real 
Estate, renting and business activities and Education’ geleverd worden met een bijdrage van 21,2% van het bruto 
binnenlands product (hierna: BBP) van Sint Maarten. Opvolgend leveren de sectoren ‘trade’ en ‘transport, storage 
and communications’, met een bijdrage van respectievelijk 13,5 en 10,8% eveneens een grote bijdrage aan de Sint 
Maartense economie.  
                                                             
10
 Eilandgebied Sint Maarten, Samenwerkingsprogramma Institutionele Versterking Bestuurskracht 2008 – 2012,  
mei 2008.  
11
 Eilandgebied Sint Maarten, A strong compassionate and decisive St. Maarten; Framework report for the policy of St. 
Maarten, september 2006. 
12
 Eilandgebied Sint Maarten, Samenwerkingsprogramma Institutionele Versterking Bestuurskracht 2008 – 2012,  
mei 2008, p.8. 
  
PwC Pagina 21 van 98
