-    
extra impuls gegeven aan de branding van Bonaire als een duurzame vakantiebestemming. Het 
rendement van de investeringen in de pilot-trajecten van toeleiding naar de arbeidsmarkt bleek 
uiteindelijk uiterst gering te zijn. Een derde deel van het SEI-budget is geïnvesteerd in 
infrastructurele verbeteringen, zoals de boulevard, rotondes en duikers. Er zijn projecten 
gerealiseerd om het leefklimaat in de wijken te verbeteren door onder meer renovaties van 
sportfaciliteiten, de aanleg van speelplekken, pleintjes, de renovatie van een wijkcentrum en de 
renovatie van 85 sociale woningbouw woningen.  
d. Met de omvangrijke herprioritering in 2010 is de focus van het SEI van Sint Eustatius komen te 
liggen bij het verbeteren van de haven. De beoogde activiteiten zijn uitgevoerd in de haven, de 
beoogde effecten zijn echter deels bereikt. Zo is de downtime van de haven verminderd en is de 
gemiddelde verblijfduur van boten gestegen, tegelijkertijd blijven de beoogde investeringen door 
private partijen in de haven achter en is de haven volgens eindgebruikers niet veiliger geworden. De 
investering in de ontwikkeling van het marketingplan toerisme en de inzet van de investment officer 
waren randvoorwaardelijk voor de verdere ontwikkeling van de toeristische sector. Hetzelfde geldt 
voor de investeringen in het midden- en kleinbedrijf. Het ruimtelijk ontwikkelingsplan is ontwikkeld 
en vastgesteld, wat randvoorwaardelijk is voor verdere economische groei. Er is eveneens een plan 
ontwikkeld voor het tegengaan van erosie op het eiland. Onder het project is echter minder van het 
erosieplan uitgevoerd dan beoogd. De aanschaf van een verbrandingsoven en twee perskraakauto’s 
heeft de capaciteit van de stortplaats vergroot. Al met al zijn de behaalde resultaten van groot belang 
voor een duurzame verbetering van het sociaal-economisch perspectief van de bevolking. 
Wij merken op dat op basis van het realisatiepercentage van projectactiviteiten geen uitspraken gedaan 
kunnen worden over de mate waarin programmadoelstellingen zijn gerealiseerd. 
4. Er zijn geen mid-term evaluaties van de samenwerkingsprogramma’s op de eilanden uitgevoerd. Ook zijn 
er geen eindevaluaties of monitoringscans van de programma’s door de eilanden zelf uitgevoerd. Wij 
kunnen vanuit deze invalshoeken dan ook geen beeld vormen over het succes van de programma’s.  
5. ‘Van bovenaf’ geven macro(-economische) studies en onderzoeken de volgende indicaties van de mate 
waarin de programmadoelstellingen zijn bereikt: 
a. Met betrekking tot de IVB-programmalijn ‘verbetering financieel beheer’ geeft het College financieel 
toezicht (Cft) aan dat Bonaire verwacht dat uiterlijk eind 2015 de noodzakelijke verbeteringen 
gerealiseerd zijn. Over het financiële beheer van Sint Eustatius uit het Cft zorgen, terwijl het 
financieel management van Saba dusdanig is verbeterd dat een volledig goedgekeurde verklaring 
van de jaarrekening binnen bereik is. Over de overige twee programmalijnen hebben we geen 
relevante rapportages kunnen vinden. 
b. Het OJSP was een vierjarig programma dat na één jaar in 2009 is beëindigd, toen nog voor de 
transitie het onderwijsbeleid onder verantwoordelijkheid van het ministerie van OCW kwam te 
vallen. Rapportages van de Onderwijsinspectie over de onderwijsverbeteringen hebben dan ook 
meer betrekking op de effectiviteit van de investeringen in het onderwijs na 2009 dan op de 
effectiviteit van de eenjarige investering van het 2008 budget.  
c. Over de in het kader van het SEI beoogde sociaal-economische ontwikkelingen hebben we dusdanig 
weinig cijfers gevonden dat we op basis daarvan geen conclusies kunnen trekken over de 
ontwikkelingen in de gehele programmaperiode 2008 – 2012.  
d. Met de hierboven genoemde beperkingen geven de gevonden cijfers een indicatie ten aanzien van 
realisatie van programmadoelstellingen:  
 Bonaire Sint Eustatius Saba 
IVB - - 0 
OJSP 0 - 0 
SEI 0 - + 
 
+ : studies geven een positief beeld ten aanzien van de realisatie van de programmadoelstellingen 
  
PwC Pagina 5 van 114
