-    
Themagebieden SEI Conclusies uit externe bronnen gerelateerd aan het themagebied 
 De reële economische groei in de periode 2008-2013 ligt tussen 1 en 2%. 
 Het ondernemersvertrouwen in 2012 voor de drie opvolgende jaren was laag. 
 In de periode 2008-2013 groeide de werkloosheid van Curaçao van 10,3% naar 13,0%. 
Die groei vond volledig in de jaren 2011-2013 plaats; in de jaren 2008-2011 daalde de 
werkloosheid licht. 
 
Daarom concluderen wij dat zowel de doelstelling om de economie met 4% te laten groeien 
als de doelstelling om de werkloosheid met 2-3 procentpunten te doen dalen niet is gehaald. 
 
54 55
Het IMF vatte in 2014 de economische situatie als volgt samen : “The union’s current 
account deficit—the key economic vulnerability flagged in the previous (2011) 
consultation—has declined over the past few years, including thanks to fiscal adjustment in 
Curaçao. But it remains large. Curaçao’s growth and job creation remain lackluster, due to 
weak competitiveness, adverse sectoral trends (e.g., in the international financial center), 
red tape, and rigid labor laws. (…)Both Curaçao and, especially, Sint Maarten are exposed 
to shifts in tourism demand. Curaçao is vulnerable to the uncertain situation in Venezuela, 
its main trading partner. If long-discussed flexibility- and competitiveness-enhancing 
structural reforms are not implemented, both countries’ capacity to absorb shocks may 
prove limited.” 
 
56
Het in de Quickscan SEI Curaçao van 2011 gesignaleerde gebrek aan synergie (zie de toelichting hierover in 
paragraaf 3.2.2) is een mogelijke oorzaak voor de beperkte zichtbaarheid van positieve effecten op de sociaal-
economische ontwikkeling van Curaçao. Hoewel in 2011 de armoede van de 40% inwoners met het laagste 
inkomen verminderd was ten opzichte van 2001, blijkt ook dat deze positieve ontwikkeling gelijk liep met een 
toename in de reële economische groei. Sinds 2011 is de economische groei weer afgenomen en is een sterke 
stijging in de werkloosheid zichtbaar. Daarmee is op basis van de laatste beschikbare economische cijfers geen 
effect op macro-economisch niveau van het SEI zichtbaar, ondanks de doelstellingen “stimuleren van 
economische groei tot een niveau van 4% per jaar” en “reduceren van de werkloosheid met 2-3 procentpunten 
per jaar”. 
Conclusie doelrealisatie samenwerkingsprogramma’s ‘van bovenaf’ bezien 
Aan de hand van de analyse van externe bronnen die op landsniveau een beeld geven van de ontwikkelingen op 
de themagebieden van de samenwerkingsprogramma’s, komen wij tot het volgende beeld ten aanzien van de mate 
van doelrealisatie van de samenwerkingsprogramma’s. Wij benadrukken nogmaals dat er geen één-op-één relatie 
te leggen is tussen macro-(economische)studies en onderzoeken en de doelrealisatie op programmaniveau.  
 Met betrekking tot het samenwerkingsprogramma IVB laten verschillende onderzoeksrapporten zien dat 
er nog stappen ter verbetering van de institutionele sterkte en bestuurskracht op Curaçao gezet moeten 
worden. Ondanks het feit dat er op onderdelen voortgang is geboekt binnen dit programma, ondersteunt 
het beeld ‘van bovenaf’ niet de stelling dat de beoogde doelen van dit samenwerkingsprogramma bereikt 
zijn. 
 Met betrekking tot het samenwerkingsprogramma OJSP hebben wij geen aanvullende studies 
onderzocht, omdat de beschikbare resultatenmonitoring (zie paragraaf 3.2.2) een helder oordeel over 
effectiviteit mogelijk maakt. 
 Met betrekking tot het samenwerkingsprogramma SEI laten de macro-economische cijfers, die relevant 
zijn voor de verschillende themagebieden, zien dat de ontwikkelingsdoelstellingen van dit 
samenwerkingsprogramma niet zijn bereikt: de macro-economische indicatoren laten niet de beoogde 
verbetering zien.  
                                                             
54
 IMF, Kingdom of The Netherlands – Curaçao and Sint Maarten: 2014 Article IV consultation discussions -  
Staff report and press release, August 2014. 
55
 Hiermee worden Curaçao en Sint Maarten samen bedoeld. 
56
 PwC, Oog voor duurzaamheid: Eindrapport Quickscan SEI Curaçao, 16 juni 2011. 
  
PwC Pagina 48 van 112
