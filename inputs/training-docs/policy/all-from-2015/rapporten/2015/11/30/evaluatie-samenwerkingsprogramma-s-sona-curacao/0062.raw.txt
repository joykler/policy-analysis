-    
er nadien vele projectvoorstellen zijn ingediend. Ook in de laatste jaren van de looptijd van de 
samenwerkingsprogramma’s is hier actief op gestuurd, bijvoorbeeld door het uitvoeren van zogenaamde 
herprioriteringen, waarbij budgetten die in projecten overbleven werden ingezet om nieuwe projecten 
vormgegeven. Voor alle samenwerkingsprogramma’s tezamen (dus ook voor de andere eilanden van de 
83
voormalige Nederlandse Antillen) is de onderbesteding van het programmabudget slechts 1,6%.  
Deze factoren creëerden tezamen een samenwerkingsstructuur waarin de efficiëntie van programma’s en 
projecten geen leidend principe was. In hoeverre deze samenwerkingsstructuur de efficiëntie op 
programmaniveau heeft verminderd, is niet precies te zeggen; het is immers niet duidelijk hoe de efficiëntie zou 
zijn uitgepakt als wel competitie tussen projectvoorstellen was georganiseerd. Wel is duidelijk dat voor de 
overheid van Curaçao de beschikbare budgetten een gegeven waren en was het dus vooral zaak voldoende 
projecten te formuleren om deze budgetten volledig te kunnen benutten.  
De betrokken stakeholders – de overheden van Nederland en Curaçao, SONA en haar uitvoeringsorganisatie 
USONA – hebben met de herprioriteringen als ook met het toekennen van verlengingen actief gestuurd op een 
efficiënte besteding van de middelen uit de samenwerkingsprogramma’s. Daarbuiten heeft geen van de betrokken 
stakeholders in de reguliere vormgeving en beoordeling van projectvoorstellen zichtbare interventies gedaan 
gericht op het bewaken van de efficiëntie van de samenwerkingsprogramma’s: projecten werden op zichzelf 
staand beoordeeld, niet in concurrentie en grotendeels op volgorde van binnenkomst. Deze werkwijze is conform 
de procedurele afspraken over de samenwerkingsprogramma’s tussen Nederland, Curaçao, SONA en USONA. 
Dit heeft de efficiëntie van de samenwerkingsprogramma’s als geheel beperkt. 
Werkwijze van USONA werkte als ‘stok achter de deur’  
Wij constateren dat in de praktijk het voor veel projectverantwoordelijken en projectuitvoerders regelmatig lastig 
is geweest om vast te houden aan de uitvoering van een projectvoorstel. Naast de reeds genoemde bevindingen 
in hoofdstuk 3, zorgden budgettaire druk en de vele veranderingen die in het kader van de transitie 10 oktober 
2010 moesten worden doorgevoerd binnen de overheid van Curaçao ervoor dat projecten onder druk kwamen te 
staan. De contractuele verbintenis per project tussen de overheid en USONA (de financieringsovereenkomst), en 
de begeleiding door USONA die hier uit voortvloeide, hielpen in veel gevallen de projectleiders en  
-verantwoordelijken bij het vasthouden aan de realisatie van projectdoelstellingen. 
5.4. Conclusie efficiëntie 
Op basis van het verdiepende onderzoek naar tien projecten concluderen wij over de efficiëntie: 
1. Op het niveau van de te leveren prestaties binnen een project is doorgaans sprake van een efficiënte inzet 
van mensen en middelen. Dit geldt voor projecten in alle drie de samenwerkingsprogramma’s. Het hogere 
niveau van projectdoelstellingen (maatschappelijk effect) laat een wisselend beeld qua efficiëntie zien. Er 
zijn met name in het IVB en SEI projecten die veel bereikt hebben gezien het beschikbaar gestelde budget, 
tegelijkertijd zijn er in alle drie de samenwerkingsprogramma’s projecten die aantoonbaar (nog) niet veel 
bereikt hebben. De OJSP-projecten op het gebied van de sociale vormingsplicht hebben bijvoorbeeld een 
relatief laag rendement. 
2. Het feit dat een grote meerderheid van de tien projecten in het verdiepende onderzoek een positieve, 
zinvolle bijdrage aan de verwezenlijking van de programmadoelstellingen heeft geleverd, is mede te danken 
aan de rol die USONA vervuld heeft in de begeleiding van de vormgeving en de uitvoering van projecten. 
3. Wij constateren dat voor ons in het kader van dit onderzoek niet duidelijk meetbaar is in welke mate de 
overeengekomen cofinanciering is gerealiseerd in de uitgevoerde projecten. Slechts een klein deel (5,19%) 
was per januari 2015 in directe vorm betaald, zo constateert de Stichting Overheidsaccountantsbureau 
(SOAB) in haar eindrapportage over het SEI. Voor het IVB is dit volgens de SOAB iets minder dan 50%. 
Maar betrokkenen geven aan dat op vele andere wijzen door de Curaçaose overheid in cofinanciering is 
voorzien, zoals overname van complete projecten ten laste van de begroting, cofinanciering via bijdragen 
door overheids-NV's, of inzet van overheidspersoneel. Daardoor zou meer dan de afgesproken 
cofinanciering zijn gerealiseerd. De cofinanciering in zijn totaliteit is op basis van ons onderzoek een 
moeilijk meetbaar en kwantificeerbaar aspect gebleken. Betrokkenen geven zelf aan dat bijvoorbeeld niet 
te reconstrueren is hoeveel tijd van de taskmanagers van het OJSP is besteed aan het programma en 
hoeveel aan reguliere werkzaamheden. 
                                                             
83
 Bron: interview USONA op 18 mei 2015. 
  
PwC Pagina 62 van 112
