-    
4. Duurzaamheid van de 
samenwerkingsprogramma’s 
Dit hoofdstuk gaat in op de duurzaamheid van de samenwerkingsprogramma’s. In de brief van de minister voor 
Bestuurlijke Vernieuwing en Koninkrijksrelaties aan de Eerste en Tweede Kamer d.d. 23 december 2003 
(Kamerstuk 29390 nr. 1/A), waarin de doelstellingen voor SONA worden omschreven, is expliciet duurzaamheid 
opgenomen. Duurzaamheid vormt een belangrijk onderdeel van de totale doelstellingen van SONA. In het 
Kamerstuk 29390 nr.1/A wordt duurzaamheid in acht genomen door samenwerkingsmiddelen op onafhankelijke 
en professionele wijze toe te wijzen aan publieke investeringsprojecten.  
Ten aanzien van duurzaamheid zijn drie onderzoeksvragen geformuleerd:  
 “Hebben de investeringen bijgedragen aan een structurele verbetering van de in de programma’s 
geformuleerde doelstellingen in de voormalige Nederlandse Antillen?” 
 “Hebben de overheden in het Caribische deel van het Koninkrijk stappen ondernomen om de vanuit de 
programma’s ingezette verbeteringen/wijzigingen in het eigen beleid op te nemen?” 
 “Welke (aanvullende) stappen zouden daartoe nog ondernomen kunnen of moeten worden?” 
Deze onderzoeksvragen hebben wij beantwoord door twee aspecten te onderzoeken in het verdiepend onderzoek 
van de tien geselecteerde projecten: 
 de mate waarin de financiële dekking voor het in stand houden van de resultaten van de projecten en van 
de samenwerkingsprogramma’s op lange termijn is zekergesteld (paragraaf 4.1); 
 de mate waarin de verantwoordelijkheid voor het in stand houden van de resultaten van de projecten en 
van de samenwerkingsprogramma’s op lange termijn is belegd in overheidsbeleid en in de betrokken 
organisaties (paragraaf 4.2) 
In paragraaf 4.3 geven wij onze conclusies over de duurzaamheid van de samenwerkingsprogramma’s. In 
hoofdstuk 7 doen wij aanbevelingen over aanvullende stappen die ondernomen kunnen worden om de 
duurzaamheid van de resultaten van de samenwerkingsprogramma’s beter te borgen. 
4.1. Financiële duurzaamheid 
Het criterium ‘duurzaamheid’ vormde een expliciet onderdeel van de beoordeling van een project door USONA. 
Vooraf werd de indiener van het projectvoorstel gevraagd te onderbouwen in hoeverre de financiering van de 
activiteiten en/of de resultaten na afsluiting van het project gecontinueerd zal worden. Dit kon bijvoorbeeld 
worden vormgegeven doordat de overheid eigen bijdragen aan de totale projectfinanciering zou verstrekken, of 
doordat andere financieringsinstellingen meefinancierden in de vorm van van terugbetaling vrijgestelde 
bijdragen en/of (commerciële) leningen. 
Het onderdeel ‘duurzaamheid’ was een van de acht onderdelen van de beoordelingstoets van USONA. 
‘Duurzaamheid’ kende een relatief gewicht van 20 van de 100 te behalen punten, en vormde daarmee relatief het 
zwaarst wegende onderdeel van de beoordelingstoets van USONA. Ieder onderdeel – dus ook duurzaamheid – 
werd door USONA gescoord op een schaal van vijf punten. De maximaal vijf te behalen punten op het onderdeel 
‘duurzaamheid’ wegen dus voor 20% mee in de eindbeoordeling van een projectaanvraag. De beoordeling en 
toekenning van punten wordt door USONA onderbouwd aan de hand van een korte (één of twee alinea’s) 
onderbouwing van de score, op basis van het ingediende projectvoorstel.  
Over de gehele linie bekeken is de omvang van de drie samenwerkingsprogramma’s aanzienlijk te noemen. Er 
zijn 168 projecten uitgevoerd met een totale budgettaire omvang van ANG 275,6 mln, en met een initiële looptijd 
van ca. vier jaar (uiteindelijk is dit zes jaar geworden). Om deze omvang in perspectief te plaatsen: de totale 
begroting van Curaçao bedroeg in deze periode ANG 1.679 mln (2012); de omvang samenwerkingsprogramma’s 
(de 168 projecten) vormde daarmee circa 15,3% van de totale jaarbegroting van Curaçao.  
  
PwC Pagina 51 van 112
