-    
6. Impact van de 
samenwerkingsprogramma’s 
Dit hoofdstuk gaat in op de impact van de samenwerkingsprogramma’s. Ten aanzien van impact luidt de 
onderzoeksvraag: “Wat zijn de consequenties van de vanuit de samenwerkingsprogramma’s ingezette 
verbeteringen/wijzigingen?”. 
Impact kan in deze context gedefinieerd worden als de kracht die uitgaat van de samenwerkingsprogramma’s: 
welke blijvende verbetering hebben de samenwerkingsprogramma’s teweeg kunnen brengen? Deze ‘blijvende 
verbetering’ kunnen ook vertaald worden als ‘duurzame effectiviteit’. Impact benaderen wij dan ook benaderen 
als de synthese van onze bevindingen over effectiviteit en duurzaamheid. Onze belangrijkste bevindingen over 
effectiviteit en duurzaamheid zijn opgenomen in respectievelijk paragraaf 3.3. en paragraaf 4.3. Op basis hiervan 
geven wij onze conclusies met betrekking tot impact. 
Conclusie impact  
1. Met de uitgangspositie van Curaçao in 2008 op alle themagebieden van de samenwerkingsprogramma’s in 
het achterhoofd, concluderen wij dat de samenwerkingsprogramma’s een positieve impact hebben gehad 
op de samenleving van Curaçao. Tegelijk concluderen wij dat de doelstellingen van de 
samenwerkingsprogramma’s voor een deel niet zijn gerealiseerd. De factoren die dit verklaren, zijn: 
a. De context van Curaçao laat zien dat er veel projecten zijn uitgevoerd binnen de 
samenwerkingsprogramma’s in een periode dat de overheid van Curaçao een grote veranderopgave 
had. Het overheidsapparaat van Curaçao werd gevormd door een samenvoeging van de voormalige 
eilandsoverheid en de overheid van het land Nederlandse Antillen. Op voorhand had de inschatting 
gemaakt kunnen worden dat hiermee ook de impact (naast de effectiviteit en duurzaamheid) in 
gevaar kon komen.  
b. Op het niveau van de samenwerkingsprogramma’s is het beschikbare budget hoog in verhouding tot 
de begroting van Curaçao (15,3% van jaarlijkse landsbegroting). Dit relatief hoge budget is voorts 
verdeeld over veel projecten, waardoor het projectmanagement een grote belasting op het 
overheidsapparaat legde.  
c. In de programma’s waren de te nemen maatregelen geïdentificeerd en is voorafgaand aan de 
vaststelling van de programma’s niet getoetst of deze maatregelen de hoogst mogelijke impact 
zouden hebben op de thema’s van de programmadoelstellingen. De vraag of de impact van de 
investeringen groter zou zijn geweest indien vooraf een haalbaarheidsstudie van de programma’s 
was uitgevoerd kan hier niet beantwoord worden. Het vraagstuk van programmatische haalbaarheid 
had ook geen focus in de monitoring van de programma’s.  
2. De eerder geconstateerde leercurve op gebied van projectmanagement en de beleidsfunctie merken wij 
eveneens aan als positieve bijdrage aan de impact van de samenwerkingsprogramma’s. 
 
  
PwC Pagina 64 van 112
