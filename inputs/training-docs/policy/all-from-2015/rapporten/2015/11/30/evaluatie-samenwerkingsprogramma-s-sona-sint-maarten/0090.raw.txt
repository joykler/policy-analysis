-    
C. Onderzoeksverantwoording 
In deze bijlage beschrijven wij onze onderzoeksaanpak voor de evaluatie. Dit doen we aan de hand van vier 
stappen: 
1. het gehanteerde toetsingskader en de uitwerking die wij in dat kader hebben gedaan van de DAC-
criteria; 
2. de selectie van projecten voor het verdiepende onderzoek; 
3. de gehanteerde onderzoeksmethoden; 
4. specifieke aandachtspunten voor de onderzoeksaanpak. 
Alle onderdelen van onderzoeksaanpak zijn akkoord bevonden door de begeleidingscommissie van de evaluatie. 
C.1. Toetsingskader en uitwerking DAC-criteria 
De Terms of Reference (hierna: ToR) voor de evaluatie bevat de onderzoeksvragen die beantwoord moeten 
worden. Deze vragen betreffen de DAC-criteria effectiviteit, duurzaamheid, impact en efficiëntie. 
Daarmee is de scope van de evaluatie afgebakend, aangezien de overige DAC-criteria geen onderdeel van deze 
scope vormen: 
relevantie (van de doelstellingen van de samenwerkingsprogramma’s); 
toegevoegde waarde (ten opzichte van andere beleidsinstrumenten die zijn gericht op het 
bevorderen van de ontwikkeling van Sint Maarten; en complementariteit (met bestaand beleid). 
Dit houdt direct verband met het gegeven dat deze aspecten reeds in de mid-term evaluaties van 2011 aan de orde 
zijn gesteld. Dit blijkt onder meer uit de onderstaande citaten: 
“Een verdere uitwerking van het beleid, en ook van het beleid op het gebied van goed bestuur, heeft 
echter nog niet plaatsgevonden. Hierdoor ontbreekt een duidelijke beleidsvisie op het gebied van 
72
deugdelijkheid van bestuur waar het IVB bij zou kunnen aansluiten na de staatkundige transitie.” 
“Daar waar het onderwijs in andere landen geleidelijk is mee ontwikkeld met veranderingen in de 
samenleving heeft het Antilliaanse onderwijs lange tijd stilgestaan. Dit leidde ertoe dat aan het begin 
van de 21ste eeuw nog les werd gegeven op basis van principes uit de jaren ‘60 en met leermiddelen 
73
uit dezelfde periode.” “Eén van de conclusies in de evaluatie uit 2006 luidde dat die doelstellingen, 
een enkele daargelaten, niet gerealiseerd waren. In het OJSP komen dezelfde doelstellingen feitelijk 
74
onveranderd terug.” 
Het toetsingskader brengt de onderzoeksvragen, de criteria om per vraag een oordeel te vellen en de 
dataverzameling met elkaar in verband. Daarmee geeft het toetsingskader een overzicht van de 
onderzoeksaanpak en de toe te passen methoden en technieken.  
In ons toetsingskader gaan wij dan ook uit van de voor deze evaluatie geformuleerde onderzoeksvragen en werken 
wij deze nader uit. Het toetsingskader bevat per onderzoeksvraag: 
de door ons uitgewerkte norm/het toetsingscriterium aan de hand waarvan de vraag beantwoord 
kan worden; 
de indicator(en) die gebruikt zal/zullen worden om de norm te meten; 
de informatie die nodig is om elke voorgestelde indicator te berekenen/in te vullen; 
de methode waarmee deze informatie verzameld kan worden. 
                                                             
72
 Ecorys (2011). Mid-term evaluatie IVB Sint Maarten. http://www.kennisopenbaarbestuur.nl/media/138913/mid-term-
evaluatie-ivb-sint-maarten.pdf, pagina 7. 
73
 Andersson Elffers Felix (2011). Kernrapport midterm evaluatie OJSP 2008 - 2012 op Curaçao en Sint Maarten. 
http://www.kennisopenbaarbestuur.nl/media/128840/onderwijs-en-jongeren-samenwerkingsprogramma-andersson-
elffers-felix-14-maart-2011.pdf, pagina 11. 
74
 Ibid., pagina 12. 
  
PwC Pagina 90 van 98
