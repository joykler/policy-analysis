-    
Effectiviteit 
De evaluatoren constateren een achterstand in het realiseren van de outputs. Gezien deze achterstand is het de 
vraag in hoeverre deze effecten en impacts te verwachten zijn en of vastgesteld kan worden dat er daadwerkelijk 
sprake is van meer deugdelijk bestuur. De druk op de verplichtingen is volgens de evaluatoren een van de 
bedreigingen voor het welslagen van IVB Sint Maarten. De evaluatoren voorzien dat, zelfs indien USONA 
goedkeuring verleent aan het verlengen van de looptijd, het voor de grote, complexe projecten een uitdaging zal 
zijn om alle verplichtingen op tijd rond te krijgen. 
Efficiëntie 
Bijna het gehele IVB-budget is gealloceerd. De verplichtingen lopen achter, vooral onder de programmalijnen 
Modernisering Overheid en Versterking ambtelijk apparaat en bestuur. Het merendeel van de lopende projecten 
heeft vertraging opgelopen. Hierdoor staat grote druk op de uitvoering van alle projecten, ook die net zijn gestart. 
De beperkte beschikbare capaciteit is een belangrijke bron voor vertraging, waarbij de staatkundige transitie als 
een versterkende factor werkt. De beperkte voortgang in de verplichtingen en zeker de betalingen van IVB-
middelen contrasteert met de voortgang in de allocatie. De oplevering van de outputs blijft dan ook achter op de 
planning ervan. De looptijd van een aantal projecten loopt zelfs binnenkort formeel af zonder dat de projecten 
daadwerkelijk zijn gestart. In die zin zijn er minder outputs gerealiseerd dan gepland. 
In reactie op de mid-term evaluatie heeft de regering van Sint Maarten een actieplan opgesteld waarin zij 
inzichtelijk maakt welke aanpak zij voorstaat bij de uitvoering van IVB gedurende de resterende looptijd van het 
62
samenwerkingsprogramma . Naar aanleiding van de mid-term evaluatie heeft Sint Maarten diverse maatregelen 
genomen gericht op verbetering van de relevantie, efficiëntie en effectiviteit.  
63
Onderstaand overzicht geeft de voortgang met betrekking de financiële stand van het IVB : 
Financiële situatie Totaal budget Goedgekeurd Verplicht Betaald 
IVB Sint Maarten 
d.d. augustus 2011 
Bijdrage Nederland 30.290 29.068 9.735 3.992 
(bedragen x 1.000 NAf) 
 
  
                                                             
62
 Actieplan IVB Sint Maarten 2011 – 2012, maatregelen naar aanleiding van de midterm-evaluatie, Ministerie van 
Algemene Zaken Sint Maarten, 26 september 2011. 
63
 Ecorys (2011), Ibid. 
  
PwC Pagina 65 van 98
