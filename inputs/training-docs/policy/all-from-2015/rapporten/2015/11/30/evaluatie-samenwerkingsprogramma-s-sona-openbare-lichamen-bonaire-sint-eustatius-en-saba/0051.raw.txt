-    
3.6. Conclusie effectiviteit samenwerkingsprogramma’s  
De conclusie over de effectiviteit van de samenwerkingsprogramma’s geven wij op basis van de mate waarin de 
uitvoering van de projecten binnen de samenwerkingsprogramma’s heeft bijgedragen aan het behalen van de 
doelstellingen van de samenwerkingsprogramma’s. Deze conclusies gelden voor zowel Bonaire, Sint Eustatius als 
Saba: 
1. De programmadoelstellingen zijn gericht op het bereiken van een maatschappelijk effect, dat breed en 
veel omvattend is geformuleerd. De programmadoelstellingen zijn in ambitieuze en abstracte termen 
beschreven. Gezien de richting die Bonaire, Sint Eustatius en Saba vanaf 10 oktober 2010 hebben 
gekozen, namelijk als openbaar lichaam binnen het land Nederland, zijn de doelstellingen realistisch te 
noemen en zichtbaar afgestemd op de voorgenomen transitie. Daarbij is rekening gehouden met de rol 
van en relatie met de Nederlandse overheid: de openbare lichamen konden op het bestuurlijke vlak, op 
gebied van onderwijs en op sociaaleconomisch terrein uitgaan van een duidelijke rol van Nederland. Het 
is van belang te vermelden dat de samenwerkingsprogramma’s als zodanig niet op haalbaarheid getoetst 
waren voordat deze overeengekomen waren en door Bonaire, Saba en Sint Eustatius uitgevoerd werden. 
Op voorhand was onvoldoende duidelijk of uitvoering van alle projecten binnen een 
samenwerkingsprogramma zou leiden tot het halen van de programmadoelstellingen. 
2. Projectvoorstellen geven de bijdrage van het project aan de beoogde maatschappelijke effecten binnen 
het samenwerkingsprogramma weer. Een toets vooraf op de haalbaarheid van projectvoorstellen was 
onderdeel van de beoordelingsprocedure door USONA. De relatie tussen projectdoelstellingen, 
resultaten en activiteiten van projectvoorstellen werd daarop – mede door interventie van USONA – 
versterkt en projectactiviteiten werden geconcretiseerd. Deze interventielogica is vastgelegd in de 
financieringsovereenkomsten tussen SONA en de openbare lichamen. Hiermee is de potentiële bijdrage 
aan maatschappelijke effecten van een project vergroot, tegelijkertijd ging de aandacht hiermee vooral 
uit naar het realiseren van de in de financieringsovereenkomst vastgelegde activiteiten.  
3. De eindverslagen laten zien dat veel projecten een hoge mate van realisatie van de geplande activiteiten 
binnen de projecten laten zien. Onderstaande tabel geeft de mate van realisatie van activiteiten binnen 
een project per samenwerkingsprogramma weer:  
Realisatie van geplande activiteiten IVB OJSP SEI Alle 
binnen een project >80% projecten 
Bonaire 55% 60% 92% 81% 
Sint Eustatius 60% 25% 60% 53% 
Saba 100% 100% 100% 100% 
Wij merken op dat op basis van het realisatiepercentage van projectactiviteiten geen uitspraken gedaan 
kunnen worden over de mate waarin programmadoelstellingen zijn gerealiseerd. 
4. Wat opvalt, is dat van alle projecten op Saba de beoogde activiteiten voor meer dan 80% gerealiseerd 
zijn. Saba blijkt in staat te zijn realistische projectvoorstellen op te stellen die binnen tijd en budget 
uitgevoerd kunnen worden. Voorts valt op dat Bonaire en Sint Eustatius de realisatie van activiteiten voor 
het OJSP en IVB vrij laag liggen. Voor het OJSP kan dat worden verklaard doordat het programma voor 
een langere termijn was opgezet en na 1 jaar van investeren in het OJSP met de overgang van de drie 
eilanden naar openbare lichamen het Nederlandse onderwijsbeleid van kracht werd en het OJSP werd 
beëindigd. 
5. Er zijn geen mid-term evaluaties van de samenwerkingsprogramma’s op de eilanden uitgevoerd. Ook zijn 
er geen eindevaluaties of monitoringscans van de programma’s door de eilanden zelf uitgevoerd. Wij 
kunnen vanuit deze invalshoeken dan ook geen beeld vormen over het succes van de programma’s.  
6. ‘Van bovenaf’ geven macro(-economische) studies en onderzoeken de volgende indicaties van de mate 
waarin de programmadoelstellingen zijn bereikt: 
o Met betrekking tot de IVB-programmalijn ‘verbetering financieel beheer’ geeft het College 
financieel toezicht (Cft) aan dat Bonaire verwacht dat uiterlijk eind 2015 de noodzakelijke 
verbeteringen gerealiseerd zijn. Over het financiële beheer van Sint Eustatius maakt het Cft zich 
  
PwC Pagina 51 van 114
