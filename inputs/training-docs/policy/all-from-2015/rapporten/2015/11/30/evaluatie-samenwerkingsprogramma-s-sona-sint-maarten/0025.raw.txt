-    
2.2.1.1. Oprichting SONA 
SONA werd in lijn met het advies van de werkgroep Wijers opgericht op 1 oktober 2004. SONA heeft – in lijn met 
de samenwerkingsprogramma’s gestart in 2002 – als doel een bijdrage te leveren aan de ontwikkeling van de 
toenmalige vijf Eilandgebieden Curaçao, Sint Maarten, Bonaire, Sint Eustatius en Saba door zelfstandige en 
professionele toewijzing van middelen aan projecten. Hiertoe beheert SONA ontwikkelingsfondsen en tracht zij 
17
haar doel te bereiken door: 
a. “het doen toetsen en beoordelen van de door de landen of de afzonderlijke Openbare Lichamen 
ingediende aanvragen voor financiering van projecten in het kader van de tussen donoren en de landen 
of de Openbare Lichamen overeengekomen samenwerkingsprogramma’s; 
b. het doen toewijzen van middelen aan goedgekeurde projecten; 
c. het doen controleren van de prestaties, voorgang en kwaliteit bij de uitvoering van projecten;  
d. het faciliteren van overleg tussen de donoren, de landen en de Openbare Lichamen in het kader van het 
samenwerkingsbeleid; 
e. het uitvoeren van ontwikkelingsprojecten.”  
Voor de uitvoering van haar activiteiten heeft SONA met het Nederlandse adviesbureau Berenschot een 
managementovereenkomst afgesloten voor het beheer van de ontwikkelingsgelden met alle bijbehorende 
werkzaamheden. Berenschot heeft hiertoe de Antilliaanse Vennootschap NAO opgericht met Berenschot als 
100% aandeelhouder. NAO N.V. treedt op als de Uitvoeringsorganisatie SONA. De werkzaamheden zijn 
18
ondergebracht bij USONA. USONA was verantwoordelijk voor: 
het beoordelen van projectvoorstellen; 
het begeleiden en waar nodig bijsturen van projecten in uitvoering; 
het beoordelen van betalingsverzoeken en het doen van betalingen; en 
het verzorgen van de projectadministratie. 
Met de oprichting van SONA in 2004 hadden Nederland en de toenmalige Nederlandse Antillen geen 
rechtstreekse bemoeienis met het beheer van de samenwerkingsgelden en de uitvoering van projecten. Hiermee 
werd invulling gegeven aan de kern van de adviezen van de werkgroep Wijers: de effectiviteit kon verder vergroot 
worden en de bureaucratie en rechtstreekse bemoeienis van de politiek was geminimaliseerd. Nederland keerde 
de samenwerkingsgelden uit op basis van een beheersovereenkomst met SONA, de toenmalige Nederlandse 
Antillen en later landen en Openbare Lichamen konden projectvoorstellen indienen die door USONA beoordeeld 
en al dan niet gehonoreerd konden worden.  
                                                             
17
 Statuten SONA, 2004. 
18
 USONA Jaarverslag 2004. 
  
PwC Pagina 25 van 98
