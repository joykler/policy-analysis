-    
Het totale aantal projecten (168), gecombineerd met het relatief grote budget dat ter beschikking werd gesteld, 
zorgde er voor dat de financiële duurzaamheid onder druk kwam te staan. Op individueel (project)niveau werden 
bij indiening van het projectvoorstel toezeggingen gedaan, die bij elkaar opgeteld, zeker in het licht van de 
uitdagingen die überhaupt al speelden voor Curaçao, niet altijd houdbaar bleken. In de helft van de projecten uit 
ons verdiepend onderzoek is de financiële duurzaamheid niet zichtbaar voldoende geborgd. 
Ten aanzien van het SEI is in de Quickscan van 2011 geconcludeerd: ‘Daarnaast is een belangrijk punt voor 
verbetering het waarborgen van de duurzaamheid van het programma. Dit punt heeft bij de meeste projecten nog 
niet de aandacht gekregen dat het verdient. In veel gevallen is nog niet nagedacht over het logische vervolg, zijn 
(nog) geen (financiële) reserveringen getroffen of maakt het project geen onderdeel uit van staand beleid en de 
57
begroting van het betreffende ministerie. Een kritische succesfactor hierin is politiek draagvlak en ‘ownership’.’ 
58
Het Eindrapport SEI programma vermeldt hierover: 
“Binnen dit niveau ging het om de continuering van de financiering (van de activiteiten en/of de resultaten) na 
afsluiting van het project. Hierbij kan men denken aan een eigen bijdrage aan de financiering van het project 
of medefinanciering door andere financieringsinstellingen. Op dit niveau is er sprake van afbraak aan de 
duurzaamheid als de voortzetting van de financiering niet wordt gegarandeerd met als resultaat dat het project 
wordt stopgezet zodra de financiering vanuit SEI stopt. Dit met het gevolg dat projectdoelstellingen en 
resultaten worden onderbroken of teniet worden gedaan. Idealiter moest binnen het SEI programma elk 
realiseerbaar en levensvatbaar project of activiteit verduurzaamd worden middels formele toezeggingen aan 
of van de projecteigenaar. Voor SEI kan geen andere conclusie worden getrokken dan dat voor het overgrote 
deel van de projecten die voortgezet zouden kunnen worden (dus geen duidelijk eindpunt kennen) op dit 
moment geen sprake is van financiële verduurzaming. De belangrijkste reden hiervoor ligt redelijk voor de 
hand; de Curaçaose overheid heeft hiervoor gewoon geen geld beschikbaar gesteld.  
(…)  
Tijdens de monitoring door het PMU is duidelijk geworden dat voor een aantal projecten wel degelijk financiële 
toezeggingen waren gedaan. Het ging hierbij over het algemeen om een toezegging dat er middelen op de 
begroting van het betreffende ministerie zouden worden gereserveerd voor dat specifieke project of activiteit. 
Bij de meeste (waarschijnlijk alle) projecten gold dat het hier ging om een mondelinge toezegging en zijn dus 
niet formeel vastgelegd. De opzet van de begrotingen van de ministeries is ook van een dergelijke algemene 
aard dat in de cijfers de toezegging niet direct te herleiden is. Dit maakt het afbreukrisico van deze toezeggingen 
aanzienlijk. Vooral als men “vergeet” dat deze mondelinge toezeggingen zijn gedaan. Bij een aantal van de 
ministeries peelde ook hele praktische factoren een rol die het voor de projecteigenaren moeilijk maakte om 
projecten op de begroting te krijgen. Voorbeeld hiervan is dat GMN het een tijd lang zonder financial-controller 
heeft moeten stellen. Hierdoor was er geen sprake van een centrale coördinatie van de begroting vanuit het 
ministerie. Door deze situatie werd het praktisch onmogelijk om projecten verduurzaamd te krijgen op de 
begroting. Hiermee is het dus de vraag in hoeverre gesproken kan worden van echte verduurzaming op dit 
niveau als de continuering van de financiering allerminst zeker is na elk begrotingsjaar. 
(...) 
Curaçao heeft simpelweg zelf het geld niet om al de ingezette initiatieven voort te zetten. En dit zal de komende 
jaren worden gemerkt. De verwachting is dat veel van de projecten niet verder verduurzaamd kunnen worden 
waardoor aangetrokken werkkrachten weer losgelaten moeten worden en doelstellingen niet zullen worden 
behaald. Begeleidingstrajecten en trainingsprogramma's zullen worden stopgezet. Naar verwachting blijft 
beleid liggen omdat er geen geld is voor implementatie en ingerichte organisaties zullen ophouden te bestaan. 
Als er de komende tijd niet actief gewerkt gaat worden aan de verdere verduurzaming van de reeds ingezette 
initiatieven zal de potentiële impact van het programma dramatisch afnemen.” 
In het vorige hoofdstuk hebben wij geconstateerd dat in het IVB veel projecten de ‘eindstreep’ niet gehaald 
hebben. Een vergelijkbaar patroon tekent zich ook bij duurzaamheid af. In de uitvoering bleken projecten – 
                                                             
57
 PwC, Oog voor duurzaamheid: Eindrapport Quickscan SEI Curaçao, 16 juni 2011. 
58
 SOAB, Eindrapport SEI programma, 28 april 2015, pagina’s 39-41. 
  
PwC Pagina 52 van 112
