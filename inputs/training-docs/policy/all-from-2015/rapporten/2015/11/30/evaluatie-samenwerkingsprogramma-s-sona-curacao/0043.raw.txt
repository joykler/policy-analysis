-    
Ook is bij de uitvoering de diverse projecten binnen het programma voor zover wij hebben kunnen constateren 
geen sprake van een logische op inhoudelijke gronden gebaseerde samenvoeging of prioritering.” 
Het Eindrapport SEI programma concludeert: “Hoeveel is “bereikt” kan op dit moment niet gezegd worden. Wat 
wel gezegd kan worden is dat het SEI programma als een enorme steun in de rug van de Curaçaose bevolking 
wordt ervaren. De invloed van dit programma op Curaçao is zo groot dat nu het gestopt is dit een effect zal hebben 
48
op de economie van het eiland.” Hoewel het rapport dus geen uitspraak doet over het maatschappelijke effect 
van het SEI, staat wel duidelijk vermeld dat omvang van het programma zodanig was dat het een groot effect 
heeft gehad op het tot stand komen van een groot aantal projecten en op de mensen die daarbij betrokken waren. 
De eindrapportage vermeldt daarnaast nog dat twee van de 89 oorspronkelijk goedgekeurde SEI-projecten geen 
doorgang hebben gevonden. 
Samengevat concluderen wij op basis van de twee rapportages het volgende over de effectiviteit van het SEI 
Curaçao: 
 Het Eindrapport SEI geeft geen inzicht in de bereikte maatschappelijke effecten. 
 De overgrote meerderheid van de projecten in het SEI is uitgevoerd. 
Conclusie doelrealisatie programma’s 
Uit de beschikbare rapporten blijkt dat de opstellers van de rapporten over IVB en SEI het niet aandurven om 
harde uitspraken over de effecten te doen. Wel blijkt uit beide rapporten dat de opstellers het sterke vermoeden 
hebben dat het IVB en het SEI wel degelijk effect hebben gehad, maar kunnen zij dat niet hard maken op basis 
van de voor hen beschikbare informatie. Bij het IVB valt op dat een derde van de projecten niet of niet volledig is 
uitgevoerd. 
Voor het OJSP geldt dat de resultatenmonitoring tegenvallende resultaten laat zien: schoolverzuim, 
studievertraging, slagingspercentages en de bijdrage van de Sociale Vormingsplicht aan maatschappelijke 
participatie laten zijn allemaal onvoldoende verbeterd om de streefwaarden die waren gesteld voor september 
2012 te halen. Enkele indicatoren laten zelfs een forse teruggang zien tijdens de uitvoering van het OJSP. Op basis 
hiervan concluderen wij dat het OJSP de beoogde resultaten niet heeft behaald. 
3.2.3. Macro-(economische) studies IVB en SEI 
Een exact antwoord op de vraag in welke mate de doelstellingen van met name de samenwerkingsprogramma’s 
IVB en SEI behaald zijn, is op basis van de analyse van de projectdossiers (paragraaf 3.2.1) en de eindrapportages 
van beide programma’s (paragraaf 3.2.2) niet te geven. Er zijn immers veel externe factoren die invloed hebben 
op het behalen van de programmadoelstellingen. Wel kan het antwoord beter benaderd worden, door een analyse 
‘van bovenaf’ uit te voeren: bestudering van externe bronnen die op macroniveau een beeld geven van de 
ontwikkelingen op de themagebieden van de samenwerkingsprogramma’s. Deze paragraaf geeft deze analyse 
voor het IVB en SEI. Voor het OJSP wordt onzes inziens een helder en volledig beeld gegeven door de 
resultatenmonitoring die is beschreven in paragraaf 3.2.2. 
  
                                                             
48
 SOAB, Eindrapport SEI programma, 28 april 2015, pagina 44. 
  
PwC Pagina 43 van 112
