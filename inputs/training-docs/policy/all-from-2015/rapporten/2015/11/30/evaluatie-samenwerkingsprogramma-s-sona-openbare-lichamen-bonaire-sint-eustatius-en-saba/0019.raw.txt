-    
2. Duurzaamheid: Hebben de investeringen bijgedragen aan een structurele verbetering van de in de 
programma’s geformuleerde doelstellingen in de voormalige Nederlandse Antillen? Hebben de 
overheden in het Caribische deel van het Koninkrijk stappen ondernomen om de vanuit de 
programma’s ingezette verbeteringen/wijzigingen in het eigen beleid op te nemen? En welke 
(aanvullende) stappen zouden daartoe nog ondernomen kunnen of moeten worden? 
3. Efficiëntie: In welke mate zijn de beschikbare middelen voor de SONA-programma’s nuttig en 
doelmatig/kosteneffectief besteed? In hoeverre hebben het bestuur van SONA en de 
uitvoeringsorganisatie USONA qua gevolgde procedures hieraan bijgedragen? 
4. Impact: Een globaal beeld wat de impact is geweest van de vier verschillende 
samenwerkingsprogramma’s. Wat zijn de consequenties van de vanuit de samenwerkingsprogramma’s 
ingezette verbeteringen/wijzigingen.” 
1.4. Onderzoeksaanpak 
De werkwijze van het onderzoek omvatte zes hoofdactiviteiten: 
1. vormgeven en vaststellen van de onderzoeksaanpak en in het bijzonder het toetsingskader; 
2. dossieronderzoek van alle 94 projecten in de samenwerkingsprogramma’s, die zijn uitgevoerd op 
Bonaire, Sint Eustatius en Saba; 
3. verkennende interviews met USONA, medewerkers van de directie Koninkrijkrelaties van BZK en de 
projectcoördinatoren van de SONA-programma’s van de openbare lichamen Saba, Sint Eustatius en 
Bonaire; 
4. selectie van tien projecten voor verdiepend onderzoek, verspreid over de drie eilanden; 
5. uitvoeren van het verdiepende onderzoek, waaronder: 
a. verdiepend dossieronderzoek voor elk van de 10 projecten; 
b. interviews met de projectuitvoerders van de projecten; 
c. interviews en overige gesprekken met de (beoogde) eindgebruikers van de projecten; 
d. synthese en analyse van de verzamelde gegevens; 
6. opstellen van dit eindrapport. 
Uitgangspunt bij het vormgeven van deze onderzoeksaanpak is geweest dat wij getracht hebben een feitelijk 
onderbouwde conclusie te geven over de doelrealisatie (effectiviteit) van alle projecten in de 
samenwerkingsprogramma’s en dit oordeel verder onderbouwen middels een verdiepend onderzoek naar tien 
projecten die een representatief beeld van de programma’s geven.  
Het verdiepend onderzoek is tevens gericht op de beantwoording van de vragen over duurzaamheid, efficiëntie 
en impact van de samenwerkingsprogramma’s. Dit is in de tien projecten verspreid over Bonaire, Sint Eustatius 
en Saba onderzocht om voldoende diepgang van het onderzoek te garanderen. Daarmee zijn onze bevindingen 
en conclusies over duurzaamheid, efficiëntie en impact van de samenwerkingsprogramma’s gebaseerd op een 
onderzoek in een selectie van de projecten en daarnaast op de beschikbare informatie uit rapportages over de 
programma’s als geheel. 
De eerste helft van de projecten voor het verdiepende onderzoek is geselecteerd op basis van budgettaire omvang. 
De andere helft is geselecteerd op basis van inhoudelijke spreiding. Deze spreiding is tot stand gekomen door 
gesprekken met een aantal stakeholders, vaak (eind)verantwoordelijken van de verschillende 
samenwerkingsprogramma’s IVB, OJSP en SEI. 
De in het onderzoek gemaakte keuzes – waaronder de gehanteerde aanpak, het toetsingskader, de werkwijze van 
het dossieronderzoek, de selectie van projecten voor het verdiepende onderzoek en de structuur van deze 
eindrapportage – zijn akkoord bevonden door de begeleidingscommissie van de evaluatie. 
De onderzoeksaanpak, het toetsingskader en de wijze van selectie van projecten zijn in detail beschreven in bijlage 
C (p. 106) bij dit rapport. 
  
PwC Pagina 19 van 114
