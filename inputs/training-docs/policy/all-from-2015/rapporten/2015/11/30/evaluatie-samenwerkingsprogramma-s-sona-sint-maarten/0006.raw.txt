-    
3. De institutionele en beleidsmatige inbedding van kennis en ervaring laat een wisselend beeld zien:  
a. Sint Maarten heeft voor wat betreft het programma IVB de aanbeveling uit de mid-term evaluatie 
2011 om de institutionele duurzaamheid te vergroten, opgevolgd. De institutionele en 
beleidsmatige duurzaamheid van het IVB lijkt eveneens grotendeels geborgd. De nieuwe 
bestuurlijke organisatie is wettelijk en beleidsmatig verankerd, het HR-beleid is geformuleerd en 
lijkt in uitvoering, digitale informatie en administratiesystemen zijn ingevoerd en het 
opleidingsplan lijkt in uitvoering. 
b. De institutionele en beleidsmatige duurzaamheid is voor het OJSP grotendeels geborgd door de 
wettelijke verankering van het beleid met betrekking tot het FO, VSBO en SBO. Verschillende 
beleidsterreinen, zoals het taalbeleid en leerlingzorg zijn wettelijk bij de schoolbesturen neergelegd 
en voor zover wij hebben kunnen zien zijn deze daar beleidsmatig ingebed. Voor het programma 
OJSP adviseert de Monitor van het programma OJSP om een actieplan op te stellen in relatie tot 
het bereiken van de doelstellingen met inzet van de speerpunten. Een dusdanig actieplan draagt bij 
aan de duurzaamheid van het OJSP. Een dergelijk actieplan is nog niet opgesteld door de overheid 
van Sint Maarten. 
c. Beleidsmatige inbedding van (de resultaten van) de projecten in het beleid van de overheid bleek 
door de regelmatige politieke wisselingen op Sint Maarten een uitdaging. Zo heeft het SEI-project 
‘Zoning Sint Maarten’ last van de politieke wisselingen/ onduidelijkheid. Op ambtelijk niveau is dit 
project goed geborgd in de organisatie (VROMI), maar het beleidsmatig uitvoeren/implementeren 
van dit plan blijft liggen omdat de plannen nog in de vaststellingsprocedure zitten. Daar waar 
projecten directe, tastbare resultaten lieten zien bleek het beleid of de institutie goed in stand te 
houden zijn dan wel verder uit te bouwen. Een goed voorbeeld hiervan is het IVB-project ‘Public 
Service Centre’. Dit project heeft een positief, zichtbaar effect voor de bevolking van Sint Maarten 
gehad en daarmee groeide de steun van diverse ministeries om aan te sluiten bij dit project, met als 
gevolg dat het project weer succesvoller wordt.  
4. Tot slot merken wij op dat daar waar gewerkt is met mensen van de overheid zelf, hebben zij een 
‘leercurve’ op gebied van projectmanagement ervaren. Dit is een belangrijk neveneffect van de 
samenwerkingsprogramma’s geweest en heeft bijgedragen aan de institutionele duurzaamheid. Daar 
waar gewerkt is met mensen met een tijdelijk dienstverband of externe inhuur, is dit beduidend minder 
het geval. In de helft van de acht projecten uit ons verdiepend onderzoek zijn wij niet overtuigd van de 
borging van de institutionele en beleidsmatige duurzaamheid.  
Op basis van het verdiepende onderzoek van acht geselecteerde projecten concluderen wij over de efficiëntie van 
de samenwerkingsprogramma’s: 
1. Op het niveau van de te leveren prestaties binnen een project is doorgaans sprake van een efficiënte inzet 
van mensen en middelen. Dit geldt voor projecten in alle drie de samenwerkingsprogramma’s. Het 
hogere niveau van projectdoelstellingen (maatschappelijk effect) laat een wisselend beeld qua efficiëntie 
te zien. Het merendeel van de projecten heeft veel bereikt gezien het beschikbaar gestelde budget (IVB-
project ‘Public Service Centre’, OJSP-project ‘Cycle 2 FO’, SEI-projecten op het gebied van 
verkeersdoorstroming ), terwijl er ook projecten zijn waarbij (nog) niet veel bereikt is (IVB-project 
‘Nieuwe Belastingdienst Sint Maarten’, SEI-project ‘Zoning SXM’). Immers, deze projecten hebben 
(vooralsnog) weinig maatschappelijk effect gehad en kunnen daarmee moeilijk efficiënt genoemd 
worden. 
2. Het feit dat een grote meerderheid van de acht projecten in het verdiepende onderzoek een bijdrage aan 
de verwezenlijking van de programmadoelstellingen heeft geleverd, is mede te danken aan de rol die 
USONA vervuld heeft in de begeleiding van de vormgeving en de uitvoering van projecten.  
3. Het uitgangspunt van de samenwerkingsprogramma’s is dat de overheid van Sint Maarten zelf 
verantwoordelijkheid draagt voor de ingediende projecten, van het schrijven van het voorstel tot en met 
de evaluatie. Het was primair de verantwoordelijkheid van Sint Maarten om te borgen dat de 
voorgestelde projecten als geheel een optimale invulling van de doelstellingen van de 
  
PwC Pagina 6 van 98
