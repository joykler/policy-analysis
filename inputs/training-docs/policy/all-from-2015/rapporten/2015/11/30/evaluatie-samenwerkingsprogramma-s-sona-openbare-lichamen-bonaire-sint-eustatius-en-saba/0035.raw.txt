-    
Programma Kernachtige weergave doelstellingen en onderliggende Aantal Totaal budget 
29
themagebieden projecten (x mln. ANG) 
Saba   
IVB  De ontwikkeldoelstelling van het IVB Saba is dat Saba voldoende in 4 0,9 
staat is om de door haar zelf en door anderen opgelegde 
beleidsopgaven alleen of in samenwerking met anderen op te pakken 
c.q. te realiseren resulterend in een bestuurskrachtig openbaar 
lichaam Saba. Drie actiepunten worden onderscheiden: 
1. Upgrading Financieel beheer; 
2. Tijdelijke ondersteuning eilandsraad; 
3. Training en opleiding.  
OJSP In 2008 zijn projecten gefinancierd die voldoen aan de algemeen 4 0,6 
geformuleerde doelstelling: de jongeren van Saba zodanig toe te 
rusten dat deze na voltooiing van hun schoolloopbaan in staat zijn 
deel te nemen aan de arbeidsmarkt en volwaardig te participeren in 
een voortdurend veranderende samenleving, op lokaal niveau, maar 
ook op regionaal en mondiaal niveau. In de loop van 2008 zijn met 
de Minister van Onderwijs, Cultuur en Wetenschap nadere afspraken 
gemaakt. 
SEI Het SEI heeft een zestal beleidsterreinen geïdentificeerd: 14 13,6 
1. Ontwikkeling toerisme; 
2. Opwaardering infrastructuur; 
3. Publieke sector; 
4. Arbeidsmarkt en opleiding; 
5. Sociale aangelegenheden; 
6. Overheidsbegroting. 
Totaal Saba 22 15,2 
 
De programmadoelstellingen zijn gericht op het bereiken van een maatschappelijk effect, dat breed en veel 
omvattend is geformuleerd. De programmadoelstellingen zijn in ambitieuze en abstracte termen beschreven. 
Gezien de richting die Bonaire, Sint Eustatius en Saba vanaf 10 oktober 2010 hebben gekozen, namelijk als 
openbaar lichaam binnen het land Nederland, zijn de doelstellingen realistisch te noemen en zichtbaar afgestemd 
op de voorgenomen transitie. Daarbij is rekening gehouden met de rol van en relatie met de Nederlandse 
overheid: de openbare lichamen konden op het bestuurlijke vlak, op gebied van onderwijs en op 
sociaaleconomisch terrein uitgaan van een duidelijke rol van Nederland. Het is van belang te vermelden dat de 
samenwerkingsprogramma’s als zodanig niet op haalbaarheid getoetst waren voordat deze overeengekomen 
waren en door Bonaire, Saba en Sint Eustatius uitgevoerd werden. Op voorhand was onvoldoende duidelijk of 
uitvoering van alle projecten binnen een samenwerkingsprogramma zou leiden tot het halen van de 
programmadoelstellingen. 
3.1.2. Projectdoelstellingen zijn ambitieus geformuleerd 
Bij bestudering van de doelstellingen van de 94 projecten verspreid over het IVB, OJSP en SEI die wij verdiepend 
hebben onderzocht valt het volgende op ten aanzien van de projectvoorstellen. 
Projectvoorstellen geven de bijdrage van het project aan de beoogde maatschappelijke effecten binnen het 
samenwerkingsprogramma weer. Een toets vooraf op de haalbaarheid van projectvoorstellen was onderdeel van 
de beoordelingsprocedure door USONA. De relatie tussen projectdoelstellingen, resultaten en activiteiten van 
projectvoorstellen werd daarop – mede door interventie van USONA – versterkt en projectactiviteiten werden 
geconcretiseerd. Deze interventielogica is vastgelegd in de financieringsovereenkomsten tussen SONA en de 
openbare lichamen. Hiermee is de potentiële bijdrage aan maatschappelijke effecten van een project vergroot, 
tegelijkertijd ging de aandacht hiermee vooral uit naar het realiseren van de in de financieringsovereenkomst 
vastgelegde activiteiten. Bij projecten van infrastructurele aard is dit vaak geen probleem gebleken: de concrete 
activiteiten (aanleggen van een weg) dragen zichtbaar bij aan de beoogde maatschappelijke effecten (verbetering 
van de bereikbaarheid, doorstroming). Bij complexere projecten (bijvoorbeeld gericht op gedrags- of 
cultuurverandering) is dit echter wel manifest gebleken: de relatie tussen oorspronkelijke doelstellingen en 
uitgevoerde activiteiten is dan lastig aan te tonen. 
  
PwC Pagina 35 van 114
