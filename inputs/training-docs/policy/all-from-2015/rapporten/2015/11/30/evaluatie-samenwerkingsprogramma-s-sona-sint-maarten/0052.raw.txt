-    
samenwerkingsprogramma’s in verhouding gebracht wordt met de jaarlijkse begroting van Sint Maarten: 
ANG 101,8 mln ten opzichte van jaarbegroting van ANG 432 mln (2012), ofwel 23,5%. 
2. De acht projecten uit ons verdiepend onderzoek laten een wisselend beeld zien van de financiële 
duurzaamheid:  
a. Het IVB laat een wisselend beeld zien. De versterking van de belastingdienst heeft nog 
onvoldoende vruchten afgeworpen. Wij hebben begrepen dat de overheid het vervolg project 
Nieuwe Belastingdienst fase 2 financiert om de inning- en heffingscapaciteit te vergroten. De 
ministeries werken met begrotingen waarmee de kerntaken kunnen worden gecontinueerd, 
basisregistraties en informatiesystemen kunnen blijven draaien en competenties verder kunnen 
worden ontwikkeld.  
b. De twee onderwijsprojecten uit het verdiepende onderzoek en de eindrapportages van OJSP-
projecten laten zien dat de schoolbesturen vanuit de lumpsum subsidie de financiële 
duurzaamheid van de resultaten die behaald zijn onder het OJSP kunnen borgen, met uitzondering 
van groot onderhoud van de scholen.  
c. De financiële duurzaamheid van de infrastructurele werken uit het SEI lijkt in redelijke mate 
geborgd te zijn vanuit het wegenbeheerplan en de jaarlijkse begroting voor onderhoud. Vanuit de 
overheid is er een substantiële bijdrage geleverd aan het SEI voor het merendeel van de 
beleidsvelden. Uit het verdiepende onderzoek kwam naar voren dat de financieringsbehoefte van 
het toeristenbureau twee keer hoger ligt dan de jaarlijks toegekende subsidie.  
3. De institutionele en beleidsmatige inbedding van kennis en ervaring laat een wisselend beeld zien:  
a. Sint Maarten heeft voor wat betreft het programma IVB de aanbeveling uit de mid-term evaluatie 
2011 om de institutionele duurzaamheid te vergroten, opgevolgd. De institutionele en 
beleidsmatige duurzaamheid van het IVB lijkt eveneens grotendeels geborgd. De nieuwe 
bestuurlijke organisatie is wettelijk en beleidsmatig verankerd, het HR-beleid is geformuleerd en 
lijkt in uitvoering, digitale informatie en administratiesystemen zijn ingevoerd en het 
opleidingsplan lijkt in uitvoering. 
b. De institutionele en beleidsmatige duurzaamheid is voor het OJSP grotendeels geborgd door de 
wettelijke verankering van het beleid met betrekking tot het FO, VSBO en SBO. Verschillende 
beleidsterreinen, zoals het taalbeleid en leerlingzorg zijn wettelijk bij de schoolbesturen neergelegd 
en voor zover wij hebben kunnen zien zijn deze daar beleidsmatig ingebed. Voor het programma 
OJSP adviseert de Monitor van het programma OJSP om een actieplan op te stellen in relatie tot 
het bereiken van de doelstellingen met inzet van de speerpunten. Een dusdanig actieplan draagt bij 
aan de duurzaamheid van het OJSP. Een dergelijk actieplan is nog niet opgesteld door de overheid 
van Sint Maarten. 
c. Beleidsmatige inbedding van (de resultaten van) de projecten in het beleid van de overheid bleek 
door de regelmatige politieke wisselingen op Sint Maarten een uitdaging. Zo heeft het SEI-project 
‘Zoning Sint Maarten’ last van de politieke wisselingen/ onduidelijkheid. Op ambtelijk niveau is dit 
project goed geborgd in de organisatie (VROMI), maar het beleidsmatig uitvoeren/implementeren 
van dit plan blijft liggen omdat de plannen nog in de vaststellingsprocedure zitten. Daar waar 
projecten directe, tastbare resultaten lieten zien bleek het beleid of de institutie goed in stand te 
houden zijn dan wel verder uit te bouwen. Een goed voorbeeld hiervan is het IVB-project ‘Public 
Service Centre’. Dit project heeft een positief, zichtbaar effect voor de bevolking van Sint Maarten 
gehad en daarmee groeide de steun van diverse ministeries om aan te sluiten bij dit project, met als 
gevolg dat het project weer succesvoller wordt.  
4. Tot slot merken wij op dat daar waar gewerkt is met mensen van de overheid zelf, hebben zij een 
‘leercurve’ op gebied van projectmanagement ervaren. Dit is een belangrijk neveneffect van de 
samenwerkingsprogramma’s geweest en heeft bijgedragen aan de institutionele duurzaamheid. Daar 
waar gewerkt is met mensen met een tijdelijk dienstverband of externe inhuur, is dit beduidend minder 
het geval. In de helft van de acht projecten uit ons verdiepend onderzoek zijn wij niet overtuigd van de 
borging van de institutionele en beleidsmatige duurzaamheid.  
  
  
PwC Pagina 52 van 98
