-    
aan maatschappelijke effecten van een project vergroot, tegelijkertijd ging de aandacht hiermee vooral uit 
naar het realiseren van de in de financieringsovereenkomst vastgelegde activiteiten.  
3. De eindverslagen laten zien dat veel projecten een hoge mate van realisatie van de geplande activiteiten 
binnen de projecten kennen. Onderstaande tabel geeft de mate van realisatie van activiteiten binnen een 
project per samenwerkingsprogramma weer:  
Realisatie van geplande activiteiten IVB OJSP SEI Alle 
binnen een project >80% projecten 
Bonaire 55% 60% 92% 81% 
Sint Eustatius 60% 25% 60% 53% 
Saba 100% 100% 100% 100% 
Wat opvalt, is dat van alle projecten op Saba de beoogde activiteiten voor meer dan 80% gerealiseerd zijn. 
Saba blijkt in staat te zijn realistische projectvoorstellen op te stellen die binnen tijd en budget uitgevoerd 
kunnen worden. Voorts valt op dat Bonaire en Sint Eustatius de realisatie van activiteiten voor het OJSP 
en IVB vrij laag liggen. Voor het OJSP kan dat worden verklaard doordat het programma voor een langere 
termijn was opgezet en na 1 jaar van investeren in het OJSP met de overgang van de drie eilanden naar 
openbare lichamen het Nederlandse onderwijsbeleid van kracht werd en het OJSP werd beëindigd. Meer 
specifiek kan per samenwerkingsprogramma vermeld worden: 
a. In de drie IVB-projecten van Saba zijn alle beoogde activiteiten uitgevoerd. Het eilandbestuur heeft 
met deze impuls de bestuurskracht van het openbaar lichaam versterkt. Voor zeven van de elf IVB-
projecten van Bonaire zijn de beoogde activiteiten voor meer dan 80% uitgevoerd en voor vier tussen 
de 50 % en 80%. In drie van de vijf IVB-projecten van Sint Eustatius zijn de activiteiten voor meer 
dan 80% uitgevoerd en in de andere twee zijn de activiteiten tussen de 50-80% uitgevoerd. Deze 
activiteiten hebben positief bijgedragen aan de doelstellingen van het programma, maar laten 
eveneens zien dat Bonaire en Sint Eustatius de doelstellingen niet helemaal bereikt hebben. 
Financieel beheer is een van de beleidsvelden waarvan de doelstellingen nog niet zijn bereikt. 
Bonaire heeft met ondersteuning van externe adviseurs het directiemodel ingevoerd, het 
inrichtingsplan uitgevoerd en het personeelsbeleid ontwikkeld, maar de nieuwe organisatie van het 
Openbaar Lichaam Bonaire functioneert nog niet zoals beoogd. Dit vindt mede zijn oorzaak in de 
beperkte beschikbaarheid van geschikte kandidaten voor vacatures en onvoldoende budget om alle 
vacatures te vervullen. Competentieontwikkeling van managementteams en directie heeft 
plaatsgevonden ten behoeve van de doorontwikkeling van het directiemodel en ten behoeve van de 
versterking van de interne organisatie. Wel moet worden opgemerkt dat veel interne en externe 
stakeholders ontevreden zijn met het functioneren van het directiemodel. Wet- en regelgeving is in 
2011 opgeleverd (WolBES) en de eilandsraad heeft 272 regelingen behandeld en goedgekeurd. De 
IVB-projecten van Sint Eustatius hadden een beperktere scope en betroffen eenjarige technische 
assistentie voor de afdeling Financiën, de detachering voor 1 jaar van een ambtenaar van een 
Nederlandse gemeente voor de taken van eilandsecretaris en de versterking van het Planbureau 
Statia ter ondersteuning van de uitvoering van de SEI-projecten. Daarnaast is er geïnvesteerd in ICT 
en het communicatiesysteem van de overheid. In het licht van het in het programma beschreven 
structurele tekort aan human resources op cruciale functies en de grote financiële problemen waar 
Sint Eustatius mee kampte, zijn de investeringen ontoereikend geweest om de zeer ambitieuze 
doelstellingen te bereiken. 
b. De SEI-projecten van Saba hebben de beoogde resultaten behaald. Het bestuurskantoor is verbouwd 
en uitgebreid. Een strategisch plan voor de toeristische sector is ontwikkeld en het centrum van The 
Bottom is verfraaid met nieuwe lichtmasten. De haven is verbeterd met de aanleg van een kademuur 
en een keermuur en met de bouw van een vissersopslagplaats en een havenkantoor. Een school voor 
beroepsonderwijs is gerenoveerd, drie huizenblokken in de sociale woningbouw zijn in 2012 
opgeleverd en een vuilverbrander is aangeschaft. Deze resultaten hebben een positieve bijdrage 
geleverd aan de doelstellingen van het programma.  
c. Dit geldt ook voor Bonaire. Binnen het SEI Bonaire zijn alle beoogde resultaten op het beleidsterrein 
ontwikkeling en ruimtelijke ordening behaald met de ontwikkeling van het Ruimtelijk 
Ontwikkelingsplan, de centrumvisie en het huisvestingsplan voor het openbaar lichaam. Er is een 
  
PwC Pagina 4 van 11
