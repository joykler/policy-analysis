-    
niet-erkende 
scholen 
 
De onderzoekers concluderen bij deze tabel: “Er is voor deze indicator geen streefwaarde vastgesteld, maar met 
de invoering van de Leerplicht is het duidelijk dat er uiteindelijk geen enkele niet-erkende school zou kunnen 
bestaan en dat alle ongedocumenteerde kinderen op erkende scholen ingeschreven zouden moeten zijn. Op dit 
moment is niet exact duidelijk hoeveel niet-erkende scholen er nog zijn en hoeveel leerlingen er nog op deze 
scholen staan ingeschreven. Wel lijkt het aannemelijk dat het aantal leerlingen op deze scholen gering is, 
aangezien het aantal ongedocumenteerde kinderen op erkende scholen waarvan informatie is ontvangen al 
redelijk hoog is.”  
Conclusie PwC over OJSP deelprogramma’s 
 Funderend Onderwijs (FO): het FO laat in de laatste scans een verslechtering van de studievertraging 
zien: de resultaten van deze twee jaren liggen met 4,3 maanden respectievelijk 6,1 maanden ruim boven 
de streefwaarde van 1,7 maanden studievertraging. De nominale studietijd van de leerlingen in het FO 
laat een positieve ontwikkeling zien, maar ligt nog steeds onder de streefwaarde van 92%: slechts 66% 
van de leerlingen in het FO rondt het FO binnen de leeftijdgrens van 13 jaar af. De trend van deze 
indicator laat een wisselend beeld zien. 
 Beroepsonderwijs (VSBO en SBO): binnen het SBO ronden de meeste jongeren hun opleiding volgens 
planning af. Voor het VSBO kan geen betrouwbare indicatie gegeven worden. De nominale studietijd van 
de leerlingen in het VSBO laat een positieve ontwikkeling zien, maar ligt nog steeds onder de streefwaarde 
van 90%: slechts 53% van de leerlingen in het VSBO rondt het VSBO binnen de leeftijdgrens van 18 jaar 
af. Het slagingspercentage ligt binnen het VSBO laag en met 51% in de laatste scan ruim onder de 
streefwaarde van 76%. De trend van deze indicator laat een verslechtering zien. Ook het SBO scoort 
minder goed dan vorig jaar, maar het aantal examenkandidaten is te gering om conclusies te verbinden 
aan de resultaten.  
 Youth Development Program: Het YDP scoort in de laatste monitoringscan negatief op de indicator 
‘schooluitval’ (45,2%) en de streefwaarde van 25% wordt bij lange na niet gehaald. De belangrijkste 
oorzaken van uitval zijn gebrek aan interesse en het vinden van een baan. De trend van deze indicator 
laat een verslechtering zien. 
 Leerplicht: er zijn weinig cijfers bekend over het aantal niet-gedocumenteerde kinderen op scholen. Het 
is niet exact duidelijk hoeveel niet-erkende scholen er nog zijn en hoeveel leerlingen er nog op deze 
scholen staan ingeschreven. Volgens de monitoringscan lijkt het aannemelijk dat het aantal leerlingen op 
deze scholen gering is, aangezien het aantal ongedocumenteerde kinderen op erkende scholen waarvan 
informatie is ontvangen al redelijk hoog is. 
 
Wij concluderen dat de indicatoren uit de monitoringscans van de OJSP deelprogramma’s vaak een negatieve 
trend laten zien. Tevens is vrijwel altijd zichtbaar dat de beoogde streefwaarden niet gehaald worden.  
3.2.2.3. SEI 
Er is geen mid-term evaluatie uitgevoerd naar het SEI programma op Sint Maarten. Ook is er geen eindevaluatie 
van het SEI door het programmabureau opgeleverd. Wij kunnen dan ook vanuit deze invalshoek geen conclusies 
trekken over de mate van doelrealisatie van het SEI.  
3.2.3. Beeld over doelrealisatie uit macro-studies 
In deze paragraaf voeren wij een analyse ‘van bovenaf’ uit: bestudering van externe bronnen die op macroniveau 
een beeld geven van de ontwikkelingen op de themagebieden van de samenwerkingsprogramma’s. Te denken aan 
rapporten van de Algemene Rekenkamers, macro (-economische) cijfers over aantallen leerlingen, economische 
groei, toerisme, (jeugd)werkloosheid, et cetera. De uitkomsten van deze analyse vormen een indicatie voor de 
mate waarin de doelstellingen per samenwerkingsprogramma zijn bereikt. Deze paragraaf geeft deze analyse per 
samenwerkingsprogramma.  
  
PwC Pagina 41 van 98
