-    
A. Beschrijving van de 
samenwerkingsprogramma’s 
De evaluatie van de drie samenwerkingsprogramma’s IVB, OJSP en SEI richt zich op deze programma’s op de 
drie eilanden in Caribisch Nederland. Per eiland geven wij hierna de belangrijkste feitelijke bevindingen weer die 
wij in deze fase hebben aangetroffen in negen ‘factsheets’ (drie voor ieder eiland). Deze factsheets geven de 
belangrijkste kenmerken van een programma overzichtelijk weer en vormen daarmee het startpunt voor de 
verdere analyse van de programma’s. De factsheets bevatten de volgende informatie: 
 In kwantitatieve zin: 
 het aantal projecten en het percentage van het totale aantal projecten van het (ei)land; 
 de budgettaire omvang van het programma op het (ei)land en het percentage van het totale 
budget van alle drie de samenwerkingsprogramma’s op het (ei)land; 
51
 het aantal projecten met een omvang van 0 ANG ; 
 een grafische weergave waarin de budgettaire omvang per project is weergegeven. 
 In kwalitatieve zin: 
 de doelstelling(en) van het programma, zoals dit in het initiële plan uit 2008 is opgesteld; 
 het type projecten dat beoogd wordt in de uitvoering van het programma; 
 de belangrijkste bevindingen uit de in 2011 door externe partijen uitgevoerde mid-term 
evaluaties. 
Wij merken hier alvast op dat de informatie die wij hebben aangetroffen verschilt per programma. Zo hebben wij 
voor het OJSP op Sint Eustatius en op Saba geen implementatieplan ontvangen of in openbare bronnen 
aangetroffen. Ook is niet van alle programma’s op alle eilanden een mid-term evaluatie uitgevoerd, waardoor de 
informatiedichtheid over de voortgang verschilt. Ten slotte is de budgetuitputting van IVB en SEI in de loop van 
het jaar 2011 op een aantal (ei)landen inzichtelijk te maken op basis van kamerbrieven, maar geldt dit niet voor 
alle eilanden en ook niet voor het OJSP. 
  
                                                             
51
 De geldbedragen die in deze bijlage worden genoemd, zijn uitgedrukt in Antilliaanse Guldens (ANG of NAfl). De vaste 
koers is 1 US$ = 1,79 ANG. Op 18 augustus 2015 was de koers van de ANG 0,504439 euro. Op 1 januari 2008 was deze koers 
0,385036 euro en op 31 december 2014 was de koers 0,461320 euro. 
  
PwC Pagina 64 van 114
