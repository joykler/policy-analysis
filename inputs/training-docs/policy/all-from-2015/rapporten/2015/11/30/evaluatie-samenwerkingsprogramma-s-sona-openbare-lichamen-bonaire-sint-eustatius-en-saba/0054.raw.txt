-    
lichamen. De relatief omvangrijke investeringen in infrastructuur van havens en wegen, sportfaciliteiten en 
sociale woningbouw leggen een hoge druk op de begrotingen van de openbare lichamen. 
Hier komt bij dat over de gehele linie bekeken de omvang van de drie samenwerkingsprogramma’s per eiland 
aanzienlijk te noemen is: 
 Aantal projecten binnen de 3 Totale Jaarlijkse Budgettaire omvang 
samenwerkingsprogramma’s budgettaire eilandbegroting samenwerkingsprogamma’s 
omvang (ANG, peiljaar als percentage van de 
(ANG) 2012) jaarlijkse eilandbegroting 
Bonaire 53 30,4 mln. 52 mln. 58% 
Sint 19 14,9 mln. 11,9 mln. 125% 
Eustatius 
Saba 22 15,1 mln. 8,0 mln. 188% 
Totaal 94 60,4 mln. - - 
 
Het totale aantal projecten op de Bonaire, Sint Eustatius en Saba (respectievelijk 53, 19 en 22), gecombineerd 
met het relatief grote budget dat ter beschikking werd gesteld, zorgde er voor dat de financiële duurzaamheid 
onder druk kwam te staan. Op individueel (project)niveau werden bij indiening van het projectvoorstel 
toezeggingen gedaan, die bij elkaar opgeteld, zeker in licht van de uitdagingen die überhaupt al speelden voor de 
eilanden, niet altijd houdbaar bleken. In zeven van de tien onderzochte projecten uit ons verdiepend onderzoek 
zijn wij niet overtuigd van de borging van de financiële duurzaamheid. Twee van de drie door ons onderzochte 
projecten die wel financieel geborgd zijn, zijn projecten op Saba. 
Een duidelijk voorbeeld van het ontbreken van de financiële duurzaamheid tekent zich af bij het project 
‘Uitbreiding van de Haven Sint Eustatius’ (SEI). Een duidelijk voorbeeld van het ontbreken van de financiële 
duurzaamheid tekent zich af bij het project ‘Uitbreiding van de Haven Sint Eustatius’ (SEI). Volgens de 
verantwoordelijke (bestuurlijke) stakeholders is er geen ‘assetmanagement’ en vinden er geen reserveringen voor 
onderhoud met betrekking tot de uitgevoerde werkzaamheden plaats, ondanks het feit dat dit wel een vereiste 
van CFT (artikel 12 FIN/BES) en overeenkomst met USONA. 
4.2. Institutionele en beleidsmatige duurzaamheid 
De institutionele inbedding van kennis en ervaring laat een wisselend beeld zien. Waar gewerkt is met mensen 
van de overheid zelf, hebben zij een ‘leercurve’ op gebied van projectmanagement en beleidsfunctie ervaren. Veel 
van deze mensen kwamen voor het eerst in hun loopbaan in de rol van beleidsverantwoordelijke of projectleider, 
waarbij ze andere mensen en partijen moesten aansturen. De kennis en ervaring die hiermee opgedaan is, heeft 
geleid tot een belangrijk neveneffect van de samenwerkingsprogramma’s: het nemen van eigen 
verantwoordelijkheid. Dit heeft bijgedragen aan de institutionele duurzaamheid. Daar waar gewerkt is met 
externe inhuur, is dit beduidend minder het geval. Uitzondering hierop is Saba, waar de vaardigheden op gebied 
van projectmanagement en beleid reeds goed ontwikkeld lijken. Projectverantwoordelijken en –leiders van 
projecten op Bonaire die zijn uitgevoerd met personeel van de overheid zelf geven doorgaans aan dat zij een steile 
leercurve doorlopen hebben. De uitdaging voor het Openbaar Lichaam Bonaire is wel om de mensen met deze 
ervaring vast te houden, op Saba en Sint Eustatius hebben wij dit effect niet kunnen waarnemen. In zes van de 
tien onderzochte projecten uit ons verdiepend onderzoek zijn wij niet overtuigd van de borging van de 
institutionele duurzaamheid. Twee van de vier door ons onderzochte projecten die wel institutioneel geborgd zijn, 
zijn projecten op Saba; de andere twee zijn van Bonaire. 
Tegelijkertijd constateren wij ook dat voor veel projecten externe capaciteit is ingezet, waarbij het regelmatig 
voorkwam dat de opgedane kennis niet werd overgedragen aan de projectleiders. De opgedane ervaringen 
beklijven dan in veel mindere mate in de overheid. Dit is met name op Bonaire en Sint Eustatius het geval; in de 
projecten op Saba niet. 
Beleidsmatige inbedding van (de resultaten van) de projecten in het beleid van de openbare lichamen is het sterk 
afhankelijk van het onderwerp in hoeverre het Nederlandse beleid van toepassing is, en daarmee de beleidsmatige 
inbedding binnen de openbare lichamen in Caribisch Nederland. 
  
PwC Pagina 54 van 114
