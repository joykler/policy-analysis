-    
Deze factoren creëerden samen een governancestructuur waarin de efficiëntie van programma’s en projecten 
geen leidend principe was. In hoeverre deze governancestructuur de efficiëntie op programmaniveau heeft 
verminderd, is niet precies te zeggen; het is immers niet duidelijk hoe de efficiëntie zou zijn uitgepakt als wel 
competitie tussen projectvoorstellen was georganiseerd. Wel is duidelijk dat voor de overheid van Curaçao de 
beschikbare budgetten een gegeven waren en was het dus vooral zaak voldoende projecten te formuleren om deze 
budgetten volledig te kunnen benutten.  
Gezien de looptijd van de programma’s en het langzaam op gang komen van de indiening van projectvoorstellen 
81
is volgens de Quickscan SEI Curaçao in de eerste jaren van het SEI vooral gestuurd op budgetuitputting. Ook in 
de laatste jaren van de looptijd van de samenwerkingsprogramma’s is hier actief op gestuurd, bijvoorbeeld door 
het uitvoeren van zogenaamde ‘herprioriteringen’, waarbij budgetten die in projecten overbleven werden ingezet 
om nieuwe projecten vormgegeven. Voor Curaçao betrof de herprioritering in 2013 in totaal ANG 9,2 miljoen en 
voor alle samenwerkingsprogramma’s tezamen (dus ook voor de andere eilanden van de voormalige Nederlandse 
82
Antillen) is de onderbesteding van het programmabudget slechts 1,6%. 
Geen van de betrokken stakeholders – de overheden van Nederland en Curaçao, noch SONA en haar 
uitvoeringsorganisatie USONA – heeft naar onze mening zichtbare interventies gedaan gericht op aanbrengen 
van de efficiëntieprikkel in de governance van de samenwerkingsprogramma’s.  
Een uitspraak over de efficiëntie van de samenwerkingsprogramma’s hangt nauw samen met het oordeel over de 
effectiviteit van de samenwerkingsprogramma’s. Immers, een project dat geen effect heeft gehad, is nauwelijks 
efficiënt te noemen. De effectiviteit van de samenwerkingsprogramma’s is in hoofdstuk 3 behandeld. Belangrijk 
onderscheid dat wij ten aanzien van de effectiviteit van de projecten binnen de samenwerkingsprogramma’s 
gemaakt hebben, is de doelrealisatie op het niveau van geleverde prestaties versus de doelrealisatie van de 
projectdoelstellingen, die doorgaans gericht waren op het bereiken van een maatschappelijk effect.  
Samenwerkingsprogramma’s 2008-2014 
Nederland stelde bedragen beschikbaar voor de verschillende samenwerkingsprogramma’s. Deze bedragen zijn 
gestort in een fonds, dat beheerd werd door de stichting SONA. USONA werkte in opdracht van de stichting SONA 
en was als uitvoeringsorganisatie verantwoordelijk voor een rechtmatig en doelmatig beheer en van de gelden. 
Vrijgave/besteding van de gelden gebeurde door middel van projecten, die binnen de samenwerkingsprogramma 
passen. Alleen de overheid van Curaçao kon projectvoorstellen indienen bij USONA. NGO’s of andere 
(maatschappelijke) organisaties konden geen voorstellen indienen. USONA beoordeelde de projectaanvragen 
volgens procedureregels goedgekeurd door SONA en het ministerie van BZK. Wanneer het project voldeed aan 
de procedurele en inhoudelijke eisen, werd een financieringsovereenkomst opgesteld en ondertekend door 
USONA en een vertegenwoordiger van Curaçao. Hierna kon het project uitgevoerd worden. USONA beheerde de 
projectgelden, monitorde de voortgang en verrichtte betalingen aan de projectuitvoerder (op declaratiebasis). Na 
afloop van het project diende de projectverantwoordelijke een schriftelijk eindverslag in bij USONA. Waar dit – 
na herhaald aanmanen door USONA – niet had plaatsgevonden, werd soms het verslag door USONA opgesteld 
na een gesprek met de projectverantwoordelijke. Ondanks deze procedure ontbraken eind juni 2015 nog voor 
circa een derde van de projecten de eindverslagen in de projectdossiers van USONA. 
De taak van USONA met betrekking tot de uitvoering van de samenwerkingsprogramma’s luidt samengevat: 
 het beoordelen van projectvoorstellen; 
 het begeleiden en waar nodig bijsturen van projecten in uitvoering; 
 het beoordelen van betalingsverzoeken en het doen van betalingen; en 
 het verzorgen van de projectadministratie. 
Projectvoorstellen werden op volgorde van binnenkomst beoordeeld en niet in competitie vergeleken met andere 
voorstellen. Gezien de looptijd van de programma’s en het langzaam op gang komen van de indiening van 
projectvoorstellen hebben SONA en USONA in de eerste maanden veel overleg gevoerd met de overheid van 
Curaçao (de programmabureau ‘s, projectverantwoordelijken, coördinatoren) gericht op het bespreken van het 
vergroten van de effectiviteit, efficiency en duurzaamheid van de programma’s. Resultaat hiervan is geweest dat 
                                                             
81
 PwC, Oog voor duurzaamheid: Eindrapport Quickscan SEI Curaçao, 16 juni 2011. 
82
 Bron: interview USONA op 18 mei 2015. 
  
PwC Pagina 61 van 112
