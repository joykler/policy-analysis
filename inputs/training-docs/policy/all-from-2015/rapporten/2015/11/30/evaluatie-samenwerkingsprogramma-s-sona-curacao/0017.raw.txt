-    
1. “Effectiviteit: In hoeverre heeft de uitvoering van de samenwerkingsprogramma’s bijgedragen aan het 
behalen van de hoofddoelstelling van de vier verschillende samenwerkingsprogramma’s? 
2. Duurzaamheid: Hebben de investeringen bijgedragen aan een structurele verbetering van de in de 
programma’s geformuleerde doelstellingen in de voormalige Nederlandse Antillen? Hebben de overheden 
in het Caribische deel van het Koninkrijk stappen ondernomen om de vanuit de programma’s ingezette 
verbeteringen/wijzigingen in het eigen beleid op te nemen? En welke (aanvullende) stappen zouden daartoe 
nog ondernomen kunnen of moeten worden? 
3. Efficiëntie: In welke mate zijn de beschikbare middelen voor de SONA-programma’s nuttig en 
doelmatig/kosteneffectief besteed? In hoeverre hebben het bestuur van SONA en de uitvoeringsorganisatie 
USONA qua gevolgde procedures hieraan bijgedragen? 
4. Impact: Een globaal beeld wat de impact is geweest van de vier verschillende samenwerkingsprogramma’s. 
Wat zijn de consequenties van de vanuit de samenwerkingsprogramma’s ingezette 
4
verbeteringen/wijzigingen.” 
1.4. Onderzoeksaanpak 
Het evaluatieonderzoek omvatte zes hoofdactiviteiten: 
1. vormgeven en vaststellen van de onderzoeksaanpak en in het bijzonder het toetsingskader; 
2. dossieronderzoek van alle 168 projecten in de samenwerkingsprogramma’s die zijn uitgevoerd op 
Curaçao; 
3. verkennende interviews met USONA, de Vertegenwoordiging van Nederland, de vertegenwoordiger van 
Curaçao in de begeleidingscommissie en de projectcoördinatoren van de SONA-programma’s van de 
overheid van Curaçao; 
4. selectie van tien projecten voor verdiepend onderzoek; 
5. uitvoeren van het verdiepende onderzoek, waaronder: 
a. verdiepend dossieronderzoek voor elk van de tien projecten; 
b. interviews met de projectuitvoerders van de projecten; 
c. interviews en overige gesprekken met de (beoogde) eindgebruikers van de projecten; 
d. synthese en analyse van de verzamelde gegevens; 
6. opstellen van dit eindrapport. 
Uitgangspunt bij het vormgeven van deze onderzoeksaanpak is geweest dat wij een feitelijk onderbouwde 
conclusie kunnen geven over de doelrealisatie (effectiviteit) van alle projecten in de samenwerkingsprogramma’s 
en dit oordeel verder onderbouwen middels een verdiepend onderzoek naar 10 projecten die een representatief 
beeld van de programma’s geven. Het verdiepend onderzoek is tevens gericht op de beantwoording van de vragen 
over duurzaamheid, efficiëntie en impact van de samenwerkingsprogramma’s. Dit is in de 10 projecten 
onderzocht, om voldoende diepgang van het onderzoek te garanderen. Daarmee zijn onze bevindingen en 
conclusies over duurzaamheid, efficiëntie en impact van de samenwerkingsprogramma’s gebaseerd op een 
onderzoek in een selectie van de projecten en daarnaast op de beschikbare informatie uit rapportages over de 
programma’s als geheel. 
De helft van de projecten voor het verdiepende onderzoek is geselecteerd op basis van budgettaire omvang. De 
andere helft is geselecteerd op basis van inhoudelijke spreiding. Deze spreiding is tot stand gekomen door 
gesprekken met een aantal stakeholders, vaak (eind)verantwoordelijken van de verschillende 
samenwerkingsprogramma’s IVB, OJSP en SEI. 
De in het onderzoek gemaakte keuzes – waaronder de gehanteerde aanpak, het toetsingskader, de werkwijze van 
het dossieronderzoek, de selectie van projecten voor het verdiepende onderzoek en de structuur van deze 
eindrapportage – zijn akkoord bevonden door de begeleidingscommissie van de evaluatie. 
                                                             
4
 Terms of Reference voor de evaluatie van de samenwerkingsprogramma’s, percelen 1, 2 en 3. 
  
PwC Pagina 17 van 112
