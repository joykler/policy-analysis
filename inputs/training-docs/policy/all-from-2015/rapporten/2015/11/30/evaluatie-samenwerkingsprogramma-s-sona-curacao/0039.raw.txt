-    
heeft tot het behalen van de doelstelling van de betreffende rol en uiteindelijk het IVB programma in zijn 
totaliteit. Voor bepaalde projecten, voornamelijk de projecten onder de rollen 1, 2, 3 en 6, kan wel gezegd 
worden dat zij in grote mate hebben bijgedragen aan het behalen van de roldoelstelling en daarmee ook 
hebben bijgedragen aan het behalen van de programmadoelstelling. 
 Dankzij de gemaakte investeringen (…) is er verbetering te constateren in de kwaliteit van de 
dienstverlening en klantgerichtheid van de Curaçaose Overheid, bestaat er meer samenhang tussen 
sturen, beheersen, verantwoorden en toezicht houden door de verschillende ministeries van de Overheid 
en is de ontwikkeling en professionalisering van de ambtenarenkorps verhoogd middels een 
samenhangender personeelsbeleid. Hierdoor mag verwacht worden dat er op termijn structureel 
deugdelijk bestuur voor Curaçao is gerealiseerd en verankerd in de organisatie. Voor de samenleving 
 40
moet dit nog zichtbaar en meetbaar worden.” 
Samengevat concluderen wij op basis van de twee rapportages het volgende over de effectiviteit van het IVB 
Curaçao: 
 Het is niet mogelijk om volledig meetbaar te maken in welke mate de resultaten in projecten hebben 
bijgedragen aan de programmadoelstellingen. In het eindrapport wordt aangegeven dat voor “bepaalde 
projecten” geldt dat zij “in grote mate hebben bijgedragen aan het behalen van de roldoelstelling en 
daarmee ook hebben bijgedragen aan het behalen van de programmadoelstelling”, maar dit wordt niet 
nader onderbouwd. 
 Een kwart van de projecten in het IVB is deels of volledig stopgezet. Op basis daarvan stellen wij vast dat 
ook circa een kwart van de programmadoelstellingen met grote waarschijnlijkheid niet gerealiseerd is. 
Van de stopgezette projecten is het budget overgeheveld naar andere IVB-projecten, naar het “restbudget 
IVB” of naar herprioriteringen. In de eindrapportage staat bij een aantal projecten ook vermeld dat “het 
budget is overgeheveld”, zonder verdere toelichting. 
 Het Ministerie van Bestuur, Planning en Dienstverlening stelt zelf in zijn eindrapportage vast dat ca. een 
derde van de doelstellingen van het IVB-programma niet is gerealiseerd (zie de tabel hierboven). 
OJSP 
Het samenwerkingsprogramma OJSP onderscheidt vier deelprogramma’s. Tijdens de uitvoering van het OJSP-
41
programma zijn periodiek monitoringsrapportages opgesteld. De zesde en laatste monitoringsrapportage , 
gedateerd juli 2014, vermeldt dat er nog een eindevaluatie van het programma zal plaatsvinden, maar deze was 
ten tijde van onze evaluatie nog niet beschikbaar. De monitoringsrapportage bevat daarnaast een aantal 
bevindingen over de resultaten van het OJSP tot dat moment, die zijn opgenomen in onderstaande tabel. De mid-
term evaluatie van 2011 vermeldt per OJSP-deelprogramma een aantal conclusies, die tevens in de tabel zijn 
opgenomen. 
42
Deelprogramma OJSP Conclusies uit mid-term evaluatie van AEF en de resultaatmonitoring van 
43
Quality Development 
1. Institutionele en AEF concludeert: ‘SAE (Servisio pa Asuntunan die Enseñansa) is in de afgelopen periode 
Organisatorische in capaciteit versterkt en daarmee beter in staat geweest het omvangrijke takenpakket aan 
Versterking (IOV) onderwijsvernieuwingen uit te voeren, dan wel te begeleiden richting het veld. Het tot op 
heden ontbreken van een OMIS (Onderwijs Management Informatie Systeem) maakt het 
echter heel moeilijk om op basis van feitelijke gegevens, heel gericht te kunnen sturen. SAE 
heeft weliswaar een eigen monitor ontwikkeld maar de lange termijn effectiviteit van zo’n 
instrument is toch anders dan welke met een OMIS gerealiseerd kan worden. Een dergelijk 
systeem is primair gericht op het structureel meten van kwaliteit. Dat is op dit moment niet 
of maar heel beperkt mogelijk op Curaçao. Het succes van een LVS (leerlingvolgsysteem) 
staat of valt daarnaast ook met de bereidheid van betrokkenen in het veld om tijdig 
informatie aan te leveren. Dat gebeurt op dit moment onvoldoende. Daar komt nog eens bij 
dat de SAE-monitor is ontwikkeld naast de QDev-monitor. 
(…) 
                                                             
40
 Ministerie van Bestuur, Planning en Dienstverlening, Eindrapport Samenwerkingsporgramma Institutionele 
Versterking en Bestuurskracht Curaçao, maart 2015, pagina 70. 
41
 Quality Development, Resultaten Monitoring Onderwijs en Jongeren Samenwerkingsprogramma (OJSP) Curaçao, scan 
6: schooljaar 2012/2013, juli 2014. 
42
 Andersson Elffers Felix, Kernrapport midterm evaluatie OJSP 2008 - 2012 op Curaçao en Sint Maarten, 18 maart 2011. 
43
 Quality Development, Resultaten Monitoring Onderwijs en Jongeren Samenwerkingsprogramma (OJSP) Curaçao, 
scan 6: schooljaar 2012/2013, juli 2014. 
  
PwC Pagina 39 van 112
