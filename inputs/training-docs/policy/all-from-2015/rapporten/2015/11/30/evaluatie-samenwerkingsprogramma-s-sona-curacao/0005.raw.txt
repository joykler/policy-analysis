-    
2. Uit het onderzoek dat door het programmabureau IVB is verricht komt naar voren dat de financiële 
duurzaamheid van de resultaten van het IVB goed is geborgd. De drie IVB-projecten uit het verdiepende 
onderzoek bevestigen dit beeld. Voor het OJSP is de financiële duurzaamheid echter zorgwekkend, hetgeen 
ook naar voren is gekomen bij twee van de drie onderwijsprojecten uit het verdiepende onderzoek. De vier 
projecten in het SEI laten een gemengd beeld zien waar het gaat om de financiële borging van de resultaten. 
3. De institutionele en beleidsmatige duurzaamheid zijn voor het IVB en OJSP grotendeels geborgd maar 
voor het SEI deels niet:  
a. De institutionele en beleidsmatige duurzaamheid van het IVB is grotendeels geborgd. De nieuwe 
bestuurlijke organisatie is wettelijk en beleidsmatig verankerd, HR-beleid is geformuleerd en in 
uitvoering, digitale informatie en administratiesystemen zijn ingevoerd en het huisvestingsplan, het 
opleidingsplan en change-managementplan zijn in uitvoering. De institutionele en beleidsmatige 
duurzaamheid is voor het OJSP grotendeels geborgd door de wettelijke verankering van het beleid 
met betrekking tot het FO, VSBO, SBO en SVP. Verschillende beleidsterreinen, zoals het taalbeleid 
en leerlingenzorg zijn wettelijk bij de schoolbesturen neergelegd en daar beleidsmatig ingebed. Voor 
het SEI geldt dat de overheid op tal van terreinen vervolg heeft gegeven aan de onder het SEI tot 
uitvoering gebrachte projecten, met name op het beleidsterrein herstructurering van de economie 
en op het gebied van de gezondheidszorg. Twee van de vier SEI-projecten uit het verdiepende 
onderzoek illustreren dit beeld. Het project Rumbo pa Trabou, dat gericht was op toeleiding naar de 
arbeidsmarkt van langdurig werklozen, vindt echter op een veel geringere schaal opvolging. Bij het 
project Scharloo Abou geldt dat het projectidee wel op andere plaatsen navolging lijkt te vinden, 
maar de institutionele borging van het project zelf is onvoldoende. In vijf van de tien projecten in 
ons verdiepend onderzoek stellen wij vast dat de institutionele en beleidsmatige duurzaamheid 
voldoende zijn geborgd, in de andere vijf is dat niet het geval. 
b. De institutionele inbedding van kennis en ervaring laat een wisselend beeld zien. Daar waar gewerkt 
is met mensen van de overheid zelf, heeft een ‘leercurve’ op gebied van projectmanagement 
opgetreden. Dit is een belangrijk neveneffect van de samenwerkingsprogramma’s geweest en heeft 
de institutionele duurzaamheid vergroot. Daar waar gewerkt is met mensen met een tijdelijk 
dienstverband of externe inhuur, is dit beduidend minder het geval.  
c. Samenwerking tussen overheidsorganisaties onderling (IVB), tussen overheid en onderwijsveld 
(OJSP) en tussen overheid/onderwijs en bedrijfsleven (OJSP-beroepsonderwijs en SEI-
arbeidsmarkt) is in bijna alle projecten in het verdiepende onderzoek een kritische succesfactor 
gebleken voor het bereiken van duurzame resultaten. Waar deze samenwerking niet geborgd is, 
ontstaan risico’s voor de houdbaarheid van de programmaresultaten op lange termijn. 
d. Beleidsmatige inbedding van (de resultaten van) de projecten in het beleid van de overheid bleek 
door de regelmatige politieke wisselingen op Curaçao een uitdaging. Projecten met zichtbare 
resultaten maakten de grootste kans om beleidsmatig ingebed te worden.  
Op basis van het verdiepende onderzoek van tien geselecteerde projecten en de rapportages per programma 
concluderen wij over de efficiëntie van de samenwerkingsprogramma’s: 
1. Op het niveau van de te leveren prestaties binnen een project is doorgaans sprake van een efficiënte inzet 
van mensen en middelen. Dit geldt voor projecten in alle drie de samenwerkingsprogramma’s. Het hogere 
niveau van projectdoelstellingen (maatschappelijk effect) laat een wisselend beeld qua efficiëntie zien. Er 
zijn met name in het IVB en SEI projecten die veel bereikt hebben gezien het beschikbaar gestelde budget, 
tegelijkertijd zijn er in alle drie de samenwerkingsprogramma’s projecten die aantoonbaar (nog) niet veel 
bereikt hebben. De OJSP-projecten op het gebied van de sociale vormingsplicht hebben bijvoorbeeld een 
relatief laag rendement. 
2. Het feit dat een grote meerderheid van de tien projecten in het verdiepende onderzoek een positieve, 
zinvolle bijdrage aan de verwezenlijking van de programmadoelstellingen heeft geleverd, is mede te danken 
aan de rol die USONA vervuld heeft in de begeleiding van de vormgeving en de uitvoering van projecten. 
3. Wij constateren dat voor ons in het kader van dit onderzoek niet duidelijk meetbaar is in welke mate de 
overeengekomen cofinanciering is gerealiseerd in de uitgevoerde projecten. Slechts een klein deel (5,19%) 
was per januari 2015 in directe vorm betaald, zo constateert de Stichting Overheidsaccountantsbureau 
(SOAB) in haar eindrapportage over het SEI. Voor het IVB is dit volgens de SOAB iets minder dan 50%. 
Maar betrokkenen geven aan dat op vele andere wijzen door de Curaçaose overheid in cofinanciering is 
voorzien, zoals overname van complete projecten ten laste van de begroting, cofinanciering via bijdragen 
  
PwC Pagina 5 van 112
