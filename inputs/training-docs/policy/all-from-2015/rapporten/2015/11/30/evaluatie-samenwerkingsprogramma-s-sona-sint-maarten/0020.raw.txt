-    
2. Context Sint Maarten  
2.1. Ontwikkelingen 2004 – 2014  
Ten behoeve van een analyse en oordeel over de samenwerkingsprogramma’s op Sint Maarten, vinden wij het 
van belang de context van Sint Maarten op staatkundig gebied (ten behoeve van het programma IVB), 
economisch gebied (ten behoeve van het programma SEI) en sociaal gebied (ten behoeve van het programma 
SEI/OJSP) in de kern weer te geven. Over de ontwikkelingen op deze drie gebieden zijn diverse recente rapporten 
en macro(-economische) studies verschenen, die wij gebruiken om de context te schetsen. PwC heeft geen eigen 
onderzoek verricht naar de status en ontwikkelingen van Sint Maarten op de drie genoemde gebieden. 
2.1.1. Staatkundige ontwikkeling 
De staatkundige verhoudingen binnen het Koninkrijk der Nederlanden zijn vastgelegd in het Koninkrijkstatuut 
uit 1954. In dit Statuut is de staatskundige relatie tussen de landen van het Koninkrijk vastgelegd. Uitgangspunt 
van het Statuut is een rechtsorde waarbij de landen hun eigen belangen zelfstandig behartigen, de gezamenlijke 
belangen verzorgen en elkaar bijstaan waar en wanneer nodig. Tot 10 oktober 2010 bestond het Koninkrijk der 
Nederlanden uit de landen Nederland, Aruba en de Nederlandse Antillen. Curaçao, Sint Maarten, Bonaire, Sint 
Eustatius en Saba waren eilandgebieden binnen het land Nederlandse Antillen.  
Op 23 juni 2000 vond op Sint Maarten een volksraadpleging plaats over de gewenste status van het eiland op 
staatkundig gebied. 68,9% van de bevolking van Sint Maarten stemde voor de status van land binnen het 
Koninkrijk. De opkomst was 55,7%. 
6
Op 5 maart 2004 is de werkgroep Bestuurlijke en Financiële Verhoudingen Nederlandse Antillen (hierna: BFV) 
ingesteld. Deze werkgroep had de taak om door de eilanden en het land gewenste veranderingen in de bestuurlijke 
en financiële verhoudingen binnen de Nederlandse Antillen in kaart te brengen en aanbevelingen voor 
verbeteringen te doen. Op 8 oktober 2004 bracht de werkgroep haar advies uit. De belangrijkste analyse van de 
werkgroep was dat er ‘grote ontevredenheid bestaat over het staatsverband van de Nederlandse Antillen. Het 
draagvlak daarvoor is nagenoeg verdwenen. De dubbele bestuurslaag [landsregering en eilandsbestuur, PwC] 
belemmert bovendien een effectieve oplossing van maatschappelijke vraagstukken zoals armoedebestrijding, 
7
onveiligheid, economische ontwikkeling en beheersing van de openbare financiën’. 
De kern van het advies van de werkgroep luidde het opheffen van het land Nederlandse Antillen, het toekennen 
van de status van land aan de eilandgebieden Curaçao en Sint Maarten en om van Bonaire, Sint Eustatius en Saba 
zogenaamde Koninkrijkseilanden te maken. Hiermee kwam het advies van de werkgroep overeen met de wens 
van de bevolking van Sint Maarten. Naast het advies over de staatkundige verhoudingen binnen het Koninkrijk, 
heeft de werkgroep ook adviezen uitgebracht over rechtsorde, financiële verhoudingen en bestuurskracht.  
De opvolging van het advies van de werkgroep BFV werd in 2005 en 2006 ter hand genomen. Er volgden diverse 
Rondetafelconferenties, waarin het land Nederlandse Antillen en Nederland overleg voerden over de 
voorwaarden voor de staatkundige vernieuwing en afspraken die hierbij gemaakt moesten worden op het gebied 
van rechtsorde, financiën en bestuurskracht. Op 2 november 2006 werd een slotakkoord bereikt over de toekomst 
8
van Curaçao en Sint Maarten als landen binnen het Koninkrijk. In oktober 2009 werd bekendgemaakt dat de 
voorgenomen staatkundige hervormingen op 10 oktober 2010 zullen ingaan, mits aan een aantal voorwaarden 
9
van tijdige invoering van wetgeving is voldaan.  
                                                             
6
 De werkgroep BFV is destijds ingesteld door de Nederlands-Antilliaanse minister van Constitutionele en Binnenlandse 
Zaken, de heer Richard F. Gibson en de Nederlandse minister van Bestuurlijke Vernieuwing en Koninkrijkrelaties, de heer 
Thom C. de Graaf. De werkgroep werd voorgezeten door de heer E.A.V. (Papy) Jesurun, oud-gevolmachtigde minister van 
de Nederlandse Antillen. 
7
 Advies Werkgroep BFV Nederlandse Antillen, 8 oktober 2004, p. 6. 
8
 Slotverklaring van het bestuurlijk overleg over de toekomstige staatkundige positie van Curaçao en Sint Maarten,  
2 november 2006, Den Haag. 
9
 Tweede Kamer, vergaderjaar 2009-2010, 31 568, nr. 55, p. 3. 
  
PwC Pagina 20 van 98
