-    
2. Context Caribisch Nederland 
2.1. Ontwikkelingen 2004 – 2014  
Ten behoeve van een analyse en oordeel over de samenwerkingsprogramma’s op de eilanden in Caribisch 
Nederland, vinden wij het van belang de context van deze eilanden op staatkundig gebied (ten behoeve van het 
programma IVB), economisch gebied (ten behoeve van het programma SEI) en sociaal gebied (ten behoeve van 
het programma SEI/OJSP) in de kern weer te geven. Over de ontwikkelingen op deze drie gebieden zijn diverse 
(recente) rapporten en studies verschenen, die wij gebruiken om de context te schetsen. PwC heeft geen eigen 
onderzoek verricht naar de status en ontwikkelingen van de eilanden in Caribisch Nederland op de drie genoemde 
gebieden. 
2.1.1. Staatkundige ontwikkeling 
De staatkundige verhoudingen binnen het Koninkrijk der Nederlanden zijn vastgelegd in het Koninkrijkstatuut 
uit 1954. In dit Statuut is de staatskundige relatie tussen de landen van het Koninkrijk vastgelegd. Uitgangspunt 
van het Statuut is een rechtsorde waarbij de landen hun eigen belangen zelfstandig behartigen, de gezamenlijke 
belangen verzorgen en elkaar bijstaan waar en wanneer nodig. Tot 10 oktober 2010 bestond het Koninkrijk der 
Nederlanden uit de landen Nederland, Aruba en de Nederlandse Antillen. Curaçao, Sint Maarten, Bonaire, Sint 
Eustatius en Saba waren eilandgebieden binnen het land Nederlandse Antillen.  
 Op 10 september 2004 vond op Bonaire een volksraadpleging plaats over de gewenste status van het 
eiland op staatkundig gebied. 59,5% van de bevolking van Bonaire stemde voor een directe band met 
Nederland. De opkomst was 57%. 
 Op 8 april 2005 vond op Sint Eustatius een volksraadpleging plaats over de gewenste status van het 
eiland op staatkundig gebied. 76,6% van de bevolking van Sint Eustatius stemde voor behoud van de 
Nederlandse Antillen. De opkomst was 56%.  
 Op 5 november 2004 vond op Saba een volksraadpleging plaats over de gewenste status van het eiland 
op staatkundig gebied. 86,1% van de bevolking van Saba stemde voor een directe band met Nederland. 
De opkomst was 77,8%. 
6
Op 5 maart 2004 is de werkgroep Bestuurlijke en Financiële Verhoudingen Nederlandse Antillen (hierna: BFV) 
ingesteld. Deze werkgroep had de taak om door de eilanden en het land gewenste veranderingen in de BFV binnen 
de Nederlandse Antillen in kaart te brengen en aanbevelingen voor verbeteringen te doen. Op 8 oktober 2004 
bracht de werkgroep haar advies uit. De belangrijkste analyse van de werkgroep was dat er ‘grote ontevredenheid 
bestaat over het staatsverband van de Nederlandse Antillen. Het draagvlak daarvoor is nagenoeg verdwenen. De 
dubbele bestuurslaag [landsregering en eilandsbestuur, PwC] belemmert bovendien een effectieve oplossing van 
maatschappelijke vraagstukken zoals armoedebestrijding, onveiligheid, economische ontwikkeling en beheersing 
7
van de openbare financiën’. 
De kern van het advies van de werkgroep luidde het opheffen van het land Nederlandse Antillen, het toekennen 
van de status van land aan de eilandgebieden Curaçao en Sint-Maarten en om van Bonaire, Sint Eustatius en Saba 
zogenaamde Koninkrijkseilanden te maken. Hiermee kwam het advies van de werkgroep, op de wens van de 
bevolking van Sint Eustatius na, overeen met de wensen van de eilanden die uit de verschillende 
volksraadplegingen naar voren kwamen. Overigens heeft de eilandraad van Sint Eustatius in 2004 aangegeven 
                                                             
6
 De werkgroep BFV is destijds ingesteld door de Nederlands-Antilliaanse minister van Constitutionele en Binnenlandse 
Zaken, de heer Richard F. Gibson en de Nederlandse minister van Bestuurlijke Vernieuwing en Koninkrijkrelaties, de heer 
Thom C. de Graaf. De werkgroep werd voorgezeten door de heer E.A.V. (Papy) Jesurun, oud-gevolmachtigde minister van 
de Nederlandse Antillen. 
7
 Advies Werkgroep Bestuurlijke en Financiële verhoudingen Nederlandse Antillen, 8 oktober 2004, p. 6. 
  
PwC Pagina 21 van 114
