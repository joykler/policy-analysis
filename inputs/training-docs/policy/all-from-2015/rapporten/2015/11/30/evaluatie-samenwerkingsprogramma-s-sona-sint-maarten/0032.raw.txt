-    
3.1.2. Projectvoorstellen geven invulling van beoogde 
maatschappelijke effecten 
Bij bestudering van de doelstellingen van de 66 projecten verspreid over het IVB, OJSP en SEI die wij verdiepend 
hebben onderzocht valt het volgende op ten aanzien van de projectvoorstellen. 
Projectvoorstellen geven de bijdrage van het project aan de beoogde maatschappelijke effecten binnen het 
samenwerkingsprogramma weer. Een toets vooraf op de haalbaarheid van projectvoorstellen was onderdeel van 
de beoordelingsprocedure door USONA. De relatie tussen projectdoelstellingen, resultaten en activiteiten van 
projectvoorstellen werd daarop – mede door interventie van USONA – versterkt en projectactiviteiten werden 
geconcretiseerd. Deze interventielogica is vastgelegd in de financieringsovereenkomsten tussen SONA en de 
overheid van Sint Maarten. Hiermee is de potentiële bijdrage aan maatschappelijke effecten van een project 
vergroot, tegelijkertijd ging de aandacht hiermee vooral uit naar het realiseren van de in de 
financieringsovereenkomst vastgelegde activiteiten. Bij projecten van infrastructurele aard is dit vaak geen 
probleem gebleken: de concrete activiteiten (bijvoorbeeld het aanleggen van een weg) dragen zichtbaar bij aan 
de beoogde maatschappelijke effecten (verbetering van de bereikbaarheid, doorstroming). Bij complexere 
projecten (bijvoorbeeld gericht op gedrags- of cultuurverandering) is dit echter wel manifest gebleken: de relatie 
tussen oorspronkelijke doelstellingen en uitgevoerde activiteiten is dan lastig aan te tonen. 
3.2. Mate van doelrealisatie 
De mate van doelrealisatie van de projecten is een belangrijke indicator voor de mate van 
doelrealisatie op programmaniveau. In paragraaf 3.2.1. gaan wij in op de mate van doelrealisatie 
op projectniveau. Vervolgens toetsen wij het beeld dat uit de projecten naar voren komt aan de 
hand van twee “checks”: ten eerste de doelrealisatie op programmaniveau aan de hand van 
eindrapportages, monitoringsinformatie en programma-evaluaties (paragraaf 3.2.2) en ten tweede 
macro-(economische) studies die betrekking hebben op de indicatoren die relevant zijn voor het 
vaststellen van de doelbereiking van IVB, SEI en OJSP (paragraaf 3.2.3).  
 
3.2.1. Hoge mate van realisatie van activiteiten binnen 
projecten, weinig zicht op realisatie van 
projectdoelen 
Voor de beoordeling van de mate waarin de projecten binnen IVB, OJSP en SEI effectief zijn geweest, hebben wij 
de eindverslagen van alle projecten bestudeerd. In het format van USONA voor eindverslagen dat 
projectverantwoordelijken geacht werden in te vullen wordt onder andere gevraagd “Druk elk gerealiseerd 
resultaat uit in een percentage van het beoogde resultaat”. De eindverslagen bevatten dan ook overwegend een 
percentage voor elk van de belangrijkste beoogde resultaten. 
Nadere bestudering van deze percentages in de context van het project (zoals wij hebben gedaan voor de 10 
projecten die wij verdiepend hebben onderzocht) leert dat de ingevulde percentages betrekking hebben op de 
gerealiseerde activiteiten en prestaties.  
Het cijfermateriaal dat beschikbaar is voor alle projecten uit de Sint Maartense samenwerkingsprogramma’s 
heeft dan ook betrekking op de realisatie van activiteiten, maar biedt weinig zicht op de realisatie van 
projectdoelen. Dat de activiteiten een bijdrage leveren aan de projectdoelen is op basis van ons verdiepend 
onderzoek in acht projecten duidelijk, maar de mate waarin verschilt per project.  
Bevindingen op projectniveau 
Er zijn binnen de drie samenwerkingsprogramma’s op Sint Maarten 66 projecten uitgevoerd. Voor elk project 
had de projectuitvoerder de verantwoordelijkheid een eindverslag op te stellen, dat bij USONA moest worden 
ingediend. In de eindverslagen van projecten wordt zoals hierboven reeds aangegeven teruggegrepen op de mate 
waarin activiteiten zijn uitgevoerd, uitgedrukt in een percentage. Wij zijn hier als volgt mee omgegaan: 
9. Indien aanwezig, hebben wij het realisatiepercentage uit het eindverslag overgenomen.  
  
PwC Pagina 32 van 98
