-    
42
Deelprogramma OJSP Conclusies uit mid-term evaluatie van AEF en de resultaatmonitoring van 
43
Quality Development 
 
 
 
De aard van het OJSP-programma op Curaçao werd gekenmerkt door breed opgezette projecten per 
onderwijstype, met het karakter van een programma: ieder project bestond uit deelprojecten met een gemiddelde 
geplande looptijd van ca. 2 jaar. Het is daarmee te verwachten dat de bevindingen op programmaniveau 
overeenkomen met bevindingen op het zelfde moment in de tijd op projectniveau. Als de bevindingen uit de mid-
term evaluatie in de tabel hierboven worden vergeleken met de bevindingen in de 3 OJSP-projecten op Curaçao 
die wij verdiepend hebben onderzocht (zie hiervoor de tabel met projectresultaten in paragraaf 5.1 en de 
bevindingen van het verdiepend onderzoek in bijlage B.2), blijkt dat deze overeenkomsten zichtbaar zijn voor de 
46
onderzochte projecten in het FO en SBO die vóór 2011 zijn uitgevoerd .  
Uit onze bevindingen op projectniveau (zie bijlage B.2) blijkt dat uiteindelijk in het laatste FO-project de 
doelstellingen voor het FO in grotere mate gerealiseerd zijn, maar dat het moeilijk is om van alle doelstellingen 
vast te stellen of zij gehaald zijn. Voor het SBO geldt dat het verdiepend onderzoek van de projecten de indruk 
geeft dat de doelstellingen aan het eind van de periode deels gehaald zijn, maar niet volledig. 
Tevens blijkt uit onze bevindingen dat het project 2012009 Verduurzaming Sociale Vormingsplicht 2012-2013 
zijn aanleiding vindt in de bevinding van AEF dat de beoogde doorstroom naar de arbeidsmarkt niet tot stand 
komt. Uit het verdiepend onderzoek naar dat project blijkt dat ook na afloop van het project de beoogde 
doorstroom niet zichtbaar is verbeterd. 
Uit de resultatenmonitoring komt duidelijk naar voren dat op diverse kernindicatoren het OJSP de streefwaarden 
niet heeft gerealiseerd. Enige uitzondering hierop wordt gevormd door het aantal verzuimdagen en de 
studievertraging in maanden op het VSBO, die licht beter zijn dan de streefwaarden. De slagingspercentages in 
het SBO en de resultaten van de Sociale Vormingsplicht vallen op vanwege de forse teruggang die tijdens de 
looptijd van het OJSP heeft plaatsgevonden. 
Wij concluderen dan ook op basis van de beschikbare rapportages dat de doelstellingen van het OJSP grotendeels 
niet zijn behaald. 
SEI 
47
Over de resultaten van het SEI-programma als geheel concludeerde PwC in de Quickscan SEI Curaçao van 2011 : 
“Zoals al eerder gezegd heeft de prioriteitstelling, primair gericht op verplichten, vooral de eerste jaren van het 
SEI-programma overheerst. Dit heeft veel tijd en energie gekost waardoor zaken zoals het uitvoeren van de 
projecten op (voorlopig) het tweede plan zijn gekomen. Daarmee is ook het bepalen van het doelbereik van het 
SEI Curaçao niet geïnstitutionaliseerd en is op dit punt niet bewust gestuurd. 
Een belangrijke vraag is of er ook tussen de verschillende projecten binnen het SEI Curaçao sprake is van 
integraliteit en synergie. Wij hebben dit in ons onderzoek niet kunnen constateren. Ons is verteld dat er bij het 
ontwerp van het programma wel rekening mee is gehouden. Bij de uitvoering is dit op de achtergrond geraakt. 
                                                             
46
 Het betreft hier de projecten 2007077 FO fase 4 Curaçao, 2009049 Funderend Onderwijs Projectplan 2009-2010 en 
2008003 SBO Curaçao 2008. 
47
 PwC, Oog voor duurzaamheid: Eindrapport Quickscan SEI Curaçao, 16 juni 2011. 
  
PwC Pagina 42 van 112
