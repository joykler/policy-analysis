-    
6. Externe bronnen die op macroniveau een beeld geven van de ontwikkelingen op de themagebieden van 
de samenwerkingsprogramma’s laten per samenwerkingsprogramma’s het volgende beeld zien:  
 Met betrekking tot de IVB programmalijnen ‘versterken ambtelijk apparaat en bestuur’ en ‘goede 
financiële positie’ lezen wij kritische rapportages van de Algemene Rekenkamer van Sint 
Maarten en het College Financieel Toezicht over de integriteit van het ambtelijk apparaat en 
bestuur, het niet tijdig op- en vaststellen van begrotingen, begrotingswijzigingen en 
jaarrekeningen door de Sint Maartense overheid en het slecht functioneren van de 
Belastingdienst. Deze rapportages ondersteunen niet het beeld dat deze twee programmalijnen 
van het IVB hun doelstellingen behaald hebben. Over de overige twee programmalijnen hebben 
wij geen relevante externe rapportages kunnen vinden.  
 Met betrekking tot de OJSP deelprogramma’s ‘leerplicht: education for all’ en ‘Sociale 
Vormingsplicht’ ondersteunen de cijfers over de ontwikkeling van de leerlingenaantallen ten dele 
de realisatie van de programmadoelstelling, wanneer deze afgezet wordt tegen de ontwikkeling 
van de populatie vier tot vijftien jaar. Voor de overige drie deelprogramma’s van het OJSP hebben 
wij geen relevante externe bronnen of cijfers aangetroffen.  
 Met betrekking tot de acht themagebieden van het SEI hebben wij op zes themagebieden 
relevante externe bronnen geraadpleegd. De conclusie hieruit luidt dat de economische cijfers 
geen verbetering, maar ook geen verslechtering laten zien. Dit zien wij – gezien de stagnatie van 
de wereldeconomie in de periode van dit samenwerkingsprogramma – voor een kleine open 
economie als Sint Maarten als een positief signaal over de verwezenlijking van de doelstellingen 
van het SEI. 
Op basis van het verdiepende onderzoek van acht geselecteerde projecten concluderen wij over de duurzaamheid 
van de samenwerkingsprogramma’s: 
1. Wij constateren dat van geen van de drie samenwerkingsprogramma’s vooraf een haalbaarheidsstudie 
naar de financiële duurzaamheid is verricht. Hiermee werd op politiek niveau een zeker risico aanvaard. 
Wij zijn van mening dat financiële duurzaamheid op programmaniveau, ofwel de structurele inbedding 
van onderhoud en beheer van de resultaten van alle projecten in de begroting van Sint Maarten, op 
voorhand een aandachtspunt had kunnen zijn. Dit wordt zichtbaar wanneer het totale budget van de drie 
samenwerkingsprogramma’s in verhouding gebracht wordt met de jaarlijkse begroting van Sint Maarten: 
ANG 101,8 mln ten opzichte van jaarbegroting van ANG 432 mln (2012), ofwel 23,5%. 
2. De acht projecten uit ons verdiepend onderzoek laten een wisselend beeld zien van de financiële 
duurzaamheid:  
a. Het IVB laat een wisselend beeld zien. De versterking van de belastingdienst heeft nog 
onvoldoende vruchten afgeworpen. Wij hebben begrepen dat de overheid het vervolg project 
Nieuwe Belastingdienst fase 2 financiert om de inning- en heffingscapaciteit te vergroten. De 
ministeries werken met begrotingen waarmee de kerntaken kunnen worden gecontinueerd, 
basisregistraties en informatiesystemen kunnen blijven draaien en competenties verder kunnen 
worden ontwikkeld.  
b. De twee onderwijsprojecten uit het verdiepende onderzoek en de eindrapportages van OJSP-
projecten laten zien dat de schoolbesturen vanuit de lumpsum subsidie de financiële 
duurzaamheid van de resultaten die behaald zijn onder het OJSP kunnen borgen, met uitzondering 
van groot onderhoud van de scholen.  
c. De financiële duurzaamheid van de infrastructurele werken uit het SEI lijkt in redelijke mate 
geborgd te zijn vanuit het wegenbeheerplan en de jaarlijkse begroting voor onderhoud. Vanuit de 
overheid is er een substantiële bijdrage geleverd aan het SEI voor het merendeel van de 
beleidsvelden. Uit het verdiepende onderzoek kwam naar voren dat de financieringsbehoefte van 
het toeristenbureau twee keer hoger ligt dan de jaarlijks toegekende subsidie.  
  
PwC Pagina 5 van 98
