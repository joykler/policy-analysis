-    
Resultaten onderzoek 
De onderzoeksvragen van deze evaluatie omvatten vier thema’s: effectiviteit, duurzaamheid, efficiëntie en impact 
van de drie samenwerkingsprogramma’s. De onderzoeksaanpak van de evaluatie is beschreven in paragraaf 1.4 
van het rapport en volledig uitgewerkt in bijlage C. Aan het begin van de hoofdstukken 3 (effectiviteit), 4 
(duurzaamheid), 5 (efficiëntie) en 6 (impact) wordt per onderzoeksvraag kort toegelicht hoe deze is beantwoord. 
Conclusies 
Op basis van de gerealiseerde activiteiten in 168 projecten, de tien projecten die verdiepend onderzocht zijn, de 
beschikbare mid-term evaluaties en eindrapportages per programma, geven wij de volgende conclusies ten 
aanzien van de effectiviteit: 
1. De hoofddoelstellingen van de samenwerkingsprogramma’s zijn gericht op het bereiken van een 
maatschappelijk effect, dat breed, veel omvattend en in ambitieuze en abstracte termen is geformuleerd. 
In combinatie met het ontbreken van een nulmeting maakt dit het effect van de 
samenwerkingsprogramma’s moeilijk meetbaar. Gezien de uitgangspositie van Curaçao, het beschikbare 
programmabudget en de initieel verwachte doorlooptijd van ca. vier jaar, zijn de doelstellingen ambitieus 
te noemen. Tegelijkertijd is het hoge ambitieniveau begrijpelijk gezien de uitdagingen waarmee Curaçao 
zich geconfronteerd zag in 2008. Het is van belang te vermelden dat de samenwerkingsprogramma’s als 
zodanig – in feite de politieke afspraken tussen Nederland en Curaçao – niet op haalbaarheid getoetst 
waren voordat deze overeengekomen waren en door Curaçao uitgevoerd werden. Op voorhand was 
onvoldoende duidelijk of uitvoering van alle projecten binnen een samenwerkingsprogramma zou leiden 
tot het halen van de programmadoelstellingen. 
2. Projectvoorstellen geven de bijdrage van het project aan de beoogde maatschappelijke effecten binnen het 
samenwerkingsprogramma weer. Een toets vooraf op de haalbaarheid van projectvoorstellen was 
onderdeel van de beoordelingsprocedure door USONA. De relatie tussen projectdoelstellingen, resultaten 
en activiteiten van projectvoorstellen werd daarop – mede door interventie van USONA – versterkt en 
projectactiviteiten werden geconcretiseerd. Deze interventielogica is vastgelegd in de 
financieringsovereenkomsten tussen SONA en de overheid van Curaçao. Hiermee is de potentiële bijdrage 
aan maatschappelijke effecten van een project vergroot, tegelijkertijd ging de aandacht hiermee vooral uit 
naar het realiseren van de in de financieringsovereenkomst vastgelegde activiteiten.  
3. De eindverslagen laten zien dat in 92% van de projecten de geplande activiteiten binnen de projecten voor 
meer dan de helft zijn gerealiseerd. In ca. 78% van de projecten zijn de geplande activiteiten zelfs voor meer 
dan 80% gerealiseerd. De projecten hebben in die zin dan ook positief bijgedragen aan het behalen van de 
programmadoelstellingen. Onderstaande tabel geeft de mate van realisatie van activiteiten binnen een 
project per samenwerkingsprogramma weer: 
Realisatie van geplande activiteiten binnen een IVB OJSP SEI 
project 
> 50% 91% 90% 93% 
> 80% 78% 66% 83% 
 
4. De invalshoek van de eindrapportages van de projecten laat zien dat het merendeel van de projecten een 
positieve bijdrage aan de doelstellingen van programma’s hebben geleverd:  
a. De IVB-projecten hebben een positieve bijdrage geleverd aan het transitieproces, het opzetten en 
versterken van de ministeries, de versterking van de Hoge Colleges van Staat, het ontwikkelen van 
wet- en regelgeving, beleidsontwikkeling, de informatievoorziening van de overheid en het 
versterken van de capaciteit van de belastingdienst en deskundigheidbevordering bij het Ministerie 
van Financiën. Het financieel beheer in de rest van de overheid is echter nog voor verbetering 
vatbaar. 
b. De onderwijsprojecten hebben de beoogde activiteiten gerealiseerd, met uitzondering van de 
leerwerktrajecten die een relatief laag rendement laten zien. Noodzakelijke randvoorwaarden voor 
het verbeteren van het onderwijs zijn gerealiseerd, zoals curriculumontwikkeling, verbeterde 
huisvesting, de opbouw van de zorgstructuur, digitale leerlingvolgsystemen, 
competentieontwikkeling van docenten en schoolleiders en de aanschaf van leermiddelen. Gesteld 
kan worden dat met de uitvoering van de projecten weliswaar een aanzienlijke verbetering in het 
  
PwC Pagina 3 van 112
