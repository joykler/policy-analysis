-    
 Verhoging van de kwaliteit van het bestuurlijk apparaat: versterken van het besef van en de garanties 
voor publieke verantwoordelijkheid met betrekking tot bestuur, beleidsbepaling, besluitvorming en 
beleidsuitvoering. 
86
In 2011 heeft een mid-term evaluatie van het IVB op Curaçao plaatsgevonden. De evaluatoren concludeerden : 
- De wens om het programma van Curaçao zelf te laten zijn heeft geresulteerd in een zeer open 
programma, waarin een breed scala aan onderwerpen wordt geadresseerd en geen duidelijke 
prioriteiten zijn vastgesteld. Aan de hand van de zes rollen van de overheid (zoals die van 
dienstverlener, beleidsmaker, werkgever et cetera) is weliswaar gepoogd om prioriteiten te stellen, 
maar het rollenmodel zelf is onvoldoende om inhoudelijke sturing aan het programma te geven. 
- De goedgekeurde projectvoorstellen zijn alle gericht op het behalen van de programmadoelstellingen en 
daardoor staat de relevantie niet ter discussie. Sommige thema’s en rollen komen echter duidelijk meer 
aan de orde dan andere. 
- De rol van de overheid als dienstverlener die als eerste prioriteit werd gezien heeft de meeste aandacht 
gekregen en ook beduidend meer dan voorzien. Aan de rol van de overheid als toezichthouder en 
handhaver (tweede prioriteit) is daarentegen veel minder aandacht besteed dan voorzien. In plaats 
daarvan heeft de rol van de overheid als beleidsontwikkelaar meer aandacht gekregen dan afgesproken. 
Het ambitieniveau van de projecten is vaak hoog en beperkt de relevantie. 
- De projecten zijn tevens voornamelijk gefocust op het ambtenarenapparaat als directe doelgroep. 
Hoewel de Staten, burgers en bedrijfsleven wel zijn geraadpleegd in de ontwerpfase van IVB, worden 
deze partijen nog weinig betrokken bij de implementatie van IVB. Dit komt tevens tot uitdrukking in 
het uitblijven van een gerichte communicatie richting en dialoog met de burgers en het bedrijfsleven. 
De regeringen van Curaçao en Nederland hebben eind december 2010 acht lopende SEI-projecten overgeheveld 
naar het IVB-programma. Dit betroffen projecten met een langere looptijd dan het SEI-programma, die Curaçao 
en Nederland van groot belang achtten voor goed bestuur. Het totale beschikbare budget voor IVB bedroeg 
daarmee per 1 januari 2011 NAf 83.830.398. Ruim 90% van het budget is gealloceerd (goedgekeurd). Van het 
totale budget is 57 procent verplicht en 20 procent betaald (IVB plus overheveling vanuit SEI). Onderstaand 
87
overzicht geeft de voortgang met betrekking de financiële stand van het IVB: 
Financiële situatie Totaal budget Goedgekeurd Verplicht Betaald 
IVB Curaçao d.d.  
augustus 2011 
Bijdrage Nederland 39.155 29.823 10.918 3.877 
Bijdrage Curaçao 5.606 5.606 5.606 3.374 
TOTAAL 44.761 35.429 16.524 7.251 
(bedragen x 1.000 NAf) 
  
                                                             
86
 Ecorys (2011), Mid-term evaluatie IVB Curaçao  
87
 Ecorys (2011), Ibid.  
  
PwC Pagina 69 van 112
