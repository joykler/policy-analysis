-    
3.2. Bevindingen over het proces 
Voor de beoordeling van de mate waarin de projecten binnen IVB, OJSP en SEI effectief zijn geweest, hebben wij 
de eindverslagen van alle projecten bestudeerd. In het format van USONA voor eindverslagen dat 
projectverantwoordelijken geacht werden in te vullen wordt onder andere gevraagd “Druk elk gerealiseerd 
resultaat uit in een percentage van het beoogde resultaat”. De eindverslagen bevatten dan ook overwegend een 
percentage voor elk van de belangrijkste beoogde resultaten. 
Nadere bestudering van deze percentages in de context van het project (zoals wij hebben gedaan voor de 10 
projecten die wij verdiepend hebben onderzocht) leert dat de ingevulde percentages betrekking hebben op de 
gerealiseerde activiteiten en prestaties.  
Het cijfermateriaal dat beschikbaar is voor alle projecten uit de samenwerkingsprogramma’s heeft dan ook 
betrekking op de realisatie van activiteiten, maar biedt weinig zicht op de realisatie van projectdoelen. Dat de 
activiteiten een bijdrage leveren aan de projectdoelen is op basis van ons verdiepend onderzoek in tien projecten 
duidelijk, maar de mate waarin verschilt per project.  
3.3. Mate van doelrealisatie Bonaire 
De mate van doelrealisatie van de projecten is een belangrijke indicator voor de mate van doelrealisatie op 
programmaniveau. In paragraaf 3.3.1 gaan wij dieper in op de mate van doelrealisatie op projectniveau. 
Vervolgens toetsen wij het beeld dat uit de projecten naar voren komt aan de hand van een “check”: macro-
(economische) studies die betrekking hebben op de indicatoren die relevant zijn voor het vaststellen van de 
doelbereiking van IVB, SEI en OJSP (paragraaf 3.3.2).  
3.3.1. Hoge mate van realisatie van activiteiten binnen projecten, 
weinig zicht op realisatie van projectdoelen 
Wij geven in deze paragraaf onze cijfermatige bevindingen over de mate van realisatie van activiteiten van alle 
projecten op Bonaire. 
Bevindingen over doelrealisatie Bonaire 
Er zijn binnen de drie samenwerkingsprogramma’s op Bonaire 53 projecten uitgevoerd. Voor elk project had de 
projectuitvoerder de verantwoordelijkheid een eindverslag op te stellen, dat bij USONA moest worden ingediend. 
In de eindverslagen van projecten wordt zoals hierboven reeds aangegeven teruggegrepen op de mate waarin de 
activiteiten zijn uitgevoerd, uitgedrukt in een percentage. Wij zijn hier als volgt mee omgegaan: 
1. Indien aanwezig, hebben wij het realisatiepercentage uit het eindverslag overgenomen.  
2. In sommige gevallen bevatte het eindverslag geen realisatiepercentages of was er geen eindverslag 
aanwezig; in deze gevallen hebben wij de inschatting van USONA overgenomen.  
  
  
PwC Pagina 36 van 114
