-    
2. beroepsonderwijs: voorbereidend secundair beroepsonderwijs (VSBO) en secundair beroepsonderwijs 
(SBO)  
3. institutionele en organisatorische versterking 
 
Ad 1. Doelen bij funderend onderwijs (FO): 
 gelijke ontplooiingskansen bieden aan alle leerlingen van 4 tot en met 14 jaar, ongeacht hun achtergrond 
 brede vorming bieden op intellectueel, sociaal, emotioneel, motorisch, artistiek en moreel gebied zodat 
zij optimaal maatschappelijk kunnen functioneren 
 een minimumniveau aan kennis en vaardigheden garanderen zodat alle leerlingen kunnen doorstromen 
naar vervolgonderwijs of naar de arbeidsmarkt 
 
Ad 2. Doelen bij beroepsonderwijs (VSBO en SBO):  
 aansluiten op de vooropleiding 
 aansluiten bij de verschillen tussen leerlingen wat betreft belangstelling en aanleg 
 gediplomeerden afleveren die werk vinden op de lokale arbeidsmarkt of doorstromen naar 
vervolgonderwijs 
 verbeterd en vernieuwd arbeidsgericht onderwijs voor zorgleerlingen 
 effectief en efficiënt onderwijs 
 
Ad 3. Doelen bij institutionele en organisatorische versterking: 
 versterking van de institutionele capaciteit op lands- en eilandsniveau 
 zorgdragen voor een effectieve en efficiënte uitvoering van de deelprogramma’s funderend onderwijs en 
beroepsonderwijs 
 
25
De conclusies uit de mid-term evaluatie van de onderwijsprogramma’s luidden: 
 
 ‘Er is al een aantal goede resultaten geboekt, waarbij expliciet de invoering van de eerste cyclus FO en 
de opbouw van het SBO tot dusverre, genoemd kunnen worden. Deze voorlopige resultaten zijn van een 
hoge kwaliteit, ook wanneer ze worden beschouwd binnen een internationaal perspectief. Daarnaast 
viel het de evaluatoren op dat de uitvoerders van de vernieuwingen, zonder uitzondering, uitermate 
gemotiveerd en hard werkend zijn. 
 Achteraf beschouwd was het beter geweest als een dergelijk complex, grootschalig, ingewikkeld, 
maatschappelijk uiterst relevant en kostbaar programma, met zoveel kernverbeteringen, vooraf op 
vooral de organisatorische implicaties beter was uitgelijnd en opgetuigd. Daarbij zou het 
implementatieproces gelijke tred hebben moeten houden met de noodzakelijke capaciteitsopbouw, 
zowel fysiek als wat betreft human resources. Dat is nu niet gebeurd. Het resultaat is een groot 
speelveld, waarbinnen met overtuiging en grote inzet en betrokkenheid heel energiek wordt gespeeld, 
echter zonder duidelijke regels en zonder scheidsrechter. Sommige spelers (ouders) worden te weinig 
bij het spel betrokken, vele anderen zijn nog onvoldoende op hun taken voorbereid. Daardoor is het spel 
onvoldoende effectief, onvoldoende efficiënt en zet het onvoldoende duurzame resultaten neer, 
waardoor de beoogde impact buiten bereik komt te liggen. Feitelijk is er hier sprake van een Sector 
Wide Approach (SWAp, zie bijlage), in dit geval met betrekking tot onderwijs, zoals die veel landen ter 
wereld ingang vindt. Bij zo’n SWAp hoort echter onlosmakelijk een bepaald monitoring-
instrumentarium, om de invoering zo soepel, efficiënt en effectief mogelijk te laten verlopen. Daarbij is 
partnerschap (dus inclusief in dit geval een duidelijke betrokkenheid van Nederland), ownership en een 
constante dialoog tussen alle actoren omtrent de kaderstellende voorwaarden voor een juiste 
implementatie, tussen het uitvoerende land (resp. de eilandgebieden) en de donor (Nederland), van 
cruciaal belang. Dit inzicht en deze kennis zijn in het geval van de Nederlandse Antillen vooralsnog niet 
toegepast. 
 Daarnaast spelen in toenemende mate serieuze problemen rondom de maatschappelijke acceptatie 
(draagvlak) en is er beslist nog onvoldoende nagedacht over het probleem van een groot verschil tussen 
thuis-, school- en straatcultuur bij de opvoeding van de kinderen, zoals dat binnen belangrijke delen 
van de populaties waarneembaar is. Nog een uiterst belangrijke hindernis wordt gevormd door het feit 
dat het wettelijk kader voor deze vernieuwingen nog altijd niet geheel en volledig is vastgesteld, 
inclusief de daarmee samenhangende noodzakelijke begrotingsaanpassingen, en dat daardoor de 
                                                             
25
 Edburgh Consultants, Mid - term evaluatie van de deelprogramma’s Funderend Onderwijs en Beroeps Onderwijs in de 
Nederlandse Antillen, februari-mei 2006. 
  
PwC Pagina 28 van 98
