-    
Deze evaluatie heeft een tweeledige doelstelling: 
 Ten eerste is het de bedoeling dat het Nederlandse parlement een globaal beeld krijgt op welke wijze de 
financiering via SONA heeft bijgedragen aan het behalen van de vooraf geformuleerde 
programmadoelstellingen van de samenwerkingsprogramma’s. 
 Ten tweede is de evaluatie bedoeld om aanbevelingen aan Sint Maarten te doen op welke wijze de door de 
samenwerkingsprogramma’s ingezette verbeteringen verduurzaamd en voortgezet kunnen worden. 
Resultaten onderzoek 
De onderzoeksvragen van deze evaluatie omvatten vier thema’s: effectiviteit, duurzaamheid, efficiëntie en impact 
van de drie samenwerkingsprogramma’s. De onderzoeksaanpak van de evaluatie is beschreven in paragraaf 1.4 
van het rapport en volledig uitgewerkt in bijlage C. Aan het begin van de hoofdstukken 3 (effectiviteit), 4 
(duurzaamheid), 5 (efficiëntie) en 6 (impact) wordt per onderzoeksvraag kort toegelicht hoe deze is beantwoord. 
Conclusies  
Op basis van de gerealiseerde activiteiten in 66 projecten, de acht projecten die verdiepend onderzocht zijn, de 
beschikbare mid-term evaluaties en eindrapportages per programma, geven wij de volgende conclusies ten 
aanzien van de effectiviteit: 
1. De hoofddoelstellingen van de samenwerkingsprogramma’s zijn gericht op het bereiken van een 
maatschappelijk effect en in ambitieuze en abstracte termen beschreven. Zo was het 
samenwerkingsprogramma IVB onder andere gericht op ‘het waarborgen van een duurzaam en deugdelijk 
bestuur’. In combinatie met het ontbreken van een nulmeting maakt dit het effect van de 
samenwerkingsprogramma’s moeilijk meetbaar. Gezien de uitgangspositie van Sint Maarten, het 
beschikbare programmabudget en de initieel verwachte doorlooptijd van vier jaar, zijn de doelstellingen 
ambitieus te noemen. Een voorbeeld hiervan is de SEI-programmadoelstelling ‘hervorming van de 
economische structuur’. Tegelijkertijd is het hoge ambitieniveau begrijpelijk gezien de uitdagingen 
waarmee Sint Maarten zich geconfronteerd zag in 2008. Het is van belang te vermelden dat de 
samenwerkingsprogramma’s als zodanig – in feite de politieke afspraken tussen Nederland en Sint 
Maarten – niet op haalbaarheid getoetst waren voordat deze overeengekomen waren en door Sint Maarten 
uitgevoerd werden. Op voorhand was onvoldoende duidelijk of uitvoering van alle projecten binnen een 
samenwerkingsprogramma zou leiden tot het halen van de programmadoelstellingen. 
2. Projectvoorstellen geven de bijdrage van het project aan de beoogde maatschappelijke effecten binnen het 
samenwerkingsprogramma weer. Een toets vooraf op de haalbaarheid van projectvoorstellen was 
onderdeel van de beoordelingsprocedure door USONA. De relatie tussen projectdoelstellingen, resultaten 
en activiteiten van projectvoorstellen werd daarop – mede door interventie van USONA – versterkt en 
projectactiviteiten werden geconcretiseerd. Deze interventielogica is vastgelegd in de 
financieringsovereenkomsten tussen SONA en de overheid van Sint Maarten. Hiermee is de potentiële 
bijdrage aan maatschappelijke effecten van een project vergroot, tegelijkertijd ging de aandacht hiermee 
vooral uit naar het realiseren van de in de financieringsovereenkomst vastgelegde activiteiten.  
3. De eindverslagen laten zien dat in 94% van de projecten de geplande activiteiten binnen de projecten voor 
meer dan de helft zijn gerealiseerd. In ca. 85% van de projecten zijn de geplande activiteiten zelfs voor 
meer dan 80% gerealiseerd. De projecten hebben in die zin dan ook positief bijgedragen aan het behalen 
van de programmadoelstellingen. Onderstaande tabel geeft de mate van realisatie van activiteiten binnen 
een project per samenwerkingsprogramma weer: 
Realisatie van geplande activiteiten binnen een IVB OJSP SEI 
project 
> 50% 91% 100% 93% 
> 80% 83% 92,3% 80% 
 
4. De invalshoek van de eindrapportages van de projecten laat zien dat het merendeel van de projecten een 
positieve bijdrage aan de doelstellingen van programma’s hebben geleverd:  
  
PwC Pagina 3 van 98
