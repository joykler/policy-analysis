-    
28
De conclusies uit de mid-term evaluatie van de onderwijsprogramma’s luidden: 
 
 ‘Er is al een aantal goede resultaten geboekt, waarbij expliciet de invoering van de eerste cyclus FO en 
de opbouw van het SBO tot dusverre, genoemd kunnen worden. Deze voorlopige resultaten zijn van een 
hoge kwaliteit, ook wanneer ze worden beschouwd binnen een internationaal perspectief. Daarnaast 
viel het de evaluatoren op dat de uitvoerders van de vernieuwingen, zonder uitzondering, uitermate 
gemotiveerd en hard werkend zijn. 
 Achteraf beschouwd was het beter geweest als een dergelijk complex, grootschalig, ingewikkeld, 
maatschappelijk uiterst relevant en kostbaar programma, met zoveel kernverbeteringen, vooraf op 
vooral de organisatorische implicaties beter was uitgelijnd en opgetuigd. Daarbij zou het 
implementatieproces gelijke tred hebben moeten houden met de noodzakelijke capaciteitsopbouw, 
zowel fysiek als wat betreft human resources. Dat is nu niet gebeurd. Het resultaat is een groot 
speelveld, waarbinnen met overtuiging en grote inzet en betrokkenheid heel energiek wordt gespeeld, 
echter zonder duidelijke regels en zonder scheidsrechter. Sommige spelers (ouders) worden te weinig 
bij het spel betrokken, vele anderen zijn nog onvoldoende op hun taken voorbereid. Daardoor is het spel 
onvoldoende effectief, onvoldoende efficiënt en zet het onvoldoende duurzame resultaten neer, 
waardoor de beoogde impact buiten bereik komt te liggen. Feitelijk is er hier sprake van een Sector 
Wide Approach (SWAp, zie bijlage), in dit geval met betrekking tot onderwijs, zoals die veel landen ter 
wereld ingang vindt. Bij zo’n SWAp hoort echter onlosmakelijk een bepaald monitoring-
instrumentarium, om de invoering zo soepel, efficiënt en effectief mogelijk te laten verlopen. Daarbij is 
partnerschap (dus inclusief in dit geval een duidelijke betrokkenheid van Nederland), ownership en een 
constante dialoog tussen alle actoren omtrent de kaderstellende voorwaarden voor een juiste 
implementatie, tussen het uitvoerende land (resp. de eilandgebieden) en de donor (Nederland), van 
cruciaal belang. Dit inzicht en deze kennis zijn in het geval van de Nederlandse Antillen vooralsnog niet 
toegepast. 
 Daarnaast spelen in toenemende mate serieuze problemen rondom de maatschappelijke acceptatie 
(draagvlak) en is er beslist nog onvoldoende nagedacht over het probleem van een groot verschil tussen 
thuis-, school- en straatcultuur bij de opvoeding van de kinderen, zoals dat binnen belangrijke delen 
van de populaties waarneembaar is. Nog een uiterst belangrijke hindernis wordt gevormd door het feit 
dat het wettelijk kader voor deze vernieuwingen nog altijd niet geheel en volledig is vastgesteld, 
inclusief de daarmee samenhangende noodzakelijke begrotingsaanpassingen, en dat daardoor de 
legitimiteit ervan onder druk staat. Om die laatste reden is bijvoorbeeld de inspectie niet goed in staat 
om de noodzakelijke sturing en ondersteuning te bieden, met name op schoolniveau, nog onverlet het 
feit dat de inspectie onvoldoende is voorbereid op de met de vernieuwingen samenhangende taken. 
 Als gevolg van deze ernstige tekortkomingen (organisatorisch, draagvlak, opvoeding, legitimiteit), 
treden op vrijwel alle niveaus en onderdelen van de invoering meer of minder problemen op, die de 
verdere voortgang van de implementatie hinderen en die zelfs, bij ongewijzigd beleid, zullen kunnen 
uitdraaien op een mislukking van de op zichzelf noodzakelijke en breed gedragen 
onderwijsvernieuwingen. Uiteindelijk zal het gehele Koninkrijk daarvan de wrange vruchten gaan 
plukken; de betrokken leerlingen, om wie het tenslotte allemaal draait, in de eerste plaats: hun 
toekomstperspectief is ernstig in het geding.’ 
 
2.2.2. Tweede periode 2008 2014 
De in deze evaluatie onderhavige samenwerkingsprogramma’s, die een vervolg zijn op deze oude programma’s 
uit de periode 2004 – 2008, zijn: 
• Het samenwerkingsprogramma IVB, met als doel het bestuur en de bestuurskracht op Bonaire, Sint 
Eustatius en Saba te versterken; 
• Het samenwerkingsprogramma OJSP, met als doel de jeugd van Bonaire, Sint Eustatius en Saba zodanig 
toe te rusten dat deze na voltooiing van hun schoolloopbaan in staat is deel te nemen aan de arbeidsmarkt 
en volwaardig te participeren in een voortdurend veranderende samenleving; 
• Het samenwerkingsprogramma SEI, met als doel te komen tot een versterking van het financieel-
economische beleid van de eilanden en het wegwerken van sociaaleconomische achterstanden. 
                                                             
28
 Edburgh Consultants, Mid - term evaluatie van de deelprogramma’s Funderend Onderwijs en Beroeps Onderwijs in de 
Nederlandse Antillen, februari-mei 2006. 
  
PwC Pagina 31 van 114
