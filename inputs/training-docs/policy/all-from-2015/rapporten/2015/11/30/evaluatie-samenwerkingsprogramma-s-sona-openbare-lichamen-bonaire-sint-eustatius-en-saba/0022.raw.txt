-    
in beginsel voor een voortzetting van het bestaande Antilliaans staatsverband te kiezen, maar – indien de overige 
8
eilandgebieden dit staatsverband willen verlaten – een soortgelijke status als Saba na te streven.  
Naast het advies over de staatkundige verhoudingen binnen het Koninkrijk, heeft de werkgroep ook adviezen 
uitgebracht over rechtsorde, financiële verhoudingen en bestuurskracht.  
De opvolging van het advies van de werkgroep BFV werd in 2005 en 2006 ter hand genomen. Er volgden diverse 
Rondetafelconferenties, waarin het land Nederlandse Antillen en Nederland overleg voerden over de 
voorwaarden voor de staatkundige vernieuwing en afspraken die hierbij gemaakt moesten worden op het gebied 
van rechtsorde, financiën en bestuurskracht. Op 11 oktober 2006 werd een slotakkoord bereikt over de 
9
toekomstige status van Bonaire, Sint Eustatius en Saba. Deze eilanden worden ingericht als openbaar lichaam 
in de zin van artikel 134 van de Grondwet, hetgeen in praktijk betekent dat zij een bijzondere gemeentelijke status 
kregen. Op 2 november 2006 werd een slotakkoord bereikt over de toekomst van Curaçao en Sint Maarten als 
10
landen binnen het Koninkrijk. In oktober 2009 werd bekendgemaakt dat de voorgenomen staatkundige 
hervormingen op 10 oktober 2010 zullen ingaan, mits aan een aantal voorwaarden van tijdige invoering van 
11
wetgeving is voldaan.  
Zowel Nederland als de Nederlandse Antillen hechtten er in de aanloop naar 10 oktober 2010 grote waarde aan 
om het ontmantelings- en transitieproces ordentelijk te laten verlopen. Tegen deze achtergrond werd in 2008 het 
nieuwe samenwerkingsprogramma opgesteld, als opvolger van het samenwerkingsprogramma Bestuurlijke 
Ontwikkeling, dat in 2007 eindigde. De staatkundige vernieuwing op de eilanden Saba, Sint Eustatius en Bonaire 
stond in het IVB-programma centraal. De gevolgen van het wegvallen van de diverse landsdiensten als gevolg van 
de ontmanteling van het land Nederlandse Antillen en het implementeren van nieuwe taken binnen het ambtelijk 
apparaat vereisten dat het apparaat voldoende toegerust was voor haar (deels nieuwe) taak in een nieuwe 
structuur. Met het ophouden van het bestaan van het land Nederlandse Antillen werden taken en bevoegdheden 
overgeheveld naar Nederland en de respectievelijke eilanden. 
2.1.2. Economische ontwikkeling 
Economieën van Bonaire, Sint Eustatius en Saba in kerncijfers 
In relatie tot het samenwerkingsprogramma SEI zijn de volgende belangrijkste economische feiten van Bonaire, 
Sint Eustatius en Saba te geven. De gegevens van het Nederlandse CBS laten zien dat de overheidssector (inclusief 
zorg) op alle eilanden een belangrijke werkgever is (op Saba en Bonaire de grootste), en daarmee een belangrijke 
motor voor de lokale economie. Op Sint Eustatius neemt de sector ‘handel, transport en horeca’ het grootste 
aandeel van de werkgelegenheid voor haar rekening. 
                                                             
8
 Ibid, p. 21. 
9
 Slotverklaring van de Miniconferentie over de toekomstige staatkundige positie van Bonaire, Sint Eustatius en Saba, 10 en 
11 oktober 2006, Den Haag. 
10
 Slotverklaring van het bestuurlijk overleg over de toekomstige staatkundige positie van Curaçao en Sint Maarten,  
2 november 2006, Den Haag. 
11
 Tweede Kamer, vergaderjaar 2009-2010, 31 568, nr. 55, p. 3. 
  
PwC Pagina 22 van 114
