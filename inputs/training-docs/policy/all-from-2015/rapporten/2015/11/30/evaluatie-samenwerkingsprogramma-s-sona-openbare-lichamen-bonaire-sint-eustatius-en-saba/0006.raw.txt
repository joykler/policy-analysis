-    
0 : studies geven een neutraal beeld ten aanzien van de realisatie van de programmadoelstellingen 
- : studies geven een negatief beeld ten aanzien van de realisatie van de programmadoelstellingen 
 
Op basis van het verdiepende onderzoek van tien geselecteerde projecten concluderen wij over de duurzaamheid 
van de samenwerkingsprogramma’s: 
1. Bij de vaststelling of toekenning van het budget voor de drie samenwerkingsprogramma’s voor de eilanden 
in Caribisch Nederland is met name met betrekking tot Sint Eustatius en Bonaire beperkt rekenschap 
gegeven van de omvang van het ter beschikking gestelde budget in verhouding tot het jaarlijkse budget van 
de openbare lichamen. De relatief omvangrijke investeringen in infrastructuur van havens en wegen, 
sportfaciliteiten en sociale woningbouw leggen een hoge druk op de begrotingen van de openbare 
lichamen. Ter illustratie: de totale omvang van de samenwerkingsgelden op Bonaire vormde ca. 58% van 
de totale begroting 2012 van Bonaire. Voor Sint Eustatius bedroeg dit percentage zelfs 125%. Financiële 
duurzaamheid, ofwel de structurele inbedding van onderhoud en beheer van de resultaten van de projecten 
in de begroting, had op voorhand een aandachtspunt kunnen zijn. In zeven van de tien onderzochte 
projecten uit ons verdiepend onderzoek zijn wij niet overtuigd van de borging van de financiële 
duurzaamheid. Twee van de drie door ons onderzochte projecten die wel financieel geborgd zijn, zijn 
projecten op Saba.  
2. De institutionele inbedding van kennis en ervaring laat een wisselend beeld zien. Waar gewerkt is met 
mensen van de overheid zelf, hebben zij een ‘leercurve’ op gebied van projectmanagement en beleidsfunctie 
ervaren. Dit is een belangrijk neveneffect van de samenwerkingsprogramma’s geweest en heeft bijgedragen 
aan de institutionele duurzaamheid. Daar waar gewerkt is met externe inhuur, is dit beduidend minder het 
geval. Uitzondering hierop is Saba, waar de vaardigheden op gebied van projectmanagement en beleid 
reeds goed ontwikkeld lijken. In zes van de tien onderzochte projecten uit ons verdiepend onderzoek zijn 
wij niet overtuigd van de borging van de institutionele duurzaamheid. Twee van de vier door ons 
onderzochte projecten die wel institutioneel geborgd zijn, zijn projecten op Saba; de andere twee zijn van 
Bonaire.  
3. Voor de beleidsmatige inbedding van (de resultaten van) de projecten in het beleid van de openbare 
lichamen is het sterk afhankelijk van het onderwerp in hoeverre het Nederlandse beleid van toepassing is.  
Op basis van het verdiepende onderzoek van tien geselecteerde projecten concluderen wij over de efficiëntie van 
de samenwerkingsprogramma’s:  
1. Op het niveau van de te leveren prestaties binnen een project is doorgaans sprake van een efficiënte inzet 
van mensen en middelen. Dit geldt voor projecten in alle drie de samenwerkingsprogramma’s. Het hogere 
niveau van projectdoelstellingen (maatschappelijk effect) laat een wisselend beeld qua efficiëntie te zien. 
Er zijn projecten waarbij veel bereikt is met het beschikbaar gestelde budget (OJSP-project FO Bonaire, 
SEI-project Uitbreiding haven Saba), tegelijkertijd zijn er projecten waarbij (nog) niet veel bereikt is (SEI-
project Toeleiding naar de arbeidsmarkt Bonaire). 
2. Het feit dat een grote meerderheid van de projecten een bijdrage aan de verwezenlijking van de 
programmadoelstellingen heeft geleverd, is mede te danken aan de rol die USONA vervuld heeft in de 
begeleiding van de vormgeving en de uitvoering van projecten.  
3. Het uitgangspunt van de samenwerkingsprogramma’s is dat de openbare lichamen Bonaire, Sint Eustatius 
en Saba zelf verantwoordelijkheid dragen voor de projecten, van het schrijven van het voorstel tot en met 
de evaluatie. Het was primair de verantwoordelijkheid van Bonaire, Sint Eustatius en Saba om te borgen 
dat de voorgestelde projecten als geheel een optimale invulling van de doelstellingen van de 
samenwerkingsprogramma’s zouden vormen. Gedurende de uitvoering van met name het SEI hebben 
herprioriteringen plaatsgevonden. Deze prioriteringen waren bedoeld om de duurzaamheid en de 
efficiëntie en effectiviteit van het programma te vergroten. Hiermee hebben de eilanden geprobeerd de 
samenhang tussen projecten en beleidsvelden te vergroten, en daarmee een hogere efficiëntie van het 
samenwerkingsprogramma te realiseren.  
  
PwC Pagina 6 van 114
