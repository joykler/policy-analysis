kwaliteitsborging. Daar waar de OpCo’s enige jaren terug nog beschikten over eigen
kwaliteitssystemen, deels civiel gecertificeerd, is dat ultimo 2014 bij geen enkel OpCo
meer het geval. Interne (en soms externe) auditering en visitaties zoals in het verleden
gebruikelijk, vinden nu niet of zelden meer plaats. De personele bezetting, zeker met
betrekking tot militaire huis- en bedrijfsartsen, staat onder druk als gevolg van
(ir)regulier verloop van Algemeen Militair Arts (AMA) en Algemeen Militair
Verpleegkundige (AMV) en bewuste wervingsdemping de afgelopen jaren om verwachte
overtolligheid te voorkomen. Aangezien alle, ook kleinere, gezondheidscentra en
ziekenboegen lopende de reorganisatie open moeten blijven, leidt dit tot onderbezetting.
Inhuur, veelal met parttimers, kan dit manco maar deels oplossen, gelet op de specifiek
vereiste deskundigheid van de militair arts (geïntegreerde zorg) en tandarts (kennis van
dental fitness) en kennis van de militaire organisatie (werkwijze, fysieke en psychische
blootstellingen etc.). Intercollegiaal overleg/intervisie is hiermee ook moeilijk
realiseerbaar en door tijdsproblemen schiet ook team- en werkoverleg er veelal bij in,
evenals een goed inwerkprogramma, protocolonderhoud en dergelijke. Voor alle
duidelijkheid: de zorg wordt geleverd door of onder verantwoordelijkheid van BIG-
geregistreerde professionals die individueel bekwaam zijn voor hun taak en optimale zorg
willen en zullen trachten te leveren; echter de samenhang, eenduidige werkwijze en
eenduidige aansturing ontbreekt vaak. Het is vanuit toezichtoogpunt dus zaak dat
implementatie van het EGB en de DTD zo snel als mogelijk geschiedt. Eventuele
tekortkomingen kunnen in de evaluatiefase wel worden rechtgetrokken.
Op het gebied van de infrastructurele voorzieningen voor de V lijnszorg is al jaren sprake
van een verslechterend beeld, dat in belangrijke mate samenhangt met het gebrek aan
structureel en periodiek onderhoud ten gevolge van uitgeputte budgetten en
onduidelijkheid ten aanzien van de datum van overdracht van de verantwoordelijkheid
ervoor. Dit heeft reeds geleid tot sluiting van voorzieningen en dreigt in de toekomst
opnieuw vergaande maatregelen noodzakelijk te maken.
Operationeel gezien ziet de kwaliteit van zorg er goed uit, zowel op basis van eigen
bevindingen als kijkend naar het aantal meldingen. Maar ook hiervoor geldt, dat alertheid
geboden is en blijft als het gaat om samenhang van ketenelementen (Role 0, Role 1, Role
2/3, MEDEVAC, Role 4 en re-integratie) en een goed belegd en uitgevoerd intern toezicht
(door de HMA) van essentieel belang is. Ook de ontwikkeling van toekomstige Role 2
voorzieningen lijkt te stagneren; ook hier is er een samenhang met de stagnerende
reorganisatie.
Voor de voedselveiligheid in Nederland geldt, dat deze met de centrale belegging bij
Paresto goed geborgd was. De Nederlandse Voedsel en Waren Autoriteit (NVWA) en IMG
houden gezamenlijk toezicht op de diverse restaurants op Nederlands grondgebied.
Meldingen inzake tekortschietende voedselveiligheid zijn slechts sporadisch ontvangen.
Operationeel gezien daarentegen was de voedselveiligheid over de jaren heen minder
geborgd, met name tijdens oefeningen. Dit heeft alles te maken met het zogeheten
ontkoppeld koken. Daar waar de OpCo’s in het verleden beschikten over eigen
kookinstallaties en professioneel personeel, is er de laatste jaren voor gekozen om
voeding op te voeren die enkel nog opgewarmd behoeft te worden. De koks zijn daarbij
grotendeels verdwenen. Dit is de smaak en kwaliteit niet ten goede gekomen. Bovendien
ontbreken vaak gezonde zaken als salade en fruit als toevoeging (moet tevoren apart
worden aangevraagd door de oefenende eenheid). Het gevolg is dat veel personeel buiten
de oefening op eigen kosten lokaal gaat eten, waarmee de voedselveiligheid niet meer is
geborgd en de kans op ziekte toeneemt.
Tijdens uitzendingen is er meer aandacht voor voeding en is een en ander veelal beter
geregeld, vaak door externe cateraars (Supreme) of andere deelnemende landen met
eigen voorzieningen (UK, Duitsland, USA). In de eind 2013 gestarte VN-missie in Mali
daarentegen is voedselveiligheid nog wel een issue, omdat de oorsprong van producten
(met name vlees) niet altijd bekend is.
Wat betreft de stralingsbescherming moet worden vastgesteld dat deze voor de medische
en tandheelkundige toepassingen is verbeterd, met name qua protocollering, registratie
en controle. Het geïntensiveerde toezicht en de controles door de
stralingsbeschermingsdienst (SBD) hebben hieraan zeker bijgedragen. Dit laatste geldt
mede voor de medisch-juridische toepassing op de luchthaven Schiphol.
Wat betreft de niet-medische toepassingen in de vorm van stralingsbronnen in
richtmiddelen, kijkers en kompassen, meetbronnen en radioactieve stoffen bevattende
7
