3 BELANGRIJKSTE CONSTATERINGEN EN AANDACHTSPUNTEN
Infrastructuur 1e Iijns voorzieningen deels verbeterd
Na opgelegde maatregelen in verband met ernstig verouderde infrastructuur op een
aantal gezondheidscentra zijn zodanige verbeteringen doorgevoerd dat er weer op een
verantwoorde wijze zorg kan worden verleend. Het betreft met name de voorzieningen
in Garderen, Ermelo en Assen. De voorzieningen voor tandheelkunde in Den Haag
schieten ook na verbouwing nog tekort.
Kwaliteitsborging le lijn schiet tekort
Mede ten gevolge van de stagnerende reorganisatie zijn belangrijke delen van het
kwaliteitssysteem op gezondheidscentra die zouden overgaan naar het EGB niet meer in
werking. Het gaat om procescontrole, actualisering van protocollen en werkinstructies,
supervisie, intercollegiale toetsing, audits en visitaties.
2e lijns zorginstellingen functioneren naar behoren
Zowel het MH als het MRC en de MGGZ laten zowel bij algemeen toezicht als bij
onderzoek naar aanleiding van gedane meldingen een positief beeld zien met betrekking
tot de organisatie en voorzieningen, de geleverde zorg en de borging van de kwaliteit.
Personele vullingsproblematiek door stagnerende reorganisatie
Bij bezoeken aan gezonciheidscentra komt steeds nadrukkelijker naar voren welke
impact de stilliggende reorganisatie heeft op de kwantitatieve en vooral de kwalitatieve
vulling en mede daardoor op het functioneren als zorgteam, onderling overleg en
beschikbaarheid.
Infectiepreventie adequaat gebleken
In een tweetal gezamenlijke inspectierondes hebben de IGZ en de IMG vastgesteld dat
het CMH en het calamiteitenhospitaal goed zijn voorbereid op de opvang en
behandeling van patiënten met ernstige infectieziekten. In het kader van de Ebola
missies is ook personeel van ZM Karel Doorman door hen daarvoor getraind.
Operationele zorg kwalitatief voldoende; voedselveiligheid verdient aandacht
De operationele zorg in de eerste en tweede lijn is weliswaar niet specifiek
geïnspecteerd, doch ter zake ingewonnen informatie en ontvangen signalen gaven een
positief beeld van de kwaliteit ervan. Dit gold niet ten aanzien van de voedselveiligheid,
onder andere in Mali, maar ook in oefenomstandigheden, die regelmatig te wensen
overliet. In het komende jaar zal een inspectie ter plaatse volgen.
