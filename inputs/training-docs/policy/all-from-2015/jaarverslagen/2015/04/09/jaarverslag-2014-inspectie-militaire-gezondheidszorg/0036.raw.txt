THEMATISCH TOEZICHT
7.1 Stralingshygiëne
Toezicht vergunningen en autorisaties
In 2014 is er door de IMG enkele malen opgetreden bij ontbrekende vergunningen voor
transport van radioactieve stoffen bevattend materieel en voor de overgave van
museumstukken van het Militair Luchtvaart Museum (MLM) naar het NMM.
Bij de Explosieven Opruimingsdienst Defensie (EODD) is navraag gedaan naar het gebruik
van de aanwezige mobiele röntgenapparatuur bij de uitvoering van hun werkzaamheden
in relatie tot de afgegeven autorisaties. In het volgende jaar wordt dit nader getoetst.
CT-scanner Schiphol
De KMar is in overleg met de IGZ en VWS geadviseerd met betrekking tot de vigerende
regelgeving inzake de beoogde aanschaf en ingebruikname van een ultra low dose CT
scanner voor opsporingsdoeleinden op Schiphol. Tevens is er vanuit de IMG toezicht
gehouden op het daarbij juist implementeren van procedures, protocollen, opleiding,
instructie en Organisatie. In november 2014 is hierop een civiele vergunning verkregen.
Na de gedane aanpassingen van de ruimte waar de CT-scanner geplaatst is, wordt deze
naar verwachting eind januari 2015 in gebruik genomen.
Adviescommissie Stralingshygiëne
De ACS is een werkgroep van interne en externe stralingsdeskundigen, waarin wordt
geadviseerd over de vertaling van civiele wet- en regelgeving, alsmede actuele
stralingshygiënische inzichten, naar Defensiebeleid en Defensieregelgeving (MP 35-3 11).
Naast adviezen aan de beleidsmakers worden al dan niet op verzoek ook adviezen
gegeven ten aanzien van de invulling van toezicht en controle, alsmede over te verlenen
vergunningen en autorisaties.
Twee inspecteurs van de IMG zijn als buitengewoon lid bij de commissievergaderingen
aanwezig. Bij het toezicht gedane bevindingen worden gemeld, zodat deze in de
beleidsadvisering kunnen worden meegenomen; daarnaast kunnen zaken worden
afgestemd, mede op grond van gemelde civiele ontwikkelingen.
In het verslagjaar zijn grote vorderingen gemaakt met het herschrijven van de
Defensieregeling stralingshygiëne. Daarbij zijn de nieuwe Europese richtlijnen en het
nieuwe besluit stralingsbescherming als uitgangspunt genomen. Gewerkt is aan
voorstellen om te komen tot een stralingsbeschermingseenheid en een systeem van
deelvergunningen binnen een complexvergunning, naast de autorisaties voor
gerubriceerde toepassingen.
Op voorstel van de IMG is de verplichting tot het dragen van een dosismeter in de
reguliere militaire tandheelkundige praktijk afgeschaft.
72 Voedselveiigheid
Paresto
De IMG gebruikt gefaseerd toezicht als instrument bij haar toezicht op de
voedselveiligheid op kazernelocaties. De IMG maakt daarbij gebruik van de
auditrapportages van het Bureau Voedselhygiëne en Voedselveiligheid van het CEAG, het
bureau Veiligheid Kwaliteit Arbo & Milieu (VKAM) van de Divisie Facilitair & Logistiek en
het bureau maritieme operationele catering van de CZSK. In halfjaarlijkse gesprekken
met het bureau Kwaliteitsmanagement van bureau VKAM van Paresto werden onder
andere de bezochte locaties besproken. Het bureau kwaliteitsmanagement heeft daarin
aangegeven welke infrastructurele en organisatorische maatregelen getroffen zijn om de
geconstateerde tekortkomingen te herstellen. Als belangrijkste agendapunten kunnen de
volgende items worden aangemerkt: meldingen (vermeende)
voedselveiligheidsincidenten, reorganisatie Paresto/sourcing, operationele
voedselveiligheid, handboek voedselveiligheid Defensie. Er zijn in 2014 geen incidenten
geweest met betrekking tot voedselveiligheid op kazernes.
