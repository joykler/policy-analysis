- Ervaringen met 2~ lijns zorgbedrijven zijn in alle gevallen positief. De financiële
problemen met het MGLC (mede door implementatie van SAP) worden echter als niet
goed begrijpelijk bestempeld, met name ook het feit dat men de problemen niet heeft
zien aankomen;
- Aandachtspunten bij komende inspecties zijn vanuit de IMG benoemd. Het gaat dan
om bereikbaarheid en beschikbaarheid gedurende daguren, kwaliteitsbewustzijn,
apotheekbeheer en wijze van verslaglegging.
Tot slot is van alle aanwezigen de visie op voortgang reorganisatie en toekomst vernomen
met aandachtspunten als het geleidelijk aan teruglopen van de personele bezetting bij
gelijkblijvend aantal centra, het niet meer in de pas lopen van de diverse reorganisaties
binnen de gezondheidszorg, gesignaleerde onrust onder het personeel en het gebrek aan
personele stafcapaciteit voor de kwaliteitsborging (onderhoud systeem, uitvoeren van
audits). Het CLSK heeft daarbij aangegeven dat de Harmonisatie Kwaliteitsbeoordeling in
de Zorgsector (HKZ)-certiflcering niet zal worden verlengd; wel zullen nog interne audits
plaatsvinden op het bestaande systeem.
De IMG heeft aangegeven de aandacht te zullen blijven vestigen op alle genoemde
punten en er ook specifiek op toe te zien tijdens inspecties. Bovendien werd de Quick
Scan aangekondigd, om van het personeel werkzaam op de centra zelf te vernemen hoe
de lokale zorgverlening er voor staat.
Behoudens de bijeenkomst in september hebben in de loop van het jaar diverse formele
en informele bilaterale gesprekken met de stafartsen plaatsgevonden.
Staftandartsen CZSK, CLAS en CLSK
Op 12 november is het jaargesprek gehouden met de drie staftandartsen van de
operationele commando’s. Gesproken is over de infrastructuur, de huidige en toekomstige
personele bezetting, de toegankelijkheid van de zorg, de dental fitness en over de
kwaliteitsborging en de continuering daarvan met name in de aanloopfase naar de op te
richten DTD.
De drie staftandartsen geven aan de gevolgen van de vertraagde reorganisatie (oprichting
van de DTD) in de dagelijkse praktijk te zien. Onrust binnen de beroepsgroep en vullen
van vacatures met inhuurkrachten zijn gevolgen hiervan. Noodzakelijke begeleiding van
deze inhuurtandartsen blijft vaak achterwege omdat daar de capaciteit niet voor
beschikbaar is. Om irregulier vertrek van tandartsen te voorkomen, heeft de C-DGO in
overleg met de OpCo’s aanbevelingen opgesteld over het gebruik van het
bindingsinstrument. De OpCo’s passen de aanbevelingen echter wisselend toe waardoor
de beoogde afstemming niet is behaald.
Voorts is gesproken over de ingezette verbetering (compleetheid) van de verslaglegging
in het behandeldossier; ondanks de zichtbaar behaalde verbetering blijft de
verslaglegging aandacht vragen. Vervolgens is stilgestaan bij het nieuwe hygiëne
protocol. Invoering van dit protocol bij de drie OpCo’s is voorzien voor begin 2015. Tot
slot zijn de inspectie-aandachtspunten voor het komende jaar besproken.
Projectmanager Eerstelijns Gezondheidszorg Bedrijf
Op 29 oktober is uitgebreid gesproken met de projectleider EGB. Doel was duidelijkheid te
verkrijgen over de stand van zaken betreffende de voorbereiding van de nieuwe inrichting
van de eerstelijns reguliere zorg, alsmede overleg over mogelijkheden om een aantal door
de IMG geconstateerde problemen in dat veld proactief aan te pakken. Het ging daarbij
onder andere om de telefonische bereikbaarheid, de personele vulling, de infrastructuur,
kwaliteitsborging, opleiding en training en ICT. De uitkomsten van de verrichte Quick Scan
zijn daarbij aan de orde gesteld, evenals het belang van een goede communicatie over de
stand van zaken en de plannen naar zowel zorgverleners als zorggebruikers en
eenheidscommandanten. Waar mogelijk zijn goede afspraken gemaakt over het vervolg
en over op korte termijn te nemen actie.
Projectmanager Defensie Tandheelkundige Dienst
Op 24 november is gesproken met de projectmanager DTD. De vertraagde reorganisatie
en oprichting van de DTD zijn uitvoerig besproken, evenals de uitkomsten van het
onderzoek van de commissie Leijh. De vertraging van de reorganisatie zorgt ook binnen
de tandheelkunde voor onrust en onzekerheid onder de medewerkers met als mogelijk
effect vroegtijdig vertrek van medewerkers. Dit kan, naast gevolgen voor de huidige
zorgverlening, ook gevolgen hebben voor vulling van functies binnen de nog op te richten
DTD. De projectmanager geeft aan dat het inzetten van het bindingsinstrument een
13
