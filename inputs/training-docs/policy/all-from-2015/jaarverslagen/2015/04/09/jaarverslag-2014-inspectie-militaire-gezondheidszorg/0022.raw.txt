in het jaarplan 2015. Het werkbezoek en de daarbij gevoerde discussie werd door C-CDC
als bijzonder zinvol aangemerkt.
Directeur Coördinatiecentrum Expertise Arbeidsomstandigheden en Gezondheid
Op 5 februari is gesproken met D-CEAG over de voortgang van onderzoeken die bij het
CEAG, als kennis en expertisecentrum voor de DGO en de OpCo’s, zijn belegd. Zo is
gevraagd naar de voortgang van een op te zetten periodiek medisch onderzoek voor alle
werknemers bij Defensie; helaas is die voortgang minimaal (ultimo 2014 was een en
ander nog steeds niet gerealiseerd). Een ander onderwerp vormde de ratificering van het
handboek voedselveiligheid, waarbij de expertise zich binnen het CEAG bevindt maar de
verantwoordelijkheid is toebedeeld aan Hoofd Directie Bedrijfsvoering (HDBV).
Onder het CEAG valt organisatorisch tevens de stralingsbeschermingsdienst, in het
verleden behorend bij de Organisatie van de IMG. Gesproken is over de onderbrenging
van de SBD in een nieuw te vormen stralingsbeschermingseenheid (SBE), onder leiding
van een algemeen coördinerend deskundige. Dit in het kader van de komende
structuurwijziging van de overheidsorganisatie voor stralingsbescherming binnen
Nederland, waarbij ondanks de uitzonderingspositie voor Defensie toch zoveel als
mogelijk zal moeten worden aangesloten. De positie en verantwoordelijkheden van de
nieuwe stralingsarts zijn besproken en de wijze waarop bekendheid kan worden gegeven
aan haar positie binnen het zorgveld. Afgesproken is dat vanuit CEAG zal worden gekeken
naar het zogeheten voorvallenregister (de vullingscriteria en het beheer ervan) en naar
het digitale Kernenergiewetdossier.
Commandant Militair Revalidatie Centrum
Op 3 juni vond het jaarlijks overleg met directie en een vertegenwoordiger van de
cliëntenraad van het MRC plaats. De volgende onderwerpen zijn besproken.
De herinrichting EGB biedt voor het MRC kansen om zich nadrukkelijker te profileren en
een duidelijker verwijsstructuur te realiseren. Het MRC behandelt zowel militairen als
burgerpatiënten en zal op de hoogte moeten blijven van civiele richtlijnen en processen
en informatiesystemen. Binnen de missie van het MRC, behandel en expertisecentrum
van Defensie op het gebied van revalidatiezorg en orthopedische hulpmiddelen, dient de
militaire meerwaarde zichtbaarder te worden. Zorg voor militairen is gericht op terugkeer
naar operationele taakstelling, fit for action & fit for life; dit dient het primaat te hebben.
Het MRC heeft een drietal kerntaken, namelijk het bieden van medisch specialistische
revalidatiezorg aan militairen en burgers; produceren en leveren van orthopedische
hulpmiddelen; het bieden van arbeidsrevalidatie (projectstatus).
Samenwerking met civiel is noodzakelijk voor voldoende zorgvraag, het uitwisselen van
kennis en expertise en het op peil houden van de kwaliteit van de revalidatiezorg.
Het MRC heeft wensen/eisen ten aanzien van IV/ICT; er wordt nu nog gewerkt met
computers met verouderde besturingssystemen. De applicaties ten behoeve van EVS (een
vereiste in 2015) en het declareren van nota’s van specialisten werken allemaal niet
onder deze verouderde besturingssystemen.
Commandant Centraal Militair Hospitaal
Op 6 oktober was het jaarlijks overleg met het CMH. Er werd teruggeblikt op het
afgelopen jaar. Op de 0K-afdeling zijn, gelet op de problematiek in 2013, stappen
voorwaarts gemaakt. Ook de samenwerkingsovereenkomst met het UMCU is
geactualiseerd, hoewel er nog een aantal juridische onvolkomenheden moeten worden
opgelost.
Per discipline is de zorginhoud besproken en waar nodig is stilgestaan bij de aangegeven
aandachtspunten. Qua personele bezetting is er een tekort aan AMV (in de OpCo’s juist
niet) en een tekort aan apothekersassistenten (dit geldt ook in de OpCo’s).
Het CMH heeft een adviseur patiëntveiligheid & kwaliteit aangetrokken; deze houdt onder
andere veiligheidsrondes in het CMH en gaat de interne audits oppakken. Een
aandachtsveld is nog het Toezicht Operatief Proces. Ook zullen kwaliteitsindicatoren
worden opgesteld. Tot slot is het draaiboek Ebola besproken. Er zijn hiervoor vier
isolatieboxen in het calamiteitenhospitaal beschikbaar. Er wordt aangegeven dat er
problemen zijn met de 24/7 personele bezetting en met de logistieke afvoer van besmet
materiaal. In de huidige setting is het niet mogelijk volgens de regels te werken, wegens
het ontbreken van een autoclaaf die het materiaal kan steriliseren, alvorens het afgevoerd
en verbrand wordt. Dit probleem is door de directie aangekaart bij VWS, die in latere
instantie een ontheffing verleend heeft.
