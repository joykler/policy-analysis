voortvarend aangepakt, een aantal verdienen nog extra uitwerking/verbetering. Dit
betreft de tandheelkundige regeling voor binnenslapers, de verwijzing in de
klachtenprocedure naar een onafhankelijke instantie en de vuil-schoonrouting, als ook het
transport van het steriel materiaal.
Gezondheidscentrum Woensdrecht
Medio april is een inspectiebezoek gebracht aan het gezondheidscentrum Woensdrecht. Er
wordt nadrukkelijk volgens het HKZ kwaliteitssysteem van CLSK gewerkt en bovendien
bestaat een goed inzicht in de omvang en wijze waarop de zorg wordt verleend
(vastgelegd in een omvangrijk en overzichtelijk jaaroverzicht). Desalniettemin is
supervisie van processen op de receptie en poli aangewezen evenals borging van lokale
protocollen bij de fysiotherapeut; de parafenprocedure op de apotheek moet
nadrukkelijker worden gevolgd. Personele bezetting van artsen en tandartsen verdient
aandacht op korte termijn; deze is onvoldoende in relatie tot zorgvraag en operationele
taakstelling. Dit resulteert bij tandheelkunde in tekort aan tijd voor supervisie en intern
overleg. Materiële voorzieningen voldoen, op de geneesmiddelenkoelkasten na, aan de
gestelde eisen. Lopende aanvragen voor Wi-Fi en headsets dienen gehonoreerd te
worden. De zorg wordt geleverd vanuit een al langer bestaand centrum, maar het is ruim
opgezet en ziet er acceptabel uit. De infra vereist op een aantal terreinen aanpassingen
(onder andere sterilisatieruimte tandarts en indeling van de gekoppelde polikliniek/
spoedkamer/sterilisatieruimte).
Op grond van de inspectie is een uitgebreid plan van aanpak ontvangen met
verbetermaatregelen waaraan gekoppeld actienemer en tijdpad. De belangrijkste
constateringen binnen het gezondheidscentrum zijn per direct opgepakt en merendeels
opgelost. Zo vindt nu supervisie plaats bij de poli-consulten, de zelfzorgadviezen bij de
receptie en van de preventie-assistente door de tandarts; afhandeling van recepten vindt
plaats middels parafenprocedure conform DMG 039 en Voorschrift Kwaliteitshandboek
CLSK, het sterilisatieproces poli is aangepast, artsentassen zijn op orde gebracht. Bij de
fysiotherapie zijn de lokaal toegepaste richtlijnen vastgelegd, het onderhoud van de
Sportfysio apparatuur is voorlopig qua jaarlijks onderhoud bij Bureau Militaire Sport
ondergebracht. Tenslotte is er een oplossing aangevraagd voor het registreren met een
temperatuurregistratieschijf van de diverse geneesmiddelen koelkasten.
Werkbezoek Centrum voor Mens en Luchtvaart
Medio mei is een werkbezoek gebracht aan het CML in Soesterberg. Na ontvangst door de
Commandant zijn meerdere presentaties verzorgd. Onderwerpen daarbij waren de recent
afgeronde reorganisatie, waarbij aan het voormalige CML ook het VOTC in Gilze-Rijen en
de operationele gezondheidszorg CLSK zijn toegevoegd tot het nieuwe zogeheten “brede
CML”; daarnaast de innovatie van de keten Werving, Selectie, Opleiding en Training van
Luchtvarenden; een update over de plannen met de nieuwe Operationele
Gezondheidszorg CLSK, plannen met betrekking tot verdere uitbreiding van de
internationale samenwerking en tot slot innovatie samen met strategische partners. Na de
lunch is een rondleiding verzorgd langs de keuringsafdeling en de afdeling fysiologie met
de flight simulator, het caisson, de mensencentrifuge en het Nightvision laboratorium.
De algemene indruk van het functioneren van het centrum was positief.
5.4 Koninklijke Marechaussee
De KMar heeft geen eigen medische voorzieningen, maar maakt gebruik van de diensten
van de gezondheidscentra van de andere OpCo’s. Informatie met betrekking tot de
röntgenapparatuur voor medisch juridische toepassingen op Schiphol is beschreven onder
7.1.
5.5 Commando Diensten Centra
Afdeling Radiologie Centraal Militair Hospitaal
Eind februari werd een inspectie uitgevoerd op de afdeling radiologie van het CMH. De
organisatie van de geboden radiologische zorg en ondersteuning voldoet grotendeels aan
het gestelde in wet- en regelgeving. De zorg wordt geleverd vanuit moderne faciliteiten
door goed opgeleide, deskundige medewerkers.
Wel is er een aantal tekortkomingen geconstateerd, waar het de organisatie en met name
de afdekking van verantwoordelijkheden, alsmede de protocolleringsprocedure betrof. Zo
23
