- de toekomstige rol van de AMA binnen het EGB;
- de onevenredige verdeling van de operationele inzet onder de AMA;
- de schijnbare mismatch tussen gebruikte protocollen in de operationele keten.
Belangenverenigingen
Op 16 december heeft het jaarlijkse gesprek met de voorzitters van de militaire
belangenverenigingen plaatsgevonden, in hun hoedanigheid van vertegenwoordigers en
belangenbehartigers van de militaire patiëntenpopulatie. Gesproken is over de uitkomsten
van de door de IMG verrichte Quick Scan van de 1e lijnszorg en de consequenties van de
(stilliggende) reorganisatie voor de kwaliteit van zorg. Naast problemen met de personele
capaciteit zijn met name infrastructurele problemen bij gezondheidscentra en
ziekenboegen onderwerp van gesprek geweest, alsmede de ter zake genomen
maatregelen. Voorts is gesproken over de op te richten EGB en DTD, de 2e lijns
zorgbedrijven en de operationele zorg. Ook is het functioneren van de klachtbehandeling
aan de orde geweest, evenals de voorliggende plannen voor de toekomstige invulling
ervan. Daarnaast is de inrichting van governance in de militaire gezondheidszorg punt
van overleg geweest. Uitgebreid is gesproken over problemen in het uitzendgebied, onder
andere in Mali, en over het Chroom VI-dossier. Tenslotte zijn nog een aantal individuele
zaken aan de orde gesteld.
4.4 Vaste Kamercommissie Defensie
Op 4 juni heeft het jaargesprek plaatsgevonden met de Vaste Kamercommissie voor
Defensie van de Tweede Kamer op basis van het IMG-jaarverslag over 2013. In een
openbare bijeenkomst heeft de IMG de belangrijkste bevindingen toegelicht, alsmede de
inmiddels gevolgde ontwikkelingen. Deze waren positief ten aanzien van telefonische
bereikbaarheid van gezondheidscentra, logistieke bevoorrading, infra van het MRC en
aanpak van problemen op het CMH. Problematisch bleven de implementatie van de
geïntegreerde zorg, het functioneren van het GIDS, de klachtbehandeling,
stralingstoepassingen, zorgcontinuïteit en informatieoverdracht, alsmede operationele
zorgpunten als de regievoering op de keten. Aanvullend werden vragen gesteld met
betrekking tot consequenties van vermindering van het aantal zorgcentra en het niet
voldoen aan de infrastructurele norm van centra zoals Ermelo en de consequenties van de
IMG-aanwijzing tot sluiting ervan. Verdere vragen betroffen het voorzieningenniveau,
tandheelkunde, veteranenzorg, de huidige personele vulling, de operationele
zorgverlening (de ervaren overbelasting van het personeel bij de Patriotmissie als gevolg
van de frequente uitzendingen), de samenwerking met de RZO (en toezicht op het Vi), de
zienswijze van de IMG (mede in relatie tot de IGK-visie) op de traag voortschrijdende
reorganisatie van de gezondheidszorg binnen Defensie en de effecten hiervan op het
gebied van kwaliteitsborging en patiëntveiligheid, en tenslotte de mogelijke invloed van
de IMG op de gesignaleerde tekortkomingen.
4.5 Centrale Klachtencommissie
Op 27 mei heeft het reguliere jaargesprek met de voorzitter CKC en diens
plaatsvervanger weer plaatsgevonden. De IMG houdt toezicht op de klachtenbehandeling
binnen de militaire gezondheidszorg en heeft in het recente verleden aangedrongen op
maatregelen om de achterstanden daarin weg te werken. Geconstateerd kon worden dat
dit inmiddels grotendeels is gelukt door een gewijzigde werkwijze en betere secretariële
ondersteuning. Vooruitlopend op de nieuwe klachtwet wordt ook gewerkt aan een nieuwe
klachtregeling. De CKC is vertegenwoordigd in de daartoe ingestelde commissie.
Gesproken is over de voorliggende voorstellen, de gewenste samenstelling van de
klachtbehandelingsinstantie en de positie van de klachtenfunctionarissen. Aangegeven is
dat de IMG voorstander is van een inrichting van de klachtregeling naar civiel model,
echter rekening houdend met het specifieke karakter van de militaire gezondheidszorg en
de daarop gerichte organisatie. Voorts is gesproken over lopende zaken en zijn afspraken
gemaakt om de klachtbehandeling van de CKC met de klachtopvang in het CMH te
stroomlijnen.
