6 TOEZICHT OP ZORG BUITEN NEDERLAND
6.1 Reguliere zorg
Kombuizen Curaçao en Aruba
Begin mei zijn de kombuizen op Curaçao en Aruba geïnspecteerd. Voorafgaand aan de
inspectie was bekend dat er problemen waren met de voedselveiligheid van het brood dat
op Curaçao werd ingekocht bij een lokale bakkerij, die niet meer voldeed aan de HACCP
normen. Tijdens de inspectie werd duidelijk dat er op dat moment geen voorzieningen
waren om het brood zelf te bereiden. Door de IMG is aangeven dat dit probleem snel
opgelost moest worden, zodat weer aan alle eisen voldaan zou worden. Tijdens de
inspecties van de kombuizen op Curaçao en Aruba bleek dat er op alle locaties
infrastructurele tekortkomingen waren en dat er problemen waren met bedorven
producten in de noodrantsoenen door de hoge temperatuur tijdens het vervoer naar de
Cariben. Er zijn in reactie op het IMG-rapport adequate plannen van aanpak gemaakt,
waarin staat hoe de tekortkomingen en het probleem van de broodvoorziening aangepakt
worden. Het probleem met de broodvoorziening op Curaçao was op korte termijn
opgelost, de infrastructurele aanpassingen zullen langer op zich laten wachten, maar
staan wel gepland.
Ziekenboeg Marine Basis Parera en verbandkamer MSK Suffisant (Curaçao)
Begin mei is een inspectiebezoek gebracht aan Ziekenboeg Marine Basis Parera en
verbandkamer MSK Suffisant. De geboden kwaliteit aan le lijns gezinszorg en
tandheelkunde op Parera is van voldoende niveau; dit geldt ook voor de geleverde zorg
op de verbandkamer Suffisant. Er wordt gewerkt volgens het KMSGD kwaliteitssysteem
en civiele richtlijnen; echter het KMSGD is niet meer up to date gehouden. Er is geen
patiëntcontactpersoon (PCP) op de Antillen, enkel in Nederland. De artsenbezetting is
krap in relatie tot het patiëntenbestand, 24/7 beschikbaarheid en operationele
neventaken. Apotheekbeheer en uitgifte zijn evenals het sterilisatieproces keurig op orde.
Borging van aanvullende specifieke kennis/kunde in de functiebeschrijvingen
(consultatiebureau bij de arts, duikziekenverpleging en instructeur bij enkele AMV) is
nodig. De infrastructuur op Parera is na de vorige inspectie in 2011 aanzienlijk verbeterd;
alleen de wachtruimte verdient nog een aanpassing zodat de privacy geborgd is, maar
met visueel contact vanuit de receptie. Op Suffisant moet de bewegwijzering naar en de
herkenbaarheid van de verbandkamer worden verbeterd en is personele continuïteit van
de AMV (en daarmee de borg ing van supervisie van de opleiding van de lokale
verpleegkundige) niet geborgd. Zoals aangegeven vanuit zowel het lijnmanagement als
de ZB zelf, verdient medische screening van uit te zenden gezinsleden van militairen en
goede advisering daaromtrent aandacht, gelet op de (beperkte) 2e lijns voorzieningen op
de Antillen. Vervanging van de ziekenauto (ZAU) is noodzakelijk vanwege technische
mankementen. In het plan van aanpak is aangegeven dat alle constateringen per direct
zijn opgepakt en, op infrastructurele zaken na, ook zijn gerealiseerd. Dit geldt ook voor
de genoemde personele aspecten. Een PCP lijkt lokaal lastig te vinden binnen de kleine,
gesloten gemeenschap.
Ziekenboeg Marine Basis Savaneta (Aruba)
Aansluitend aan Curaçao is op 9 mei de ziekenboeg op Aruba geïnspecteerd, waarbij ook
hier de geboden zorg van voldoende niveau blijkt. Een aantal constateringen stemt ook
overeen met die van Curaçao, door de nauwe personele samenwerking en een identiek
CZSK-bedrijfsvoeringsysteem op het gebied van kwaliteitsborging. De lokale bezetting
met één arts is krap in relatie tot patiëntenbestand, 24/7 beschikbaarheid en operationele
neventaken. Borging van aanvullende specifieke kennis/kunde in de functiebeschrijvingen
van enkele AMV (duikziekenverpleging) is nodig. Civiele back-up van de tandarts dient
opnieuw te worden geregeld evenals aanvullende opleidingen AMV. Ook hier geldt dat
apotheekbeheer en uitgifte, evenals het sterilisatieproces, keurig op orde zijn. Borging
van zelfzorgadviezen op de receptie verdient wel aandacht. In tegenstelling tot Curaçao is
hier sprake van achterstallig onderhoud. De infrastructuur dient op bepaalde punten te
worden verbeterd: zo dienen vloeren in alle behandel- en onderzoeksruimtes, kastruimtes
en aanrechtbiaden te voldoen aan de hygiëne-eisen en de wachtruimte verdient
aanpassing zodat de privacy geborgd is. Airco’s dienen naar behoren te functioneren. Ook
de bewegwijzering moet worden verbeterd. Vervanging van de ZAU is ook hier
noodzakelijk.
27
