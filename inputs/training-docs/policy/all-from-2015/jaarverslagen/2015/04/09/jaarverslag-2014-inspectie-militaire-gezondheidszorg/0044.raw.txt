Op 16 september vond het derde overleg plaats. De volgende gesprekspunten zijn aan de
orde geweest. De reorganisatie van de gezondheidszorg binnen Defensie die weer op
gang leek te komen, onder de commissie Leijh. Nieuw hierin was de oprichting van een
bedrijfsgeneeskundige entiteit, voor langdurig verzuim en specifieke keuringen. Mede
door de vakbonden was afgedwongen dat centra in België en Duitsland open zouden
blijven. Het betreft Miinster, Mons-Casteau en Brunssum. De IGZ gaf aan meldingen te
hebben ontvangen van (ex)werknemers van Defensie die hebben gewerkt met Chroom VI
in het verleden en mogelijk klachten daarvan hebben opgelopen. Vanuit de IMG is
toegelicht hoe Defensie een en ander had opgepakt. Tevens is een meldpunt ingericht. De
IMG zou toezien op de ter zake verleende zorg.
De IMG had een toetsingsinstrument ten behoeve van de poliklinieken ontwikkeld, die
eind 2014 toegepast zou gaan worden.
Besproken is de problematiek van niet volledige medische dossiers in de le lijn. Er is
vertraging in verslaglegging en voorschriften tussen specialist en eerstelijns behandelaar;
hierdoor is er geen actueel beeld van de voorgeschreven medicatie. Het EVS werkt nog
niet zoals gewenst; de eis geldt vanaf begin 2014. Het civiel EPD blijft vooralsnog
regionaal en is dus niet inzichtelijk.
9.2.3 Raad voor civiel-militaire Zorg en Onderzoek
Met de RZO heeft in 2014 geen formeel overleg plaatsgevonden. Wel is begin van het jaar
nog informeel overleg geweest over de wijze waarop toezicht-bevoegdheden van
respectievelijk IMG, IGZ en RZO in een convenant zouden worden vastgelegd, met als
doel om ontstane onduidelijkheden dienaangaande weg te nemen voor de verdere
toekomst. Uiteraard is ook acte de présence gegeven bij de functiewisseling van de
voorzitter RZO.
9.2.4 Nederlandse Voedsel en Waren Autoriteit
In 2014 heeft er een jaargesprek plaatsgevonden met de bij het Defensie-toezicht
betrokken inspecteur van de NVWA. Er zijn afspraken gemaakt over de samenwerking
voor de komende jaren. Twee inspecteurs van de IMG zijn met inspecteurs van de NVWA
mee geweest met civiele inspecties om ervaring op te doen met de werkwijze van de
NVWA en om de verschillen tussen civiele- en militaire organisaties in beeld te krijgen.
9.2.5 Autoriteit Nucleaire Veiligheid en Stralingsbescherming
Samen met de voor het stralingsbeschermingsbeleid verantwoordelijke instanties heeft de
IMG namens Defensie deelgenomen aan het overleg met betrekking tot de
totstandkoming van een Autoriteit Nucleaire Veiligheid en Stralingsbescherming en ter
zake geadviseerd aan de minister.
Ook zijn afspraken gemaakt over deelname vanuit de ANVS in de ACS, teneinde een
breder draagvlak te creëren voor het stralingsbeschermingsbeleid van Defensie en de
uitvoering daarvan, met name waar het Vrijstellingsbesluit Defensie Kernenergiewet van
toepassing is.
Afgesproken is dat de IMG de bevoegde toezichthouder blijft, doch met de ANVS op de
achtergrond als interdepartementaal kenniscentrum.
