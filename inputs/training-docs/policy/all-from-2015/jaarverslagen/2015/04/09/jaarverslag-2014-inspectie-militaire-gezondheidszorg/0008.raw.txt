VOORWOORD
Via het voor u liggende jaarverslag doet de Inspectie Militaire Gezondheidszorg (IMG)
melding van de belangrijkste verrichte werkzaamheden en de daarbij gedane
bevindingen. Primair doel blijft daarbij, om vanuit het toezichtperspectief een bijdrage te
leveren aan de juiste kwaliteit van de militaire gezondheidszorg.
Op 12 juni van het verslagjaar bestond het instituut IMG 25 jaar. Hieraan is op kleine
schaal aandacht geschonken. Met oud-IMG’en en oud-medewerkers is op de
Zwaluwenberg die dag feestelijk teruggeblikt op de geschiedenis van de IMG.
0
II
Dit jaarverslag vormt een weergave van het toezicht in 2014 op de zorg voor de
gezondheid van Nederlandse militairen in binnen- en buitenland. Dit jaarverslag is
gebaseerd op constateringen tijdens inspecties, periodieke gesprekken met
zorgverantwoordelijken, thematische onderzoeken en onderzoeken en interventies op
basis van meldingen.
Binnen de uitvoering van het toezicht konden de in het toezichtjaarplan 2014 gestelde
doelen grotendeels worden gehaald. In operationeel opzicht is er in 2014 relatief veel
geneeskundige support geleverd voor een groot aantal wereldwijd verspreide, vaak
kleinere missies. Naast de politiemissie in noord Afghanistan, de deelname aan diverse
antipiraterij operaties en de gepositioneerde Patriots in Turkije, waar de IMG in 2013 op
inspectie is geweest, is eind dat jaar gestart met de Nederlandse participatie in de VN
missie in Mali. Over laatstgenoemde missie is uitvoerig gesproken met militaire
belangenverenigingen, nadat medio 2014 signalen waren ontvangen dat
arbeidsomstandigheden, huisvesting, hygiëne en voedselveiligheid te wensen overlieten.
Hierop is, in overleg met de Inspecteur-Generaal der Krijgsmacht (IGK), actie genomen
om inzicht te verkrijgen in de actuele problematiek en de wijze en het tijdpad van aanpak
om deze op te lossen binnen de militaire context. In 2015 zullen de effecten hiervan
worden beoordeeld middels een gezamenlijk inspectiebezoek, waarbij ook de
geneeskundige voorzieningen zullen worden bekeken en getoetst.
Als gevolg van de IS-dreiging zijn in 2014 F-16’s gestationeerd in Jordanië en daarnaast
op de Balkan; dit laatstgenoemde heeft alles te maken met de opgelopen spanning in de
Oekraïne, gerelateerd aan het tragische ongeval met de MH-17. Veel Defensiepersoneel is
ingezet bij de berging van slachtoffers daarvan, de identificatie-werkzaamheden op het
Instituut Defensie Geneeskundige Opleidingen (IDGO), het achterhalen van de oorzaak
1
