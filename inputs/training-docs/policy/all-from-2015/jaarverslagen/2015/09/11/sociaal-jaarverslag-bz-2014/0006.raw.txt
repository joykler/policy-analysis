Sociaal Jaarverslag 2014
Voorwoord
‘Doorpakken!’
Sinds de instemming met het Plan van aanpak Modernisering Diplomatie in 2013 is hard gewerkt aan ons 
toekomstbeeld: het ministerie van Buitenlandse Zaken als een koploper in diplomatie, een 
flexibele netwerkorganisatie met professionals waarmee iedereen graag samenwerkt zodat we de 
Nederlandse belangen wereldwijd optimaal dienen. 
Deze verandering gaat gepaard met een forse bezuinigingsopdracht en rijksbrede afspraken over 
digitalisering en centralisering van (vooral ondersteunende) taken. Op weg richting dit toekomst -
beeld pakte ons ministerie daarom in 2014 flink door op een groot aantal moderniseringstrajecten. 
Het SG/DG-beraad besloot medio 2014 in te zetten op een vijftal signature projects. Topprioriteiten 
die de volle breedte van ons ministerie beslaan en die bepalend zijn voor de toekomst en de 
positionering van het ministerie van Buitenlandse Zaken. Het betreft: 
1) posten en Den Haag werken samen als één flexibel netwerk;
2) I-diplomatie (de nieuwe digitale werkomgeving); 
3) vernieuwing van het huidige personeelsbeleid;
4) economische en consulaire dienstverlening; 
5) stroomlijning beleid en uitvoering. 
Inmiddels staan veel projecten goed in de steigers en geeft een aantal projecten al een doorkijk 
| 6 |   naar de gewenste àndere manier van werken in onze nieuwe behuizing aan de Rijnstraat vanaf 
2017. Op verschillende plekken leidde de modernisering tot concrete en positieve resultaten,  
zoals de consulaire hervormingen, de regionalisering en de vele One Team-initiatieven op posten. 
Binnen de Hoofddirectie Personeel en Organisatie is in 2014 hard gewerkt aan het ontwerpen van 
de noodzakelijke vernieuwingen van het personeelsbeleid. In november 2014 keurde het SG/
DG-beraad het Plan van aanpak vernieuwing personeels beleid goed, een zeer grote stap voor BZ. Gaande 
dit proces staken we over en weer veel tijd in de dialoog. We vroegen medewerkers en leiding-
gevenden om met ons mee te denken over de vorm van het nieuwe beleid, zodat ieder zijn 
(nieuwe) verantwoordelijkheden kent en straks in staat is zijn nieuwe rol goed te vervullen. De 
Ondernemingsraad en de vakbonden vroegen we formeel met de nieuwe koers in te stemmen,  
wat zij in juli 2015 deden. In 2014 startten we ook met het aanpas sen van de meeste HR-processen, 
zodat deze straks bijdragen aan een kwalitatief optimale bezetting, een flexibele inzet van 
medewerkers en transparante besluitvorming. 
Al deze veranderingen zijn nodig om onze ambities waar te kunnen maken. Tegelijkertijd werd 
ook duidelijk dat niet iedereen zich hier prettig bij voelt en dat voor sommige (groepen) van onze 
medewerkers het perspectief binnen BZ onzeker is geworden. Deze groepen ondersteunen we zo 
goed mogelijk in het vergroten van hun inzetbaarheid binnen BZ, het Rijk of op de bredere 
arbeidsmarkt.
Terwijl we in het kader van Rutte II formatieruimte moesten inleveren, zijn er voor de uitvoering 
van de modernisering extra middelen ingezet. Dit verklaart voor een klein deel ook de stijging van 
4% van het aantal mensen in dienst. Een andere verklaring is de opname van de collega’s van 
directoraat-generaal Buitenlandse Economische Betrekkingen (DGBEB) die overkwamen van het 
ministerie van Economische Zaken. Door deze stijging is voor het eerst sinds 2008 de trend 
doorbroken dat uitstroom groter is dan de instroom, ondanks een fors grotere uitstroom in 2014 
dan in 2013.
