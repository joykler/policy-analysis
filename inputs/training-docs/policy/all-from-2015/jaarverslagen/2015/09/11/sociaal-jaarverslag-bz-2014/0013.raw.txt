Algemeen
Het Nieuwe Werken (HNW)
Het HNW-programma 2013-2016 is gericht op gedragsverandering en daarbij staan onze kernwaarden 
verantwoordelijkheid nemen en geven, samenwerken en resultaten behalen centraal. In 2014 kwam het 
HNW-programma goed op gang. HNW adresseert thema’s BZ-breed, ook voor posten en directies 
die niet door de verbouwingen (bricks) met HNW in aanraking komen. Zo inspireren we medewer-
kers om met de gedragsverandering (behaviour) aan de slag te gaan. Daartoe organiseerde het 
HNW-team in 2014 twee keer ‘BZ draait door’-bijeenkomsten, met aansluitende inspiratiesessies 
over de thema’s vertrouwen en netwerkorganisatie met minder hiërarchie en minder bureaucratie. 
In het traject Ambassade van de toekomst ontwikkelden onze collega’s op het departement en op de 
posten met externe inspirators een visie over hoe een ambassade er in de toekomst mogelijk kan 
uitzien.
Met het programma iDiplomatie beogen we ook een gedragsverandering: het gaat niet alleen om 
het uitrollen van techniek, maar juist ook om het gebruik ervan door onze medewerkers. HNW is 
onderdeel van dit BZ-brede programma en richt zich daarbij op het ondersteunen van posten en 
directies bij de andere manier van werken: tijd- en plaatsonafhankelijk en digitaal samenwerken.
e e
In 2014 pasten we de 8 en de 4 verdieping van het departementsgebouw aan volgens de principes 
van HNW. Zo konden DGIS, DGBEB, COM en BSG met de nieuwe werkwijze ervaring opdoen. Ook 
het bedrijfsrestaurant pasten we aan voor werk en overleg. Dit alles ter voorbereiding op de 
verhuizing in 2017 van ons departement naar de Rijnstraat 8 in Den Haag. 
Ook ontwikkelde het programmateam in 2014 met verschillende directies en posten concrete 
activiteiten om vooral de gedragskant van HNW te ondersteunen. Vooral bij directies en posten die | 13 |
zijn verbouwd om HNW te ondersteunen. Voorbeelden:
• resultaatgericht werken met de MT’s van de regiodirecties;
• samenwerking door inzet van een drijfverenanalyse bij onder andere DGBEB, DIE, BIS en BPZ;
• geïntegreerde trajecten gericht op de kernwaarden en vernieuwen van werkprocessen bij onder 
andere DEU, BSG, DAO, DAF, FEZ, DCV en posten in New York, Athene, Washington en Hanoi.
Strategische personeelsplanning (SPP) en personeelsschouw
Strategische personeelsplanning (SPP) is het fundament onder de vernieuwing van het personeels -
beleid. Dit instrument koppelt de benodigde en aanwezige kwaliteit in de organisatie aan de 
organisatieambitie en strategische doelen en maakt het mogelijk om gerichte maatregelen te 
nemen op het vlak van in-, door- en uitstroom.
SPP is een managementtool voor leidinggevenden om in te schatten of de directie of post op koers 
ligt voor het bereiken van de optimale bezetting. SPP is een dynamisch instrument dat we steeds 
aanpassen aan veranderende inzichten en prioriteiten. 
In 2014 introduceerde een projectteam in het kader van het project Vernieuwing personeelsbeleid bij  
18 directies strategische personeelsplanning. Tijdens een regionale bijeenkomst in Accra voerden 
we SPP ook bij een aantal posten in. Het projectteam ontwierp daarnaast een visie op SPP voor 
heel BZ. We keurden een projectplan voor de verdere uitrol van SPP binnen BZ goed, dat in 2015 
wordt uitgevoerd. Inbedding in de jaarplancyclus van BZ maakt onderdeel uit van dit project, 
evenals koppeling aan HR-instrumenten zoals succession planning en talent management. 
De personeelsschouw is een onmisbare schakel in SPP en cruciaal voor de vernieuwing van ons 
personeelsbeleid waarbij professionaliteit en kwaliteit centraal staan. Een personeelsschouw houdt 
in dat het managementteam van onze DG’s, PSG, directies en posten eenmaal per jaar het poten-
tieel van alle medewerkers in samenhang bespreekt. Zo kunnen we sturen in het licht van wat er op 
middellange termijn in onze organisatie nodig is, zowel op het niveau van de organisatie als geheel 
als van de individuele medewerker. In 2014 hielden we een pilot personeelsschouw bij de directies 
HDPO en DWH, onder de topfunctionarissen en voor de financiële functie, zowel op onze posten 
als op het departement. Het is de bedoeling de personeelsschouw vanaf 2015 gefaseerd in te voeren 
bij BZ. Een voorstel daartoe is begin 2015 aan de OR ter instemming voorgelegd.
