Ambtenaren
Daarnaast werkt een werkgroep aan nieuw beleid over de huur van woningen voor uitgezonden 
ambtenaren in het licht van de moderne diplomatie en de opgelegde bezuinigen. We willen het 
nieuwe huurbeleid in 2015 invoeren.
Bewust belonen
In 2014 ontving 24,9% van de BZ-ambtenaren een eenmalige toeslag, vooral voor uitstekend 
functioneren. De rijksbrede norm is maximaal 25%. 
Voor de schaalcategorieën 6 t/m 10, 11 t/m 14 en 15 en hoger is sprake van een even redige 
verdeling. In de schaalcategorie 1 t/m 5 waarin maar enkele ambtenaren werkzaam zijn binnen  
BZ is geen eenmalige toeslag toegekend. Het aantal toekenningen van een periodieke toeslag of 
een extra periodiek bleef ook in 2014 beperkt.
Bewust belonen BZ-ambtenaren 2014
Schaal Eenmalige toeslagen Bezetting  In %
1 t/m 5 0 10 0%
6 t/m 10 219 887 24,7%
11 t/m 14 382 1501 25,5%
15 en hoger 73 309 23,6%
Totaal 674 2707 24,9%
| 33 |
2.5 Diversiteitsbeleid
Met een divers samengesteld team dat als één team opereert, komen we tot betere resultaten, 
behouden we een frisse blik en blijven we innovatieve ideeën generen. Ons streven naar een 
inclusieve werkcultuur waarin divers talent wordt (h)erkend en benut krijgt vorm via het diversi -
teitsbeleid. Diversiteit steunt op de driepoot: bewustwording, ondersteuning van en kansen 
bieden aan de doelgroep (enablement, empowerment en exposure).
We hanteren overigens een brede definitie voor diversiteit; niet alleen naar geslacht maar ook naar 
herkomst, leeftijd, seksuele geaardheid en eventuele (fysieke) beperking. 
Culturele achtergrond 
Het internationale karakter van ons werk maakt cultureel divers samengesteld teams extra 
waardevol. In onze internationale omgeving helpt een specifieke culturele achtergrond in combi-
natie met de beheersing van de ter plaatse gangbare taal bij het verbinden en het slaan van bruggen 
met andere culturen. Daarnaast willen wij als onderdeel van het Rijk een afspiegeling zijn van onze 
maatschappij die steeds meer bestaat uit mensen met een cultureel verschillende achtergrond.
Via informele koffiesessies met onze SG stelden wij medewerkers in staat ervaringen en visies rond 
het thema culturele diversiteit en inclusie te delen. Dit genereerde extra aandacht voor het thema en 
bracht medewerkers met elkaar in contact om hierover verder van gedachten te wisselen.
