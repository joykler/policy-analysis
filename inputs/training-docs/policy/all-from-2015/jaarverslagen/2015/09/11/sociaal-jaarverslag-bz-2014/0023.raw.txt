Ambtenaren
Tijdelijke inhuur
Op 31 december 2014 waren er 132 ICT’ers tijdelijk ingehuurd. Daarnaast maakten we op die datum 
gebruik van 101 tijdelijke inhuurcontracten voor onder meer vervanging wegens langdurige ziekte 
of zwangerschaps- en bevallingsverlof en bij piekbelasting. Vooral op het niveau van schaal 6 
(managementondersteuning en archiefmedewerkers) en schaal 11 (beleidsmedewerkers).
Uitstroom
In 2014 stroomden meer BZ-ambtenaren uit (186) dan in 2013 (136). Deze toename van de 
uitstroom werd echter overtroffen door de toename van de instroom. Zelfs als de instroom van  
111 medewerkers van het ministerie van EZ wordt verdisconteerd, is de instroom in 2014 (302) hoger 
dan de uitstroom. Hiermee is de trend doorbroken dat sinds 2008 meer ambtenaren uitstroomden 
dan instroomden. 
De uitstroom vloeide voort uit:
• (vervroegde) pensionering (57) 
• een verzoek van de ambtenaar (41)
• overgang binnen de Rijksdienst (63)
• einde tijdelijke aanstelling (13)
• overlijden (7)
• overig (5).
Van Werk Naar Werk-beleid en externe mobiliteit
Het aantal BZ-ambtenaren dat zich actief opstelt voor externe mobiliteit nam in 2014 opvallend 
toe. Om zich niet te beperken tot alleen de mogelijkheden binnen ons ministerie, maar zich  | 23 |
ook op de bredere arbeidsmarkt te oriënteren, namen 30 ambtenaren deel aan trajecten voor 
loopbaan- en arbeidsmarktoriëntatie via onder andere het Expertisecentrum Organisatie en 
Personeel  (EC O&P). 
Stimuleringspremie en contractovername
In april 2013 is in het Sectoroverleg Rijk afgesproken om de regels voor reorgani saties voor de 
periode van 15 april 2013 tot 1 januari 2016 ingrijpend te wijzigen: het VWNW-beleid. Dat biedt 
onder meer de mogelijkheid om ambtenaren bij ontslag op eigen verzoek een stimuleringspremie 
toe te kennen van maximaal 2 jaarsalarissen indien met hun ontslag een bijdrage wordt geleverd 
aan realisering van de taakstelling. Hiervan maakten we in 2014 89 keer gebruik. In 2013 was dat 
29 keer. 
De OR stemde in met het project Contractovername. Contractovername houdt in dat wanneer dat 
bijdraagt aan de realisering van de taakstelling, we aan ambtenaren op eigen verzoek ontslag 
verlenen onder toekenning van een stimuleringspremie, waarna zij voor 3 jaar in dienst treden  
bij een externe organisatie. Deze organisatie tracht hen door onder andere detacheringen aan  
een nieuwe vaste werkkring te helpen. In december 2014 wezen we POSG aan als het bedrijf dat  
de contractovername zal uitvoeren. Van 30 ambtenaren ontvingen we vervolgens een aanvraag 
waarvan we er 26 goedkeurden omdat hun vrijwillige ontslag bijdraagt aan realisering van de 
taakstelling. Zij verlaten BZ in de eerste helft van 2015. Hun gemiddelde leeftijd was 48 jaar.
Vrijwillige en verplichte VWNW-kandidaten
In 2014 waren er geen verplichte VWNW-kandidaten bij BZ. Omdat eind 2015 de functie van 
informatiebewerker komt te vervallen, hebben wij voor de 27 ambtenaren die deze functie 
vervullen besloten dat zij vrijwillige VWNW-kandidaat kunnen worden. Dit om te voorkomen dat 
zij uiteindelijk verplichte VWNW-kandidaten worden. Een aantal van hen heeft aangegeven geen 
prijs te stellen op de status van vrijwillige VWNW-kandidaat. Deelname aan de om- en bijscho-
lingstrajecten door archiefmedewerkers en medewerkers uit de financiële functie vertoonde 
helaas hoge uitval. Het aantal individuele opleidingsaanvragen nam wel zichtbaar toe.
