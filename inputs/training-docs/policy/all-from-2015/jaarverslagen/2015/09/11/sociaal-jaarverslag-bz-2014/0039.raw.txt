Ambtenaren
Behalve informatie voor de plaatsing op een post bieden we ondersteuning in de vorm van 
passende vergoedingen voor bijvoorbeeld de professionele ontwikkeling van partners. De in 2013 
gehouden enquête onder partners was in 2014 aanleiding voor gerichte aandacht voor informatie 
en de ontsluiting daarvan.
Digitaal tenzij
Bij de uitvoering van partner- en kindbeleid bij 3W is gekozen voor digitaal tenzij conform rijksbreed 
beleid. Dit betekent dat informatievoorziening en contact via Rijksportaal en Self Service Portal (SSP) 
plaatsvindt. Daarbij is de ambtenaar verantwoordelijk voor het informeren en op de hoogte 
houden van de partner over voor hem/haar relevante informatie en voor het aanvragen van 
producten en diensten. 
Het voorbereidingsgesprek waar de attachés standaard voor worden uitgenodigd, is een goed 
instrument om alle informatie, producten en diensten onder de aandacht te brengen. Voor de 
BZ-ambtenaar is het voorlichtings- en voorbereidingsgesprek op diens aanvraag ook beschikbaar.
Ook Global Connection digitaliseerde de dienstverlening. Zo’n 180 partners vroegen in 2014 een 
digitaal abonnement op Global Connection aan.
Facebook- en klankbordgroep
De uitkomst van de enquête onder partners in 2013 was aanleiding om een (besloten) Facebookgroep 
en een klankbordgroep op te richten. We streefden bewust naar een samenstelling die recht doet 
aan de grote diversiteit onder partners: partners met en zonder een betaalde baan of een eigen 
bedrijf, partners met en zonder kinderen, partners met een ander of hetzelfde geslacht en partners | 39 |
met een Nederlandse of een niet-Nederlandstalige achtergrond. Hiermee bieden we partners de 
mogelijkheid om wereldwijd ervaringen en inzichten te delen, elkaar vragen te stellen en contact 
met elkaar te onderhouden. Met de inzichten die we genereren uit de bijeenkomsten van de 
klankbordgroep hopen we in 2015 de daar gedeelde aanwezige specifieke ervaringen te vertalen 
naar gerichte(re) partnerondersteuning.
Arbeidsmarktondersteuning
Van de tegemoetkoming Professionele Ontwikkeling Partners maakten ongeveer 55 partners gebruik. 
Hiermee konden zij zich beter voorbereiden op integratie op de lokale arbeidsmarkt of op de 
Nederlandse arbeidsmarkt bij terugkeer. In het kader van de modernisering van het DBZV 2007 
bezien we hoe we partners nog meer ondersteuning kunnen bieden om hun kansen op de 
arbeidsmarkt op de standplaats of in Nederland te vergroten. 
MoU’s
Ook in 2014 zetten we ons intensief in om met zoveel mogelijk landen bilaterale MoU’s en 
verdragen af te sluiten die het werken van partners met behoud van strafrechtelijke immuniteit 
mogelijk maakt. Op dit moment heeft Nederland met 35 landen een MoU en met 12 landen een 
verdrag. Mede dankzij de EU/EER-verdragen betekent dit dat partners in 70 landen op de standplaats 
kunnen werken met behoud van hun strafrechtelijke immuniteit. In de landen waarmee nog geen 
MoU of verdrag is gesloten, mogen partners alléén betaald werk verrichten wanneer de lokale 
autoriteiten dat toestaan zonder dat daarvoor de strafrechtelijke immuniteit van de partner moet 
worden opgeheven. Onze SG verleent geen opheffing van die immuniteit om werken voor de 
partner mogelijk te maken.
