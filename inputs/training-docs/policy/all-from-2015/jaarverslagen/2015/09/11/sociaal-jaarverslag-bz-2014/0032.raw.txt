Sociaal Jaarverslag 2014
2.4 Arbeidsvoorwaarden
Nullijn
Ook in 2014 is de onder het eerste kabinet Rutte ingezette nullijn gehandhaafd. Eind 2014 gaf de 
minister voor Wonen en Rijksdienst aan weer overleg over een CAO te willen voeren. 
Ambtelijke status
Op 4 februari 2014 stemde de Tweede Kamer in met het wetsvoorstel Normalisering rechtspositie 
ambtenaren. Daarmee wordt bewerkstelligd dat over enkele jaren ook op ambtenaren het arbeids -
recht volgens het Burgerlijk Wetboek van toepassing is. Uitzonderingen zijn voorzien voor de 
rechterlijke macht, politie en defensie. Naar verwachting zal de Eerste Kamer in het najaar van 
2015 over dit wetsvoorstel beslissen. 
Doorwerken na 65 jaar
Sinds 2009 hebben alle rijksambtenaren het recht op voortzetting van hun aanstelling na het 
bereiken van de leeftijd van 65 jaar. In 2014 is het RDBZ op dit punt gewijzigd. Voortaan kunnen 
ambtenaren ongevraagd doorwerken tot 70 jaar. Na die leeftijd kunnen zij ook doorwerken, als 
een jaarlijks uit te voeren medisch onderzoek daarover positief oordeelt. Eind 2014 hadden we  
15 ambtenaren van 65 jaar of ouder in dienst (12 mannen en 3 vrouwen). 
ABP-pensioen
In 2014 zijn op basis van nieuwe door het kabinet gestelde kaders verdere wijzigingen doorgevoerd 
in de ABP-pensioenregeling, die in 2015 tot uitvoering komen. Dan wordt de pensioenopbouw 
| 32 |   beperkt tot 1,875% (2014: 1,95%) per jaar. Ook wordt het pensioengevend inkomen afgetopt tot  
€ 100.000 en worden alle aanspraken gekoppeld aan de leeftijd van 67 jaar. De pensioenpremie is 
per 1 januari 2015 verlaagd naar 19,6% (2014: 21,6%). Daarnaast is er vanaf dan een vrijval aan 
premies beschikbaar voor alle overheidssectoren van 0,8%. Sociale partners waren eind 2014 nog 
niet akkoord over de wijze waarop deze arbeidsvoorwaardenruimte ten goede kan komen aan de 
ambtenaren. Het nabestaandenpensioen dat bij overlijden op of na 67 jaar wordt uitgekeerd, 
wordt per 2015 verhoogd tot op 50% van het ouderdomspensioen (was 35%). De maximum leeftijd 
voor de opbouw van ABP-pensioen wordt vanaf 2015 verhoogd van 70 jaar tot 5 jaar na bereiken 
van de AOW-gerechtigde leeftijd. 
Op grond van de financiële situatie van het pensioenfonds eind 2014 heeft het ABP-bestuur 
besloten de (opbouw van) pensioenen in 2015 niet te indexeren. 
Oudedagsvoorziening partners uitgezonden ambtenaren BZ
De Regeling oudedagsvoorziening partners uitgezonden ambtenaren BZ biedt aan uitgezonden ambtenaren 
de mogelijkheid om aanspraak te maken op een belastbare tegemoetkoming in de kosten voor 
een oudedagsvoorziening voor hun op de standplaats verblijvende partner. 
De tegemoetkoming bedroeg in 2014 maximaal € 2.081 bruto per kalenderjaar. In 2014 verstrekten 
we de tegemoetkoming 173 keer. We brachten deze regeling regelmatig onder de aandacht. Met 
het GO/BZ spraken we af bij de voorgenomen modernisering van Dienst Buitenlandse Zaken 
Voorzieningenstelsel 2007 (DBZV 2007) te bezien of de tegemoetkoming kan worden verhoogd.
Modernisering van DBZV 2007 en huurbeleid
Met ons doel het DBZV 2007 meer in lijn te brengen met de huidige tijdgeest, ging een werkgroep 
aan de slag om in 2015 wijzigingsvoorstellen te kunnen presenteren aan het SG/DG-beraad. 
Aandachtspunten zijn: meer rekening te houden met de carrière van de partner, de besparings-
mogelijkheden op internationaal onderwijs in Nederland - ook gelet op de toename van tweetalig 
onderwijs in Nederland - en harmonisering met de vergoedingenstelsels van de ministeries  
van BZK en Defensie vanuit de gedachte Eén Rijk, één regeling. De wijzigingen hebben geen  
bezuinigingsdoeleinden. Ons streven is om de wijzigingen begin 2016 in te voeren.
