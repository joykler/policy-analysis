Sociaal Jaarverslag 2014
2.2 In- en uitdiensttredingen
Instroom
De instroom nam in 2014 flink toe vergeleken met 2013. Van de 302 ambtenaren die instroomden 
kwamen 111 ambtenaren van DGBEB van het ministerie van EZ over naar BZ. De overige nieuwe 
ambtenaren kregen in de meeste gevallen een tijdelijke aanstelling variërend van 6 maanden tot  
7 jaar. Dit in het kader van ons beleid om de verhouding tijdelijk aangestelde ambtenaren ten 
opzichte van de ambtenaren in vaste dienst te laten groeien teneinde de organisatie flexibeler te 
maken. Een beperkt aantal kreeg een vaste aanstelling. Dat betrof rijksambtenaren met een vaste 
aanstelling (inclusief VWNW-kandidaten van andere ministeries) en specialisten en beleidsmede -
werkers die voorafgaand aan hun aanstelling al bij BZ werkzaam waren (zoals voormalig extern 
ingehuurde medewerkers in het ICT-domein). 
Basisopleiding Beleidsmedewerker BZ (BBBZ)
In januari 2014 namen we 20 startende beleidsmedewerkers aan voor het zogenaamde  
(diplomaten) klasje. Hun gemiddelde leeftijd lag rond de 26 jaar. Zij kregen voor een werk- en 
ontwikkeltraject een tijdelijk dienstverband van 7 jaar aangeboden met ingang van 1 april 2014,  
in overeenstemming met de daarover met de OR gemaakte afspraken. De toestroom van belang -
stellenden voor deze jaarlijkse werving was opnieuw groot. In augustus 2014 meldden zich 850 
sollicitanten. Dit is minder dan in 2013 (950). We rondden het selectietraject in januari 2015 af.
Stages, traineeships en werk- en leerervaringsplekken
In 2014 zijn er 615 stagiairs van start gegaan waarvan 187 op het departement en 429 op de posten. 
| 22 |   Hiervan waren 357 vrouw en 258 man. Van de 615 stagiairs volgden 610 een wo-, 4 een hbo- en  
1 een mbo-opleiding.
Op het gebied van de combinatie van werk- en ontwikkelplekken werkten we samen met de 
Universiteit van Nijmegen. We stelden 6 kandidaten in de gelegenheid om hun advanced master-
opleiding Ontwikkelingsstudies te combineren met werkervaring bij ons ministerie. 
Daarnaast boden we via de Rijksacademie voor Overheidsjuristen een Juristen traineeprogramma voor 
1 trainee en faciliteerden we 2 juridische trainees van andere ministeries via een detachering.
We participeerden in het traineeprogramma Beroepsopleiding Financieel-Economisch Beleidsmedewerker 
(BOFEB) met 2 trainees. 
In 2014 zijn geen trainees opgenomen vanuit het Rijkstraineeprogramma. Wel boden we de mogelijk-
heid aan 28 rijkstrainees van andere ministeries om bij BZ te worden gedetacheerd.
Via het Financial Traineeprogramma van het ministerie van Financiën ontvingen we 2 trainees.
Civiele experts
In 2014 voerden we een grote wervingsronde voor civiele experts uit, wat leidde tot 40 nieuwe 
experts in het bestand van potentieel uit te zenden experts. We zonden ongeveer 55 civiele experts 
uit. Jaarlijks sluiten we ongeveer 30 nieuwe uitzendingscontracten en verlengen we ongeveer  
25 contracten. Van de civiele experts kregen er 10 een herinneringsmedaille vredesoperaties en  
1 een baton.
Verkiezingswaarnemingsmissies
In 2014 namen we deel aan 17 verkiezingswaarnemingsmissies. We zonden voor de Organisatie 
voor Veiligheid en Samenwerking in Europa (OVSE) 48 Short Term Observers (STO’s) en 8 Long Term 
Observers (LTO’s) uit. Voor de EU waren dat 9 STO’s en 16 LTO’s. Van deze verkiezingswaarnemers 
waren er 3 lid van de Tweede Kamer.
