Sociaal Jaarverslag 2014
Overplaatsingsronde 2014
In de overplaatsingsronde van 2014 hield HDPO bij het matchen waar mogelijk rekening met de 
uitgangspunten van de Hoofdlijnennotitie Vernieuwing Personeelsbeleid. Zo werd kwaliteit (kennis, 
competenties, bewezen prestaties, talent en netwerk) een leidend criterium voor het plaatsen van 
onze ambtenaren, waar nodig met meer flexibele plaatsingstermijnen. Bij het maken van een 
match was de belangstellingsregistratie van medewerkers het uitgangspunt, maar het organisatie-
belang doorslaggevend. Het aantal plaatsingen op voorkeur was rond de 50%, evenals in de 
voorgaande jaren. We ontvingen slechts 3 bezwaarschriften tegen plaatsingsbesluiten, een stabiel 
laag aantal sinds 2012. 
We lieten het uitgangspunt om voor iedere medewerker een plek binnen onze organisatie te 
vinden los. Daardoor is de frictie (meer medewerkers dan functies) duidelijker zichtbaar. Vooral op 
schaalniveaus 9, 10 en 13 is de frictie groot. Op schalen 11 en 12 hadden we juist een tekort aan 
medewerkers, net als in voorgaande jaren. 
Aan de overplaatsingsronde 2014 namen 471 ambtenaren deel. Daaronder waren 13 medewerkers 
van DGBEB die op eigen verzoek deelnamen en die we in een eerder stadium toetsten op wereld -
wijde inzetbaarheid. Bij elkaar gaven de rondedeelnemers 3117 plaatsingsvoorkeuren op. Voor iets 
meer dan een derde van deze voorkeursposities bleek de kandidaat ongeschikt. Tijdens het 
plaatsingsproces liep het aantal deelnemers terug door onder meer plaatsingen op T -FBS-functies 
(vacatures voor functies die buiten het kader van de jaarlijkse overplaatsingsronde worden 
bekendgemaakt). Half mei 2014 vonden we voor 70 van de 471 deelnemers nog geen nieuwe 
functie. Daarvan waren 25 als moeilijk plaatsbaar gekwalificeerd. Bijvoorbeeld omdat hun kennis 
| 28 |   en ervaring niet langer past bij onze veranderende organisatie en omscholing nauwelijks mogelijk 
is, of omdat er sprake is van langdurige structurele ontwikkelpunten of langdurige ziekte. Ook wel 
‘kwalitatieve frictie’ genoemd. 
Hoog risico posten
Medewerkers op de zogenaamde hoog risico posten hadden een voorrangstatus (hardshipzone 13) 
of voorkeurstatus (hardshipzones 14 en 15). Deze voorkeur- en voorrangsregel paste echter niet 
meer bij het nieuwe beleid van matchen op kwaliteit en een goede afwisseling van plaatsing op 
posten en departement. Daarom schaften we deze regel - met instemming van de OR - per oktober 
2013 af voor nieuwe plaatsingen op hardshipposten. Zittende medewerkers op een hoog risico 
post behielden wel hun voorrang- of voorrangstatus. In overplaatsingsronde 2014 waren er nog  
25 medewerkers met een voorkeurstatus en 22 met een voorrangstatus. Twee derde van hen kreeg 
een plaatsing op voorkeur, dus een substantieel hoger percentage dan de overige deelnemers en 
ook meer dan in 2013 (58%). We verlengden van 4 medewerkers de plaatsingsduur, 8 medewerkers 
plaatsten we niet op voorkeur en voor 4 medewerkers vonden we aan het eind van de overplaat -
singsronde nog geen functie.
Bevorderingen
Ondanks het afnemend aantal functies in overplaatsingsronde 2014 steeg het aantal bevorde -
ringen licht. In de beleidstroom was substantieel meer ruimte voor bevorderingen (65) dan 
binnen de beheerstroom (11 bevorderingen). Voor kritieke functies, de functies waar lijnchefs 
meer zeggenschap over hebben, lag het percentage bevorderingen hoger dan bij de overige 
functies. In de schalen 11 t/m 13 bevorderden we meer medewerkers om doorstroom van talent -
volle (vrouwelijke) medewerkers te garanderen. We plaatsten 73 deelnemers in een passende 
functie op een lager schaalniveau met behoud van hun salarisschaal, waarvan 41 op hun voorkeur. 
De overige deelnemers plaatsten we op hun eigen schaalniveau. 
Op het niveau van Cpb-I deden 65 ambtenaren mee aan overplaatsingsronde 2014, waaronder 4 
externe kandidaten via de ABD. Zes vrouwen en 24 mannen kwamen voor het eerst in aanmerking 
voor een dergelijke functie.
