Sociaal Jaarverslag 2014
Samenwerking met ABD
Sinds 2013 werken we op basis van de afspraken in het Regeerakkoord Rutte II aan de verdere 
intensivering van de uitwisseling van topfunctionarissen tussen BZ en de Algemene Bestuursdienst 
(ABD). Algemene doelstelling is het verbeteren van het internationaal opereren van de rijksover -
heid als geheel in kwalitatief opzicht.
In de overplaatsingsronde 2014 plaatsten we via deze samenwerking 3 ambtenaren van andere 
1
ministeries in onze topfuncties (zogenaamde Cpb-I -functies). Ook plaatsten we via de ABD  
3 BZ-ambtenaren in ABD-functies in Den Haag. 
Tot slot wierven we extern via de ABD voor een drietal directeursfuncties. In 2015 stellen we deze 
samenwerking open voor alle ministeries. Een voorwaarde is dat ministeries die aan de uitwisse-
ling deelnemen vergelijkbare functies voor BZ-ambtenaren openstellen. Sinds 2014 doen jaarlijks 
2 van onze ambtenaren mee aan het ABD Kandidatenprogramma. 
Visie en Actieplan ‘One Team’ op de posten 
BZ-ambtenaren, ambtenaren van andere ministeries (attachés) en lokaal aangenomen medewerkers 
van BZ en andere ministeries werken samen als één team op de posten. Ze zitten er allemaal voor 
Nederland, weliswaar met ieder een eigen taak, maar die kan niet meer los worden gezien van de 
taak van de andere collega’s op de post. Beleidsterreinen grijpen in elkaar. We moeten onze 
krachten bundelen.
Deze enkele jaren geleden ingezette One Team-aanpak kreeg in 2014 verder vorm. Tijdens de 
ambassadeursconferentie gaven chefs de poste in enkele managementsessies hun adviezen 
| 10 |   hierover. Deze adviezen namen we mee in de uitvoering van het actieplan. Zo corresponderen we 
steeds meer in het Engels vanuit het departement in Den Haag met de posten, gaven we aan de rol 
en activiteiten van de vertrouwenspersoon meer bekendheid en breidden we het team van 
vertrouwenspersonen in Den Haag uit.
De One Team-gedachte was aanvankelijk vooral gericht op de samenwerking tussen de uitgezonden 
en lokaal aangenomen medewerkers. Die aandacht was nodig omdat we meer zelfstandigheid van 
lokaal aangenomen medewerkers vragen en bij hen steeds meer verantwoordelijkheden en 
bevoegdheden beleggen. 
In 2014 breidden we de focus van One Team uit naar samenwerking tussen alle groepen op de 
posten en tussen de posten en Den Haag. Samen met de andere ministeries investeerden we nog 
meer in samenwerken als één team in Den Haag, als één team op posten en ook tussen Den Haag 
en de posten. 
Met de vaststelling van de Attachénotitie Samen uit, samen thuis in 2010 werd ingezet op meer 
rijksbrede samenwerking. De afspraken die in het kader van deze notitie zijn gemaakt en het 
periodieke interdepartementale overleg daarover, dragen sterk bij aan een betere samenwerking 
tussen de Haagse ministeries en diensten, de chefs de poste en de attachés. Zo zetten we middelen 
efficiënt en effectief in en behartigen we de Nederlandse belangen in het buitenland eenduidig en 
optimaal. 
We bouwden in 2014 verder voort op deze afspraken. Op de posten waar attachés van de ministeries 
van Defensie en Economische Zaken (EZ) werkzaam zijn, clusterden we de ondersteunende 
functies in een pool. De chef de poste is verantwoordelijk voor adequate inrichting van de 
ondersteuning.
Het SG/DG-beraad besloot in 2014 een Coördinator Postennet aan te stellen met een rijksbrede 
scope, onder meer om de prioriteitstelling van de posten te bepalen. Zo krijgt de One Team- 
gedachte nog meer nadruk. 
1 
De Commissie Personeelsbeleid I (Cpb-I) adviseert over plaatsingen in de functies van hoofd van een diplomatieke of 
permanente vertegenwoordiging, directeur of hoger en door de secretaris-generaal aangewezen functies van hoofden 
van consulaire posten en andere hogere functies.
