Lokaal aangenomen medewerkers op de posten
Loononderzoeken
In 2014 hebben we 109 loononderzoeken uitgevoerd. Voor 98 landen zijn in 2014 concept-
loonschalen aan de chefs de poste verstuurd ter raadpleging van hun medezeggenschapsorgaan. 
De medezeggenschapsorganen in 78 landen reageerden positief. Vanuit 13 landen ontvingen we 
een negatief advies, vanuit 4 landen was eind 2014 nog geen advies ontvangen en voor 3 landen 
geldt geen medezeggenschapstraject. In 2014 zijn in overeenstemming met de vakbonden 
uiteindelijk voor 77 landen de loonschalen per 1 januari 2014 vastgesteld, voor de overige landen 
zal dat in 2015 gebeuren.
Vaststelling van postuitwerkingen
Het proces rondom het wijzigen en vaststellen van postuitwerkingen met alle speci fieke arbeids-
voorwaarden per land is voor zowel de posten, HDPO, RSOâ€™s als 3W complex en tijdrovend. In 2014 
hebben we 3 nieuwe postuitwerkingen voor onbepaalde tijd vastgesteld en zijn 17 postuitwer -
kingen gewijzigd. Eind 2014 moest er nog voor 5 landen een nieuwe postuitwerking voor 
onbepaalde tijd worden vast gesteld en waren er nog 31 verzoeken tot wijziging van een postuit-
werking in behandeling.
Afkoop suppletie
In 2014 zijn we doorgegaan met het in 2013 ingezette beleid om opgebouwde rechten op suppletie 
af te kopen voor ouderdom, nabestaanden of arbeidsongeschiktheid van (voormalig) medewer -
kers van gesloten of binnenkort te sluiten posten. In 2014 werd van 32 medewerkers de aanspraak 
op suppletie afgekocht. Dit bleek in een grote behoefte bij de betrokkenen te voorzien.
P-Direktportaal | 45 |
P-Direkt is de administratieve dienstverlener (de personeels- en salarisadministratie) voor 
Nederlandse rijksambtenaren. Het P-Direktportaal is het startpunt voor het regelen van veel 
personeelszaken. Per 6 januari 2014 sloot BZ hierbij aan en kunnen BZ-ambtenaren zelf in het 
P-Direktportaal onder meer verlof registeren, kosten declareren en personeelsdossiers inzien. 
Managers kunnen met behulp van dit portaal ook rapportages samenstellen.
Aanvankelijk was het doel ook de lokaal aangenomen medewerkers op de posten meteen toegang 
te geven tot het P-Direktportaal, maar daarop bleek het systeem nog onvoldoende toegerust. De 
functionaliteiten horende bij de rol van manager kunnen zij wel uitvoeren. 
In 2015 bekijken we of het gebruik kan worden uitgebreid. Met in elk geval als doel dat op termijn 
ook de lokaal aangenomen medewerker zijn eigen gedigitaliseerde personeelsdossier in P-Direkt 
kan inzien. Daaraan werkt het projectteam Digitalisering P-dossiers. 
In 2015 sluiten we ook aan bij het rijksbrede programma Optimaal verbinden, waardoor P-Direkt 
meer werkzaamheden voor BZ zal uitvoeren. Dit heeft ook gevolgen voor de inrichting en de 
werkwijze voor lokaal aangenomen (leiding gevende) medewerkers van het P-Direktportaal.
