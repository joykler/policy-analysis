Algemeen
Het SG/DG-beraad stelde een nieuwe Visie op leiderschap bij BZ vast op basis van een consultatieproces 
binnen de organisatie. 
We rondden de aanbesteding voor een vernieuwd Leiderschapsontwikkelingsprogramma in april 2014 
af. Vier uitvoeringen van de interdepartementaal georganiseerde cursus Leidinggeven aan projecten 
boden we in-company aan. Hieraan namen 48 medewerkers deel.
Talen
Voor de 7 hoofdtalen organiseerden we in het voorjaar en het najaar weer taal klassen in Den Haag. 
In het kader van hun overplaatsing volgden 118 BZ-ambtenaren in 2014 een intensieve maatwerk 
taaltraining. Lokaal aangenomen medewerkers op posten boden we een pilot cursus Engelse taal 
(afstandsonderwijs) aan waaraan 75 medewerkers deelnamen. De pilot krijgt in 2015 een vervolg. 
Verder bieden we hen de mogelijkheid om het Nederlandse Taal en Cultuurpakket aan te vragen.
Thematisch
HDPO en DCM leidden 21 nieuwe medewerkers op voor het Crisis Telefoon Team (CTT). Tijdens de 
ramp met de MH17 hebben we 60 leden van het CTT ingezet.
DIE liet in samenwerking met HDPO opleidingen voor het Europees Voorzitter schap ontwikkelen. 
Deze opleidingen voeren we uit in 2015 en zijn bedoeld voor iedereen binnen de rijksoverheid die 
betrokken zal zijn bij dit voorzitterschap in 2016.
In 2014 zetten we de lijn voort om de kwaliteit van de financiële functie verder te verbeteren door 
actief gebruik van het hele instrumentarium van SPP, in nauwe samenwerking van de directies FEZ 
en HDPO. | 17 |
Individuele scholing en ontwikkeling
In 2014 ontving HDPO 99 individuele scholingsaanvragen gericht op de functie, de loopbaan 
binnen ons ministerie of de arbeidsmarkt. Voor de laatste 2 categorieën kende HDPO 79 aanvragen 
toe, waarvan een groot aantal gericht op de financiële functie, en wees er 5 af. Functiegerelateerde 
scholingsaanvragen van ambtenaren en lokaal aangenomen medewerkers werden door de directie 
of de post afgehandeld (gedelegeerd budget).
In 2014 volgden 33 medewerkers een coachingstraject. Het merendeel betrof leidinggevenden en 
medewerkers op het departement. Een kwart van de coachees is werkzaam op posten, waarvan 2 
lokaal aangenomen medewerkers.
1.5 Arbeidsomstandigheden en gezondheid 
We dragen als werkgever de verantwoordelijkheid voor de veiligheid, de gezondheid en het welzijn 
van onze medewerkers in hun werkrelatie. Als werkgever dragen we zorg voor en zien toe op een 
actief Arbobeleid. Van alle medewerkers verwachten wij dat zij op hun eigen niveau een bijdrage 
leveren aan een gemeenschappelijk klimaat van veiligheid, gezondheid en welzijn.
Het verzuimpercentage van ambtenaren was in 2014 3,3%, iets hoger dan in 2013 met 3,09%.  
De meldingsfrequentie daalde iets naar 1 (in 2013 was deze 1,1). Daarmee zijn we nog steeds het 
ministerie met het laagste verzuim. Het landelijk gemiddelde in 2014 lag rond de 4%. 
In 2014 voerden we een proactief beleid op:
• preventie van klachten als gevolg van werkdruk en overige psychosociale arbeidsbelasting;
• preventie gericht op risico’s die samenhangen met werken buiten Nederland, onder andere 
het niveau van gezondheidszorgvoorzieningen, luchtverontreiniging, traumatische 
ervaringen, infectieziekten en hoogteziekte.
