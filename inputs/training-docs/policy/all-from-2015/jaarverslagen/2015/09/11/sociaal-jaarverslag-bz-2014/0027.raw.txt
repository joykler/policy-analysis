Ambtenaren
Erkenning voor diplomatie en management als een vak is essentieel. Niet alle goede diplomaten 
zijn goede managers en andersom. Van een leidinggevende wordt leiderschap èn management 
verwacht. Dit zijn verschillende rollen en taken. Het is belangrijk daarvan bewust te zijn en oog te 
hebben voor beide. Een leidinggevende doet de dingen goed en denkt erover na of hij wel de 
goede dingen doet. Het één is niet meer waard dan het andere. Zowel inspiratie als realisatie zijn 
nodig om een organisatie effectief te besturen en resultaten te behalen. In de visie onderstrepen 
we het belang van differentiatie, complementariteit en oog voor wat in een bepaalde context is 
vereist.
In het kader van de herijkte visie op leiderschap introduceerden we het 5R-model voor leiderschap 
& management. Het 5R-model is een nadere uitwerking van de visie en beschrijft de samenwerkings - 
relatie en voortdurende interactie tussen een leidinggevende en een medewerker. Hoe zij stap 
voor stap (samen)werken aan resultaten, op korte en lange termijn. Dit raamwerk biedt concrete 
handvatten om die samenwerking te bespreken, te concretiseren, te analyseren en waar nodig te 
verbeteren. Het is toepasbaar op elke hiërarchische arbeidsrelatie op het departement en op de 
posten, voor ambtenaren en lokaal aangenomen collega’s. De leiderschapsvisie en het 5R-model 
vormen de basis voor het L eiderschapsontwikkel programma voor het nieuwe en zittend management. 
Er is expliciete aandacht voor leiderschap en management in de gesprekscyclus. We pasten de 
formulieren hierop aan. Onderdeel van de follow-up is verder een implementatietraject voor 
medewerkers en teams dat deze nieuwe accenten ondersteunt. Onder meer door trainingen in 
feedback geven, gespreksvaardigheden en resultaatgericht werken.
| 27 |
Leiderschapstraject
In 2014 nodigden we 40 ambtenaren (19 vrouwen en 21 mannen) uit voor de selectie van het 
leiderschapstraject in de beleidsstroom. Hiervan zijn er 23 tot de leiderschapspool toegelaten  
(11 vrouwen en 12 mannen). Dertien medewerkers (5 vrouwen en 8 mannen) waren niet geschikt 
en 1 medewerker trok zich uit de selectie terug. Twee medewerkers (vrouwen) kozen er voor in een 
later stadium aan de selectie mee te doen en 1 medewerker (vrouw) gaf aan geen belangstelling te 
hebben voor deelname aan het traject. 
Alle 13 ambtenaren die we in 2013 toelieten tot de leiderschapspool - en die vervolgens deelnamen 
aan overplaatsingsronde 2014 - plaatsten we in een leidinggevende functie op schaal 14.
