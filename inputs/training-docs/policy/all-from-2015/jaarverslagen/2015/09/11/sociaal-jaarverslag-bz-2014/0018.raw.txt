Sociaal Jaarverslag 2014
We besteedden bijzondere aandacht aan het ontwikkelen van een nieuw verzuimbeleid waarin de 
verantwoordelijkheid voor verzuim nadrukkelijk is belegd in de communicatie tussen leiding-
gevende en medewerker. De bedrijfsarts, de bedrijfsmaatschappelijk werker en de personeels- en 
managementadviseur (PMA) trokken zich terug in hun rol van adviseur voor zowel leidinggevende 
als medewerker. Voor de medewerker was en is vrije toegang tot de bedrijfsarts altijd gewaarborgd.
We voerden de plaatsing van ambtenaren naar hoog risico posten uit en begeleidden hen tijdens 
en na die plaatsing volgens het protocol dat in 2013 was ontworpen.
Het tweejaarlijkse Periodiek Arbeidsgeneeskundig Onderzoek voor Frequente Reizigers vond weer plaats en 
we schreven 292 ambtenaren aan om deel te nemen aan het vrijwillig onderzoek.
De preventie gericht op duurzame inzetbaarheid ontwikkelden we in 2014 niet verder, in afwach-
ting van rijksbreed beleid.
HIV/AIDS-personeelsbeleid 
Over het onderwerp HIV/AIDS bieden we sinds jaren een voorlichtings- en preventieprogramma 
aan voor uitgezonden rijksambtenaren en hun gezinsleden. Voor lokaal aangenomen medewerkers 
en huispersoneel van uitgezonden ambtenaren en hun gezinsleden is er een voorlichtings-, 
preventie-, zorg- en behandel programma. 
In 2014 liep het contract af met PharmAccess, een externe partij die ons adviseerde over de 
uitvoering van het HIV/AIDS-personeelsbeleid op ruim 26 posten. We verlengden dit contract met 
een jaar. In 2015 gaan we in overleg met de posten na of de huidige invulling aansluit bij de 
behoeften. 
| 18 |   
1.6 Georganiseerd Overleg 
In 2014 voerde de SG 2 keer formeel overleg met de centrales van overheidspersoneel in het 
Georganiseerd Overleg bij BZ (GO/BZ) en vond 18 keer informeel overleg plaats met de leden van 
het GO/BZ. Daarnaast volgden we zoals gebruikelijk ook vaak stilzwijgende schriftelijke consultatie- 
procedures. De notulen van het formeel overleg publiceren we sinds 2014 op het Rijksportaal (het 
intranet van medewerkers binnen de sector Rijk).
In 2014 spraken we weer uitgebreid met de centrales over zaken die onze lokaal aangenomen 
medewerkers betroffen, met name over de resultaten van loononderzoeken, de evaluatie van de 
loonvaststellingssystematiek en de modernisering van de rechtspositieregeling voor lokaal 
aangenomen medewerkers. Ook werd onder meer gesproken over de Modernisering van de 
diplomatie, de voorgenomen vernieuwing van het personeelsbeleid, de One Team-gedachte, 
modernisering van het DBZV 2007, voorgenomen reorganisaties en het Van Werk Naar Werk- 
beleid (VWNW). 
1.7 Bezwaar en beroep
In 2014 ontving de Commissie van Bezwaar DBZ 60 bezwaarschriften, waarvan 39 van lokaal 
aangenomen medewerkers. Het aantal bezwaarschriften lag daarmee beduidend lager dan in 2013 
(98) en 2012 (272). 
Van deze bezwaarschriften zijn er 15 ingetrokken, onder meer door een nadere toelichting of 
geheel of gedeeltelijke tegemoetkoming aan het bezwaar. De Commissie van Bezwaar DBZ 
adviseerde over de overige bezwaarschriften 24 keer tot ongegrondverklaring, 1 keer tot niet-
ontvankelijkverklaring en 5 keer tot gehele of gedeeltelijke gegrondverklaring. De SG besliste in 
bijna alle gevallen conform de adviezen. De overige 15 zaken waren op 1 januari 2015 nog in 
behandeling.
