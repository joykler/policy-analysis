Sociaal Jaarverslag 2014
Ontwikkeling personeelsbestand 2014 
(Ambtenaren en lokaal aangenomen medewerkers)
2014 2013 2012 2011 2010
Ambtenaren BZ en andere ministeries 2.863 2.693 2.730 2.791 2.909
Lokaal aangenomen medewerkers BZ 
2.168 2.164 2.256 2.321 2.407
en andere ministeries
Totaal 5.031 4.857 4.986 5.112 5.316
1.4 Leren en ontwikkelen
In 2014 maakten we de informatie over leer- en ontwikkelmogelijkheden beter toegankelijk door 
het inrichten van het Portaal Leren & Ontwikkelen op het Rijksportaal. We streven ernaar om ambte-
naren en lokaal aangenomen medewerkers op de posten even veel toegang te geven tot leer- en 
ontwikkelmogelijkheden als ambtenaren op het departement. Daartoe bieden we steeds meer 
cursussen via afstandsonderwijs en in het Engels aan.
E-learning
We breidden de mogelijkheden voor plaatsonafhankelijk leren uit met het starten van een aantal 
nieuwe online DGIS-opleidingen. Ook ontwikkelden we online consulaire en economische 
cursussen die in 2015 beschikbaar komen. We intensiveerden de e-learningmogelijkheden in 2014 
| 16 |   ook op andere terreinen. Dit varieerde van workshops en trainingen via video-conferencing en 
webinars tot het inkopen van generieke e-learningcursussen. Dit laatste resulteerde in de aanbie -
ding van 70 individuele generieke e-learningcursussen via het platform GoodHabitz per januari 
2015. In 2015 onderzoeken we de mogelijkheden verder om soortgelijke individuele generieke 
e-learning ook in het Engels aan te bieden aan lokaal aangenomen medewerkers.
Interdepartementaal
De interdepartementale samenwerking kreeg een impuls door de rijksbrede aanbesteding van 
klassikale taaltrainingen onder leiding van de inkoopafdeling van de Belastingdienst. BZ trok deze 
aanbesteding inhoudelijk. 
De derde leergang van de Opleiding Ambtenaar Internationaal Beleid (OAIB) startte in het najaar van 2014 
met 48 deelnemers van 9 ministeries. Deze opleiding ontwikkelden we in 2011 op verzoek van de 
Strategische CoRIA (Coördinatiecommissie Internationale Aangelegenheden). De doelgroep is 
rijksambtenaren werkzaam op het gebied van internationaal beleid.
Twintig nieuw geworven BZ-beleidsmedewerkers en 6 medewerkers van andere ministeries 
begonnen op 1 april 2014 met de Basisopleiding Beleidsmedewerker BZ (BBBZ), uitgevoerd door de 
Clingendael Academy. 
Professionalisering in Europees verband (EDP)
Jaarlijks nemen junior diplomaten uit de EU-lidstaten deel aan het Europese Diplomatieke Programma 
(EDP). Het doel is om inzicht in de EU-dimensie van diplomatie te krijgen en een Europees 
netwerk op te bouwen. De Europese Dienst voor Extern Optreden (EDEO) coördineert dit 
e e
programma dat loopt van oktober tot juni. Aan de 14 editie (2013-2014) namen en aan de 15 editie 
(2014-2015) nemen 3 beleidsmedewerkers deel van Nederlandse zijde. 
Leiderschap en organisatieverandering
In 2014 namen 97 collega’s (inclusief hoger management) deel aan het Leiderschapsontwikkelings-
programma waarin het accent lag op invulling van een rol als leider en manager in een context van 
organisatieverandering en HNW. 73 Leidinggevenden namen deel aan de verdiepende workshop 
Excellent leidinggeven die zowel online als klassikaal kon worden gevolgd.
