Algemeen
Voor een handelsnatie als Nederland zijn goede internationale betrekkingen van levensbelang. 
Het ministerie van Buitenlandse Zaken (BZ) behartigt die betrekkingen. Zowel vanuit het departe -
ment in Den Haag als via een netwerk van ruim 150 vertegenwoordigingen over de hele wereld. 
Ons postennetwerk bestaat onder meer uit ambassades, permanente vertegenwoordigingen bij 
internationale organisaties en consulaten-generaal. Zij vormen de ogen en oren van Nederland  
in het buitenland. 
Ons medewerkersbestand is heel divers. Behalve BZ-ambtenaren werken bij ons bijvoorbeeld ook 
lokaal aangenomen medewerkers, honoraire consuls, ambtenaren die door andere ministeries bij 
het departement en de posten zijn gedetacheerd, verkiezingswaarnemers, uitzendkrachten, 
consultants en stagiairs. Ook zijn enkele tientallen van onze ambtenaren op strategische functies 
gedetacheerd bij onder andere internationale organisaties. 
Nederland bouwt mee aan een veilige, stabiele en welvarende wereld. Wij zetten ons in om 
conflicten, armoede en onrecht te bestrijden en om de belangen van Nederlanders in het  
buitenland te behartigen. BZ geeft, in overleg met andere ministeries, vorm aan het Europa van  
de toekomst en zorgt ervoor dat Nederland in de EU met één stem spreekt.
Op al die terreinen is BZ wereldwijd thuis en dat maakt dat we ieder uur van de dag, ergens in de 
wereld, actief zijn.
1.1 Hervormingen en bezuinigingen
| 9 |
Modernisering Diplomatie 2014-2016
In 2013 werkten we de hervormingen en bezuinigingen die voortvloeien uit het Regeerakkoord 
Rutte II verder uit in twee kernstukken. Dat zijn de Kamerbrief Voor Nederland, wereldwijd; Samen 
werken aan toonaangevende diplomatie en het daarop gebaseerde Plan van aanpak modernisering diplomatie; 
Hervormingen en bezuinigingen BZ 2014-2016. Daarmee gaven we invulling aan de rijksbrede opdracht 
om Nederland met maximale slagkracht buiten de landsgrenzen te laten optreden met minder 
middelen in een wereld die snel verandert. 
In 2014 werkten we de veranderplannen van 2013 uit en startten we met de uitvoering ervan.  
De hervormingen en vernieuwingen zijn sterk gedreven door bezuinigingen. Het streven is dat  
BZ in 2016 een toonaangevende, flexibele netwerkorganisatie zal zijn, waarmee iedereen graag 
samenwerkt. In 2016 kent BZ nieuwe beleidslijnen, een efficiëntere werkwijze en investeringen  
in kennis verdieping en kennisbehoud. Maar ook een verandering van gedrag en werkwijze. Met 
meer accent op samenwerking, resultaten behalen en verantwoordelijkheid nemen; de drie 
kernwaarden van ons ministerie. De hervorming van het personeelsbeleid is bij dit alles cruciaal 
(zie paragraaf 1.2 Hervormingen personeelsbeleid 2014-2016). 
Compacte Rijksdienst
Ook in 2014 is rijksbreed verder gewerkt aan de bundeling van bedrijfsvoering. BZ droeg hier op 
verschillende manieren intensief aan bij. Zo verliep de ontwikkeling van 3W (Wereldwijd Werken), 
de rijksbrede Shared Service Organisatie (SSO) ter ondersteuning van de internationale functie van 
alle ministeries, voorspoedig. Daarnaast waren de aansluiting op P-Direkt en SSO-ICT van het 
ministerie van Binnenlandse Zaken en Koninkrijksrelaties (BZK) voor ons ministerie ingrijpende 
momenten. Met beide bewegingen namen wij afscheid van collega’s van respectievelijk HDPO en 
DBV/IV. Zij verruilden BZ voor een rijksbrede dienstverlener van BZK. 
Tegelijkertijd is binnen het Rijk werk gemaakt van een vereenvoudigde aansturing van deze SSO’s. 
De bekostigingssystematiek werd vereenvoudigd en de aansturing is niet langer zaak van alle 
afnemende ministeries. Hiermee beogen we de bestuurlijke drukte tegen te gaan, zonder verlies 
van de kwaliteit van de dienstverlening.
