Algemeen
De bezwaren richtten zich tegen besluiten over plaatsing en verkorting of verlenging van de 
plaatsing (13), financiële vergoedingen (20), suppletie oudedagsvoorziening (7), ontslag (4), 
leiderschapsberaad (2), disciplinaire maatregelen (2), pensioenvoorziening (2) en overige zaken 
(10). In 2014 is 6 keer beroep ingesteld (waarvan 2 zijn ingetrokken) en 1 keer hoger beroep. De 
rechtbanken hebben 3 keer een beroep ongegrond verklaard. 
1.8 Integriteit
In 2014 besteedden we opnieuw veel aandacht aan integriteit binnen onze organisatie. Via 
trainingen en bijeenkomsten gaven we bekendheid aan de Gedragscode Integriteit BZ Eerst denken 
dan doen. Ook werd de eerste Nieuwsbrief Integriteit aan alle medewerkers verstuurd.
Het aantal vertrouwenspersonen integriteit breidden we uit van 2 naar 4. De vertrouwenspersonen 
zijn er voor alle medewerkers, zowel op het departement als op de posten. Alle BZ-medewerkers 
kunnen voor integriteitsaangelegenheden in ruime zin des woords contact opnemen met 
mevrouw M. Alhadeff, de heer S.M. Cowan, mevrouw M. Noor en mevrouw M.J. Schiessl. De 
eerstgenoemde 3 vertrouwenspersonen werken op het departement en de laatstgenoemde buiten 
onze organisatie. Alle medewerkers kunnen met deze vertrouwenspersonen vertrouwelijk spreken 
over integriteitsonderwerpen, waaronder ongewenste omgangsvormen. Op sommige posten zijn 
ook lokaal aangestelde vertrouwenspersonen actief. Medewerkers kunnen zich onder meer ook 
wenden tot de Centrale Coördinator Integriteit en medewerkers van HDPO voor advies of om 
situaties te melden waarin gedragsregels op integriteitsgebied niet zijn nagekomen.
In geval van vermeende aantasting van integriteit wordt altijd een onderzoek ingesteld en bij | 19 |
geconstateerde integriteitsschendingen volgen altijd passende maatregelen. 
In 2014 werd aan één ambtenaar en één lokaal aangenomen medewerker een disciplinaire straf 
opgelegd. Het betrof één keer een schriftelijke berisping en één keer ontslag. Daarnaast werd ook 
op andere wijze corrigerend opgetreden, bijvoorbeeld door het geven van een waarschuwing.
Eind 2014 waren door 119 ambtenaren in totaal 141 nevenwerkzaamheden gemeld. Dat is een 
toename ten opzichte van voorgaande jaren. Volgens de in het Reglement Dienst Buitenlandse 
Zaken (RDBZ) opgenomen openbaar makingsbepaling over door de SG en de DG’s gemelde 
nevenwerkzaamheden melden we dat van de volgende ambtenaren nevenwerkzaamheden bekend 
zijn, die als aanvaardbaar werden beoordeeld:
• mevrouw R.V.M. Jones-Bos (SG): adviseur van de Roosevelt Stichting, Directeur van de 
Koninklijke Hollandsche Maatschappij der Wetenschappen en board member van het  
World Resources Institute;
• de heer S.J.H. Smits (DGBEB): bestuurslid ontvangst en conferentiecentrum De Wittenburg,  
plv. secretaris bestuur Rotary Club ’s-Gravenhage en lid Raad van Advies Het Groene Brein;
• de heer A.C.C. Rebergen (DGIS): penningmeester Raad van Toezicht Stichting De Binnenvest 
te Leiden.
