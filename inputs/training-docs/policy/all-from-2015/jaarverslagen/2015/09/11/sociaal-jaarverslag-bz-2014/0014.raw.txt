Sociaal Jaarverslag 2014
Gesprekscyclus
Een goed uitgevoerde gesprekscyclus is een randvoorwaarde om te kunnen sturen op resultaat en 
kwaliteit. In 2014 voerden we in overleg met de OR een aantal kleine wijzigingen in de gespreks -
formulieren door. Zo werden de BZ-competenties vervangen door de rijksbrede competenties van 
het Functiegebouw Rijk (FGR) en is er nu expliciet aandacht in het formulier voor de personeelsverant -
woordelijkheid van de leidinggevende. Ook besloten we de functioneringsgesprekken vanaf 2015 
in een vaste periode in het jaar te houden. 
Over 2014 werd maar voor 41% van de onze ambtenaren een gespreksverslag aan het digitale 
personeelsdossier toegevoegd. Het percentage gevoerde functioneringsgesprekken was echter 
hoger met 60-70% maar nog steeds te laag.
Medewerkerstevredenheidsonderzoek (MTO)
In juni 2014 hielden we – mede op verzoek van de OR - een korte enquête onder een representatief 
deel van de BZ-medewerkers in Den Haag en op de posten. Dit zogenaamde mini-MTO spitste zich 
toe op vragen over hoe medewerkers de ontwikkelingen en veranderingen binnen BZ ervoeren. 
Uit de resultaten kwamen een aantal duidelijke aandachtspunten naar voren. Veel medewerkers 
stonden weliswaar achter de veranderingen maar zagen nog niet goed wat die veranderingen 
precies betekenden voor hun dagelijkse werk en hoe zij zelf aan de veranderingen konden 
bijdragen. Ook gaven de medewerkers aan dat er veel over verandering gesproken wordt, maar 
nog te weinig zichtbaar is in nieuw concreet gedrag. De resultaten van het mini-MTO vormden de 
basis voor bijsturing en nadere acties. 
In 2014 kwam de voortgang van het BZ-brede MTO actieplan, met als aandachtspunten samen -
| 14 |   werken aan de kernwaarden, integriteit en werkstress, een aantal maal in het SG/DG-beraad en het 
overleg met de OR aan de orde.
1.3 Personele bezetting en uitgaven 
In 2014 daalden de personele uitgaven met 1%. Door het opnieuw uitblijven van een CAO-akkoord 
voor de sector Rijk waren er ook in 2014 geen nieuwe loonontwikkelingen voor het ambtelijk 
personeel. 
De loonkosten lieten een daling zien op de posten en een stijging op het departement. De daling 
op de posten kwam door de genomen maatregelen in het kader van de taakstellingen die zijn 
opgelegd in het Regeerakkoord Rutte I. De stijging op het departement was vrijwel geheel het 
gevolg van de overgang van DGBEB van het ministerie van EZ naar BZ. De DGBEB-medewerkers zijn 
in 2014 voor het eerst in de cijfers opgenomen.
Het aantal ambtenaren dat eind 2014 in dienst was, steeg met 4,5% ten opzichte van het aantal 
eind 2013, vooral door de overgang van DGBEB naar BZ. En in mindere mate door de toename van 
het aantal tijdelijke aanstellingen, mogelijk gemaakt door het beschikbaar komen van extra 
financiële middelen voor een periode van drie jaar ten behoeve van de realisatie van de moderni -
seringsagenda van BZ. De totale loonkosten stegen vooral als gevolg daarvan in 2014 met 3,1%.  
De werkgeverslast voor pensioenpremies daalde in 2014. 
De bezetting van het lokaal aangenomen personeel bleef in 2014 nagenoeg constant. Enerzijds 
verdwenen in 2014 arbeidsplaatsen door de bezuinigingen. Anderzijds creëerden we nieuwe 
arbeidsplaatsen omdat we taken van uitgezonden ambtenaren overhevelden naar lokaal aange -
nomen medewerkers. De loonkostenontwikkeling van de lokaal aangenomen medewerkers werd, 
zoals ieder jaar, in 2014 beïnvloed door de loonaanpassingssystematiek op basis van onze 
zogenaamde markers en door jaarlijkse koersbijstellingen. Zo werd de vaste administratiekoers 
van de US Dollar in 2014 ten opzichte van 2013 met 5% naar beneden bijgesteld.
