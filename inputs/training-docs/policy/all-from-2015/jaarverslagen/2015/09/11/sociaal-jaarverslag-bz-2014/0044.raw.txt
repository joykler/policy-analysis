Sociaal Jaarverslag 2014
Herziening Rrlok 2005
In oktober 2014 hebben we de Rechtspositieregeling lokaal in dienst genomen medewerkers 2005 (Rrlok 
2005) op een aantal punten gewijzigd om deze regeling weer actueel te maken. Deze wijzigingen 
zijn niet doorgevoerd vanuit bezuinigingsoogpunt. 
Nieuw in dit wijzigingsproces was de grotere betrokkenheid van de lokaal aangenomen medewer -
kers, zoals overeengekomen tijdens de tweedaagse bijeenkomst in juni 2013 in Den Haag, met 
vertegenwoordigers van lokaal aangenomen medewerkers, HDPO, 3W, de vakbonden (GO/BZ) en 
de OR. Tijdens die bijeenkomst is met de toen aanwezige lokaal aangenomen medewerkers 
afgesproken om hen als informele klankbordgroep te betrekken bij wijzigingen in hun rechts-
positie en daarover transparant te communiceren. 
Het voorgenomen besluit tot wijziging van de Rrlok 2005 is in maart 2014 aan die informele 
klankbordgroep gestuurd met het advies om het te delen met hun lokale collega’s wereldwijd en 
om eventuele reacties te zenden aan de vakbonden in Den Haag. Daarna volgde intensief 
informeel overleg met de vakbonden over het voorgenomen besluit. 
De SG bood vervolgens het aangepaste voorgenomen besluit aan de vakbonden aan en deelde het 
ook met de informele klankbordgroep. Nadat de vakbonden instemden, is het wijzigingsbesluit 
vastgesteld en binnen BZ verspreid. 
De meeste wijzigingen zijn ingegaan per 1 januari 2015. De belangrijkste wijzigingen zijn:
• de mogelijkheid van de chef de poste om in bijzondere gevallen een vacature gelijktijdig 
zowel intern als ook extern te publiceren;
• het vervallen van de verplichte medische aanstellingskeuring;
| 44 |   • het stellen van voorwaarden voor de mate waarin een vergoeding voor ziektekosten mogelijk is;
• het opnemen van een uniforme vergoedingsregeling voor bereikbaarheids- en 
beschikbaarheidsdiensten;
• het vervallen van de berekening van meerkosten voor medewerkers die door hun eigen keuze 
in Nederland sociaal verzekerd zijn;
• een financiële compensatie voor medewerkers die nergens sociaal verzekerd kunnen zijn;
• een eenmalige substantiële uitkering bij invaliditeit of overlijden als gevolg van een dienst -
ongeval of beroepsziekte;
• de mogelijkheid om in een aantal gevallen het recht op oudedagsuppletie af te kopen.
Evaluatie markersystematiek
In april 2014 heeft de heer A. Koekkoek, voormalig directeur FEZ en voormalig chef de poste, 
gerapporteerd over zijn evaluatie van de per 1 januari 2012 vernieuwde loonvaststellings-
systematiek lokaal personeel. Hij concludeerde dat er geen doorslaggevende redenen zijn  
om die systematiek te wijzigen. Wel deed hij een aantal verbetervoorstellen. 
Zijn rapport is in mei 2014 via het Berichtenverkeer met de organisatie gedeeld. De lokaal 
aan genomen medewerkers zijn vervolgens in de gelegenheid gesteld hun reactie op het rapport 
naar de vakbonden te sturen. 
Het SG/DG-beraad besloot in juni 2014 de conclusies en aanbevelingen van de heer Koekkoek over 
te nemen, met uitzondering van zijn aanbeveling om het adviesrecht van de medezeggenschaps-
organen op de post te beperken ten aanzien van loononderzoeken. 
Met de vakbonden is eind 2014 afgesproken de loonbedragen voor 2015 op basis van de bestaande 
loonvaststellingssystematiek vast te stellen en een eventuele wijziging in de systematiek eerst per 
2016 door te voeren en verder om de tijdelijke inflatiecorrectiemaatregel die per 1 januari 2015 zou 
stoppen in stand te laten. Bovendien om een externe deskundige te laten toetsen of in het kader 
van de loononderzoeken een juiste vergelijking wordt gemaakt tussen de functies op onze posten 
en de functies bij onze vijf markers. Het overleg hierover met de vakbonden wordt in 2015 
afgerond.
