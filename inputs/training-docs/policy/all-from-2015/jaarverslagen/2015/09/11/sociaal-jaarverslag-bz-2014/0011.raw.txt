Algemeen
Concordaat
De samenwerking tussen ons ministerie en het ministerie van EZ is in 1955 vastgelegd in een 
Concordaat. Dit Concordaat is in juni 2014 herzien na de overgang in 2013 van het directoraat-
generaal Buitenlandse Economische Betrekkingen (DGBEB) van het ministerie van EZ naar ons 
ministerie. Bij de benoemingen van chefs de poste op economisch relevante posten vindt nauw 
contact plaats tussen beide ministeries. Hetzelfde geldt voor benoemingen op economische 
functies. 
In de EZ/BZ-kamer, waarin 3 ambtenaren van BZ en 3 van EZ zitting hebben, vindt afstemming 
plaats over:
• uitwisseling van ambtenaren op beide ministeries en op posten;
• de benoeming van de Handelsraden van BZ en de Landbouw- en Innovatieraden van EZ op 
posten;
• de toekenning van de rol van Hoofd Economie aan ambtenaren op posten in landen met een 
2
Meerjarig Interdepartementaal Beleidskader (MIB) en posten met een economische 
taakspecialisatie. 
Ook maakten we afspraken over wederzijdse betrokkenheid bij de beoordelingen over het 
functioneren van medewerkers in economische functies. Aansturing van de economische 
werkzaamheden op posten vindt plaats door een geïntegreerde jaarplancyclus.
Sluiten en openen posten 
In tegenstelling tot voorgaande jaren sloten we in 2014 geen enkele post definitief. Wel moesten 
we de ambassade in Tripoli in Libië om veiligheidsredenen per 28 juli 2014 tijdelijk sluiten. We 
openden geen nieuwe posten. | 11 |
Kleine posten 
Het postennet bestaat als gevolg van de vele bezuinigingen steeds meer uit kleine posten. Dit zijn 
posten met maximaal 2 uitgezonden BZ-beleidsmedewerkers, 2 attachés en 17 formatieplaatsen 
(inclusief lokaal aangenomen medewerkers). 
Ook kleine posten moeten adequaat kunnen opereren. In 2012 keurde de departementsleiding 
daartoe ruim 60 aanbevelingen goed, die we inmiddels grotendeels implementeerden. Doel is de 
kleine posten op bedrijfsmatig niveau zoveel mogelijk te ontlasten. Ook proberen we op beleids-
terrein het takenpakket zo nodig te beperken. 
Regionalisering 
In 2014 zetten we verdere stappen om de dienstverlening van de Regionale Service Organisaties 
(RSO’s) te intensiveren en te optimaliseren. We namen de aanbevelingen die uit de evaluatie van 
de Auditdienst Rijk (ADR) voortkwamen ter hand. 
De overname van de consulaire back offices leidde tot het opheffen van functies op de zwaardere 
consulaire posten. Als gevolg hiervan breidde het takenpakket en de formatie op verschillende 
RSO’s uit. Verder trof de projectgroep Reisdocumenten wereldwijd voorbereidingen tot de centrale 
afhandeling door RSO WEU (West-Europa) van alle aanvragen voor Nederlandse reisdocumenten 
in het buitenland. We werkten het besluit tot overheveling van RSO ZMA (Zuid- en Midden-Amerika) 
naar RSO NAC (Noord-Amerika & Caribisch gebied) uit, waarmee RSO WHA (Westelijk Halfrond) 
werd opgericht. Een aantal lokale en uitgezonden collega’s stapten over van RSO ZMA naar RSO 
WHA i.o., anderen doen dat in 2015.
2 
België, Brazilië, China, Duitsland, Frankrijk, India, Indonesië, Marokko, Polen, Rusland, Suriname, Turkije,  
Verenigd Koninkrijk, Verenigde Staten en Zuid-Afrika.
