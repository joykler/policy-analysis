Sociaal Jaarverslag 2014
Stroomlijning beleid en uitvoering 
In 2014 presenteerde ABDTOPConsult het advies over beleid en uitvoering bij BZ. Op basis van dit 
advies besloot het SG/DG-beraad als onderdeel van de moderniseringsagenda een traject te starten 
voor de verbetering van de hele beleidscyclus bij ons ministerie, inclusief de relatie tussen beleid 
en uitvoering. Het project Stroomlijning beleid en uitvoering startte in december 2014 met de opdracht 
om tot voorstellen te komen voor een excellente beleidscyclus. Hiermee beogen we uiteindelijk te 
beschikken over:
• een beleidsproces gericht op heldere resultaten;
• aansturing van de uitvoerder op basis van die resultaten; 
• waar mogelijk geconcentreerde uitvoering op basis van dezelfde algemene uitgangspunten 
(comply or explain); 
• heldere rollen in de keten, eenduidige relatie naar uitvoerders en klanten; 
• goede, waar nodig continue, terugkoppeling vanuit de uitvoering naar beleid gebaseerd op 
evaluaties en monitoring van de praktijk.
In de loop van 2015 doet het projectteam voorstellen voor vernieuwing en verbetering van 
onderdelen van de beleidscyclus en de inrichting die daarvoor nodig is. Vertrekpunt daarbij is de 
bestaande ervaringen en discussies binnen onze organisatie over de inrichting van de beleids-
cyclus. Door op zoek te gaan naar best practices – zowel bij BZ als ook bij andere organisaties in 
binnen- en buitenland – werkt het projectteam met veel van onze medewerkers aan deze 
voorstellen. Na besluitvorming over deze voorstellen volgt een fase van implementatie tot  
zomer 2016.
| 12 |   
1.2 Personeelsbeleid 
Hervormingen personeelsbeleid 2014-2016
HDPO ging in 2014 voortvarend aan de slag met de uitwerking van de voorstellen uit de 
Hoofdlijnennotitie personeelsbeleid, daarbij ondersteund door een externe programmamanager die in 
de zomer een aantal inzichten presenteerde. Omdat binnen onze organisatie veel verschillende 
visies waren over de vernieuwing van het personeelsbeleid, besteedden we veel tijd aan dialoog en 
draagvlak. In november 2014 keurde het SG/DG-beraad het Plan van aanpak voor vernieuwing van het 
personeelsbeleid goed. HDPO voerde in 2014 al een flink aantal interne veranderingen in haar beleid, 
procedures en systemen door die voorsorteren op de beoogde koerswijziging.
Doel van de hervorming is een personeelsbeleid dat maximaal ondersteunend is aan het realiseren 
van onze organisatiedoelstellingen. Langs 3 pijlers werken we hier naar toe, door: 
• aanpassing van HR-beleid en -processen zodat ze beter bijdragen aan een kwalitatief en 
kwantitatief goede bezetting, een flexibele organisatie en transparante besluitvorming;
• een andere verdeling van de personeelsverantwoordelijkheden over leiding gevenden, 
medewerkers en HDPO: 
- Leidinggevenden krijgen meer zeggenschap over de samenstelling van hun team  
ambtenaren en de eigen formatie, maar ook de verantwoordelijkheid voor optimale inzet 
en begeleiding van medewerkers – ook naar een volgende functie.
- Ambtenaren krijgen meer zeggenschap over hun eigen loopbaan, maar worden ook 
verantwoordelijk voor hun eigen duurzame inzetbaarheid.
- De rol van HDPO verandert in een adviserende en ondersteunende partner voor leiding-
gevenden, die ook kaders voorstelt en de naleving van door de SG vastgestelde kaders 
bewaakt.
• aanpassing van het sturingsmechanisme: enerzijds door de andere verdeling van verant -
woordelijkheden, anderzijds vanuit de behoefte om minder vanuit regels te willen sturen en 
meer op basis van kaders en informatie. Daartoe passen we de regelgeving, management-
informatiesystemen en -rapportages aan.
