Staat van de Ether 2014 39
“Stel nu eens dat ik als radiozendamateur storing veroorzaak op de keukenverlichting van mijn buurman. 
 Dan kunnen er twee dingen aan de hand zijn. Het kan zijn dat ik mij niet aan de regels houdt. Dat zou kwalijk 
zijn, en onacceptabel. Maar het kan evengoed zijn dat mijn buurman inferieure lampen hee. Vft erlichting die 
niet voldoet aan de technische eisen, en daardoor erg gevoelig is voor signalen van andere apparatuur. Wat 
doe je dan? Dat is een lastige kwestie. Maar wel een belangrijke, want met alle goedkope import uit met name 
het Verre Oosten kan het zomaar zijn dat dergelijke situaties in de toekomst vaker voorkomen.   
 
Ik vind daarom dat er duidelijkere regels gesteld moeten worden aan de storingsgevoeligheid van apparatuur 
waardoor de apparatuur een betere immuniteit heeft voor externe signalen. Heldere regelgeving stelt 
Agentschap Telecom ook in staat goed toezicht te houden. Het zou toekomstige problemen in de samenleving 
kunnen voorkomen 
 
Natuurlijk hebben wij als zendamateurs daar ook een rol in. Wij hebben een registratie om uit te zenden op de 
aan ons vergunde banden. Op een deel daarvan hebben wij het primaire recht. Dat deel kunnen we hoe dan 
ook gebruiken. Bij een ander deel hebben wij een secundaire status. Bij die banden moeten we eerst checken of 
ze niet gebruikt worden door anderen. Als dat niet het geval is, dan staan ze ter beschikking aan ons. 
Natuurlijk, we zouden graag meer frequentieruimte willen hebben. Andere frequenties maken weer 
andersoortige experimenten mogelijk. We hebben daar ook verzoeken voor ingediend. Maar we weten ook dat 
er sprake is van krapte in het spectrum. Het is zelfs zo dat er kapers op de kust zijn voor onze banden. De 
auto-industrie heeft interesse voor het aan ons toebedeelde spectrum, heb ik begrepen, en ook vanuit de 
GPS-industrie wordt er druk op de banden gelegd. Ik weet daarom ook niet of het lukt extra spectrum voor de 
radiozendamateurs vrij te spelen. Besluitvorming hierover is ook complex en tijdrovend, heb ik gemerkt… 
 
Radiozendamateurs hebben recht op gebruik van de banden waar zij een registratie voor hebben. Maar we 
beseffen dat, ook al sta je in je recht, er ook nog normen en waarden gelden. Als je merkt dat je met je 
uitzendingen storing veroorzaakt, bijvoorbeeld op de eerder genoemde verlichting, dan is het normaal dat je 
dat probeert op te lossen en niet direct op je strepen gaat staan. Gewoon een kwestie van fatsoen, 
maatschappelijke verantwoordelijkheid en gedragsregels. Via ons verenigingsblad Electron, onze website en 
informatiebijeenkomsten geven we onze leden daar dan ook voorlichting over. Zo, en in samenwerking met 
Agentschap Telecom, hopen we mogelijke problemen in de toekomst te voorkomen. En mocht dit niet 
voldoende zijn, dan zijn er natuurlijk nog altijd de inspecties van Agentschap Telecom. Wie zich niet aan de 
spelregels houdt, kan een boete verwachten. Soms is dat helaas nodig. Maar het belangrijkste is: ik merk dat 
we samen op de goede weg zijn en zie ook absoluut verbeteringen in het gedrag.” 
Remy F.G. Denker
Vereniging voor Experimenteel Radio Onderzoek in Nederland (VERON)
