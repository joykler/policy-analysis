Staat van de Ether 2014 35
Draadloze toepassingen in industrie en gezondheidszorg 
Agentschap Telecom heeft onderzoek uit laten voeren naar de impact van het toenemende gebruik van draadloze 
toepassingen in de Industrie en in de Gezondheidszorg. Denk aan bijvoorbeeld de toenemende afhankelijkheid van 
draadloze diensten, de risico’s op verstoring en uitval van deze diensten, en de expertise die nodig is om dit op een 
goede manier te kunnen beheren. Uit dat onderzoek blijkt enerzijds dat er in ziekenhuizen en grotere industriële 
bedrijven in het algemeen sprake is van professioneel risicobeheer. En dat men voorzieningen treft voor het geval 
draadloze diensten verstoord worden of uitvallen zodat dit geen ernstige consequenties heeft. 
Maar helaas blijkt dit in de kleinere bedrijven niet het geval. Daar vertrouwt men vaak volledig op draadloze 
diensten in de bedrijfsvoering. Men is zich hier minder bewust van de risico’s op verstoring van draadloze toepas-
singen en wat de gevolgen hiervan kunnen zijn. Het verschil tussen vergunningsvrije en niet-vergunningvrije 
toepassingen is vaak niet helder voor de gebruikers. Maar het heeft wel een effect heeft op de exclusiviteit van het 
gebruik van het apparaat in een bepaalde band.   
Daar waar meerdere gebruikers, maar onbekend met elkaar, van hetzelfde spectrum gebruik maken (zoals bijvoor-
beeld op bedrijfsterreinen of de kleinere zorginstellingen) is het risico op verstoring of uitval groter. De onderzoe-
kers zien een rol voor de overheid om met name de burger, kleinere bedrijven en installateurs te informeren over 
de risico’s van het gebruik van draadloze technologieën.
Zeker in gevallen waarin verstoring of uitval van draadloze diensten de bedrijfsvoering van bedrijven verhindert of 
tot fysiek gevaar leidt, is het van belang dat de gebruikers van deze diensten zich bewust zijn van de risico’s, en dat 
er voorzieningen worden getroffen om ernstige gevolgen te voorkomen. 
Radiozendamateurs 
Radiozendamateurs houden zich hobbymatig bezig met 
experimenteren op het gebied van radio- of 
televisiesignalen. Zij maken daarbij gebruik van een deel van 
het frequentiespectrum dat voor deze toepassing is 
bestemd. Daarvoor moeten zij een registratie aanvragen bij 
Agentschap Telecom. Een registratie wordt verstrekt na het 
goed afleggen van een examen.
In Nederland zijn 12000 radiozendamateurs. Ze vormen 
daardoor een belangrijke doelgroep voor het agentschap. 
Hun frequentiegebruik mag niet verstoord worden. Net 
zoals dat andersom geldt: hun hobby mag niet leiden tot 
verstoringen op andere toepassingen…
