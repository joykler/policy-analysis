Inleiding
Telecommunicatie is verbinding. Tussen apparatuur bijvoorbeeld. ‘Slimme apparaten’ die onderling communiceren en 
data uitwisselen raken steeds meer in zwang. Het Internet of Things is in wording. Telecommunicatie verbindt ook 
mensen. Een deel van ons sociaal leven lijkt zich te verplaatsen naar digitale omgevingen als Facebook, Instagram of 
WhatsApp. En dat allemaal via datzelfde vehikel; twintig jaar geleden nog een noviteit, maar anno 2015 volstrekt 
onmisbaar: internet. Onontbeerlijk in het maatschappelijke leven, essentieel voor het economische verkeer. Van 
detailhandel tot reissector, van onderwijs tot uitgever: de impact van internet doet zich in alle sectoren gevoelen.   
Deze vitale functie schept verwachtingen. De samenleving vertrouwt erop dat het vlekkeloos werkt en continu 
beschikbaar is, waar dan ook. En dat het netwerk genoeg capaciteit en snelheid heeft om het huidige en toekomstige 
gebruik te kunnen  faciliteren…   
De introductie van 4G is een nieuwe mijlpaal 
in de historie van mobiele communicatie
