34
NSS
Nucleair terrorisme is een bedreiging voor de mondiale veiligheid. Om afspraken te maken over het tegengaan van 
de verspreiding van nucleair materiaal en dit uit handen van terroristen te houden werd op 24 en 25 maart 2014 de 
Nuclear Security Summit gehouden. Plaats van handeling was Den Haag. Er waren 42 staatshoofden, 14 ministers 
en veel vertegenwoordigers van internationale organisaties aanwezig.
 
Een dergelijk evenement trekt natuurlijk veel internationale media; gedurende de top waren er circa 3000 
journalisten aanwezig. Om de aanwezige regeringsleiders te beveiligen, maar ook voor video- en audioverbindin-
gen, computers, tablets en andere communicatie-apparatuur was veel spectrumruimte nodig. Het mogelijke 
gebruik van ‘jammers’ -apparaten die telecommunicatiediensten tijdelijk buiten werking kunnen stellen- was 
daarbij een complicerende factor. De gevolgen van uitval van draadloze verbindingen voor bijvoorbeeld omroep, 
beveiliging of hulpdiensten zouden groot kunnen zijn.
Om er voor te zorgen dat de telecommunicatie terplekke kon blijven functioneren verleende Agentschap Telecom, 
naast de reguliere vergunningen, voor de NSS-top in totaal 36 extra vergunningen. Het leidde er toe dat de NSS voor 
wat betreft het frequentiegebruik zonder noemenswaardige incidenten kon verlopen. Uiteindelijk waren er slechts 
twee kleine verstoringen: niet gescrambelde portofoons en een melding over het gebruik van een jammer op 
Schiphol. Beide konden tijdig worden opgelost.
   
De Nationale Politie nam in eerste instantie de verantwoordelijkheid voor de spectrummetingen tijdens het NSS. In 
goede samenwerking konden problemen worden voorkomen. Het is wel van belang dat Agentschap Telecom in de 
toekomst eerder betrokken wordt bij de voorbereidingen op dergelijke evenementen. Dat stelt het agentschap in 
staat om in een vroeg stadium potentiele risico’s in te schatten en te voorkomen. Hierbij is een nauwere samenwer -
king met de Nationale Politie gewenst en bestuurlijke samenwerking met het Ministerie van Economische Zaken en 
veiligheidsorganisaties.
