20
Wet Bewaarplicht buiten werking
Operators moeten hun verkeers- en locatiegegevens bewaren. Dit zijn gegevens die ontstaan bij het gebruik van 
telecommunicatienetwerken en -diensten. Zulke gegevens hebben geen betrekking op de inhoud van de bood-
schappen, maar wel op bijvoorbeeld het tijdstip van verzenden, de locatie waar de zender zich bevond of de 
geadresseerde. De Wet Bewaarplicht (Wbt) ligt hieraan ten grondslag.  
De aandacht van Agentschap Telecom heeft zich in 2014 vooral gericht op nieuwe aanbieders. De markt van (tele)
communicatiediensten aanbieders is voortdurend in verandering, bij vooral de kleinere aanbieders. Bij 110 aanbie-
ders is een initiële controle uitgevoerd om daarmee de aanbieders te wijzen op de verplichtingen en bij onvoldoende 
naleving bij de bezochte aanbieders afspraken te maken over de acties die nodig zijn om compliant te zijn.
In 2014 heeft het Europese hof de richtlijn waarmee de Nederlandse Wet bewaarplicht is geïmplementeerd ongeldig 
verklaard. Op 11 maart 2015 is de Wbt door een Nederlandse voorzieningenrechter buiten werking gesteld. Per direct 
heeft Agentschap Telecom haar toezicht op de buiten werking gestelde onderdelen van de Telecommunicatiewet 
gestaakt. De buitenwerkingstelling van de Wbt betekent dat de artikelen van die wet niet langer kunnen worden 
toegepast. Dit houdt in dat aanbieders niet meer gehouden zijn de telecommunicatiegegevens, opgenomen in 
bijlage behorende bij artikel 13.2a van de Telecommunicatiewet, te bewaren. Ook houdt dit in dat alle gegevens die 
bewaard werden in het kader van de Wbt vernietigd moeten worden.
De buitenwerkingstelling van de bewaarplicht raakt de verwerking van verkeers- en locatiegegevens op grond van 
de Europese privacyrichtlijn niet. Deze richtlijn is onder andere geïmplementeerd in de artikelen 11.5, 11.5a en 11.13 
van de Telecommunicatiewet. Hierop blijft Agentschap Telecom toezien. Op grond van deze wetgeving mogen 
aanbieders verkeersgegevens opslaan en verwerken voor bedrijfsdoeleinden. Uitgangspunt is dat verkeersgegevens 
verwijderd of geanonimiseerd worden als ze niet meer nodig zijn. In 2015 onderzoekt Agentschap Telecom of er 
geen gegevens meer bewaard worden die uitsluitend op grond van de Wbt bewaard mochten worden.
De minister van Veiligheid en Justitie heeft aangegeven met een nieuw wetsvoorstel te komen voor de opvolger van 
de Wbt.
Er is sprake van een forse daling van het aantal 
graafschades
