Staat van de Ether 2014 25
In Nederland mag je niet zomaar mechanisch graven. Met alle kabels en leidingen die al onder de grond liggen 
zou dat ook onverantwoord zijn. Water, gas, elektra, je staat er niet bij stil, maar de ondergrondse 
infrastructuur is enorm. Graven vereist daarom veel voorwerk. Dat begint al bij het ontwerp. Om risico’s uit te 
sluiten bepalen we vooraf waar leidingen liggen met gevaarlijke inhoud. Dat doen we via een graafmelding bij 
het Kadaster, een zogeheten KLIC-melding. Via het Kadaster krijgen we dan een overzicht van de 
ondergrondse infrastructuur terplekke. Dat gebeurt tegenwoordig allemaal digitaal. Op onze tablets kunnen 
we vervolgens zien wat er allemaal onder de grond ligt. Vroeger moesten we daarvoor nog door tientallen 
pagina’s heen bladeren.
 
Om te controleren of de gegevens van het Kadaster kloppen maken we eerst proefsleuven. Dat is ook verplicht. 
Pas als alles in orde is kunnen we echt beginnen met graven. Graven verloopt zo een stuk veiliger dan 
voorheen. Een van de zaken die bijdraagt aan minder schade is het feit dat we leidingen tegenwoordig 
ondieper aanleggen, als dat mogelijk is. Niet meer perse op 60 centimeter diepte en waar mogelijk met een 
borstelmachine in plaats van een traditionele kraan. Dat maakt de kans minder groot dat je andere 
infrastructuur tegenkomt en snel beschadigt. Bestaande leidingen die soms al tientallen jaren onder de grond 
liggen zijn vaak fragiel en kunnen weinig hebben. We meten ons netwerk heel nauwkeurig digitaal in en als 
extra bescherming dekken wij de glasvezelleidingen nog af met stootband. Alles om het risico op schade aan 
het netwerk te minimaliseren. 
Je ziet dat het bewustzijn van het belang van veilig graven groeit. Dat begint al bij de opleiding. Aspirant-
gravers leren daar hoe ze leidingen op kunnen zoeken, hoe ze moeten ‘voorsteken’ en waar risico’s liggen. Dat 
vind ik heel goed. Maar ook bij de huidige generatie gravers groeit het bewustzijn. Ook bij ons. Wij 
organiseren bijvoorbeeld kampioenschappen voor ‘de graafploeg van de maand’, gericht op veilig werken en 
het omgaan met de omgeving. Dat werkt heel motiverend!  
 
Ik zie ook steeds meer samenwerking in de keten. Een voorbeeld daarvan is het convenant dat netbeheerders, 
grondroerders en grondeigenaren onderling hebben afgesloten om gezamenlijk veilig graven te bevorderen. 
En dan zijn er natuurlijk ook nog de inspecteurs van Agentschap Telecom die ons, met hun onaangekondigde 
controles, scherp houden. Ze komen langs op de sites waar we aan het werk zijn, controleren de KLIC-
meldingen, lopen checklists na, adviseren en kijken of de sleuven correct zijn gegraven etc. Al met al denk ik 
dat we samen op de goede weg zijn. Ik ben er van overtuigd dat we op weg zijn naar een periode met nul 
graafschades aan openbare grond. 
Senoer Lao
Uitvoerder VolkerWessels Telecom
