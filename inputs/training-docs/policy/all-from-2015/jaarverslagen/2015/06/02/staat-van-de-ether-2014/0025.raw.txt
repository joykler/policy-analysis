Op weg naar nul 
graafschades! 
 “Nederland verglaast. In heel hoog tempo nog wel! Op dit moment zijn er al 2 miljoen huishoudens voorzien 
van glasvezel. Nog 3 miljoen te gaan! En daar mag ik aan werken als uitvoerder bij VolkerWessels Telecom. 
Wij werken hard aan Fiber to the home voor Reggebefi r, dat de ambitie heeft overal in Nederland glasvezel 
aan te leggen tot in de woning. Het glasvezelnetwerk brengt Nederland vooruitgang. Nu en straks!  
 
Glasvezelkabels liggen in de grond. Voor de aanleg moet er dus veel graafwerk verricht worden. Dat is een 
omvangrijk proces, dat goed doordacht uitgevoerd moet worden. Als het niet zorgvuldig gebeurt kan er veel 
schade ontstaan. Mensen zijn zich er misschien niet zo van bewust, maar onder de grond liggen heel veel 
leidingen, buizen en kabels. Soms op logische plekken. Maar soms ook niet; dan liggen ze op onverwachte 
plekken, in rare bochten en met een grillig verloop. Dat zijn factoren die het graafwerk lastig maken. We 
moeten vaak dwars door tuinen heen, omdat we de glasvezel echt tot in het huis brengen. De meeste mensen 
willen hun glasvezelaansluiting in de meterkast. En dat regelen we dan. Met een raketboring maken we een 
ondergrondse sleuf vanaf het trottoir tot aan de gevel van het huis, om vervolgens via de kruipruimte naar de 
meterkast te gaan. Dat is nogal een werkje, dat heel nauwkeurig gedaan moet worden. Tegelijkertijd proberen 
we het zo snel mogelijk uit te voeren. Ons streven is er op gericht dat de bewoners zo weinig mogelijk overlast 
hebben. Door onze jarenlange ervaring slagen we daar steeds beter in: als we ’s ochtends in een bepaalde 
straat beginnen te graven, zijn we ’s avonds vaak al weer klaar. En kunnen de bewoners gewoon weer hun 
straat gebruiken en bij hun huis komen.
