Beleidsartikelen
Innovatieagenda
In het kader van de Innovatieagenda is in juni 2014 een webportal 
gelanceerd. In dit portal kunnen vernieuwende ideeën ingebracht worden, 
zodat een brede kring van personen werkzaam in de rechtspraktijk hiervan 
kennis kan nemen ten behoeve van de eigen praktijk. Daarnaast is het 
project Landelijke Uitrol Mediation Overheid mogelijk gemaakt en is een 
campagne voor het bevorderen van mediation uitgevoerd.
Verkeershandhaving OM
Het OM voert het programma verkeershandhaving uit. Uit dit budget 
worden de uitgaven voor dit programma gedaan, niet zijnde bijdragen 
aan ZBO’s of agentschappen, bijvoorbeeld voor trajectcontrolesystemen. 
De onderuitputting op het budget Verkeershandhaving OM (– € 7,3 mln.) 
wordt met name veroorzaakt door de vertraging van de uitrol van nieuwe 
digitale flitspalen.
Afpakken
Vanaf 2011 is er een bedrag oplopend tot € 20 mln. per jaar met ingang 
van 2013 geïnvesteerd in de strafrechtketen teneinde het afpakken van 
crimineel vermogen te versterken. De investeringsgelden worden in het 
kader van het ketenprogramma afpakken overgeheveld naar de begro-
tingen van de diensten die met deze investeringsgelden zijn versterkt. In 
2014 zijn bij tweede suppletoire begroting middelen overgeheveld van het 
OM naar de nationale politie en het FIOD. Aan deze keteninvestering is 
een oplopende doelstelling verbonden om jaarlijks vanaf 2016 ruim € 100 
mln. aan crimineel vermogen af te pakken.
Kwaliteit en Innovatie
In 2014 zijn veel stappen gezet binnen het programma Kwaliteit en 
Innovatie rechtspraak (KEI). Er zijn vier wetsvoorstellen voorbereid die de 
vereenvoudiging van het burgerlijk procesrecht regelen en de digitali-
sering van de civiele en bestuursrechtelijke rechtsgang mogelijk maken. 
Het eerste wetsvoorstel betreft de eerste aanleg in civiele procedures en 
eerste aanleg en hoger beroep in het bestuursrecht. Het wetsvoorstel 
voorziet in een wijziging van Rechtsvordering en de Algemene wet 
62 
bestuursrecht. Dit wetsvoorstel is ingediend bij de Tweede Kamer. Het 
tweede wetsvoorstel dat ziet op de wijzigingen in hoger beroep en 
cassatie in civielrechtelijke procedures is eveneens ingediend bij de 
63 
Tweede Kamer. Het derde wetsvoorstel betreft de Invoeringswet, om in 
aanverwante wetgeving de terminologie waar nodig te wijzigen. Het 
vierde wetsvoorstel betreft de Rijksinvoeringswet, in een aantal rijks-
wetten moet eveneens terminologie gewijzigd worden. De AMvB 
digitalisering burgerlijk procesrecht en bestuursprocesrecht regelt het 
digitaal verkeer met de rechter nader. De Invoeringswet en de AMvB zijn 
eind 2014 in consultatie gegaan. Ter voorbereiding van de wetsvoorstellen 
en de AMvB zijn expertmeetings gehouden. Tijdens deze expertmeetings 
is gesproken met rechters, advocaten, deurwaarders, bestuursorganen en 
andere betrokken ketenpartijen. In het gehele traject werkt het ministerie 
nauw samen met het programma KEI van de Rechtspraak.
62
Tweede Kamer, 34 059, nr. 2.
63
Tweede Kamer, 34 138, nr. 2.
Tweede Kamer, vergaderjaar 2014–2015, 34 200 VI, nr. 1 59
