De beleidsartikelen (artikel 15)
– een verhoging van het budget aan landelijke publieke omroepen ten 
behoeve van de superevenementen ( € -/- 13,5 miljoen);
– kleine verhoging van de bijdrage aan enkele omroepinstellingen 
(-/- € 1,9 miljoen).
Bijdragen aan ZBO’s/RWT’s
De kerntaak van het Commissariaat voor de Media (hierna: CvdM) bestaat 
uit het uitoefenen van onafhankelijk toezicht op het handelen van de 
media-instellingen in Nederland en uit handhavend optreden ingeval de 
toepasselijke regelgeving niet in acht wordt genomen. Het CvdM is tevens 
verantwoordelijk voor het metatoezicht op het Nederlands Instituut voor 
Classificatie van Audiovisuele Media (NICAM). Daarnaast heeft het CvdM 
tot taak erop toe te zien dat kabelexploitanten hun wettelijke verplich-
tingen nakomen tot doorgifte van de must carry-zenders en het opvolgen 
van adviezen van programmaraden.
Naast de foutieve betaling 2015 van € 0,8 miljoen en de prijsbijstelling 
van € 0,1 miljoen is het budget verhoogd met € 0,7 miljoen. De verhoging 
vloeit voort uit een wijziging in de Mediawet 2008, waarin het toezicht op 
de regionale omroepen als aanvullende taak is belegd bij het Commissa-
riaat voor de Media.
Ontvangsten
De ontvangsten bestaan uit de reclame-inkomsten van de Stichting Ether 
Reclame (STER) en de rente op de Algemene Mediareserve (AMR).
Tweede Kamer, vergaderjaar 2014–2015, 34 200 VIII, nr. 1 109
