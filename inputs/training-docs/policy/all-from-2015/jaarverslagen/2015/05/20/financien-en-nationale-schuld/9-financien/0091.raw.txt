Beleidsartikelen
4.7 Beheer Materiële Activa 
A: Algemene doelstelling 
Een optimaal financieel resultaat bij het beheren en afstoten van materiële 
activa van/voor het Rijk ten behoeve van de realisatie van rijksdoelstel-
lingen.
B: Rol en verantwoordelijkheid 
De Minister van Financiën heeft een uitvoerende rol op het gebied van 
roerende materiële activa. De Minister is verantwoordelijk voor het 
vervoeren, bewaren, vernietigen en verkopen van overtollige en in 
beslaggenomen roerende zaken. Deze taken zijn opgedragen aan het 
baten-lastenagentschap Domeinen Roerende Zaken (DRZ). Het Ministerie 
van Financiën is eigenaar van DRZ. Het aan Financiën toebehorende deel 
van de verkoopopbrengsten van in beslag genomen goederen staat 
geraamd in de tabel budgettaire gevolgen van beleid. De hoogte van de 
verkoopopbrengsten wordt voornamelijk bepaald door de te nemen 
(verkoop)beslissingen over in beslag genomen goederen door het 
Openbaar Ministerie. Om deze reden is bij dit artikel geen prestatie-
indicator opgenomen. Voor de doelmatigheidsindicatoren wordt verwezen 
naar de paragraaf inzake het agentschap DRZ.
Het Rijk bezit materiële activa die nodig zijn voor de realisatie van 
rijksdoelstellingen. De wettelijke basis voor deze uitvoerende rol ligt in de 
Comptabiliteitswet. Daarin staat dat de Minister van Financiën belast is 
met de verantwoordelijkheid voor het (privaatrechtelijk) beheer van de 
roerende zaken die aan de staat toebehoren dan wel zijn toevertrouwd, 
een en ander voor zover de verantwoordelijkheid voor dat beheer niet bij 
of krachtens de Wet bij een of meer andere ministers is gelegd.
C: Beleidsconclusies 
In 2014 is DRZ een grote opdracht voor de Belastingdienst gaan uitvoeren. 
Het betreft de hertaxatie van BPM auto’s voor de Belastingdienst. De 
verwachting is dat de inzet van DRZ op termijn zal leiden tot een afname 
van de bezwaar- en beroepsprocedures tegen de hertaxaties, onder 
andere door de neutraliteit van DRZ, de kwaliteit van de hertaxatierap-
porten en de toegenomen transparantie van het taxatieproces.
Tweede Kamer, vergaderjaar 2014–2015, 34 200 IX, nr. 1 90
