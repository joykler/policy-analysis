2. Bijstand, Toeslagenwet en Sociale Werkvoorziening 
Artikel
 
De overheid ondersteunt bij het vinden van werk en biedt 
Algemene doelstelling
inkomensondersteuning en aangepaste arbeid aan hen die dat 
 
echt nodig hebben. 
Wie kan werken, moet dat ook doen. Dit is in de eerste plaats in het 
belang van de betrokkene zelf: werk zorgt voor economische en financiële 
zelfstandigheid, draagt bij aan het gevoel van eigenwaarde en biedt 
kansen om volop mee te doen in de samenleving. De overheid streeft naar 
een transparant en activerend sociaalzekerheidsstelsel dat mensen 
enerzijds de zekerheid biedt van een adequaat vangnet als dat echt nodig 
is, en dat hen anderzijds prikkelt om (weer) aan het werk te gaan als dat 
kan.
Mensen hebben de verantwoordelijkheid om in het eigen inkomen te 
voorzien en nemen daartoe zelf het initiatief. Alleen als het vinden van 
werk op eigen kracht niet lukt, helpt de overheid hierbij door onder-
steuning bij re-integratie te bieden. Ook faciliteert de overheid via de 
sociale werkvoorziening de arbeidsparticipatie van mensen die uitsluitend 
onder aangepaste omstandigheden tot regelmatige arbeid in staat zijn. 
Aan mensen die (tijdelijk) niet in hun eigen levensonderhoud kunnen 
voorzien biedt de overheid een sociaal vangnet in de vorm van bijstand. 
Daarbij streeft de overheid er in de vormgeving naar om het aantal 
loketten waar uitkeringsgerechtigden mee te maken hebben te beperken.
De overheid biedt inwoners van Caribisch Nederland waar nodig 
re-integratieondersteuning en inkomensondersteuning op grond van de 
Onderstandsregeling.
De Minister stimuleert het vinden van werk met het verstrekken van het 
Rol en verantwoordelijkheid
participatiebudget aan gemeenten (vanaf 2015 onderdeel van de 
integratie-uitkering Gemeentefonds). De Minister financiert de 
14 
inkomensondersteuning met uitkeringsregelingen. De Minister is 
verantwoordelijk voor:
� De vormgeving, het onderhoud en de werking van het stelsel van wet- 
en regelgeving;
� De vaststelling van de hoogte van de algemene bijstandniveaus;
� Het ter beschikking stellen aan en verdelen van middelen onder 
gemeenten voor de inkomensvoorziening vanuit de WWB, IOAW, IOAZ 
en Bbz;
� Het houden van systeemtoezicht;
� Het verdelen van een taakstellend aantal Wsw-arbeidsplaatsen en 
bijbehorende middelen onder gemeenten voor de uitvoering van de 
Wsw en het bevorderen van uitstroom naar werk;
� Het ter beschikking stellen aan en verdelen van middelen over 
gemeenten voor de Wet participatiebudget;
� Het terugvorderen van onrechtmatig bestede middelen van het 
participatiebudget en het terugvorderen van middelen van niet 
gerealiseerde plekken in de Wsw;
� De sturing van en het toezicht op de rechtmatige, doeltreffende en 
doelmatige uitvoering door de SVB (AIO, bijstand buitenland) en het 
UWV (TW);
� De organisatie van de eigen uitvoering binnen het verband van de 
Rijksdienst Caribisch Nederland (RCN).
14
Voor een toelichting wordt verwezen naar de leeswijzer.
Tweede Kamer, vergaderjaar 2014–2015, 34 200 XV, nr. 1 25
