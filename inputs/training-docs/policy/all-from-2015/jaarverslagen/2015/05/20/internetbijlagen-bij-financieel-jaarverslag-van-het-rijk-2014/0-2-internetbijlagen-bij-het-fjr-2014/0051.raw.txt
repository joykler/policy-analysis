Mee en tegenvallers njn 2014
Dit betreft het saldo van een aantal mee- en tegenvallers. De uitgavenmu-
taties in deze post betreffen voornamelijk de uitfinanciering van het 
project Pieken in de Delta (5 mln.), een hogere bijdrage (4 mln.) aan Dienst 
Landbouwkundig Onderzoek in verband met het in stand houden van de 
High Containment Unit te Lelystad, en een eenmalige bijdrage van 10 mln. 
aan de Kamer van Koophandel ter gedeeltelijke compensatie van de 
transitievoorziening ten behoeve van de reorganisatie. Deze reorganisatie 
houdt verband met het opgaan van de 12 Kamers van Koophandel, Kamer 
van Koophandel NL en Syntens in één nieuwe organisatie (TK 2011–2012, 
32 004, nr. 4).
MEP
In 2014 is er sprake van een incidentele meevaller bij de MEP als gevolg 
van een lagere raming voor de subsidiabele productie. De meevaller heeft 
geen consequenties voor de haalbaarheid van de doelstellingen duurzame 
energie in 2020 (14%) en 2023 (16%).
Programmatische aanpak stikstof
Van de middelen die in 2014 beschikbaar zijn voor de PAS, komt een groot 
deel in latere jaren tot betaling, omdat betalingen op verstrekte subsidies 
voor het grootste deel pas in de jaren ná de subsidieverstrekking 
plaatsvinden.
SDE
Er is in 2014 sprake van lagere uitgaven bij de SDE die zijn veroorzaakt 
door een prijsmeevaller. Prijsmeevallers bij de SDE worden niet in de 
begrotingsreserve gestort en mogen ingezet worden voor problematiek 
op de EZ-begroting.
TKI toeslag
In 2014 zijn minder kasmiddelen nodig doordat de uitfinanciering van 
aangegane verplichtingen plaatsvindt op basis van liquiditeitsbehoefte 
verspreid over de meerjarige duur van de onderzoeksprojecten. Deze 
tijdelijke meevaller is grotendeels ingezet voor de te verwachten schades 
op de BMKB.
Veilingen
Er is 18,5 mln. beschikbaar op de begroting van EZ samenhangend met 
kosten van veilingen.
Voeding BMKB reserve
De interne begrotingsreserve voor de regeling Borgstellingsfaciliteit 
Midden- en Kleinbedrijf (BMKB) is aangevuld met een bedrag van 26,6 
mln. Dit is bestemd voor de dekking van de te verwachten verliesdecla-
raties in de komende jaren.
MKB actieplan
Ten behoeve van het aanvullend actieplan MKB financiering is er 100 mln. 
beschikbaar gesteld uit de middelen die in de Voorjaarsnota waren 
gereserveerd voor o.a. innovatie. Deze middelen zijn vanaf de Aanvul-
lende Post overgeheveld naar de begroting van EZ.
50
