Beleidsprioriteiten
lingenketen in verband met het verbeteren van de identiteitsvaststelling 
van de vreemdeling in werking getreden. In deze wet is geregeld dat van 
alle derdelanders, tien vingerafdrukken en een digitale foto worden 
(af)genomen en opgeslagen, met als doel het betrouwbaarder vaststellen, 
registreren en verifiëren van de identiteit van vreemdelingen. Ook trad op 
1 april 2014 de Wet tot wijziging van de Vreemdelingenwet 2000 in 
verband met verruiming van de bevoegdheden in het kader van het 
vreemdelingentoezicht in werking. Deze wet maakt het mogelijk dat de 
politie onderzoek doet in de woning van een (illegale) vreemdeling om de 
identiteit, nationaliteit en verblijfsstatus vast te stellen. Het doorzoeken is 
beperkt tot handelingen die geen voorzienbare substantiële schade aan 
aanwezige voorwerpen of de woning zelf aanrichten.
Keteninformatisering
De voorzieningen voor het uitwisselen van gedigitaliseerde documenten 
tussen ketenpartners zijn operationeel. IND en het COA wisselen vanaf juli 
2014 op deze wijze informatie uit over beschikkingen en uitspraken van de 
Rechtbanken. Voor de verbetering van de communicatie tussen de IND en 
de rechterlijke macht lopen diverse initiatieven die de aankomende jaren 
voor een (grote) versnelling in informatieverstrekking zullen zorgen. Bij 
inwerkingtreding van het wetsvoorstel modernisering rechtspraak zullen 
alle uitspraken digitaal vanuit de rechtspraak aan de IND worden 
aangeleverd.
Daarnaast delen de politie, Koninklijke Marechaussee (KMar), DJI en de 
Dienst Terugkeer en Vertrek (DT&V) sinds 15 september 2014, via het 
tijdelijke informatiesysteem overdracht vreemdelingen, op digitale wijze 
gegevens in het kader van de gedwongen terugkeer van vreemdelingen.
Verbetering ketensamenwerking
In het kader van de verdere verbetering van de ketensamenwerking 
tussen partners die deel uitmaken van de vreemdelingenketen zijn in het 
afgelopen jaar belangrijke stappen gezet. Het Vreemdelingenbeleid 
behoort tot het reguliere toezichtterrein van de Inspectie VenJ, die met 
ingang van 2014 de toezichttaken van de Commissie Integraal Toezicht 
Terugkeer (CITT) heeft overgenomen. De Inspectie VenJ zal zijn toezicht 
geleidelijk over steeds meer domeinen binnen de vreemdelingenketen 
uitbreiden.
Naar aanleiding van de Monitor van de Inspectie VenJ is de Kamer 
geïnformeerd over de voortgang op en de verdere planning van de 
uitvoering van de verbetermaatregelen die zijn ingezet naar aanleiding 
van recente rapporten van de Inspectie VenJ en de OVV. Er zijn belangrijke 
stappen gezet om aan begrippen als menselijke maat en professionele 
ruimte inhoud te geven binnen de vreemdelingenketen. Sinds medio 2014 
functioneert een ketenbreed Incidentmanagementsysteem dat tot doel 
heeft dat incidenten die zich in de keten voordoen snel gemeld worden en 
dat daarvan geleerd wordt.
Samen met het Ministerie van VWS is onderzocht welke mogelijkheden er 
zijn om de medische informatie-uitwisseling in de vreemdelingenketen 
verder te verbeteren. De maatregelen worden in 2015 nader uitgewerkt en 
geïmplementeerd.
Tweede Kamer, vergaderjaar 2014–2015, 34 200 VI, nr. 1 23
