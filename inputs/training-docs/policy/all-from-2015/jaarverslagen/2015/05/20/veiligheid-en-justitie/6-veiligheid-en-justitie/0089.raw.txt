Beleidsartikelen
weerbaarheid op het gebied van cybersecurity. Op hoofdlijnen zijn er ten 
opzichte van het CSBN 2013 geen grote verschuivingen waarneembaar. 
Cybercrime en digitale spionage blijven de grootste dreiging op het 
gebied van cybersecurity. De potentiële impact van cyberaanvallen en 
verstoringen neemt door snelle digitalisering alleen maar toe. De 
campagne Alert-Online heeft van 27 oktober tot 6 november 2014 
succesvol plaatsgevonden met betrokkenheid van 140 publieke en private 
partijen.
De onderuitputting wordt met name veroorzaakt door het feit dat de 
middelen voor de formele personele uitbreiding cybersecurity van € 4 
mln. zijn geraamd op het instrument «Opdrachten NCSC». De realisatie 
vindt plaats op apparaatsbudget (artikel 91). Structurele overheveling naar 
artikel 91 heeft bij eerste suppletoire begroting 2014 plaatsgevonden.
Overige terrorismebestrijding
Naast de genoemde activiteiten omtrent het indammen van de risico’s die 
mogelijk uitgaan van terugkeerders uit jihadistische strijdgebieden, is in 
2014 onder meer driemaal het Dreigingsbeeld Terrorisme Nederland 
(DTN) uitgebracht. Het DTN fungeert als inhoudelijke basis voor het 
contraterrorismebeleid en stelt de NCTV en zijn samenwerkingspartners in 
staat beleidsmatig en operationeel snel in te spelen op nieuwe ontwikke-
lingen.
Overig nationale veiligheid
Vanuit het programma «Veilig door innovatie» zijn twaalf nieuwe 
projectaanvragen gefinancierd. Het betreffen projecten die het presterend 
vermogen van veiligheidspartners kan verhogen door slimmer, sneller 
en/of efficiënter te gaan werken. Tevens zijn opdrachten verstrekt ten 
behoeve van het functioneren van het Nationaal Crisiscentrum (NCC) en 
Nationale Academie voor Crisisbeheersing (NAC), die beide werken voor 
de gehele rijksoverheid.
36.3 Onderzoeksraad voor Veiligheid 
Bijdragen aan ZBO’s/RWT’s
Onderzoeksraad voor Veiligheid (OVV)
De OVV fungeert als onafhankelijk onderzoeksorgaan, dat op eigen gezag 
kan besluiten tot het doen van onderzoek naar de oorzaak van (ernstige) 
ongevallen en rampen of een dreiging daartoe.
De werkzaamheden van de raad zijn gekoppeld aan het zich voordoen van 
een voorval of een reeks van voorvallen. De uitgaven voor onderzoek naar 
de ramp met de MH17 konden binnen de budgettaire kaders worden 
opgevangen. De onderzoeken die zijn gedaan in 2014 zijn te vinden op 
www.onderzoeksraad.nl.
Tweede Kamer, vergaderjaar 2014–2015, 34 200 VI, nr. 1 88
