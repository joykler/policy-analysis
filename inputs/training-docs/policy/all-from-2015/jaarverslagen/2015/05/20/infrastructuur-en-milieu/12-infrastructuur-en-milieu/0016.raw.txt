11
29 januari 2015 aan de Tweede Kamer gezonden . In 2015 zal het kabinet 
een reactie op dit advies formuleren, waarbij ook zal worden ingegaan op 
de gevolgen die dit advies heeft voor het traject en de precieze invulling 
van het reeds bij de Tweede Kamer ingediende wetsvoorstel inzake het 
nieuwe normen- en handhavingstelsel, het onderliggende Luchthavenver-
keerbesluit Schiphol (LVB) en de m.e.r.-procedure.
Internationaal zet Nederland in op mondiale maatregelen om de uitstoot 
van CO terug te dringen en om het level playing field voor de luchtvaart 
2 
te borgen. In EU-verband heeft in 2014 aanpassing van het ETS voor de 
luchtvaart plaatsgevonden. Dit heeft geresulteerd in een beperking van de 
geografische reikwijdte van het systeem. Voor de periode 2013 tot en met 
2016 vallen alleen vluchten binnen Europa onder het systeem.
Maritiem Beleid
In 2014 is tussen de ministers van IenM en EZ, de vijf zeehavens van 
nationaal belang en het zeehavenbedrijfsleven een werkprogramma 
12 
zeehavens 2014–2016 vastgesteld. Het werkprogramma heeft als doel de 
internationale concurrentiepositie te verstevigen door er gezamenlijk voor 
te zorgen dat de Nederlandse haveninfrastructuur de beste van de wereld 
blijft, het marktaandeel van de Nederlandse havens in de Hamburg-Le 
Havre range groeit en dat de toegevoegde waarde van de Nederlandse 
zeehavens toeneemt. Dit werkprogramma is sindsdien in uitvoering.
In het kader van het Project Mainportontwikkeling Rotterdam zijn de 
eerste terminals op de Tweede Maasvlakte in 2014 getest.
De binnenvaart is goed aangesloten op het Beter Benutten proces. Met 
diverse partijen uit de sector is in 2014 gewerkt aan de voorbereiding van 
plannen voor het benutten van de binnenvaart aan het verminderen van 
de meest vertraagde ritten op de weg. Voor de zomer van 2015 wordt 
besluitvorming over deze plannen verwacht.
Op verschillende thema’s wordt in CCR-verband (Centrale Commissie 
voor de Rijnvaart) gewerkt aan modernisering van regelgeving en 
vermindering van regeldruk. Op het gebied van de technische eisen zijn 
de meest knellende bepalingen die in 2015 van kracht zouden worden, 
uitgesteld. Ze worden opnieuw bezien. In de CCR is verder regelgeving in 
voorbereiding die het gebruik van LNG als brandstof in de binnenvaart 
mogelijk maakt. De regels zullen naar verwachting in 2015 in werking 
kunnen treden. In 2014 is de EU-richtlijn «Clean power for transport» 
aangenomen, die de lidstaten verplicht een netwerk van 
LNG-bunkerstations in havens te realiseren. In de IMO (International 
Maritime Organization) is een principe-overeenkomst bereikt over de 
zogenoemde IGF Code, die uniforme veiligheidseisen stelt voor LNG als 
brandstof voor zeeschepen. Deze regels zullen op termijn dienen als 
uitgangspunt voor regulering van het gebruik van LNG in de binnenvaart.
Topsector Logistiek
Het Neutraal Logistiek Informatie Platform (NLIP) is verder uitgewerkt, 
onder meer in standaarden voor papierloos transport, zodat het logistieke 
bedrijfsleven de informatiestromen meer kan digitaliseren in elektronische 
transportopdrachten, vrachtbrieven en facturen.
11
29 665, nr. 210
12
29 862, nr. 25
Tweede Kamer, vergaderjaar 2014–2015, 34 200 XII, nr. 1 15
