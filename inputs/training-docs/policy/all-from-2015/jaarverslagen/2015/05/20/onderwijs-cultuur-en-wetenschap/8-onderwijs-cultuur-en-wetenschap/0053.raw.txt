De beleidsartikelen (artikel 4)
Bekostiging Caribisch Nederland
In Caribisch Nederland wordt op Bonaire, St. Eustatius en Saba 
middelbaar beroepsonderwijs aangeboden. Deze middelen zijn bedoeld 
om de instellingen in Caribisch Nederland via lumpsumbekostiging te 
financieren voor de studenten die middelbaar beroepsonderwijs volgen. 
Op de bovenwindse eilanden wordt alleen een beperkt aantal opleidingen 
op niveau 1 en 2 aangeboden en op Bonaire worden opleidingen verzorgd 
op alle niveaus (1 t/m 4).
Bekostiging vavo
In het actieplan mbo «Focus op Vakmanschap 2011–2015» is aange-
kondigd dat het educatie-onderdeel voortgezet algemeen volwassenenon-
derwijs (vavo) budgetneutraal onder directe aansturing van het Rijk wordt 
gebracht. Met de Wet van 13 september 2012 tot wijziging van onder meer 
de Wet educatie en beroepsonderwijs inzake voortgezet algemeen 
volwassenenonderwijs en overige educatie (Stb. 2012, 450) heeft dit zijn 
beslag gekregen. In 2014 heeft op basis van de «Regeling overgangsbe-
kostiging vavo 2013 en 2014» een overgangsbekostiging plaatsgevonden, 
omdat de benodigde bekostigingsgegevens, vanwege de t-2 systematiek, 
pas voor het bekostigingsjaar 2015 beschikbaar zijn.
Prestatiebox
Investeringsfonds mbo (Techniekpact)
Het Investeringsfonds, dat in het Techniekpact is aangekondigd, stimuleert 
publiek-private samenwerking onder de voorwaarde dat dit bijdraagt aan 
een doelmatige organisatie van het opleidingsaanbod in het middelbaar 
beroepsonderwijs. Hier is in de periode 2014–2017 € 25 miljoen per jaar 
voor beschikbaar. Dit bedrag wordt jaarlijks verplicht, maar in tranches 
uitbetaald. Door een aangepast betalingsritme voor de bijbehorende 
projecten is een verandering in liquiditeitsbehoefte. Hierdoor wordt in 
2014 € 21,4 miljoen doorgeschoven naar latere jaren.
VSV
Mbo-instellingen krijgen een vaste vergoeding en een prestatiebekos-
tiging uit de prestatiebox op basis van geleverde prestaties met 
betrekking tot de aanpak van vsv.
Er is circa € 9 miljoen minder uitgegeven dan begroot omdat het gaat om 
een prestatiesubsidie. Als de mbo-instellingen de vastgestelde normen 
voor het percentage vsv’ers op hun instelling halen, dan ontvangen ze 
prestatiesubsidie.
Aanvullende bekostiging
Schoolmaatschappelijk werk
Voor schoolmaatschappelijk werk worden jaarlijks middelen aan het 
mbo-sector ter beschikking gesteld. Met deze middelen kunnen instel-
lingen studenten die dit (tijdelijk) nodig hebben, ondersteuning bieden. 
Deze gesprekken helpen studenten voorkomende problemen op te lossen 
en leveren zo een bijdrage aan het terugdringen van de voortijdige 
schooluitval.
Versterken centrale en uniforme toetsing
In het actieplan mbo «Focus op Vakmanschap 2011–2015» is afgesproken 
om verder in te zetten op het versterken van centrale en uniforme toetsing 
in het mbo. De centrale examinering is inmiddels gestart voor Neder-
Tweede Kamer, vergaderjaar 2014–2015, 34 200 VIII, nr. 1 52
