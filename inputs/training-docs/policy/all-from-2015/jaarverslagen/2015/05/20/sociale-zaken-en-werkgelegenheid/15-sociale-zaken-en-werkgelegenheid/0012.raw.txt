hoge werkloosheid aan te pakken. Zo werden de sectorplannen in 2014 
verder uitgewerkt met de beschikbaar gekomen middelen uit het sociaal 
akkoord 2013 en zijn middelen beschikbaar gekomen om de arbeidsmarkt-
positie van specifieke groepen zoals jongeren en ouderen te verbeteren.
Een belangrijke hervorming van de arbeidsmarkt uit het regeerakkoord is 
de Participatiewet. Hiermee is één regeling ontstaan voor mensen met 
een grote afstand tot de arbeidsmarkt. Arbeidsbeperkten die voorheen 
instroomden in de WSW en jonggehandicapten met arbeidsvermogen 
komen in de Participatiewet. Mensen die nu al werkzaam zijn in de sociale 
werkvoorziening of de Wajong blijven recht houden op de bestaande 
regeling. De Participatiewet heeft tot doel mensen met een beperking 
kansen te bieden. Daarvoor hebben gemeenten de beschikking gekregen 
over een nieuw instrument, de loonkostensubsidie. Daarnaast heeft het 
kabinet afspraken gemaakt met de sociale partners. De komende jaren 
komen er voor deze doelgroep bij bedrijven 100.000 extra banen bij en 
25.000 bij de overheid. Deze banen zijn bestemd voor mensen in de 
Participatiewet die vanwege een beperking niet in staat zijn het wettelijk 
minimumloon te verdienen, mensen in de Wajong waarvan vastgesteld is 
dat zij arbeidsvermogen hebben en mensen met een Wsw-indicatie. 
Gemeenten krijgen een belangrijke rol bij de uitvoering van deze wet. 
Hiermee wordt beoogd dat meer maatwerk kan worden geleverd. Dit sluit 
aan bij de decentralisaties, waarmee de dienstverlening van het gebun-
delde participatiebudget alsmede de middelen voor de Jeugdwet en 
WMO dichter bij de burger zijn gebracht.
De afspraken uit het sociaal akkoord zijn niet vrijblijvend. Als de 
afgesproken extra banen er niet komen, kan na overleg met de sociale 
partners en het parlement de in de Wet banenafspraak en quotum 
arbeidsbeperkten vastgelegde quotumplicht in werking treden.
In 2014 is de Wet maatregelen wet werk en bijstand (WWB) door het 
parlement aangenomen. Het armoedebeleid is geïntensiveerd met € 100 
miljoen en de arbeidsverplichtingen voor bijstandsgerechtigden zijn 
verduidelijkt en geüniformeerd. Voor bijstandsgerechtigden die met 
meerdere personen een huishouden vormen is de zogenoemde kostende-
lersnorm geïntroduceerd in de Participatiewet, waarmee bij de bepaling 
van het bijstandsbedrag rekening wordt gehouden met het aantal mensen 
in het huishouden. Vanzelfsprekend blijft de bijstand ook in de toekomst 
een vangnet voor mensen als zij tijdelijk niet zelfstandig voor een eigen 
inkomen kunnen zorgen. In het door het parlement aanvaarde 
wetsvoorstel is de kostendelersnorm ook geïntroduceerd voor andere 
uitkeringen. Hierbij is de inwerkingtreding met 1 jaar uitgesteld tot 1 juli 
2016. De tussentijd wordt benut voor een onderzoek naar het effect van de 
kostendelersnorm in de AOW op de mantelzorg.
Een andere belangrijke hervorming op de arbeidsmarkt betreft de 
invoering van de Wet werk en zekerheid. In deze wet is opgenomen dat 
het ontslagrecht eerlijker en eenvoudiger wordt. Alle werknemers krijgen 
na een dienstverband van minimaal twee jaar recht op een transitiever-
goeding die bijvoorbeeld kan worden gebruikt voor omscholing naar 
ander werk. De positie van werknemers met tijdelijke contracten wordt 
verbeterd. Zij krijgen vanaf 1 juli 2015 niet na drie jaar maar al na twee 
jaar aanspraak op een vast contract. Hiermee wordt voorkomen dat 
werknemers te lang en tegen hun zin op opeenvolgende tijdelijke 
contracten voor dezelfde werkgever werken. Ook de Werkloosheidwet is 
aangepast. De wet wordt meer toegespitst op het snel vinden van werk. 
Daarnaast wordt de WW-duur geleidelijk verkort tot maximaal 2 jaar voor 
Tweede Kamer, vergaderjaar 2014–2015, 34 200 XV, nr. 1 11
