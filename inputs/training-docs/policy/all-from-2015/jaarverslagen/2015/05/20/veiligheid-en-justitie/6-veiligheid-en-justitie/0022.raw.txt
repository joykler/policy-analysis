Beleidsprioriteiten
van vreemdelingen in het Detentiecentrum Rotterdam gebeurt sinds 
maart van dit jaar met behulp van een bodyscan. Dit omdat onderzoek 
aan het lichaam door middel van visitatie als belastend werd ervaren. Er 
zijn alternatieven voor bewaring ontwikkeld en vreemdelingenbewaring 
wordt meer dan voorheen ingezet als ultimum remedium. Daardoor is een 
zichtbare daling van inbewaringstellingen opgetreden.
In EU-verband is ingezet op betere afstemming tussen de lidstaten wat 
betreft terugkeer. De EU heeft meer schaalgrootte en kan daarmee ook 
meer impact hebben in de contacten met herkomst- en transitlanden. 
Nederland deed een voorstel voor terugkeerpilots met herkomst- en 
transitielanden. Dit voorstel is overgenomen door de JBZ Raad. Dit 
initiatief wordt nu verder uitgewerkt.
Vreemdelingentoezicht
Bij de bestrijding van illegaal verblijf ligt de prioriteit bij criminele en 
overlastgevende vreemdelingen. Daarnaast wordt ketenbreed aandacht 
besteed aan de aanpak van op toelating gerichte fraude. Om invulling te 
geven aan deze prioriteit, wordt in de vreemdelingen- en strafrechtketen 
ingezet op betere samenwerking en informatie-uitwisseling. Zo maken 
betrokken partners bijvoorbeeld gezamenlijk trend- en risicoanalyses. 
Deze analyses worden gebruikt om een beter beeld te krijgen van de 
Nederlandse vreemdelingenproblematiek en leiden tot concrete aanbeve-
lingen voor de aanpak van bijvoorbeeld schijnrelaties of kort verblijvende 
vreemdelingen. Een voorbeeld van de uitkomsten van een betere 
informatie-uitwisseling is Judoka (Justitiële Documentatie Opvolgen op 
basis van Keten Abonnementen). De Immigratie en Naturalisatie Dienst 
(IND) ontvangt informatie over de onherroepelijke veroordeling van een 
vreemdeling automatisch van de Justitiële Informatiedienst en toetst 
meteen na ontvangst aan de glijdende schaal. Hierdoor kan van criminele 
vreemdelingen het rechtmatig verblijf eerder worden beëindigd zodat zij 
eerder kunnen worden uitgezet. Op deze manier wordt de periode dat 
criminele derdelanders nog gebruik kunnen maken van voorzieningen ook 
verkort. Daarnaast is er minder tijd voor de opbouw van een sterk 
verblijfsrecht.
Met ingang van 8 juli 2014 zijn de mogelijkheden voor het uitvoeren van 
het mobiel toezicht vreemdelingen (MTV) in treinen verruimd en kan er bij 
een onverwachte toename van illegale grensoverschrijding tijdelijk extra 
toezicht worden uitgeoefend.
Op 1 september 2014 is de screening voor gezinnen met minderjarige 
kinderen ingevoerd op de luchthavens. Gezinnen die op een Schengenbui-
tengrens aankomen, aan wie de toegang wordt geweigerd en die asiel 
aanvragen, worden gescreend op kinderhandel. Als daar geen vermoeden 
van is, krijgt het gezin alsnog toegang tot Nederland en kan de asielpro-
cedure buiten grensdetentie worden doorlopen. Bij een concreet 
vermoeden van kinderhandel wordt het kind ondergebracht bij Nidos en 
de volwassene in grensdetentie geplaatst. Bij twijfel over de gezinsband 
of als er signalen zijn op het gebied van openbare orde wordt het gezin 
voor nader onderzoek in de gesloten gezinsvoorziening geplaatst.
Regulier
Het doel van het kabinet is om uitnodigend te zijn voor die migranten die 
een bijdrage leveren aan de Nederlandse economie en wetenschap. In het 
kader van deze doelstelling is in 2014 door het kabinet aan de Tweede 
Kamer meegedeeld dat startende innovatieve ondernemers van buiten de 
Tweede Kamer, vergaderjaar 2014–2015, 34 200 VI, nr. 1 21
