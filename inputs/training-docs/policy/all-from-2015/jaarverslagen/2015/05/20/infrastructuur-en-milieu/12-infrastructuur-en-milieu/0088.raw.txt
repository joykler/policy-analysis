hierover informeren. Is er een tegenvaller die niets van doen heeft met 
tegenvallende beleidseffecten, dan volstaat de reserveruimte (het verschil 
tussen de doelstelling en de raming) om deze tegenvaller op te vangen.
Op dit moment is het beeld dat overschrijdingen met name veroorzaakt 
zijn door een betere monitoring (beter «meten») en nieuwe aannames 
over autonome ontwikkelingen zoals de economie en de demografie. Van 
beleidsveroorzaakte tegenvallers is niet of nauwelijks sprake.
  
Ontwikkeling verplichting aandeel hernieuwbare energie in het vervoer (indicator in procenten)
Verplichtingen 2007 2008 2009 2010 2011 2012 2013 2014 2015 2016 2017 2018 2019 2020 
Oud 2 3,25 3,75 4 4,25 4,5 5 5,5 6,25 7 7,75 8,5 9,25 10 
Nieuw 4,5 5 5,5 6,25 
Realisatie 2 3,26 3,75 4,01 4,31 4,54 5,05 
Bron: Kamerstukken II, 2013–2014, 32 813, nr. 93 en de NEa rapportage hernieuwbare energie 2013.
Toelichting
Voor de jaren 2015 tot en met 2019 waren formeel nog geen verplich-
tingen vastgelegd, maar lineaire interpolatie tussen 2015 en 2020 leidt in 
de oude situatie tot een groei van 0,75 procent per jaar. Op dit moment is 
nog volop discussie in het kader van ILUC (Indirect Land Use Change). In 
het Besluit hernieuwbare energie vervoer is het percentage hernieuwbare 
energie voor 2015, te weten 6,25% opgenomen. Dit percentage was in de 
brief van 6 september 2013 aan de Tweede Kamer (Kamerstukken II, 
2013–2014, 32 813, nr. 93) aangekondigd. In de NEa-rapportage 2013 over 
hernieuwbare energie vervoer, dat meegezonden is met de genoemde 
brief van 9 september 2014, is aangegeven dat in 2013 een percentage 
hernieuwbare energie in vervoer is gerealiseerd van 5,05%. In dezelfde 
brief is het voorgenomen percentage van 7% voor 2016 gepubliceerd. Op 
4 november 2014 is de motie Dijkstra / Jan Vos aangenomen die vraagt 
om invulling van het groeipad tot en met 2020 (Kamerstukken II, 
2014–2015, 34 000 XII, nr. 23). Hierover moet nog een besluit genomen 
worden.
Het op dit artikel uitgevoerde beleid en de bijbehorende resultaten waren 
Beleidsconclusie
het afgelopen jaar conform de verwachtingen zoals gemeld in de 
begroting. Er zijn geen grote afwijkingen of een noodzaak tot bijstelling 
aan het licht gekomen. Onderstaand worden een aantal mijlpalen uit 2014 
toegelicht.
Het Kabinet heeft bij de onderhandelingen in aanloop naar de Europese 
Raad van 23 en 24 oktober 2014 ingezet op het vastleggen van Europese 
doelen van ten minste 40% CO -reductie, 27% hernieuwbare energie en 
2
een indicatief energiebesparingdoel van 30% op EU-niveau. Op basis van 
de onderhandelingen is in de raadsconclusies uiteindelijk vastgelegd, dat 
de EU het doel heeft om tenminste 27% energie te besparen in 2030 ten 
opzichte van projecties van het toekomstig energieverbruik.
Van 1 tot en met 12 december 2014 is in Lima de VN Klimaatconferentie 
(COP20) gehouden. In de brief aan Tweede Kamer van 19 november 2014 
(Kamerstukken 2014–2015, 31 793, nr. 93) is de Tweede Kamer geïnfor-
meerd over de Nederlandse inzet. In Lima is vooruitgang geboekt met de 
uitwerking van elementen voor een nieuwe mondiaal akkoord eind 2015 
in Parijs. De Tweede Kamer is begin 2015 over de uitkomsten en de 
Tweede Kamer, vergaderjaar 2014–2015, 34 200 XII, nr. 1 87
