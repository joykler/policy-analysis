Het Rijk verschaft gemeenten middelen voor de uitvoering en geeft de 
wet- en regelgeving vorm waarbinnen deze uitvoering plaats vindt. Het 
Rijk stelt een toereikend macrobudget vast om de WWB-uitkeringen te 
betalen. Dit budget wordt in 2014, evenals het participatiebudget en het 
Wsw-budget, zoveel mogelijk op basis van objectieve factoren over de 
gemeenten verdeeld. Het Rijk houdt systeemtoezicht. Bij ernstige 
tekortkomingen in de gemeentelijke uitvoering van de WWB kan het Rijk 
aanwijzingen geven aan gemeenten over de uitvoering van de WWB of 
ingrijpen in de uitvoeringsorganisatie.
Gemeenten zijn verantwoordelijk voor de rechtmatige en doeltreffende 
uitvoering van de WWB, de Wet participatiebudget, de Wsw en aan 
genoemde wetten verwante wetten en voorzieningen. Gemeenten zijn 
daarnaast verantwoordelijk voor de handhaving van de naleving door 
personen die een beroep doen op deze wetten.
Het in de begroting 2014 voorgenomen beleid voor 2014 is gerealiseerd of 
Beleidsconclusies
15
ligt op schema (waaronder de Participatiewet ). Het kabinet heeft 
uitvoering gegeven aan een belangrijk deel van de afspraken uit het 
regeerakkoord en uit het sociaal akkoord van 2013. In 2014 is het 
onderzoek «De doorwerking van de financiële prikkel van de WWB binnen 
gemeenten» afgerond en zijn de resultaten aan de Tweede Kamer 
16
aangeboden . Geconcludeerd wordt dat een effectieve doorwerking van 
de prikkels afhankelijk is van de interne organisatie van de gemeente en 
de keuzes die aldus worden gemaakt. De gemeente heeft meer aandacht 
voor de uitvoering als er een tekort ontstaat op de uitgaven aan bijstand. 
Het kabinet heeft afgezien van het aanpassen van de alimentatieregels en 
heeft de verbetering van de prikkelwerking van de WWB uitgesteld tot 
2016. Dit is reeds toegelicht in de SZW-begroting 2015.
Ten opzichte van de begroting 2014 zijn de gerealiseerde uitgaven aan de 
Bundeling Uitkeringen Inkomensvoorziening Gemeenten € 490 miljoen en 
aan de subsidies € 207 miljoen lager uitgekomen. Zie voor een toelichting 
op de budgettaire ontwikkeling van deze instrumenten de onderdelen A1 
en C.
15
Stb. 2014, nr. 271.
16
Tweede Kamer, 30 545, nr. 136.
Tweede Kamer, vergaderjaar 2014–2015, 34 200 XV, nr. 1 26
