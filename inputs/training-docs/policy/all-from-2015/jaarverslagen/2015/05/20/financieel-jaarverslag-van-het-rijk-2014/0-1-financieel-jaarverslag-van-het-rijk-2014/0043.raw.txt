Hoofdstuk 3: Risicoanalyse en -beleid
3.1 Inleiding 
Het scherp volgen van zowel impliciete als expliciete risico’s, die 
aanzienlijke invloed kunnen hebben op de overheidsfinanciën, acht het 
kabinet van groot belang. De afgelopen jaren is er consequent aandacht 
besteed aan de ontwikkeling van risico’s en de beleidsreactie daarop. Dit 
hoofdstuk brengt in lijn daarmee de belangrijkste ontwikkelingen in de 
risico’s voor de overheidsfinanciën in beeld die zich het afgelopen jaar 
voordeden. Er wordt onder andere stil gestaan bij het eerste volledig jaar 
van het aangescherpte garantiebeleid en het verplicht schatkistbankieren 
voor decentrale overheden, ontwikkelingen in de financiële sector en de 
Europese steunfondsen. Daarmee komt dit hoofdstuk, net als voorgaande 
jaren, tegemoet aan het verzoek van het parlement om periodiek en 
25
integraal de ontwikkeling van de risico’s in beeld te brengen .
Risico’s voor de overheid zijn er in allerlei soorten en maten. Onverwachte 
gebeurtenissen van grote omvang, die bijvoorbeeld vanuit marktfalen bij 
de overheid terechtkomen, kunnen tot grote kosten leiden. Denk aan 
natuurrampen, die naast heel veel menselijk leed doorgaans de overheid 
ook veel geld kosten. Ook trendmatige ontwikkelingen zijn niet zonder 
risico. Denk aan de kosten die komen kijken bij klimaatverandering. 
Ramingen van trendmatige ontwikkelingen, maar ook ramingen van 
ontwikkelingen dichterbij in de tijd als uitgavenramingen in het lopende 
jaar, zijn altijd met enige mate van onzekerheid omgeven. Weer heel 
anders zijn de risico’s die de overheid loopt bij staatsdeelnemingen. Deze 
bedrijven acteren in een markt met de daarbij behorende ondernemersri-
sico’s, waaraan de overheid zich via het (gedeeltelijke) staatsaandeelhou-
derschap ook blootstelt.
Een sterk fundament kan een zwaar huis dragen. Zo werkt de verhouding 
26
tussen de overheidsfinanciën en risico’s ook . Met een relatief lage 
overheidsschuld en een begrotingsoverschot kan de overheid beter 
onverwachte klappen opvangen dan wanneer een schok zich aandient op 
moment dat de overheid een grote schuld heeft en jaarlijks meer uitgeeft 
dan er binnenkomt. Omdat Nederland voor de financiële crisis van 2008 
een overschot op de begroting en een relatief lage overheidsschuld had, 
kon Nederland de schok van de crisis opvangen. Dat onderstreept het 
belang om, nu de schuld fors is opgelopen, de overheidsfinanciën te 
verbeteren en de risico’s nauwlettend in de gaten te houden.
Een brede inventarisatie van mogelijke onzekerheden en risico’s waar de 
rijksbegroting mee te maken krijgt, is terug te vinden in het Financieel 
Jaarverslag van het Rijk 2012, de Miljoenennota 2013 en de Miljoenennota 
2014. De reikwijdte van die inventarisaties neemt niet weg dat, zoals het 
25
Kamerstukken I, 2012–2013, 33 400 nr. F.
26
Zie ook Schokproef overheidsfinanciën, Kamerstukken II, 2014–2015, 34 000 nr. 1, pagina 
107–125.
Tweede Kamer, vergaderjaar 2014–2015, 34 200, nr. 1 42
