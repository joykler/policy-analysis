Realisatie 
2014 (*1.000) 
Inhuur apparaat 88.375 
Inhuur programma 131.013 
Totaal 219.388
Bron: Rijkswaterstaat, 2014
 
Inhuur apparaat (kerntaken)
RWS streeft ernaar om de inhuur van externen op kerntaken zoveel 
mogelijk te beperken vanuit het basisprincipe dat Rijkswaterstaat op 
kerntaken eigen mensen inzet, ter vermindering van de kwetsbaarheid en 
het verkleinen van de afhankelijkheid van externen. Inhuur op kerntaken 
vindt in beginsel alleen plaats als er sprake is van piekbelasting in de 
directe productie of in geval van onderbezetting, ziekte of vervanging. 
Inhuur op kerntaken kan ook een keuze zijn als vanuit de arbeidsmarkt 
hele specifieke kennis/specialisme niet kan worden aangetrokken.
De hogere inhuurrealisatie ten opzichte van de begroting kent twee 
hoofdoorzaken. Allereerst komt dit doordat de informatievoorziening (incl. 
ICT) van Rijkswaterstaat die betrekking heeft op het areaal met ingang van 
2013 als primair proces wordt beschouwd (t/m 2012 ondersteunend 
proces) en de kosten van taken die RWS nu met eigen personeel gaat 
doen zijn verschoven van kosten beheer en onderhoud en materiële 
kosten naar personele kosten. Begin 2014 is het nog niet gelukt om alle 
vacatures met eigen personeel in te vulen, waardoor inhuur nog noodza-
kelijk was Het restant wordt veroorzaakt door een snellere uitstroom dan 
noodzakelijk gezien de taakstelling waardoor vacatures zijn ontstaan die 
tijdelijk, noodzakelijk ten behoeve van de productieopgave, zijn 
opgevangen door externe inhuur. Ondanks terughoudendheid met het 
aangaan van vervangende inhuur zijn de inhuurkosten hoger dan begroot.
Inhuur programma (niet-kerntaken)
Voor inhuur op niet-kerntaken geldt dat deze zoveel mogelijk op basis van 
op productafspraken gebaseerde contracten moet worden gedaan. In de 
verantwoording van 2012 en 2013 is in de bijlage externe inhuur in beeld 
gebracht wat de hoogte is van de totale externe inhuur door RWS op basis 
van de definitie van het Ministerie van BZK. Met ingang van de begroting 
2015 wordt de inhuur die betrekking heeft op de niet-kerntaken van RWS, 
ook in de agentschapsparagraaf inzichtelijk gemaakt. De inhuur op 
niet-kerntaken in het primaire proces wordt met name onder de posten 
onderhoud en aanleg op het Infrastructuurfonds en het Deltafonds 
verantwoord.
Materiële kosten
De materiële kosten bestaan onder meer uit: bureau-, voorlichtings- en 
huisvestingskosten, kosten voor onderhoud en exploitatie van bedrijfs-
middelen en kosten voor huren en leasen van bedrijfsmiddelen. De 
materiële kosten zijn € 14,7 miljoen hoger dan geraamd in de begroting. 
Dit wordt voor een belangrijk deel veroorzaakt door de toevoeging van de 
exploitatiekosten van de Nationale Bewegwijzeringsdienst aan de 
materiele kosten.
Tweede Kamer, vergaderjaar 2014–2015, 34 200 XII, nr. 1 166
