Beleidsverslag
Toelichting:
OCW heeft in 2014 vier beleidsdoorlichtingen aan de Tweede Kamer 
gestuurd, te weten:
� Scholen en instellingen maken resultaten inzichtelijk;
� Scholen en instellingen met een ambitieus leerklimaat;
� Mediabeleid 2010–2013 en
� Emancipatie 2011–2014.
De beleidsdoorlichtingen zijn door de ADR uitgevoerd en opgesteld, in 
afstemming met een begeleidingscommissie die uit vertegenwoordigers 
van de betrokken beleidsdirecties bestond evenals enkele stafdirecties en 
het Ministerie van Financiën.
De beleidsdoorlichtingen «Scholen en instellingen maken resultaten 
inzichtelijk» en «Scholen en instellingen met een ambitieus leerklimaat» 
zijn beleidsdoorlichtingen op beleidsdoelstellingen die in de beleids-
agenda 2012 zijn opgenomen. De overige beleidsdoelstellingen uit de 
beleidsagenda 2012 op het terrein van onderwijs worden in 2015 
doorgelicht. Deze beleidsdoelstellingen, en daarmee de beleidsdoorlich-
tingen, hebben betrekking op alle onderwijsartikelen.
In de beleidsdoorlichting «Scholen en instellingen maken resultaten 
inzichtelijk» wordt door de ADR geconcludeerd dat scholen werken aan 
het implementeren van instrumenten om het inzicht in de resultaten van 
scholen te vergroten zodat docenten, schoolleiders en instellingen zich 
met elkaar kunnen vergelijken, van elkaar kunnen leren en op grond 
daarvan kunnen verbeteren. Bijna alle instrumenten om dit doel te 
bereiken zijn ontwikkeld en geïmplementeerd. Tevens constateert de ADR 
dat er nog weinig onderzoek beschikbaar is naar de tevredenheid van de 
verschillende stakeholders met de ontwikkelde instrumenten en naar de 
mate waarin instrumenten door stakeholders ook daadwerkelijk worden 
gebruikt om zich een oordeel te vormen over de kwaliteit van instellingen 
en die met elkaar te vergelijken. Het ontbreekt aan zicht op het effect van 
de instrumenten om resultaten inzichtelijk te maken op de hogere 
doelstelling: betere onderwijsprestaties.
In de beleidsdoorlichting «Scholen en instellingen met een ambitieus 
leerklimaat» constateert de ADR dat een groot deel van de maatregelen 
ten behoeve van de beleidsdoelstellingen zijn ingezet. Bij de inzet van 
deze maatregelen is goed gekeken naar de ervaringen met eerdere 
beleidsinstrumenten. De ADR spreekt dan ook de positieve verwachting 
uit over de effectieve werking van het ingezette beleid op (korte) termijn.
Tevens is in deze beleidsdoorlichting «Scholen en instellingen met een 
ambitieus leerklimaat» de beleidsdoorlichting «Brede scholen» 
opgenomen. Over de brede scholen is de Tweede Kamer via een 
brief in 
juli 2014 uitvoerig geïnformeerd. Deze informatie had sterke overeen-
komsten met een beleidsdoorlichting, waardoor is afgezien van het 
uitvoeren van een nieuwe beleidsdoorlichting.
Voor de beleidsdoorlichtingen «Mediabeleid 2010–2013» en «Emancipatie 
2011–2014» wordt verwezen naar de betreffende artikelen (respectievelijk 
artikel 15 en 25). Voor het IBO Wetenschap wordt verwezen naar artikel 16.
Tweede Kamer, vergaderjaar 2014–2015, 34 200 VIII, nr. 1 32
