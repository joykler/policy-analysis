ontwikkelde landen door hen te assisteren in gebruik van (preferentiële) 
regels van oorsprong.
De onderhandelingen over een vrijhandelsakkoord tussen de EU en 
Canada (CETA) zijn in 2014 afgerond. Het betreft het meest veelomvat-
tende vrijhandelsakkoord van de Europese Unie tot nu toe. Ook de 
Economische Partnerschapsakkoorden (EPA’s) met Oost-, West- en 
Zuidelijk Afrika zijn voltooid, mede door de Nederlandse inzet als «honest 
broker» om de impasse in de onderhandelingen te doorbreken. In die 
hoedanigheid zijn drie stakeholderbijeenkomsten georganiseerd in de 
regio’s die inzicht boden in de zorgen van de betrokken Afrikaanse landen 
in de Afrikaanse regio’s.
De onderhandelingen van de EU met de VS over een vrijhandelsakkoord 
(TTIP) duren voort. Nederland heeft met succes bij de Europese 
Commissie gepleit voor meer transparantie over de onderhandelingen en 
onder meer de belangen van de Nederlandse maritieme sector verdedigd. 
Een Nederlandse studie naar het opnemen van een investeringsbescher-
mingsmechanisme in TTIP is naar de Kamer, andere EU-lidstaten en de 
Europese Commissie gestuurd.
Verder heeft de EU in 2014 Associatieakkoorden ondertekend met 
Oekraïne, Georgië en Moldavië, inclusief afspraken over vergaande 
handelsliberalisatie. Met Myanmar zijn onderhandelingen gestart over een 
bilaterale investeringsakkoord. Daarnaast hebben de EU en 14 landen, 
waaronder Australië, Canada, China, Japan, Zuid-Korea en de VS, de 
ambitie uitgesproken de handel in milieugoederen te liberaliseren. Een 
«groene goederen akkoord» kan een stimulans voor groene groei vormen.
De Nederlandse inzet op versterking van het internationaal handels-
systeem ging gepaard met aandacht voor internationaal verantwoord 
ondernemen. In 2014 kwam de Sector Risico Analyse gereed van de 
maatschappelijke risico’s in de productieketens van Nederlandse 
economische sectoren. De SRA werd geïnitieerd naar aanleiding van de 
Rana Plaza ramp in Bangladesh. Met alle relevante sectoren en 
maatschappelijke organisaties zijn gesprekken gevoerd over de stappen 
die nu nodig zijn om tot een MVO-convenant te komen. De Sociaal 
Economische Raad (SER) gaat er vanuit dat er in 2016 convenanten 
kunnen zijn met 10 van de 13 geïdentificeerde risicosectoren. In 2014 werd 
een convenant gesloten met vijf Nederlandse energiebedrijven voor het 
verbeteren van de milieu- en mensenrechtensituatie bij steenkoolmijnen 
in Colombia. Ook met de textielsector werd overlegd over het uitwerken 
van een MVO-convenant.
MVO Nederland heeft op verzoek van het ministerie een wereldkaart 
gemaakt waarop per land is aangegeven wat de daar het meest voorko-
mende maatschappelijke risico’s zijn. In aanvulling op de MVO risico-
checker biedt dit aan (MKB-) bedrijven inzicht die hen helpt om invulling 
te geven aan de «responsibility to respect», conform de OESO Richtlijnen 
voor Multinationale Ondernemingen en de UN Guiding Principles for 
Business and Human Rights (Ruggie).
Versterkte Nederlandse handel- en investeringspositie en economische 
naamsbekendheid
De nog steeds tastbare effecten van de economische (euro)crisis, 
kredietschaarste en de gevolgen daarvan onderstreepten het belang van 
de uitvoer als de voornaamste motor van groei en herstel. Daarnaast was 
Tweede Kamer, vergaderjaar 2014–2015, 34 200 XVII, nr. 1 16
