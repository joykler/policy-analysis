Het Centraal Bureau voor de Statistiek (CBS) houdt sinds kort informatie 
bij over risicoregelingen die decentrale overheden hebben verstrekt, mede 
34
op voorschrift van Europese regels . Tabel 3.2.2 toont dat decentrale 
overheden eind 2013 voor ruim 7,5 miljard euro aan risico’s hadden 
openstaan. Het CBS rapporteert daarbij dat gemeenten «aan een breed 
scala van lokale partijen garanties afgeven, vooral voor woningbouw, 
zoals woningbouwcorporaties en (samenwerkingsverbanden van) 
woningbouwers, maar bijvoorbeeld ook aan zorginstellingen of sportver-
35
enigingen» .
Decentrale overheden zijn in eerste instantie zelf verantwoordelijk voor 
verantwoord risicobeleid. Als gemeenten in financiële problemen komen, 
komt een gemeente onder extra toezicht van de provincie. Uit het 
Gemeentefonds kan ook een aanvullende uitkering volgen aan een 
36
gemeente in financiële nood, die ten koste gaat van andere gemeenten . 
Als de gemeente ook met deze extra hulp de problemen uiteindelijk niet 
zelf kan oplossen, dan komen de financiële gevolgen bij het Rijk terecht.
  
Tabel 3.2.2 Uitstaande risicoregelingen decentrale overheden (in miljoenen euro)
 Omschrijving  2010  2011  2012  2013 
Niet-financiële overheidsondernemingen   304  305  368 261  
 Financiële overheidsondernemingen  0  2  6  4 
 Particuliere financiële instellingen  79  61  81 59  
 Overige instellingen 6.534   7.088  7.201  7.241 
 Standaard garanties  0  0  0 0  
Kapitaalgoederen buiten balans PPS   0  0  0  0 
 Niet-renderende leningen  278 274  277   288 
 Totaal risicoregelingen  6.918  7.456  7.657  7.566
Bron: Centraal Bureau voor de Statistiek
3.2.4 Verplicht schatkistbankieren decentrale overheden 
Decentrale overheden zijn sinds eind 2013 verplicht overtollige financiële 
middelen in de schatkist aan te houden. Zo wordt voorkomen dat 
decentrale overheden met overtollige middelen op zoek gaan naar relatief 
hogere, en dus risicovollere rendementen in de markt. Onder overtollige 
middelen vallen alle middelen die decentrale overheden niet onmiddellijk 
nodig hebben voor de publieke taak. Naast lagere risico’s verlaagt dit 
zogenoemde verplicht schatkistbankieren ook de EMU-schuld van de hele 
37
collectieve sector .
34
De specifieke afspraak om voorwaardelijke verplichtingen voor alle overheidslagen in beeld te 
brengen is de Richtlijn 2011/85/EU on requirements for budgetary frameworks of the Member 
States.
35
Centraal Bureau voor de Statistiek, Webmagazine, vrijdag 31 oktober 2014
36
Voor gemeenten die in financiële problemen komen, geldt eerst artikel 12 uit de Financiële 
Verhoudingswet. Zogenoemde Artikel 12-gemeenten ontvangen een bijdrage ten laste van het 
Gemeentefonds. Pas als het beroep op artikel 12 zo groot wordt dat ook gezonde gemeenten 
in problemen komen, moet het Rijk additioneel bijspringen. Voor provincies en waterschappen 
bestaat een dergelijke achtervangregeling niet.
37
De EMU-schuld door de definitie van de schuld als een brutobegrip. Met andere woorden, de 
EMU-schuld is de schuld van overheidslagen aan partijen buiten de overheid. Als decentrale 
overheden hun overschotten stallen bij de centrale overheid telt dat in EMU-termen niet als 
schuld. Gevolg is dat de centrale overheid minder hoeft te lenen bij derde partijen, wat zich 
wel zou kwalificeren als schuld in EMU-termen. Zo verlaagt verplicht schatkistbankieren de 
EMU-schuld.
Tweede Kamer, vergaderjaar 2014–2015, 34 200, nr. 1 47
