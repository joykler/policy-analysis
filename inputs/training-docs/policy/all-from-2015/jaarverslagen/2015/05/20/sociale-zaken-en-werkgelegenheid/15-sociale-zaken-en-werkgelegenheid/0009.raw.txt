«Rol en verantwoordelijkheid». De Staatssecretaris wordt hier niet 
genoemd. Het begrip Staatsecretaris komt in de CW niet voor. De 
verhouding tussen Minister en Staatssecretaris is in de grondwet (artikel 
46) geregeld. De Staatssecretaris wordt belast met een deel van de taken 
van de Minister. Minister en Staatssecretaris verdelen de taken onderling 
op aanwijzing van de Minister. Voor SZW betekent dit dat de Staatssecre-
taris verantwoordelijk is voor een groot aantal beleidsinstrumenten die in 
het jaarverslag zijn opgenomen, zoals in de beleidsartikelen 2 (o.a. BUIG, 
Participatiewet, Wsw), 4 (Wajong), 8 (AOW, pensioenbeleid), 9 (Anw) en 
11 (uitvoeringskosten SVB). Dit ondanks dat de verantwoordelijkheid van 
de Staatssecretaris in de beleidsartikelen niet expliciet bij «Rol en 
verantwoordelijkheid» wordt vermeld.
Focusonderwerpen: fraude en decentralisatie
Evenals vorig jaar staan in de verantwoording over 2014 de focusonder-
1
werpen fraude (zowel intern als extern) en decentralisatie centraal . In dit 
jaarverslag worden deze onderwerpen besproken in het onderdeel 
beleidsprioriteiten.
Gegevens oude jaren
Als gevolg van de invoering van «Verantwoord Begroten» is de begro-
tingsadministratie met ingang van 2013 van opzet gewijzigd. Hierdoor 
kunnen in de begrotingsgefinancierde budgettaire tabellen niet alle 
gegevens voor oude jaren worden opgenomen. Het betreft de stand van 
de verplichtingen 2010–2012 en de onderverdeling in personele en 
materiële uitgaven 2010–2011 in artikel 96.
In dit jaarverslag worden ook kerncijfers gepresenteerd over jaren vóór 
2014. Hierbij wordt uitgegaan van de meest recente informatie. Dit 
betekent dat deze cijfers kunnen afwijken van gegevens die in vorige 
jaarverslagen werden gepresenteerd.
Norm voor toelichting van verschillen
Bij de budgettaire tabellen in het beleidsverslag wordt het verschil tussen 
de budgettaire raming uit de begroting 2014 en de realisatie voor het jaar 
2014 toegelicht indien de afwijking tussen raming en realisatie groter is 
dan vijf procent of groter is dan € 25 miljoen.
Groeiparagraaf
De Algemene Rekenkamer (AR) heeft in haar rapport bij het jaarverslag 
2 
2013 van SZW enkele aanbevelingen gedaan. In de bedrijfsvoeringspara-
graaf van dit jaarverslag wordt op deze aanbevelingen ingegaan.
Op verzoek van de Tweede Kamer wordt vanaf jaarverslag 2014 de tabel 
met gerealiseerde koopkrachtcijfers weer opgenomen (zie bijlage 3). In 
eerdere jaarverslagen was deze tabel opgenomen in het toenmalige 
beleidsartikel 41 «Inkomensbeleid».
Handhaving
Met ingang van de begroting 2013 is op het terrein van de handhaving 
gekozen voor een thematische verantwoording. Er worden kerncijfers 
vastgesteld voor preventie, opsporing en (vanaf begroting 2015) terugvor-
dering. In dit jaarverslag zijn over de eerste twee thema’s kerncijfers 
opgenomen.
1
Tweede Kamer, 31 865, nr. 62.
2
Tweede Kamer, 33 605, nr. 2.
Tweede Kamer, vergaderjaar 2014–2015, 34 200 XV, nr. 1 8
