Rapportage voortgang maatregelen Beleidsbrief 2011 en nota 
in het belang van Nederland
BIJLAGE 7: RAPPORTAGE VOORTGANG MAATREGELEN BELEIDS-
BRIEF 2011 EN NOTA IN HET BELANG VAN NEDERLAND  
Bij de begroting en in het jaarverslag wordt de Kamer geïnformeerd over 
de voortgang van de maatregelen uit de Beleidsbrief 2011 (Kamerstuk 
32 733, nr. 1) en uit de nota In het belang van Nederland (2013) 
(Kamerstuk 33 763, nr. 1). De brief van 14 oktober jl. (Kamerstuk 33 763, nr. 
58) betreft de rapportage over de eerste helft van 2014. Hierin is voor het 
eerst gerapporteerd over de invulling van de taakstelling rijksdienst van 
€ 48 miljoen op de apparaatsuitgaven. Deze bijlage in het jaarverslag 
Defensie is de tweede rapportage over het jaar 2014.
Over een aantal maatregelen wordt gerapporteerd in afzonderlijke 
rapportages. In dat geval wordt naar deze rapportages verwezen. Dit 
betreft vastgoed, sourcing en het Materieel Projecten Overzicht (MPO).
I. maatregelen beleidsbrief 2011 
Spoor 1 Bestuur
In 2014 is het overgrote deel van de geplande reorganisaties voltooid. Na 
de overeenstemming met de centrales voor overheidspersoneel medio 
2014 over het voorzieningenniveau van de gezondheidszorg is het 
reorganisatietraject Defensie Gezondheidszorgorganisatie (DGO) herpakt. 
Door de oprichting van het bedrijfsbureau Poolen Niet Operationeel 
Dienstvervoer (PNOD) en de gunning van het informatiesysteem zijn aan 
de randvoorwaarden voldaan om te starten met de uitrol van de landelijke 
voertuigenpools. De verwachting is dat eind 2015 dit traject is voltooid.
Spoor 2 Ondersteuning
Voltooide maatregelen
– Materieellogistiek
– Opleidingen (zakgeldregeling)
– Ceremonieel
– Postverzorging
– Afzien van aanschaf vaartuig (KMar)
– Kazernelogistiek
– Informatievoorziening (oprichting JIVC)
– Militaire muziek
– Combineren functies (sportinstructeurs)
– VIP-vervoer
– Operationele kennis
– Aanpassen vullingspercentage
– Bladen en media
– Afname politietaken Kmar
– Control & Audit
Personeelslogistiek
De verdere concentratie van uitvoerende P&O-taken in de Divisie 
Personeel en Organisatie Defensie (DPOD) bij het Commando Diensten-
Centra wordt in twee fasen doorgevoerd. In de eerste fase in 2013 zijn de 
P&O-taken gebundeld in enkele nieuwe uitvoeringsbedrijven en de staf 
DPOD. De tweede fase betreft de doorontwikkeling van de DPOD om de 
opgelegde reducties te behalen. De doorontwikkeling is intussen ingezet 
en wordt eind 2015 voltooid. Voor deze fasering is gekozen zodat de DPOD 
eerst de andere reorganisaties operationeel kan ondersteunen.
Tweede Kamer, vergaderjaar 2014–2015, 34 200 X, nr. 1 129
