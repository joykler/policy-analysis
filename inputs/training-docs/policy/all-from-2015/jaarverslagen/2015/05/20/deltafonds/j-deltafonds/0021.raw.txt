Projectoverzicht Ruimte voor de Rivier (1.01.03) (Bedragen x € 1 mln)
Kasbudget 2014 Oplevering 
Begroting Realisatie Verschil Begroting Huidig 
2014 2014 
Project RvdR 2015 2015 
Projecten Nationaal 
Projectbudget RvdR 399 373 – 26 1 
afrondingsverschillen 
Programma 399 373 – 26 
Begroting (DF 1.01.03) 378 373 – 5 
Overprogrammering (-) – 21 0 21 
Toelichting
Ad 1) Vanwege het voorspoedige verloop van werkzaamheden voor 
Ruimte voor de Rivier (uitvoering en vastgoedverwerving van de dijk 
teruglegging bij Lent, de uiterwaard vergraving Avelingen en de ontpol-
dering van de Overdiepse polder) is in 2013 € 30 miljoen meer uitge-
geven. Dit bedrag is in mindering gebracht van 2014 en verklaart 
grotendeels het verschil tussen realisatie en begroting 2014.
Maaswerken
Op dit onderdeel worden de uitgaven van de deelprogramma’s Zandmaas 
en Grensmaas van het programma Maaswerken verantwoord. 
Maaswerken is voortgekomen uit het Deltaplan Grote Rivieren dat na de 
twee hoogwaters in de Rijn en de Maas in december 1993 en januari 1995 
tot stand kwam. Belangrijkste doelstelling van de deelprogramma’s 
Zandmaas en Grensmaas is het verbeteren van de bescherming van 
inwoners van Limburg en Noord-Brabant tegen hoog water van de Maas.
Voor de Zandmaas (oplevering 2015) lag de focus in 2014 op continuering 
van de zomerbedverdieping Grave en Sambeek en tevens het opzetten 
van het waterpeil, de aanleg van de hoogwatergeulen in Well Aijen en 
Lomm en het retentiegebied Lateraalkanaal-West. Voor de Grensmaas lag 
de nadruk op de realisatie van de elf locaties. Binnen de deelprogramma’s 
Zandmaas en Grensmaas wordt ook het maatregelenpakket van de 
prioritaire sluitstukkaden uitgevoerd. Dit moet uiterlijk in het jaar 2020 
gerealiseerd zijn.
Met de uitvoering van de deelprogramma’s Zandmaas en Grensmaas 
moet bescherming tot een waterstand met een overschrijdingskans van 
1/250e gerealiseerd worden. In de loop der jaren is duidelijk geworden, 
dat hiervoor nog aanvullende maatregelen nodig zijn om het bescher-
mingsniveau van 1/250e per jaar te bereiken (Kamerstukken II, 2010/11, 
18 106 nr. 204).
Conform de Regeling Grote Projecten heeft de Tweede Kamer in 2014 
twee voortgangsrapportrages ontvangen: Voortgangsrapportage 25 
(Kamerstukken II, 2013/2014, 18 106, nr. 223) en Voortgangsrapportage 26 
(Kamerstukken II, 2013/2014, 18 106, nr. 227). Deze hadden betrekking op 
de periode juli 2013 tot en met juni 2014.
Tweede Kamer, vergaderjaar 2014–2015, 34 200 J, nr. 1 20
