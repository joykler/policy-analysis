leiden conform HAFIR tot opname in een register. Met deze maatregelen 
is het risico op misbruik en oneigenlijk gebruik met subsidieregelingen, 
waaronder fraude, niet volledig weggenomen, maar wel zoveel als 
mogelijk beperkt.
Voor de uitvoering van het M&O-beleid voor de zorgtoeslag wordt 
verwezen naar het jaarverslag van het Ministerie van Financiën.
Er zijn bij VWS geen gevallen van fraude gebleken. De Auditdienst Rijk 
inventariseert jaarlijks voor VWS de frauderisico’s in de bedrijfsvoering. 
De geïnventariseerde risico’s worden afgezet tegen de beheersmaatre-
gelen die VWS op de risico’s heeft genomen.
Subsidiebeheer
In 2014 is verder gewerkt aan de geplande concentratie van de subsi-
dieuitvoering van de Ministeries van OCW, SZW en VWS, onder de naam 
Dienst Uitvoering Subsidies-Instellingen (DUS-I).
Inkoopbeheer
Het Ministerie van VWS heeft vooral in de tweede helft van 2014 gewerkt 
aan maatregelen ter verdere verbetering van het inkoopbeheer van het 
kerndepartement. De opzet van het inkoopbeheer is op orde. Voorbeelden 
van getroffen maatregelen zijn een plan van aanpak voor de verbetering 
van het contractbeheer en de uitvoering van cyclische controles op de 
inkoopdossiers. Door het late invoeren van de maatregelen is het effect 
voor het gehele jaar 2014 nog onvoldoende geweest.
Vertrouwensfuncties
Bij controle door de Algemene Rekenkamer van de administratie bij 
vertrouwensfuncties is geconstateerd dat deze niet op orde was. De taken 
en verantwoordelijkheden van het kerndepartement van VWS ten aanzien 
van vertrouwensfuncties zijn daarop herzien en in december 2014 
vastgesteld.
Financieel informatiesysteem 3F
Het gebruik van 3F is verder geoptimaliseerd, onder meer door het verder 
harmoniseren van processen met de Ministeries van SZW en Financiën. Er 
is in voorbereiding van de komst van het Financieel Dienstencentrum 
(FDC) een verandertraject gestart.
In 2014 is maandelijks een maandafsluiting van de financiële administratie 
in 3F uitgevoerd. De totstandkoming van het financieel jaarverslag 2014 is 
volgens planning en gestructureerd uitgevoerd.
Inhuur externen
VWS heeft in 2014 een percentage inhuur externen gerealiseerd van 
10,2% en is daarmee niet onder de norm van 10% gebleven. De hogere 
inhuur van externen is onder meer te verklaren door het opstarten van het 
samenwerkingsverband tussen het RIVM en het KNMI op het gebied van 
ICT ten behoeve van onderzoeksomgevingen (SSC Campus). De 
overschrijding is in de bijlage externe inhuur van dit jaarverslag nader 
toegelicht.
Open standaarden
Er is niet afgeweken van de in de bijlage van de Instructie rijksdienst bij 
aanschaf ICT-diensten of ICT-producten, bij artikel 3 lid 1 genoemde 
uitgangspunten.
Tweede Kamer, vergaderjaar 2014–2015, 34 200 XVI, nr. 1 108
