In december 2014 is de WNT-jaarrapportage 2013 naar de Tweede en 
11
Eerste Kamer gestuurd . De jaarrapportage geeft inzicht in de uitvoering 
en realisatie van de doelen van de WNT in het eerste uitvoeringsjaar. In de 
rapportage zijn uitzonderingen, overtredingen en getroffen handhavings-
maatregelen opgenomen.
Verder verlagen van het bezoldigingsmaximum van 130% naar 100% van 
het Ministersalaris (WNT-2). 
In overeenstemming met het regeerakkoord is op 30 december 2014 de 
Wet verlaging bezoldigingsmaximum WNT gepubliceerd. Deze wet is per 
1 januari 2015 in werking getreden. Met deze wet is het wettelijke 
bezoldigingsmaximum voor topfunctionarissen in de publieke en 
semipublieke sector verder verlaagd van 130% naar 100% van een 
Ministersalaris. Voor zittende bestuurders is overgangsrecht van 
toepassing; na de overgangsperiode gaat ook voor hen de nieuwe norm 
gelden.
Aanvang WNT-norm voor niet-bestuurders (semi-)publieke sector 
(WNT-3). 
In 2014 is gestart met een verkenning van de mogelijke uitbreiding van de 
personele reikwijdte van de WNT-normering. Deze verkenning is conform 
de aanpak zoals die met de Tweede Kamer is besproken en wordt in 2015 
verder voortgezet.
Nationale veiligheid
Ontwikkeling dreigingsbeeld
Het jaar 2014 kenmerkt zich op het gebied van de nationale veiligheid 
vooral door jihadisme en toenemende instabiliteit aan de grenzen van 
Europa, zowel aan de zuidkant als aan de oostgrenzen. Dit heeft de nodige 
gevolgen gehad voor de veiligheid van Nederland.
De geopolitieke ontwikkelingen in vooral Syrië en Irak hebben direct 
invloed op de veiligheid van Nederland en de Nederlandse belangen in de 
regio. Door de instabiele regimes in landen in Noord-Afrika en het 
Midden-Oosten maken jihadistische groeperingen een grote groei door, 
vaak gesteund door andere machthebbers in de regio.
De dreiging van het jihadistisch terrorisme domineerde in 2014 het 
nieuws in hoge mate. Vooral de jihadistische groeperingen Jabhat 
al-Nusra (JaN) in Syrië en Islamitische Staat in Irak en Shaam (ISIS) 
oefenen een grote aantrekkingskracht uit op Nederlandse geradicaliseerde 
moslims. Vanuit Nederland vertrokken soms hele gezinnen tegelijk naar 
de strijdgebieden. In 2014 is het aantal Nederlandse uitreizigers verder 
gestegen. Tot eind 2014 zijn ongeveer 180 personen uit Nederland 
uitgereisd.
Geschat wordt dat tot eind 2014 ongeveer 35 personen zijn teruggekeerd. 
Zij vormen mogelijk een risico wegens opgedane gevechtservaring. Ook 
geradicaliseerde moslims in Nederland die niet zijn uitgereisd kunnen zich 
opgeroepen voelen door de propaganda via sociale media vanuit de 
strijdgebieden om hier acties uit te voeren. Deze problematiek doet zich in 
heel Europa voor. Illustratief voor de risico’s die het Westen loopt zijn de 
aanslagen op de soldaat Lee Rigby in Engeland in 2013, het Joods 
Museum in Brussel in 2014 en de aanslagen in Parijs in januari 2015.
11
Kamerstukken II 2014/2015, 30 111, nr. 74
Tweede Kamer, vergaderjaar 2014–2015, 34 200 VII, nr. 1 14
