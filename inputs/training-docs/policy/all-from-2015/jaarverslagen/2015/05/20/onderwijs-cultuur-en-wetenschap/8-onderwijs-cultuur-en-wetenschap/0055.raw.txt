De beleidsartikelen (artikel 4)
aan de lumpsumbekostiging van de instellingen en dienen instellingen 
deze middelen in te zetten voor extra ondersteuning aan de studenten 
voor wie dat nodig is. Door deze aanpassing in de bekostigingssyste-
matiek, van schooljaarbekostiging naar kalenderjaarbekostiging, is er een 
incidentele meevaller van € 35 miljoen in 2014.
Taal en rekenen
Voor studenten in mbo-4 tellen de resultaten voor de examens Neder-
landse taal vanaf het studiejaar 2014–2015 mee voor het behalen van het 
diploma en vanaf studiejaar 2015–2016 geldt dat ook voor rekenen. Mbo-2 
en mbo-3 volgen voor beide onderdelen een jaar later. In 2014 hebben de 
onderwijstellingen in het kader van de «Regeling intensivering Neder-
landse taal en rekenen» een bedrag van € 52,6 miljoen ontvangen, ten 
behoeve van de verdere intensivering van het taal- en rekenonderwijs en 
de voorbereiding op de centrale examinering ervan.
School-ex 2.0
Deze aanvullende vergoeding voor het verstrekken van opleidingsad-
viezen – in de vorm van intake-, ombuigings- en exitgesprekken – is 
verdeeld over de jaren 2013 en 2014 met € 12,5 miljoen per jaar. Het 
School-ex 2.0 programma loopt nog door tot en met augustus 2015 (dat is 
schooljaar 2014–2015). Het eerste schooljaar van het programma is 
geëvalueerd door ROA (mei 2014) en de instellingen die deelnemen aan 
het programma zijn op de hoogte gebracht van de conclusies van deze 
evaluatie. Ook het tweede schooljaar wordt geëvalueerd door ROA. Deze 
evaluatie wordt verwacht rond de zomer 2015.
De voorlopige conclusies zijn dat exitgesprekken zijn toegenomen en van 
informeel, formeel zijn geworden binnen de scholen. Op dit moment 
wordt het School-ex 2.0 programma geëvalueerd. De resultaten worden 
na de zomer 2015 verwacht.
Salarismix mbo Randstadregio’s
Abusievelijk is door de uitvoeringsorganisatie DUO de regeling salarismix 
2015 (€ 41,1 miljoen) al in 2014 uitbetaald aan de mbo-instellingen (zie 
kamerbrief Technische mutaties jaarafsluiting 2014). Dit wordt door DUO 
gecorrigeerd.
Subsidies
Voor het stimuleren en realiseren van verscheidene beleidsdoelstellingen 
worden subsidies verstrekt.
Subsidieregeling praktijkleren
Op 1 januari 2014 is de subsidieregeling praktijkleren in werking getreden, 
die de afdrachtvermindering onderwijs (AV Onderwijs) vervangt. De 
eerste gegevens uit de monitor laten zien, dat meer dan 92.000 aanvragen 
zijn ingediend door ruim 14.000 bedrijven. Daarvan zijn ruim 90.000 
aanvragen ingediend voor mbo-bbl leerlingen, ruim 1.200 voor 
hbo-studenten in de techniek, 673 voor vmbo-leerlingen die een leerwerkt-
raject volgen en tot slot 481 aanvragen voor promovendi. De werkgevers 
hebben de maximale vergoeding ontvangen van € 2.700 per aangeboden 
werkplek. Hiermee is er ruim € 196 miljoen van de beschikbare € 205 
miljoen uitgekeerd.
Tweede Kamer, vergaderjaar 2014–2015, 34 200 VIII, nr. 1 54
