Beleidsverslag
12. Garantie en vrijwaring staatsdeelnemingen
De staat heeft een aantal garanties en vrijwaringen afgegeven aan 
verschillende deelnemingen die volgen uit verplichtingen uit de verkoop 
van deelnemingen. Dit is het geval geweest bij de verkoop van SDU, 
Connexxion en WesterSchelde Tunnel. Bij de verkoop van een belang kan 
het voorkomen dat de koper bepaalde garanties vraagt voor niet in de 
balans te verwerken posten. Dit is gebruikelijk bij fusies en overnames. Op 
deze manier wordt het risico van de acquisitie voor de koper verminderd, 
waardoor voorkomen wordt dat er een overeenkomst gesloten wordt 
tegen een lagere prijs.
Daarnaast heeft de staat specifieke garanties en vrijwaringen afgegeven 
vanwege het belang om financiering van staatsdeelnemingen NS en 
TenneT mogelijk te maken. Het Ministerie van Financiën heeft als 
aandeelhouder aan TenneT Holding een garantie afgegeven ten gunste 
van de Stichting Beheer Doelgelden. De middelen uit deze Stichting 
dienen altijd direct beschikbaar te zijn, bijvoorbeeld indien er een 
investering in interconnectiecapaciteit dient te worden gedaan. Daarnaast 
garandeert de staat leningen die NS heeft afgesloten via Eurofima. 
Eurofima is een multilaterale bank, opgericht op basis van een Europees 
verdrag, die zich specialiseert in de financiering van rollend materieel. Alle 
nationale Europese spoorvervoerders kunnen hier financiering aantrekken 
onder garantie van het land van herkomst.
De premieontvangsten van TenneT worden afgestort in een begrotingsre-
serve, ultimo 2014 was de omvang van de begrotingsreserve € 20,8 mln.
13. Deelneming ABN AMRO
Er zijn wederzijdse aansprakelijkheden ontstaan door de afsplitsing van 
HBU (Newbank) uit het oude ABN AMRO, nu RBS N.V. genaamd. Indien 
RBS N.V. niet meer aan zijn verplichtingen zou kunnen voldoen, kunnen 
crediteuren onder specifieke voorwaarden tot maximaal € 950 mln. 
claimen bij HBU. Hiervoor heeft ABN AMRO een vrijwaring afgegeven aan 
de kopende partij Deutsche Bank. Aangezien ABN AMRO het risico van 
uitbetaling niet zelf kan lopen, is er een contragarantie door de staat 
afgegeven.
ABN Amro heeft in 2014 met Deutsche Bank een akkoord bereikt om de 
wederzijdse aansprakelijkheden tussen beide te beëindigen zodat ook de 
garantie van de staat (zogeheten counter indemnity) kon worden 
beëindigd. Het beëindigen van de counter indemnity is in lijn met de 
aanbevelingen van de Commissie Risicoregelingen (CRR). De CRR heeft 
o.a. aanbevolen om de crisisgerelateerde risicoregelingen terug te 
brengen, zodra dat mogelijk is. Met het beëindigen van de counter 
indemnity tussen ABN Amro en de staat wordt aan deze aanbeveling 
invulling gegeven.
14. Garantie aan DNB inzake Bank voor Internationale Betalingen (BIS)
Deze garantieovereenkomsten tussen de staat en DNB ziet op het 
Nederlandse aandeel in de via de Bank voor Internationale Betalingen 
(BIS) te verstrekken kredietfaciliteiten. Als verplichtingenraming (stelpost) 
wordt jaarlijks een garantieplafond van € 113 mln. in de ontwerpbe-
groting opgenomen. De laatste jaren is er geen gebruik gemaakt van deze 
regeling daarom is de garantieverplichting in de begroting van 2015 niet 
meer opgenomen. In de tabel «overzicht verstrekte garanties» is de 
stelpost in 2014 nog wel opgenomen, tevens is het verval van de stelpost 
in 2014 opgenomen.
Tweede Kamer, vergaderjaar 2014–2015, 34 200 IX, nr. 1 39
