Beleidsverslag
3. Scholen en instellingen maken resultaten inzichtelijk en worden 
aangesproken op hun prestaties, waarvoor door de overheid heldere 
normen zijn geformuleerd;
4. Aansluiting van het onderwijs op de behoefte van de arbeidsmarkt.
1.1 De prestaties van leerlingen en studenten gaan omhoog 
Het onderwijs moet leerlingen uitdagen zich optimaal te ontwikkelen. Op 
het gebied van toptalenten was 2014 een jaar van verdieping en verrijking. 
Niet langer richt toptalentenbeleid zich alleen op hoogbegaafden. Talent is 
in breder perspectief gezet. Dit is de reden dat de kwantitatieve ambitie op 
de cito-score en vo-eindexamencijfers in de begroting 2015 is losgelaten, 
en vervangen is door de ambitie dat alle leerlingen en studenten moeten 
worden uitgedaagd. Het gaat niet alleen om cognitief toptalent, ook om 
bijvoorbeeld creatief, praktisch of sportief talent. In maart afgelopen jaar 
is een plan van aanpak naar de Tweede Kamer gestuurd. Hierin zijn 
maatregelen opgenomen om uitdagend onderwijs voor toptalenten op 
alle scholen te stimuleren. In het vo is het mogelijk vakken op een hoger 
niveau af te sluiten, eerder dan in het voorlaatste jaar examen te doen en 
vanaf komend schooljaar bij een gemiddeld examenresultaat van een 8 of 
hoger een judicium cum laude te ontvangen. Er zijn acht regionale 
talentnetwerken om scholen in het primair en voortgezet onderwijs te 
ondersteunen bij het stimuleren van talentontwikkeling. In de regionale 
talentnetwerken zetten zogenoemde kwartiermakers zich in om bestaande 
initiatieven en netwerken te verbinden en te versterken, of om samen met 
scholen nieuwe initiatieven in samenwerking met partners in de regio 
(bedrijven, gemeenten) mogelijk te maken. Ook helpen zij ons invulling te 
geven aan uiteenlopende onderwerpen, bijvoorbeeld bij de aansluiting 
tussen po en vo. Voor excellentie/hoogbegaafde leerlingen is in 2014 voor 
het po en vo samen een bedrag van € 30 miljoen beschikbaar gesteld.
In het mbo heeft het excellentiebeleid ook een extra impuls gekregen. 
Talentvolle studenten moeten een ambitieus onderwijsprogramma 
kunnen volgen en gestimuleerd worden om na hun mbo-diploma binnen 
hun vakgebied door te groeien naar excellent vakmanschap, het meester-
schap. Voor het stimuleren van excellentie zijn met de regeling Kwaliteits-
afspraken mbo extra middelen ter beschikking gesteld (vanaf 2015 tot en 
met 2018 jaarlijks € 25 miljoen). Instellingen die extra ambities hebben 
om excellentie in het onderwijs concreet vorm te geven, stellen hiertoe 
een excellentieplan op. Ook jongeren voor wie leren geen vanzelfspre-
kendheid is, of een verhoogd risico lopen om uit te vallen, worden meer 
aangesproken op wat ze wél kunnen in plaats van afgerekend op wat ze 
niet kunnen. Talentenbeleid mag niet ten koste gaan van zwakke 
leerlingen. In december is daarom een plan van aanpak voor «kwetsbare 
jongeren» naar de Tweede Kamer gestuurd. In dit plan worden maatre-
gelen aangekondigd voor meer maatwerk in de entreeopleiding en op 
mbo 2-niveau. Daardoor kunnen ook jongeren die niet verder kunnen 
leren een diploma halen waarmee ze een goede start op de arbeidsmarkt 
maken.
Wij vinden het belangrijk dat leerlingen vaardigheden ontwikkelen die 
aansluiten bij de eisen van de arbeidsmarkt. Daarom hebben wij de 
Tweede Kamer het wetsvoorstel aangeboden waarmee scholen in het po 
de mogelijkheid krijgen om Engels, Duits of Frans als voertaal te 
gebruiken voor een deel van de onderwijstijd. Daarnaast zijn twintig 
basisscholen gestart met de pilot tweetaligheid waarbij tot en met 2019 
30% tot 50% van de onderwijstijd in het Engels wordt gegeven. Het 
Tweede Kamer, vergaderjaar 2014–2015, 34 200 VIII, nr. 1 13
