Bijlage 10: Agentschappen in beeld
Agentschappen zijn uitvoerende diensten van ministeries. Zij leveren 
zelfstandig en tegen betaling producten of diensten aan andere organi-
saties binnen het Rijk of aan derden. Begin 2014 telde het Rijk in totaal 38 
agentschappen die beleid van de overheid uitvoeren. Agentschappen 
verstrekken uitkeringen, beheren gegevens en verrichten inspecties. 
Bekende agentschappen zijn het KNMI, het Centraal Justitieel Incasso-
bureau (CJIB) en Rijkswaterstaat.
Agentschappen zijn zelfstandiger in hun bedrijfsvoering dan de gewone 
onderdelen van een ministerie, zonder dat de ministeriële verantwoorde-
lijkheid is ingeperkt. Agentschappen hebben een specifiek sturingsmodel 
en een ander financieel administratief stelsel. Een agentschap moet aan 
verschillende voorwaarden voldoen. Deze zijn opgenomen in de Regeling 
agentschappen die op 1 januari 2013 in werking is getreden.
Doorlichtingen 2014
In de Regeling agentschappen is opgenomen dat alle agentschappen 
voortaan minimaal iedere vijf jaar worden doorgelicht. Met het 
doorlichten wordt een beter beeld gevormd van elk agentschap over de 
sturing, het financieel beheer, de bekostiging en de doelmatigheidsont-
wikkeling.
In 2014 zijn de doorlichtingen van Rijksinstituut voor Volksgezondheid en 
Milieu (VWS), Dienst Justitiële Inrichtingen (VenJ), Centraal Justitieel 
Incassobureau (VenJ), Agentschap SZW (SZW) afgerond met een 
doorlichtingsrapport. De belangrijkste aanbevelingen afkomstig uit deze 
rapporten zijn in Tabel 10.1 opgenomen. Bij het aanbieden van het 
doorlichtingsrapport aan de eigenaar van het doorgelichte agentschap 
wordt erop gewezen dat het zijn/haar verantwoordelijkheid is om het 
rapport integraal te publiceren. Tabel 10.1 geeft tevens weer of het 
doorlichtingsrapport reeds is gepubliceerd en de vindplaats van de 
rapportage.
In 2014 zijn de doorlichtingen gestart van Dienst Huurcommissie 
(BZK/WenR), Basisadministratie Persoonsgegevens en Reisdocumenten 
(BZK/WenR), Agentschap College ter Beoordeling van Geneesmiddelen 
(VWS) en Dienst ICT Uitvoering (EZ). Het komende jaar worden de overige 
agentschappen doorgelicht.
Agentschappen in beeld
Begin 2014 waren er binnen de rijksoverheid 38 agentschappen; grote en 
kleine diensten, uitvoerders van beleid en uitvoerders van bedrijfsvoe-
ringstaken, diensten die politiek meer of minder gevoelige producten of 
diensten leveren, etc. Agentschappen leveren daarmee een grote en 
belangrijke bijdrage aan de uitvoering van beleid. Aan de hand van 
onderstaande tabellen en grafieken wordt de wereld van agentschappen 
nader in beeld in gebracht. De agentschappen CBI (BuZa), Domeinen 
Tweede Kamer, vergaderjaar 2014–2015, 34 200, nr. 1 100
