eigen vermogen van het RIVM een desaldering plaatsgevonden 
(€ 17,2 miljoen).
De activiteiten zijn conform begroting uitgevoerd.
3. Gezondheidsbevordering
Subsidies
Preventie van schadelijk middelengebruik (alcohol, drugs en tabak)
De gerealiseerde uitgaven op dit onderdeel bedragen € 1,2 miljoen. Dat is 
circa € 2,1 miljoen lager dan het in de begroting geraamde bedrag van 
€ 3,3 miljoen. Het verschil wordt voornamelijk veroorzaakt door 
technische mutaties die reeds in de eerste suppletoire wet zijn gemeld.
Het Trimbos-instituut heeft in 2014 een belangrijke rol vervuld in de 
uitvoering van het preventiebeleid op het gebied van alcohol, tabak en 
drugs. Dit gebeurt onder andere via voorlichting op scholen en via nieuwe 
media. Trimbos heeft burgers en professionals onder andere via infolijnen 
van betrouwbare en vraaggerichte informatie voorzien op het gebied van 
preventie van schadelijk gebruik van drugs, alcohol en tabak.
Verslavingszorg
De gerealiseerde uitgaven op dit onderdeel bedragen € 9,2 miljoen. Dat is 
circa € 3,2 miljoen hoger dan het in de begroting geraamde bedrag van 
€ 6 miljoen. Het verschil wordt voornamelijk veroorzaakt door een 
technische mutatie die in de eerste suppletoire wet was gemeld.
4. Ethiek
Bijdragen aan agentschappen
CIBG: Uitvoeringstaken medische ethiek
Vanwege herdefiniëring van de kerntaken van het CIBG, zijn vanaf 1 juli 
2014 de secretariaten van de regionale toetsingscommissies euthanasie 
en de centrale deskundigencommissie late zwangerschapsafbreking en 
levensbeëindiging bij pasgeborenen ondergebracht binnen een uitvoe-
ringseenheid van het Ministerie van VWS. De daarmee samenhangende 
middelen (€ 1,6 miljoen) zijn bij tweede suppletoire wet overgeheveld 
naar artikel 10 Apparaatsuitgaven. Daarnaast is aan het CIBG is een 
opdracht verstrekt voor de uitvoering van de stichting donorgegevens 
kunstmatige bevruchting.
Bijdragen aan ZBO’s/RWT’s
ZiNL: Rijksbijdrage abortusklinieken
Aan het ZiNL is een financiële bijdrage van € 14,1 miljoen beschikbaar 
gesteld voor het op grond van de regeling «subsidies AWBZ» verstrekken 
van subsidies aan abortusklinieken. De hogere uitgaven van € 1,1 miljoen 
worden voornamelijk veroorzaakt door een nabetaling in verband met de 
vaststelling van de subsidies over 2012.
Centrale Commissie Mensgebonden Onderzoek (CCMO)
De apparaatsuitgaven van CCMO waren in de ontwerpbegroting op artikel 
1 geraamd. Bij de eerste en tweede suppletoire wet is het opdrachtgevers-
budget van artikel 1 naar artikel 10 overgeboekt.
Tweede Kamer, vergaderjaar 2014–2015, 34 200 XVI, nr. 1 43
