Beleidsprioriteiten
een oefenlaboratorium geopend in Soesterberg voor de verbeterde 
opsporing van Improvised Explosive Devices (IED’s).
Bilaterale samenwerking
Bilateraal werkt Defensie intensief samen met de Benelux en met 
Duitsland. De Benelux-samenwerking heeft in februari een belangrijke 
mijlpaal bereikt met de ondertekening van het Memorandum of Under-
standing over het gemeenschappelijke wapenbeheersingsbureau 
(Benelux Arms Control Agency) dat is gevestigd in het Belgische Peutie. 
Personeel van dit bureau is in 2014 voor de OVSE ingezet tijdens de crisis 
in Oekraïne. Verder zijn vorderingen gemaakt met het verdrag over de 
integratie van de luchtruimbewaking. In de samenwerking met Duitsland 
is op 12 juni de integratie gemarkeerd van de Nederlandse Luchtmobiele 
Brigade in de Duitse Division Schnelle Kräfte met een ceremonie in 
aanwezigheid van beide ministers van Defensie.
Daarnaast heeft Nederland in 2014 de bilaterale samenwerking geïntensi-
veerd met onder meer het Verenigd Koninkrijk, door zich aan te sluiten bij 
het Joint Expeditionary Force (JEF) initiatief. Met Noorwegen werkt 
Nederland aan een gecoördineerde aanpak van de bestaande samen-
werking in internationale verbanden, zoals de Navo, de Northern Group 
en JEF. Met de Verenigde Staten werkte Nederland nauw samen op 
meerdere gebieden, zoals bij anti-drugsoperaties in het Caribisch gebied 
en de ontwikkeling van de F-35. Met Estland zijn, na de verkoop van 44 
CV-90 infanterievoertuigen, afspraken gemaakt over informatie-
uitwisseling ten aanzien van het gebruik en onderhoud. In april heeft de 
Minister van Defensie haar Georgische collega bezocht en gesproken over 
de zes samenwerkingsinitiatieven waarmee Defensie de Georgische 
krijgsmacht ondersteunt en over de politieke situatie in de regio en de 
positie van Georgië. Aansluitend aan dit bezoek bracht zij een bezoek aan 
China, met als doel nadere kennismaking, informatie-uitwisseling over de 
veiligheidssituatie in bepaalde regio’s en bespreking van de samen-
werking in VN-verband, in het bijzonder in het kader van MINUSMA. In 
februari sloot Nederland met Indonesië een Memorandum of Under-
standing over verdieping van de defensierelatie. Tijdens een bezoek aan 
Israël in mei is de Minister met haar Israëlische collega overeengekomen 
om ten behoeve van de onderlinge samenwerking nadere afspraken te 
maken over de status van het bezoekende defensiepersoneel en over 
uitvoeringsaspecten zoals de financiën.
Bedrijfsvoering
Financiële Duurzaamheid (Life Cycle Costing)
Het afgelopen jaar is de levensduursystematiek verder uitgewerkt. Het 
stappenplan in de brief van 1 november 2013 Inzicht in kosten en uitgaven 
van wapensystemen en plan van aanpak daarvoor (Kamerstuk 33 763, nr. 
27) vormt hiervoor de basis. In 2014 is bepaald welke informatie per 
wapensysteem in de huidige administratie is opgenomen. Tevens is 
bepaald hoe in de ontwerpbegroting van 2015 de inrichting op basis van 
wapensystemen het beste kon worden weergegeven, rekening houdend 
met de huidige begrotingsindeling en andere begrotingseisen. Er wordt 
steeds meer en beter inzicht verkregen in de kosten van het hebben en 
gebruiken van wapensystemen. Duidelijk is dat risico’s en/of budgettaire 
problematiek eerder dan voorheen erkend worden en dus ook geadres-
seerd moeten worden.
Tweede Kamer, vergaderjaar 2014–2015, 34 200 X, nr. 1 18
