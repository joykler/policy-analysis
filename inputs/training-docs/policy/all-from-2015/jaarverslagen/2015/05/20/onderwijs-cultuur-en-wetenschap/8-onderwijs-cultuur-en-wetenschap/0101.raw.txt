De beleidsartikelen (artikel 14)
bijdragen aan het internationaal niveau van Nederlandse topinstellingen, 
het bevorderen van een vooraanstaande internationale marktpositie van 
kunstenaars, cultuur als bijdrage aan de versterking van het Nederlands 
economisch belang en van de culturele diplomatie. In de subsidiëring van 
de BIS-instellingen en door de cultuurfondsen wordt hier nadrukkelijk 
aandacht aan besteed.
Voor creatieve industrie, één van de negen topsectoren, is het versterken 
van de internationale marktpositie prioriteit. In opdracht van de Minis-
teries van OCW en BZ voert het Stimuleringsfonds Creatieve Industrie, in 
samenwerking met het Nieuwe Instituut, hiervoor het Programma 
Internationalisering Creatieve Industrie 2013–2016 uit. Dit programma 
richt zich op het versterken van de internationale reputatie van de 
Nederlandse creatieve industrie (architectuur, vormgeving, mode, gaming 
en e-cultuur) en het opbouwen van duurzame netwerken en marktver-
ruiming.
In maart sloot de Minister een Memorandum of Understanding (MoU) met 
haar Chinese ambtsgenoot. In het kader van het MoU wordt samenge-
werkt op het gebied van museummanagement, film en creatieve 
industrie.
Programma bibliotheekvernieuwing
Dit budget is besteed aan het beheer, de opbouw en doorontwikkeling van 
de landelijke digitale bibliotheek. Deze taak werd in 2014 uitgevoerd door 
het Sectorinstituut Openbare Bibliotheken. Alle Nederlandse openbare 
bibliotheken zijn aangesloten op de digitale bibliotheek, die een snel 
groeiende hoeveelheid e-content aanbiedt.
Programma leesbevordering
Het Actieplan Kunst van Lezen 2012–2015 heeft een sterke samenhang 
met het Actieplan Laaggeletterdheid 2012–2015. Door zijn programma-
tische opzet levert Kunst van Lezen een wezenlijke, aanvullende bijdrage 
aan de reguliere subsidieverstrekking aan culturele instellingen en 
scholen. Tevens versterkt het programma de maatschappelijke functie van 
openbare bibliotheken en ondersteunt daarmee de bibliotheekver-
nieuwing.
Programma CRISP
Naast de prioriteiten die onder internationaal cultuurbeleid zijn genoemd 
voor creatieve industrie, is er ook een afzonderlijk onderzoeksprogramma 
Creative Industry Scientific Programme (CRISP). De middelen zijn in 2014 
ingezet voor het behalen van het doel; het ontwikkelen van een kennis-
basis, methoden en instrumenten bij hogescholen, universiteiten en bij 
bedrijven met het oog op het ontwerpen van innovatieve fysieke en 
digitale producten en diensten voor de markt.
Nederland was dit jaar gastland voor de 6e Asia Europe Meeting (ASEM) 
van cultuurMinisters. Het thema Creatieve Industrie stond centraal tijdens 
de conferentie waarbij naast Ministers ook mensen uit de praktijk waren 
uitgenodigd.
Programma Visie Erfgoed en Ruimte
Deze middelen zijn besteed aan de uitvoering van het programma Visie 
Erfgoed en Ruimte. Hierin geeft het rijk aan welke cultuurhistorische 
gebieden en opgaven hij van (inter)nationaal belang vindt en waar het rijk 
een rol ziet in het gebiedsgerichte erfgoedmanagement. Het budget van 
Tweede Kamer, vergaderjaar 2014–2015, 34 200 VIII, nr. 1 100
