3. Beleidsconclusies 
Positie cliënt
Het voorstel van wet kwaliteit, klachten en geschillen zorg (EK 32 402) ligt 
ter behandeling in de Eerste Kamer. Als de Eerste Kamer haar 
goedkeuring geeft zal het wetsvoorstel in 2016 in werking treden en 
geïmplementeerd worden.
De bepalingen uit de ingetrokken Beginselenwet AWBZ-zorg (TK 33 109) 
zijn opgenomen in de regelgeving op grond van de per 1 januari 2015 in 
werking getreden Wet langdurige zorg (TK 33 891).
Het beleid gericht op het stimuleren dat patiënten- en gehandicaptenorga-
nisaties hun rol in het stelsel kunnen spelen is uitgevoerd conform het 
Beleidskader voor subsidiëring van patiënten- en gehandicaptenorgani-
saties en voldeed daarmee aan de verwachting zoals vermeld in de 
begroting.
Opleidingen beroepenstructuur en arbeidsmarkt
Wat betreft de arbeidsmarkt is 2014 een overgangsjaar geweest: van 
anticiperen op eerder verwachte personeelstekorten in komende jaren 
naar het voorbereiden op de transities in de zorg en gevolgen daarvan 
voor de arbeidsmarkt. Op verschillende manieren zijn veldpartijen daarbij 
ondersteund. Dat heeft onder andere geleid tot de start van de landelijke 
en regionale sectorplannen in de zorg, gericht op zowel van-werk-naar-
werk-trajecten als scholing van zittende werknemers. Daarnaast is de 
basis gelegd voor een betere afstemming tussen onderwijs en arbeids-
markt, zodat ook in de toekomst de juiste professionals met de benodigde 
veranderende competenties opgeleid worden.
In 2014 is gestart met de Subsidieregeling Kwaliteitsimpuls personeel 
ziekenhuiszorg, gericht op verbetering van de kwaliteit van personeel in 
ziekenhuizen zodat goede zorg voor de steeds complexer wordende 
patiëntenzorg ook in de toekomst gegarandeerd is. Naast het anticiperen 
op de komende veranderingen is ook doorgegaan met het reeds ingezette 
beleid gericht op het stimuleren van de beschikbaarheid van voldoende 
gekwalificeerd zorgpersoneel. Dat betekent onder andere dat uitvoering is 
gegeven aan bestaand beleid zoals het stagefonds en het regionaal 
arbeidsmarktbeleid.
Verder is in 2014 onderzoek gestart naar een nieuwe beroepenstructuur en 
een daarop afgestemd opleidingsaanbod voor de hele zorg. Dit loopt nog 
door in 2015. Ook is in 2014 de beleidsreactie op de evaluatie Wet BIG 
naar de Kamer gestuurd (TK 29 282, nr. 211). Er is evaluatieonderzoek 
gedaan naar de toelatingsprocedure voor buitenlandse artsen afkomstig 
van buiten de Europese Economische Ruimte. Een beleidsreactie over de 
aanpak van onnodige barrières in dit proces is aan de Kamer gestuurd 
(TK 29 282, nr. 210).
Kwaliteit, transparantie en kennisontwikkeling
Op 1 april 2014 is de wet die de bevoegdheden voor het Kwaliteitsinstituut 
in de Zvw regelt in werking getreden (EK 33 243). Het Kwaliteitsinstituut is 
zoals gepland in 2014 van start gegaan.
Inrichten uitvoeringsactiviteiten
De Wet marktordening gezondheidszorg (Wmg) en de Nederlandse 
Zorgautoriteit (NZa) zijn geëvalueerd (TK 25 268, nr. 87). De aanbevelingen 
uit de evaluatie naar de deregulering van de Wmg worden opgepakt en 
uitgewerkt. Dit geldt ook voor de aanbeveling om het lange termijnper-
Tweede Kamer, vergaderjaar 2014–2015, 34 200 XVI, nr. 1 68
