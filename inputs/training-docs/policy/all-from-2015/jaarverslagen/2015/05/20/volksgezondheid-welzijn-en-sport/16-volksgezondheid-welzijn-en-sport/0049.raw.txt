«Kwaliteit loont» een set maatregelen aangekondigd die deels ook van 
toepassing zijn op de ggz, waarmee het kabinet ervan uitgaat dat 
materieel dezelfde opbrengst en doelstellingen kunnen worden gereali-
seerd als bedoeld in het bestuurlijk akkoord ggz.
Fraude
Het tegengaan van fouten en fraude in de zorg heeft continue aandacht. 
De bestrijding ervan is in 2014 geïntensiveerd. In 2014 is een programma-
directie opgericht die een coördinerende rol vervult op het terrein van de 
bestrijding van fouten en fraude in de zorg. Er wordt ingezet op de 
totstandkoming en monitoring van een ketenaanpak voor preventie, 
controle en handhaving op het gebied van fouten en fraude in de zorg. 
Hiervoor is in de begroting 2014 € 5 miljoen beschikbaar gesteld voor 
2014 en vanaf 2015 € 10 miljoen structureel voor het verscherpen van het 
toezicht en de fraudebestrijding in de zorg. In de derde voortgangsrap-
portage Fraudebestrijding in de zorg (TK 28 828, nr. 75), die in december 
2014 aan de Tweede Kamer is aangeboden, zijn de activiteiten ten aanzien 
van de bestrijding van fouten en zorgfraude nader toegelicht. Het 
programmaplan Rechtmatige Zorg zal in het voorjaar van 2015 aange-
boden worden aan de Tweede Kamer. Hierin wordt ingegaan op de inzet 
in de komende jaren.
Voortgang aanpak verspilling
In mei 2013 is het programma Aanpak verspilling in de zorg (TK 33 654, 
nr. 1) van start gegaan. Hiermee pakt VWS samen met veldpartijen 
verspilling aan. Van verspilling is sprake als er zorgkosten worden 
gemaakt, zonder dat het voor de patiënt iets oplevert. Belangrijk 
onderdeel van het programma is het meldpunt verspilling en het traject 
daarna om gezamenlijk met de stakeholders de verspilling aan te pakken. 
VWS voorziet in de bekostiging van het meldpunt voor de duur van de 
huidige kabinetsperiode.
In mei 2014 (TK 33 654, nr. 7) zijn acties aangekondigd om verspilling 
tegen te gaan op drie terreinen: genees- en hulpmiddelen, langdurige zorg 
en curatieve zorg. Een aantal acties is inmiddels afgerond, zoals een 
vermindering van onnodige omruil van hulpmiddelen, een aanpassing 
van de prescriptieregeling zodat dure geneesmiddelen niet voor een te 
lange periode worden meegegeven (met kans op het overblijven ervan 
bijvoorbeeld vanwege bijwerkingen), aanbevelingen om registratielasten 
terug te dringen en tips voor een verbetering van inkoop door zorginstel-
lingen.
Inmiddels is het meldpunt www.verspillingindezorg.nl uitgebreid en wordt 
ook informatie aangeboden over de laatste stand van zaken met 
betrekking tot lopende acties. Daarnaast laat de website met regelmaat 
goede praktijkvoorbeelden zien van zorgverleners die erin geslaagd zijn 
verspilling in hun organisatie tegen te gaan. Jaarlijks wordt de Tweede 
Kamer nader geïnformeerd over de voortgang aanpak verspilling.
Patiëntveiligheid
In de beleidsbrief van 24 april 2014 (TK 31 016, nr. 66) zijn beleidsvoor-
nemens voor patiëntveiligheid in de curatieve zorg kenbaar gemaakt. In 
de loop van 2014 zijn stappen gezet in de uitvoering van deze 
voornemens.
Tweede Kamer, vergaderjaar 2014–2015, 34 200 XVI, nr. 1 48
