Leeswijzer
2. LEESWIJZER 
Het jaarverslag van het BES-fonds maakt onderdeel uit van de financiële 
verantwoording van het Rijk, maar heeft daarbinnen een eigen bijzonder 
karakter. Het jaarverslag van het BES-fonds kent in tegenstelling tot een 
departementaal jaarverslag slechts één beleidsartikel: het BES-fonds. Het 
beleid dat wordt gevoerd ter realisatie van de algemene beleidsdoel-
stelling is direct verbonden met dit ene beleidsartikel. De 
apparaatsuitgaven/ontvangsten voor de uitvoering van het BES-fonds zijn 
opgenomen bij het moederdepartement.
Dit jaarverslag zal de eerdere, op 2014 betrekking hebbende, begrotingen 
van het BES-fonds (de oorspronkelijk vastgestelde begroting 2014 en de 
eerste en tweede suppletoire begrotingen 2014) als uitgangspunt nemen. 
Terugkijkend op de beleidsprioriteiten zal hierbij de ontwerpbegroting 
2014 van het BES-fonds van belang zijn.
Het jaarverslag is verdeeld in twee onderdelen: het beleidsverslag en de 
jaarrekening.
Het beleidsverslag 2014
Het beleidsverslag is een terugblik op het gevoerde beleid in 2014. Hierin 
komt de realisatie van de beleidsprioriteiten aan bod, worden de 
budgettaire gevolgen van het gevoerde beleid in beeld gebracht en 
worden er beleidsmatige conclusies ten aanzien van de beleidsprioriteiten 
getrokken. Bovendien wordt in de paragraaf beleidsartikel stilgestaan bij 
de prestatiegegevens die betrekking hebben op de beleidsdoelstellingen 
van het BES-fonds. Hier wordt ook de toelichting gegeven op het verschil 
tussen de oorspronkelijke vastgestelde begroting en realisatie.
Wat betreft de budgettaire gevolgen van beleid is alleen een inhoudelijke 
toelichting gegeven bij opmerkelijke verschillen (boven € 1,0 mln.) tussen 
de oorspronkelijke vastgestelde begroting 2014 en de realisatie 2014.
De jaarrekening 2014
In de jaarrekening treft u de verantwoordingsstaat voor de begroting van 
het BES-fonds en de saldibalans met toelichting. De Slotwet wordt als een 
apart kamerstuk gepubliceerd.
De bijlage
Ten slotte volgt er nog een bijlage Overzicht rijksuitgaven Caribisch 
Nederland.
Groeiparagraaf
Er zijn dit jaar geen nieuwe ontwikkelingen voor de groeiparagraaf te 
melden.
Tweede Kamer, vergaderjaar 2014–2015, 34 200 H, nr. 1 5
