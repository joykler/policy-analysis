Inkoopbeheer Rijksgebouwendienst
De Rgd heeft het verbeterplan Verbetering Inkoopbeheer Rgd opgesteld. 
In dit verbeterplan zijn de actiepunten opgenomen die nodig zijn om de 
onvolkomenheid op te lossen. De verbeteracties zoals benoemd in het 
verbeterplan zijn conform de planning gerealiseerd. De meeste verbeter-
acties betreffen aanscherping van bestaand en werkend instrumentarium 
(zoals het contractenregister en de inkoopkalender). In 2015 staan 
activiteiten gepland betreffende het vasthouden van de werking van de 
(geïmplementeerde) maatregelen.
Raamwerk P-direkt
In december 2014 is het change- & releasemanagement vastgesteld. Vanaf 
december 2014 wordt gewerkt volgens de vastgestelde procesbeschrij-
vingen. Het Autorisatiebeheer SAP-HR voldoet aan het merendeel van de 
normen. Proactieve aandacht voor het rechtenbeheer is inmiddels 
ingeregeld waarbij de toekenning van rechten tot een minimumniveau is 
beperkt. Wel is geconstateerd dat een beperkt aantal mensen nog ruime 
rechten heeft. Om te zorgen dat rechten niet worden geschonden en 
alleen bevoegden toegang hebben tot SAP-HR zijn controles ingericht op 
systeem- en beheerniveau.
4. Overige aspecten van de bedrijfsvoering 
Grote ICT projecten
Het Ministerie van BZK rapporteert over de Grote ICT-projecten aan de 
Tweede Kamer met de Jaarrapportage Bedrijfsvoering. Op 31 december 
2014 stonden op het rijksICTdashboard (www.rijksictdashboard.nl) de 
volgende projecten vermeld: Operatie BRP, DigiInkoop en Overheidsdata-
center Haagse KM2. Deze projecten vallen daarmee onder de rijksbrede 
afspraken ten aanzien van risicobeheersing. De risico’s ten aanzien van de 
uitvoering van grote ICT-projecten vormen de basis van de rapportage in 
de Jaarrapportage Bedrijfsvoering. In dit jaarverslag wordt daarom 
volstaan met een verwijzing naar het dashboard waarop de informatie 
wordt gepubliceerd.
Activiteiten van het Audit Committee
In 2014 is een externe voorzitter aangesteld en is de aanstelling van twee 
externe leden met twee jaar verlengd. Een nieuw huishoudelijk reglement 
is medio 2014 vastgesteld. Dit huishoudelijk reglement schrijft voor dat 
minimaal één keer per jaar wordt geëvalueerd. Dit zal in het tweede 
kwartaal van 2015 plaatsvinden omdat het AC dan één jaar functioneert 
onder een externe voorzitter en werkt conform het nieuwe huishoudelijk 
reglement.
Externe inhuur
Het sturingspercentage externe inhuur over 2014 komt uit op 23,3%. Het 
kerndepartement en twee agentschappen met uitsluitend het moederde-
partement als opdrachtgever, blijven gezamenlijk ruim binnen de norm 
van 10% (5,6%). De agentschappen met een rijksbrede dienstverlening 
komen daar ver boven (31,4%). De Tweede Kamer is vooraf per brief 
(Kamerstukken II, 33 750, nr. 55) op 24 april 2014 geïnformeerd over het 
geraamde percentage inhuur voor 2014 (22,8%). In de bijlage Overzicht 
niet-financiële informatie over inkoop van adviseurs en tijdelijk personeel 
zijn de uitgaven van het Ministerie van BZK aan inhuur van externen in 
2014 toegelicht. In de toelichting wordt een splitsing gemaakt in de 
presentatie tussen de externe inhuur van BZK ten behoeve van het 
Tweede Kamer, vergaderjaar 2014–2015, 34 200 VII, nr. 1 57
