EU-structuurfondsen en het Europees Visserij Fonds (EVF) in 2013, de 
EU-Landbouwfondsen in 2013/2014 en de jaarprogramma-uitgaven voor 
de Migratiefondsen in 2011. De systemen voor financieel beheer zijn 
positief beoordeeld, met uitzondering van het controlesysteem EVF. Daar 
zijn substantiële verbeteringen nodig. Verder is er een positief oordeel 
afgegeven over de rechtmatigheid van de uitgaven voor de Europese 
landbouwfondsen, Het Europees Fonds voor Regionale Ontwikkeling en 
de Migratiefondsen. Voor het Europees Sociaal Fonds (EU-bijdrage aan 
Nederland over 2013: € 160,4 miljoen) en het EVF (EU-bijdrage aan 
Nederland over 2013: € 13,5 miljoen) is een voorbehoud bij de verklaring 
afgegeven. De oorzaken van dit voorbehoud worden vermeld in de 
Nationale Verklaring, evenals de verbetermaatregelen die inmiddels zijn 
geïmplementeerd door de beleidsverantwoordelijke bewindspersonen.
4.3 Rijksbrede bedrijfsvoering 
In de bedrijfsvoeringsparagraaf van het departementale jaarverslag legt 
elke Minister verantwoording af over de rechtmatigheid van de uitgaven, 
ontvangsten en verplichtingen, het gevoerde financieel en materieel-
beheer, de totstandkoming van de beleidsinformatie en over eventuele 
overige aspecten van de bedrijfsvoering van het desbetreffende minis-
terie. Op deze manier sluit de verslaglegging aan bij de ministeriële 
verantwoordelijkheid.
Rijksbreed beeld 2014 over de bedrijfsvoering
Uit de departementale jaarverslagen en de samenvattende auditrapporten 
van de ADR komt het beeld naar voren dat het financieel beheer en 
materieelbeheer rijksbreed voor het overgrote deel op orde is. De 
afgelopen jaren zijn veel problemen opgelost en hebben zich niet veel 
nieuwe grote problemen voorgedaan.
Op basis van de kwaliteitskaart bedrijfsvoering van de Algemene 
Rekenkamer blijkt eveneens dat in meer dan 95% van de bedrijfsvoering-
domeinen geen onvolkomenheden zijn geconstateerd.
Een beperkt deel van het financieel beheer, materieelbeheer en de overige 
aspecten van de bedrijfsvoering van de ministeries vertoont echter nog 
wel tekortkomingen. Het gaat daarbij vooral om:
� het inkoop- en contractbeheer (inclusief de naleving van de Europese 
aanbestedingsregels);
� de continue en betrouwbare werking van geautomatiseerde systemen;
� de informatiebeveiliging bij de ministeries, in het bijzonder de 
volledige implementatie van het Besluit Informatiebeveiliging 
Rijksdienst (BIR);
� de administratie en het beheer van voorschotten en verplichtingen;
� de kwaliteit van het betaalproces.
Verantwoordelijkheidsverdeling en verantwoording rijksbrede bedrijfs-
voering
De Minister voor Wonen en Rijksdienst (WenR) en de Minister van 
Financiën hebben kaderstellende of voorwaardenscheppende verantwoor-
delijkheden en bevoegdheden voor de rijksbrede bedrijfsvoering. Deze 
verantwoordelijkheid voor het systeem van de rijksbrede bedrijfsvoering 
55
wordt aangeduid als systeemverantwoordelijkheid .
55
In het FJR 2012 is hierover een uitgebreide beschrijving te lezen (p. 72–74): TK 2012–2013, 
33 605, nr. 1
Tweede Kamer, vergaderjaar 2014–2015, 34 200, nr. 1 56
