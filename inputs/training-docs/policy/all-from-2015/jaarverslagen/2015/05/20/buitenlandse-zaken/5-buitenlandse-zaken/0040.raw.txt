Beleidsartikel 3
Nederlandse agenda kwam ook tot uiting in de vorming van de nieuwe 
Europese Commissie, die conform de Nederlandse inzet opgezet is in 
clusters. Mede als gevolg van deze agenda is Frans Timmermans de 
Eerste Vicepresident van de Europese Commissie geworden. Met diens 
benoeming tot nieuwe EU-commissaris voor betere regelgeving staat het 
continu verbeteren van EU-regelgeving en het terugdringen van adminis-
tratieve lasten hoog op de Europese agenda. Betere regelgeving kan een 
sleutelrol spelen in het ondersteunen van groei en ondernemerschap.
Belangrijke resultaten die niet in de Memorie van Toelichting werden 
voorzien betreffen onder meer een pakket aan maatregelen dat de nieuwe 
Europese Commissie presenteerde om de economische groei te bevor-
deren, waaronder een investeringsplan dat Nederland heeft verwelkomd. 
Nederland ziet dit pakket als onderdeel van een geïntegreerde aanpak, 
bestaande uit, naast investeringen, gezonde overheidsfinanciën en 
structurele hervormingen.
De Nederlandse inzet voor een ambitieus EU klimaat- en energiebeleid 
resulteerde in het door de Europese Raad in oktober vastgestelde Klimaat- 
en Energie Beleidsraamwerk met een bindende EU-doelstelling van ten 
minste 40% broeikasgasreductie in 2030 ten opzichte van 1990, een 
aandeel van ten minste 27% in 2030 aan hernieuwbare energie in de EU 
en een EU-brede indicatieve doelstelling voor energie-efficiëntie van 27%. 
Dit laatste percentage is lager dan het door Nederland gesteunde 
Commissievoorstel van 30%.
Nederland heeft zich er tevens met succes voor ingespannen om met 
gelijkgezinde landen binnen het kader van de huidige verdragen een 
EU-mechanisme tot stand te brengen dat een politieke dialoog in de Raad 
over rechtsstatelijkheid binnen de EU mogelijk maakt. Het is boven 
verwachting gelukt raadsconclusies in de Raad Algemene Zaken te 
realiseren waarin een jaarlijkse dialoog over rechtsstatelijkheid in de Raad 
wordt gestart, met tevens een mogelijkheid tot thematische discussies.
De Inspectie Ontwikkelingssamenwerking en Beleidsevaluatie (IOB) bracht 
het rapport «Strategie bij benadering: Nederlandse coalitievorming en de 
multi-bi benadering in het kader van de EU-besluitvorming (2008–2012)» 
uit. De IOB karakteriseert Nederland hierin op basis van de onderzochte 
casestudies als een actieve lidstaat wat betreft het vormen van ad-hoc 
coalities, het mobiliseren van gelijkgezinden en het bevorderen van 
gezamenlijk optreden. De coalitievorming verliep volgens de IOB veelal 
organisch langs vertrouwde patronen, waarbij gelijkgezindheid en eerdere 
samenwerking meestal de doorslaggevende factoren waren bij de 
partnerkeuze. De IOB constateert dat de onderhandelingen bij vijf van de 
zeven onderzochte kwesties een gewenst onderhandelingsresultaat 
opleverden. De IOB stelt verder vast dat de bilaterale ambassades in de 
Europese hoofdsteden een duidelijke toegevoegde waarde hebben in het 
kader van de zogenoemde multi-bi benadering, waarbij hun rol per type 
lidstaat varieert. In een reactie op het rapport (oktober) onderschrijft het 
kabinet het belang van een actieve opstelling van Nederland in de EU. 
Daarbij wordt vaak met gelijkgezinde lidstaten samengewerkt omdat dit 
de meest voor de hand liggende manier is om een doorslaggevende 
meerderheid te vormen.
Tweede Kamer, vergaderjaar 2014–2015, 34 200 V, nr. 1 39
