Bijlagen
Figuur 5.2: Schematische weergave van het effect van swaps op het risico-
profiel per ultimo 2014
20
0
−20
2015 2016 2017 2018 2019 2020 2021 2022 2023 2024
DSL Receiverswap Payerswap
Stel dat in 2014 een 10-jaarslening wordt uitgegeven die afloopt in 2024 
en een nominale omvang heeft van € 15 mld. Dit resulteert in een 
renterisico van € 15 mld. in het jaar 2024. Tegelijk met deze uitgifte wordt 
een receiverswap afgesloten met dezelfde omvang en looptijd als de 
lening. Met een receiverswap wordt een lening met een vaste rente 
omgezet naar een lening met een variabele rente. Oftewel, de 
10-jaarslening is een lening geworden waarvoor elk jaar de rente opnieuw 
vastgesteld moet worden. Daarmee is het renterisico over 10 jaar 
overgeheveld naar het lopende jaar waardoor effectief variabele rente 
wordt betaald. Vervolgens wordt een payerswap afgesloten met dezelfde 
omvang van de lening, maar met een looptijd van 7 jaar. Deze payerswap 
loopt dus af in 2021. Deze swap zet de variabele rente om in een vaste 
7-jaarsrente. In figuur 5.2, waarin het risico ultimo 2014 wordt weerge-
geven, vallen de risico’s in 2015 en 2024 tegen elkaar weg en blijft alleen 
het risico in 2021 over. De receiver- en payerswap hebben het renterisico 
van de 10-jaars lening dus effectief omgezet in een 7-jaars lening.
Risicoprofiel van de benchmark
In figuur 5.3 is het risicoprofiel van de benchmark per ultimo 2014 
weergegeven. Aangezien de benchmark bestaat uit een 7-jaars gecen-
treerde portefeuille, zou in de periode 2015–2021 ieder jaar voor een 
zevende deel van de staatsschuld de rente opnieuw vastgesteld moeten 
worden. Dit is voor de jaren 2016–2021 duidelijk zichtbaar in figuur 5.3. 
Het risico is ongeveer € 52 mld. in elk jaar.
Tweede Kamer, vergaderjaar 2014–2015, 34 200 IX, nr. 1 158
