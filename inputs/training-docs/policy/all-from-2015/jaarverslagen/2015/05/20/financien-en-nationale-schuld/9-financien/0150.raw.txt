Bijlagen
heden als ook naar de toekomst. Een gezonde financiële sector is in staat 
om schokken op te vangen en te anticiperen op veranderende omstandig-
heden.
Geleverde prestaties
In alle sectoren is belangrijke voortgang geboekt in de (internationale) 
hervorming van het toezicht op de financiële sector. In het bankentoezicht 
vond afgelopen jaar een belangrijke verschuiving plaats. Vanaf 
4 november 2014 is de Europese Centrale Bank (ECB) verantwoordelijk 
voor het gemeenschappelijke Europese bankentoezicht in het eurogebied: 
het Single Supervisory Mechanism (SSM). In de verzekeringssector zijn in 
2014 belangrijke stappen gezet in de voorbereiding op Solvency II. Op het 
gebied van risicobeheer, governance en rapportageverplichtingen hebben 
verzekeraars verdere voortgang geboekt op weg naar een meer risicoge-
baseerd en toekomstgericht toezichtraamwerk. Ook in de pensioensector 
is in 2014 noodzakelijke voortgang geboekt om de financiële 
houdbaarheid van het Nederlandse aanvullend pensioen (tweede pijler) te 
vergroten. Meest in het oog springend was de overeenstemming over een 
nieuw financieel toetsingskader (FTK).
Net als de wet- en regelgeving is ook het toezicht van DNB voortdurend in 
ontwikkeling. In 2014 heeft DNB met de Visie op Toezicht 2014–2018 haar 
toezichtstrategie herijkt. Deze visie bouwt voort op de aanscherpingen in 
het toezicht van de afgelopen jaren. Op basis van recente ontwikkelingen 
en ervaringen zijn vier nieuwe ambities toegevoegd: i) DNB wordt een 
sterke speler binnen het SSM; ii) het toezicht is gebaseerd op scherpe 
analyse; iii) het toezicht legt meer nadruk op integriteit en iv) het toezicht 
is transparant waar mogelijk.
DNB heeft een monitoringsproces ontwikkeld op basis van zogenoemde 
prestatie-indicatoren om de effecten van het toezicht te kunnen meten. 
Deze effectmeting levert een bijdrage aan de voortdurende versterking 
van het toezicht. Deze indicatoren bieden een concreet beeld van beoogde 
resultaten.
Tweede Kamer, vergaderjaar 2014–2015, 34 200 IX, nr. 1 149
