In dit jaarverslag zijn de door het Zorginstituut in 2014 aan het Ministerie 
van VWS doorbelaste uitgaven en verrekende ontvangsten in het kader 
van de voormalige Algemene Kas verwerkt. Daarnaast zijn de door het 
Zorginstituut afgeboekte schulden op internationale verdragspartners 
(€ 0,7 miljoen), zoals verwerkt in het gecertificeerde rapport «Afwikkeling 
Voormalige Algemene Kas 2013» van het Zorginstituut, in de cijfers 
verwerkt.
De definitieve afwikkeling met de voormalige ziekenfondsen en 
voormalige particuliere ziektekostenverzekeraars is door het Zorginstituut 
in 2014 uitgevoerd, maar zal in 2015 – op basis van het gecertificeerde 
rapport «Afwikkeling Voormalige Algemene Kas 2014» van het Zorgin-
stituut worden afgewikkeld met het Ministerie van VWS. In de 
vorderingen- en schuldenpositie van het Ministerie van VWS is wel 
rekening gehouden met deze in 2015 te verrichten afwikkeling.
In 2015 zal aan het Zorginstituut een bedrag van € 50,0 miljoen betaald 
moeten worden in het kader van de afrekening met voormalige zieken-
fondsen (€ 40,1 miljoen) en voormalige particuliere ziektekostenverzeke-
raars (0,9 miljoen). In 2015 zal van het Zorginstituut een bedrag van 
€ 52,6 miljoen worden ontvangen in het kader van de afrekening met 
voormalige ziekenfondsen (€ 50,5 miljoen) en voormalige ziektekostenver-
zekeraars (€ 2,1 miljoen).
Door de desaldering in de eindstand per 31 december 2014 van de 
vordering en schuld aan de voormalige ziekenfondsen ten opzichte van de 
gesaldeerde vordering op voormalige ziekenfondsen van € 11,0 miljoen 
was het noodzakelijk in de verloopstaat een correctie op het beginsaldo 
aan te brengen voor de desaldering (€ 10,9 miljoen).
  
Afwikkeling Algemene Kas ZFW (bedragen x € 1.000.000)
 Vorderingen:  
 Nog te ontvangen van voormalige ziektekostenverzekeraars  2,1 
Nog te ontvangen van internationale verdragspartners  0,1  
 Nog te ontvangen van voormalige ziekenfondsen  51,2 
 Totaal vorderingen  53,4 
  
 Schulden:  
Nog te betalen aan voormalige particuliere ziektekostenverzekeraars  0,9  
 Nog te betalen aan voormalige ziekenfondsen  40,1 
Nog te betalen aan internationale verdragspartners   21,0 
 Nog te betalen aan Zeeliedenkas AZVZ  0,4 
 Totaal schulden  62,4 
  
 Stand per 31 december 2014  9,0
 
ad 15 en 15a) Deelnemingen
Onder de post deelnemingen zijn alle deelnemingen in besloten en 
naamloze vennootschappen en internationale instellingen opgenomen. 
Het Ministerie van VWS heeft geen deelnemingen.
Niet uit de balans blijkende verplichtingen
Achterborg 
Het Ministerie van VWS is achterborg voor het Waarborgfonds voor de 
Zorgsector (WFZ). Het totaal bedrag aan uitstaande verplichtingen is, 
volgens informatie van het WFZ, € 8.571,4 miljoen. Dit bedrag is de 
uitstaande restschuld per 2014.
Tweede Kamer, vergaderjaar 2014–2015, 34 200 XVI, nr. 1 151
