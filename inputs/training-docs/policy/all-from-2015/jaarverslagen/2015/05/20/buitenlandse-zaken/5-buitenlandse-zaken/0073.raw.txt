Jaarrekening
5a Begrotingsreserve (credit 152.096 x EUR 1.000)
 Specificatie x 1.000 EUR 31 december   31 december 
2014 2013 
 Begrotingsreserve FOM  102.096  102.083 
 Begrotingsreserve FIB  33.000  33.000 
Begrotingsreserve DGGF   17.000  0 
 Totaal  152.096  135.083
 
Met de Faciliteit Opkomende Markten (FOM) stimuleert BH&OS investe-
ringen van Nederlandse ondernemingen in opkomende markten door het 
verstrekken van een garantie aan de Financieringsmaatschappij voor 
Ontwikkelingslanden (FMO) voor (middel)lange termijnfinancieringen aan 
lokale dochterondernemingen of joint-ventures van Nederlandse 
bedrijven. Voor de FOM wordt bij de Rijkshoofdboekhouding een 
begrotingsreserve aangehouden. Op deze begrotingsreserve worden de 
aan de Staat verschuldigde provisies en door de Staat ontvangen 
bedragen (o.a. recuperaties op uitbetaalde schades) gestort. Daarnaast 
worden de door het Rijk verschuldigde bedragen (schades) onttrokken aan 
de reserve. In 2014 was geen extra storting nodig om de borgstellings-
ruimte op peil te houden.
De FIB (Finance for International Business) reserve is gevormd bij de 
overgang van het instrument SENO/GOM naar het Ministerie van 
Financiën waar dit instrument onderdeel is geworden van de reguliere 
EKV. De toenmalig bestaande reserve t.b.v. «SENO/GOM» is voor het 
grootste deel meeverhuisd naar het Ministerie van Financiën. Een 
gedeelte van EUR 40 miljoen is achtergebleven bij EZ ter financiering van 
het instrument Package4Growth. Sinds de vorming van de reserve is er 
EUR 7 miljoen opgenomen waardoor de begrotingsreserve nu een saldo 
van EUR 33 miljoen vertoont. In 2014 hebben er zich geen mutaties 
voorgedaan in de reserve.
De begrotingsreserve DGGF (Dutch Good Growth Fund) is in 2014 
ingesteld voor de onderdelen 1 en 3 van het DGGF en heeft betrekking op 
de te verlenen garanties door RVO en Atradius DSB. Met het DGGF 
stimuleert BH&OS investeringen van Nederlandse ondernemingen in 
ontwikkelingslanden. Op deze begrotingsreserve worden de aan de Staat 
verschuldigde provisies en door de Staat ontvangen bedragen (o.a. 
recuperaties op uitbetaalde schades) gestort. Daarnaast worden de door 
het Rijk verschuldigde bedragen (schades) onttrokken aan de reserve. De 
storting van EUR 17 miljoen creëert een borgstellingsruimte van EUR 54 
miljoen voor het onderdeel van Atradius. De verhouding tussen de 
reservering en de borgstellingsruimte is 1:3 voor onderdeel 3 dat door 
Atradius wordt uitgevoerd. Voor RVO is nog geen reservering 
opgenomen. Hoewel beleidsmatig het instrument begrotingsreserve toe 
te rekenen valt onder de BH&OS begroting is er wel voor gekozen deze op 
te nemen op BZ balans omdat het hier enkel de liquide middelen van de 
begrotingsreserve betreft.
6 Intra-comptabele vorderingen (debet 105.484 x EUR 1.000)
Onder deze post zijn de vorderingen opgenomen, die zijn ontstaan als 
gevolg van uitgaven ten behoeve van derden.
Tweede Kamer, vergaderjaar 2014–2015, 34 200 V, nr. 1 72
