In vervolg op de inzet in Nederland om de dementiezorg te verbeteren en 
om de internationale programma’s in ons land goed te verankeren, heeft 
het kabinet in de periode 2013 – 2016 in totaal € 32,5 miljoen beschikbaar 
gesteld (TK 25 424, nr. 203) voor de uitvoering van wetenschappelijk 
onderzoek binnen het deltaplan Dementie (het onderzoeksprogramma 
Memorabel) en internationale samenwerkingsprojecten. In 2014 zijn in de 
eerste subsidieronde van Memorabel twintig onderzoeksprojecten 
gefinancierd met een gezamenlijk budget van ruim € 21 miljoen. Dit 
bedrag is samengesteld uit een deel van de door het kabinet ter 
beschikking gestelde middelen en bijdragen van onderzoeksinstituten en 
private financiers. Met deze samenwerking tussen overheid, wetenschap 
en bedrijfsleven sluit dit onderzoeksprogramma van het deltaplan 
uitstekend aan bij de innovaties die het kabinet beoogt met het topsecto-
renbeleid.
In 2014 zijn de benodigde voorbereidingen getroffen om per 2015 een 
vernieuwd, toekomstbestendig stelsel voor hulp en opvang van alle 
slachtoffers van geweld in huiselijke kring te laten functioneren. Zo 
hebben centrumgemeenten een regionaal beleidsplan (regiovisie) 
gemaakt en is een kwaliteitsdocument voor de vrouwenopvang opgesteld. 
Voorts zijn in mei 2014 met de VNG en de Federatie Opvang afspraken 
gemaakt over een kwaliteitsimpuls voor de aanpak van huiselijk geweld, 
de opvang van specifieke groepen en over een beheerste invoering van 
het nieuwe verdeelmodel.
Ter voorbereiding op de ratificatie van het VN Verdrag Handicap is 
structureel overleg gevoerd met alle relevante sectoren en veldpartijen, 
waaronder werkgevers- en werknemersorganisaties om zo tot een 
gezamenlijke inzet te komen voor een continue verbetering van de 
inclusieve samenleving en zo vorm te geven aan de implementatie van 
het Verdrag. Dit gebeurt in samenhang met de programma’s «In voor 
Zorg» en «Aandacht Voor Iedereen». De ratificatie van het VN Verdrag 
Handicap wordt – zo is het streven – in 2015 een feit. Dit vraagt dat de 
benodigde wetsvoorstellen voor ratificatie in 2015 door beide Kamers 
moeten zijn behandeld.
Per 1 januari 2015 is het trekkingsrecht voor pgb-houders in de Wlz, Wmo 
2015 en Jeugdwet in werking getreden. In 2014 is met een pilot ervaring 
opgedaan met het pgb-trekkingsrechtsysteem en zijn alle voorbereidingen 
getroffen op het gebied van wettelijke verankering, financiële processen, 
IT en de uitvoeringspraktijk.
4. Tabel Budgettaire gevolgen van beleid 
  
Begrotingsuitgaven (bedragen x € 1.000)
  Realisatie  Realisatie  Realisatie  Oorspron- V erschil 
kelijk 
vastge-
stelde 
begroting 
 2012   2013  2014 2014   2014 
 Verplichtingen  5.638.535  4.085.519 4.479.923   4.193.311  286.612 
      
 Uitgaven 5.633.963   4.055.646 4.560.102   4.193.291 366.811  
      
Tweede Kamer, vergaderjaar 2014–2015, 34 200 XVI, nr. 1 58
