groter deel neerslaat bij de AOW-premie. Hierdoor komen minder 
AOW-premies binnen. Hiertoe is in de begrotingsafspraken 2014 besloten. 
Dit besluit was nog niet bekend bij de publicatie van de begroting 2014.
Rijksbijdrage vermogenstekort Ouderdomsfonds
De uitgaven uit het Ouderdomsfonds worden grotendeels gedekt door de 
premie-inkomsten. De hoogte van de AOW-premie is echter wettelijk 
gemaximeerd om te voorkomen dat de groeiende AOW-uitgaven leiden 
tot een alsmaar stijgende AOW-premie en een onevenwichtige koopkrach-
tontwikkeling. Dit leidt echter tot een jaarlijks exploitatietekort in het 
Ouderdomsfonds. De rijksbijdrage Ouderdomsfonds is bedoeld om het 
exploitatietekort in het Ouderdomsfonds aan te vullen zodat er een 
neutrale kaspositie voor dit fonds bestaat.
Budgettaire ontwikkelingen
De rijksbijdrage vermogenstekort Ouderdomsfonds wordt € 67,9 miljoen 
lager vastgesteld dan in de begroting is geraamd. Deze bijstelling is het 
saldo van een verrekening van het eenmalige vermogensoverschot uit 
2013 van € 110 miljoen, € 234 miljoen hogere baten en € 276 miljoen 
hogere uitkeringslasten.
Rijksbijdrage tegemoetkoming arbeidsongeschikten
De Wet tegemoetkoming chronisch zieken en gehandicapten (Wtcg) is 
vanaf 2014 afgeschaft. De regeling van de tegemoetkoming arbeidsonge-
schikten is overgeheveld van de Wtcg naar de WIA, de Wajong, de WAZ 
en de WAO. De tegemoetkomingen voor de categorieën WIA, WAZ en 
WAO worden gefinancierd uit een rijksbijdrage die in het Toeslagenfonds 
wordt gestort. De tegemoetkomingen voor Wajonggerechtigden worden 
verantwoord op beleidsartikel 4.
Budgettaire ontwikkelingen
De realisatie van deze rijksbijdrage komt nagenoeg overeen met de 
begrote uitgaven.
Rijksbijdrage tegemoetkoming Anw-gerechtigden
De rijksbijdrage tegemoetkoming Anw-gerechtigden dient ter financiering 
van de in artikel 9 verantwoorde tegemoetkoming Anw.
Budgettaire ontwikkelingen
De realisatie van deze rijksbijdrage komt nagenoeg overeen met de 
begrote uitgaven.
Rijksbijdrage zwangere zelfstandigen (ZEZ)
De regeling Zelfstandig en Zwanger voorziet sinds juni 2008 in een 
uitkering aan zelfstandigen voorafgaand aan en volgend op de bevalling. 
Deze regeling wordt gefinancierd via een rijksbijdrage aan het Arbeidson-
geschiktheidsfonds (Aof). Ook de uitkeringen voor zwangere alfahulpen 
lopen in de rijksbijdrage mee. In deze rijksbijdrage zijn daarnaast de 
uitvoeringskosten van het UWV opgenomen.
Budgettaire ontwikkelingen
De rijksbijdrage ZEZ wordt € 12,5 miljoen hoger vastgesteld dan bij de 
begroting geraamd. Dit wordt veroorzaakt doordat het aantal uitkeringen 
aan zwangere zelfstandigen hoger is uitgevallen en is daarnaast het 
gevolg van een nabetaling over 2013.
Tweede Kamer, vergaderjaar 2014–2015, 34 200 XV, nr. 1 80
