verbeterden. Kennis heeft, als publiek goed, ook in 2014 bijgedragen aan 
het bereiken van deze doelstellingen. De instituten binnen de Consultative 
Group on International Agricultural Research (CGIAR) bereikten met hun 
onderzoeksresultaten EUR 23 miljoen kleinschalige boeren (ref. 
toezegging aan uw kamer, 7 oktober 2014). Ten behoeve van het Interna-
tional Fund for Agricultural Development (IFAD) vond een succesvolle 
middelenaanvulling plaats.
Verbeterd waterbeheer, drinkwater en sanitatie
Nederland heeft bijgedragen aan verbeterde waterzekerheid door zowel 
de toegang tot water en sanitatie te vergroten als programma’s te 
ondersteunen die zijn gericht op een verhoogde productiviteit in de 
landbouw, verbeterd stroomgebiedbeheer en veilige delta’s. Klimaatadap-
tatie en de rol van vrouwen vormden belangrijke aandachtspunten. De 
samenwerking met private partijen is verder versterkt, waaronder via de 
uitvoering van publiek-private partnerschappen. De hervorming en 
reorganisatie van de Wereldbank is in 2014 aangegrepen om het al 
bestaande partnerschap met de Bank op watergebied te versterken. In 
oktober werd een Memorandum of Understanding (MoU) ondertekend 
voor een strategisch partnerschap op het terrein van water door de 
Minister en de President van de Wereldbank.
Dankzij Nederlandse financiering kregen ongeveer 2,5 miljoen mensen 
toegang tot sanitaire voorzieningen en 2 miljoen tot veilig drinkwater. In 
verband met de ebola-crisis is besloten het drinkwater en sanitatiepro-
gramma dat met Nederlandse financiering door UNICEF wordt uitgevoerd 
in West-Afrika voor de landen Guinee, Liberia en Sierra Leone, om te 
zetten in een programma gericht op de bestrijding van ebola. Dit betekent 
dat de structurele voorzieningen op het gebied van drinkwater en sanitatie 
voor 750.000 mensen die voor deze drie landen waren voorzien, voorlopig 
niet zullen worden gerealiseerd. Er is gewerkt aan gelijke kansen voor 
vrouwen en meisjes dankzij structurele aandacht voor menstrual hygiene 
management op publieke plaatsen als scholen, kantoren en klinieken.
Nederland steunde samenwerking binnen diverse grensoverschrijdende 
stroomgebieden als de Nijl en de Zambezi. Via de Dutch Disaster Risk 
Reduction Facility kon Nederland snel reageren met Nederlandse 
waterexpertise ter bestrijding van overstromingen in China, Filippijnen, 
Libanon, Mexico, Pakistan en Senegal. In samenwerking met de FAO, 
UNESCO-IHE en het International Water Management Institute (IWMI) is 
een programma ontwikkeld om waterproductiviteit in de landbouw in 
Afrika en het Midden-Oosten goed in kaart te brengen.
Samen met de Ministeries van Infrastructuur en Milieu en Economische 
Zaken is een aanzet gegeven voor een Internationale Wateraanpak. Doel is 
het vergroten van de Nederlandse bijdrage aan waterzekerheid 
wereldwijd. De inzet van Nederlandse kennis en kunde bij de ontwikkeling 
en uitvoering van door BH&OS gefinancierde waterprogramma’s is in 
2014 verder toegenomen. Ruim 100 Nederlandse partners zijn hier in 2014 
bij betrokken. Nederland stelt duurzaamheid, gender en klimaat centraal 
opdat de resultaten van de inzet beklijven en de Nederlandse watersector 
zich kan onderscheiden.
Tweede Kamer, vergaderjaar 2014–2015, 34 200 XVII, nr. 1 20
