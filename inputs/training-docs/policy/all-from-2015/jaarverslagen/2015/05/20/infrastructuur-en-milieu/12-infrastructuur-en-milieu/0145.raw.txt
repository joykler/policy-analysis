de saldibalans, een rapporteringstolerantie voor de agentschappen en een 
rapporteringstolerantie op totaalniveau. Bij overschrijding van elke 
rapporteringtolerantie worden de fouten en onzekerheden met betrekking 
tot de rechtmatigheid en getrouwe weergave hieronder gekwantificeerd
Investeringsbudget Landelijk Gebied
In 2014 heeft het Ministerie van Infrastructuur en Milieu voorschotten aan 
het Ministerie van EZ m.b.t. Rijksbufferzoneconvenant (tachtiger jaren van 
de vorige eeuw tot en met 2006) van circa 127 miljoen en ILG (2007–2010) 
van circa € 36 miljoen afgeboekt.
In de PBL monitor infrastructuur en Ruimte 2014 wordt het effect van het 
losgelaten Rijksbufferzonebeleid zichtbaar gemaakt. Na 2011 is de wet 
Investeringsbudget Landelijk Gebied aangepast en door EZ richting de 
Provincies vastgelegd in afrondingsovereenkomsten. De voordien 
overeengekomen verplichtingen over en weer zijn hiermee beëindigd en 
richting de toekomst vervallen (art 97c wILG). Inmiddels heeft EZ op 
19 december jl. vaststellingsbrieven aan de Provincies verstuurd waarmee 
de voorschotten tussen EZ en de provincies zijn vastgesteld en 
afgerekend. Voor de wILG periode schat EZ hierbij een beperkte 
onzekerheid in.
In het Rijksbufferzoneconvenant werden in de financiering voorcalculato-
rische verdeelsleutels gehanteerd en zou afrekening moeten plaatshebben 
op basis van verdeelsleutels gebaseerd op de feitelijke bestemming van 
de aangekochte gronden en onder de verrekening van eventuele 
resultaten op aangekochte en verkochte ruilgronden. Deze informatie is 
echter nooit beschikbaar gekomen. Op basis hiervan rapporteren wij een 
onzekerheid van € 24,5 miljoen gerelateerd aan de uitgaven 2014 op het 
huidige artikel Ruimtelijke ontwikkeling (artikel 13).
Overig
Op artikel 22 Externe veiligheid en risico’s is een fout van € 2,4 miljoen 
geconstateerd in de voorschotverlening aan de Sociale Verzekeringsbank.
C. Totstandkoming beleidsinformatie 
Met de begroting 2014 is invulling gegeven aan een sluitende set 
indicatoren en kengetallen in de begroting. Aan de hand van een 
procesbeschrijving totstandkoming indicatoren en kengetallen zijn 
betrokkenen geïnstrueerd waardoor het totstandkomingsproces van de 
indicatoren- en kengetallenwaarden in de IenM-Verantwoording achteraf 
goed reconstrueerbaar is met uitzondering van de outputcijfers van de ILT 
zoals hieronder wordt toegelicht.
Inspectie Leefomgeving en Transport
De betrouwbaarheid van de niet financiële gegevens in artikel 24 
(handhaving en toezicht) van de begroting van IenM is afhankelijk van het 
gebruik van eenduidige data, standaard modeldocumenten en het 
terugdringen van het aantal ICT-applicaties. Dit proces van uniformering, 
dat ook in 2015 verder vorm gegeven wordt, moet er toe leiden dat de 
betrouwbaarheid van de outputgegevens beter is verankerd.
Uit hoofde van haar wettelijke taak heeft de Auditdienst Rijk ook dit jaar 
onderzocht in hoeverre sprake is van een deugdelijke totstandkoming van 
de beleidsinformatie. De onderzoeksconclusie luidt: «beheersing van het 
Tweede Kamer, vergaderjaar 2014–2015, 34 200 XII, nr. 1 144
