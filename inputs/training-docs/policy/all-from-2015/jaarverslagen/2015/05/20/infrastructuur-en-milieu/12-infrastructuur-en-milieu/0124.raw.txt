het verplichtingen- en uitgavenbudget per saldo verhoogd: onder andere 
voor uitvoering van de toezichtstaken cabotage (€ 0,3 miljoen) en 
verkoopverboden (€ 0,3 miljoen). Daarnaast is bijgedragen in tegenval-
lende uitvoeringskosten op het gebied van Kernfysische toezichtstaken 
(€ 1,9 miljoen) en voor ICT-aanpassingen in verband met gewijzigde 
regelgeving (€ 0,4 miljoen). De budgetten zijn daarnaast met € 0,5 
miljoen verlaagd voor onder andere overdracht van taken en personeel.
24.01 Handhaving en toezicht 
24.01.03 Bijdrage aan het agentschap ILT 
Risicovolle bedrijven
De inspectie heeft in 2014 op het terrein van de nucleaire veiligheid, 
transport en handelingen met overige radio-actieve bronnen en stoffen 
haar inzet gericht op het (continu) verbeteren van het naleefgedrag van 
haar ondertoezichtstaanden.
Het verscherpte toezicht op Nucleair Research en Consulting Group (NRG) 
op de nucleaire installatie in Petten is evenals in voorgaande jaren geheel 
2014 gehandhaafd. Het toezicht op de kerncentrale Borssele is eind 2014 
geïntensiveerd. De Kernfysische Dienst (KFD) heeft eerder toezicht op het 
meetonderzoek van het reactorvat van Kerncentrale Borssele (KCB) 
gehouden, naar aanleiding van een internationale storingsmelding uit 
België. De inspectie heeft vastgesteld dat het meetonderzoek correct is 
uitgevoerd en dat het reactorvat van de KCB het in België aangetroffen 
verschijnsel niet vertoont. Naar aanleiding hiervan heeft de inspectie meer 
dan honderd handhavingverzoeken ontvangen. De afhandeling van de 
handhavingverzoeken en de bezwaarprocedures heeft in 2014 veel 
capaciteit gevergd.
In 2014 zijn over de hele linie meer storingen in de Nederlandse nucleaire 
installaties opgetreden dan was verwacht. Deze storingen zijn allen 
afgehandeld, dan wel in behandeling genomen in het reguliere inspectie-
proces.
Bij Defensie bleek de naleving van de Wet algemene bepalingen 
omgevingsrecht (Wabo) ook in 2014 een probleem. Dit heeft eind 2014 
geleid tot een plan van aanpak van Defensie om de naleving in de 
toekomst te verbeteren.
Bij de exploitanten van buisleidingen zijn in 2014 minder meldingen van 
bijna-incidenten binnengekomen. Op 1 juli 2014 is het Besluit Externe 
Veiligheid Buisleidingen van kracht geworden. De naleving van de eis van 
verplichte aanwezigheid van veiligheidsbeheerssystemen is nog onvol-
doende gebleken. Ook bij de exploitanten van olie en gas is ondanks 
pogingen van de brancheorganisaties de naleving nog onvoldoende.
Bij het toezicht op de genetisch gemodificeerde organismen (ggo’s) is de 
naleving goed gebleken. In 2014 zijn voorbereidingen getroffen om tot 
convenanten met de ondertoezichtstaanden te komen.
Rail- en wegvervoer
De naleving binnen de spoorsector is over het algemeen vrij hoog. De 
basis daarvan is een goed ontwikkeld stelsel van veiligheidseisen binnen 
de sector. De inspectie heeft in 2014 haar bevindingenrapport naar 
aanleiding van een grootschalige inspectie in 2013 van 1.500 spoorob-
jecten aangeboden aan de Tweede Kamer (Kamerstukken II, 2012/13, 
29 984, nr. 386). De inspectie concludeert in het rapport dat er geen 
gevaarlijke situaties zijn aangetroffen op het spoor maar dat er wel 
diverse verbeterpunten zijn. Ook voerde de inspectie ruim 2.500 inspecties 
uit op spoor- en wisselconstructies, overwegen, de beveiliging, de 
Tweede Kamer, vergaderjaar 2014–2015, 34 200 XII, nr. 1 123
