Beleidsverslag
belang van economische zelfstandigheid en het ter discussie stellen van 
de vanzelfsprekendheid van de keuzes van mannen en vrouwen op het 
vlak van de verdeling van arbeid en zorg.
Een agenda voor de toekomst
De komende periode werken we aan de implementatie van de in wet- en 
regelgeving omgezette afspraken uit het Regeerakkoord. Daarnaast 
hebben we onze agenda voor de toekomst uitgebreid met nieuwe 
maatregelen en plannen waarmee we aan de slag gaan. Zo hebben we 
afgelopen najaar onze visie verzonden naar de Tweede Kamer op de 
toekomst en maatregelen voor het mbo en de beleidsbrief Leven Lang 
Leren om het onderwijsaanbod voor volwassenen te flexibiliseren. Het 
tempo waarin oude banen verdwijnen en nieuwe banen worden 
gecreëerd, neemt toe. Er zijn aanwijzingen dat technologische ontwikke-
lingen en globalisering relatief veel invloed hebben op de arbeidsmarkt-
positie van werknemers op mbo niveau 2 en 3.
In onze Wetenschapsvisie staan de internationale ambitie, de toeganke-
lijkheid en de aansluiting op de maatschappelijke behoeftes centraal. Met 
ons wetenschappelijk klimaat willen wij ons meten met de internationale 
top. Wetenschap is immers van grote maatschappelijke en economische 
waarde. Dat geldt ook voor cultuur: het verrijkt de mens, stimuleert 
innovatie en draagt bij aan tolerantie. Cultuur in Beeld kwam in december 
uit en richtte zich deze keer op veranderingen in de voorkeuren en de 
beleving van het publiek, die voortkomen uit bredere ontwikkelingen in de 
maatschappij.
Tot slot hebben wij een visie op de toekomst van de publieke omroep 
opgesteld. Media (televisie, radio, kranten en internet) spelen een grote 
maatschappelijke rol. Onder invloed van digitalisering wordt het media-
landschap voller en gevarieerder. Een toekomstig publiek mediabestel 
dient daarom onderscheidend te zijn door inhoud, toegankelijkheid en 
kwaliteit. In onze visie is uiteengezet welke maatregelen nodig zijn om een 
bestel te creëren dat zich onderscheidt van andere media.
Leeswijzer beleidsverslag
In dit verslag zullen wij per beleidsterrein schetsen welke stappen zijn 
gezet. We beginnen met het onderwijs en gaan daarna in op studiefinan-
ciering, wetenschap, cultuur, media, emancipatie en Caribisch Nederland. 
Het Jaarbericht 2014 geeft een overzicht van de werkzaamheden en 
gebeurtenissen die in 2014 hebben plaatsgevonden bij de Dienst 
Uitvoering Onderwijs (DUO). Daarnaast zullen de Kerncijfers van OCW 
niet meer in boekvorm, maar op de nieuwe website www.ocwincijfers.nl 
verschijnen. Een kwantitatieve monitor van de indicatoren in de beleids-
agenda en het beleidsverslag, en de voortgang van de lerarenagenda zijn 
te vinden op de vernieuwde website van Trends in Beeld.
1. Onderwijs 
In de beleidsagenda hebben wij vastgelegd dat ons doel is dat leerlingen 
en studenten nog meer worden uitgedaagd, dat toptalent wordt gestimu-
leerd en ambitie beloond. In dit beleidsverslag kijken we terug op de 
volgende vier doelstellingen:
1. De prestaties van leerlingen en studenten gaan omhoog;
2. Scholen en instellingen werken met goed opgeleide en vakkundige 
leraren, docenten en schoolleiders, die samen zorgen voor een veilig 
en ambitieus leerklimaat;
Tweede Kamer, vergaderjaar 2014–2015, 34 200 VIII, nr. 1 12
