Bedrijfsvoeringsparagraaf
1. Gewichtenregeling Primair Onderwijs 
Scholen met veel achterstandsleerlingen krijgen via de gewichtenregeling 
extra geld voor personeel en materieel. De bepaling van het leerlingenge-
wicht is gebaseerd op de ouderverklaring over het opleidingsniveau van 
de ouder(s). Het leerlingengewicht werkt ook door in de uitkering rondom 
de impulsgebieden. Met de gewichtenregeling, waaronder de regeling 
impulsgebieden, is een bedrag gemoeid van € 358,4 miljoen.
Het gewicht kan door de Inspectie worden gecontroleerd aan de hand van 
de door de ouders ingevulde ouderverklaring. Hierdoor neemt het risico 
van foutieve opgaaf (afwijkend van ingevulde formulieren) door de school 
af. Omdat het aantal fouten dat scholen de laatste jaren maken bij de – op 
basis van bedoelde ouderverklaring – gewichttoekenning toeneemt, loopt 
er momenteel een aanvullende controle actie vanuit OCW om deze 
onrechtmatigheid terug te brengen. In dat kader krijgt een beperkt aantal 
scholen dat gezamenlijk 80% van de gewichtenmiddelen krijgt, hulp om 
de gewichtenadministratie op orde te krijgen en fouten te corrigeren. Het 
is de verwachting dat de onrechtmatigheid hiermee in de toekomst 
aanzienlijk afneemt. Hiermee wordt echter niet het risico ondervangen dat 
ouders een verkeerde opgaaf doen. Het risico dat scholen een onjuist 
gewicht toekennen op basis van weliswaar volledig ingevulde, maar niet 
op waarheid berustende ouderverklaringen, blijft bestaan. De opleidings-
gegevens van ouders zouden slechts getoetst kunnen worden aan 
documenten (diploma’s etc.) die hun opleidingsniveau bevestigen. Een 
dergelijke toets mag een school niet uitvoeren. Daarom wordt gezocht 
naar mogelijkheden om in de toekomst via andere manieren buiten de 
scholen om het gewicht toe te kennen, waarbij «opleiding ouders» als 
criterium de voorkeur heeft omdat het een goede voorspeller van 
achterstanden is. Meer informatie over de gewichtenregeling is per brief 
met de Tweede Kamer gedeeld.
Het is lastig om in te schatten wat het restrisico is. Daarom wordt het 
totale bedrag aan gewichtenmiddelen van € 358,4 miljoen als restrisico 
aangemerkt.
2. Leerlingen met een niet-Nederlandse culturele achtergrond 
Scholen met leerlingen met een niet-Nederlandse culturele achtergrond 
komen in aanmerking voor een aanvullende vergoeding. De uitgaven voor 
leerlingen met een niet-Nederlandse culturele achtergrond bedragen in 
2014 € 18,0 miljoen.
De opgaven van de scholen worden gecontroleerd aan de hand van de 
door ouders of verzorgers getekende verklaringen of inschrijfformulieren. 
De inhoud van de verklaringen kan niet sluitend worden gecontroleerd. 
Voor 2014 is het restrisico bij leerlingen met een niet-Nederlandse 
culturele achtergrond € 18,0 miljoen.
3. Nederlands Onderwijs aan Anderstaligen 
Voor kinderen met een niet-Nederlandse achtergrond, en niet afkomstig 
uit Suriname, de Nederlandse Antillen of Aruba, wordt in de materiële 
instandhouding een NOAT-bekostiging gegeven voor Nederlands 
Onderwijs aan Anderstaligen. De uitgaven voor leerlingen met een 
dergelijke achtergrond bedragen in 2014 € 4,1 miljoen. De opgave van de 
school wordt steekproefsgewijs gecontroleerd aan de hand van de door 
Tweede Kamer, vergaderjaar 2014–2015, 34 200 VIII, nr. 1 130
