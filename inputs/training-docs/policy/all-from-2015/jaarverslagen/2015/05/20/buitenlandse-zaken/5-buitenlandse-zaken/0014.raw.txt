Beleidsverslag
Koninkrijkszaken
Vanuit zijn Koninkrijksbevoegdheid bezocht de Minister van Buitenlandse 
Zaken in juni Aruba, Curaçao en Sint Maarten. Op 3 juni vond op Sint 
Maarten het Koninkrijksoverleg Buitenlandse Betrekkingen (KOBB) plaats 
tussen de Minister en de Ministers-Presidenten van Aruba, Curaçao en 
Sint Maarten. Tijdens het overleg werden politieke ontwikkelingen 
besproken en afspraken gemaakt over onder meer de strategische 
reisagenda, diensten van het postennet, Memoranda of Understanding 
(Colombia, Dominicaanse Republiek, Panama), bijeenkomsten van 
internationale organisaties en de Koninkrijkskandidatuur voor de VN 
Veiligheidsraad.
De Kamer is op 19 september 2014 via de Kamerbrief «beleidsvisie 
veiligheidsbeleid Midden-Amerika en Caribisch gebied» geïnformeerd 
over hoe de strategische Koninkrijksbelangen op het gebied van vrede en 
veiligheid in de regio worden behartigd. Op 1 september 2014 is een 
voorstel voor een Rijkssanctiewet bij de Tweede Kamer en de Staten van 
Aruba, Curaçao en Sint Maarten ingediend. Tijdens het KOBB werd 
afgesproken dat de Landen zo vroeg mogelijk bij het proces van totstand-
koming van EU-sancties worden betrokken daar waar die sancties de 
Landen raken.
Ook zijn in 2014 de betrekkingen met Cuba aanzienlijk geïntensiveerd, 
hetgeen wordt geïllustreerd door het bezoek van de Minister van 
Buitenlandse Zaken, het openstellen van het NUFFIC-programma en de 
ontvangst van een Cubaanse landbouwmissie. De toenadering tussen de 
VS en Cuba kan kansen voor het bedrijfsleven bieden. Op het gebied van 
rechten voor lesbiennes, homo’s, biseksuelen en transgenders (LHBR) 
werd ingezet op trilaterale samenwerking met Cuba en Brazilië. In 2014 is 
trilaterale samenwerking op gebied van non-discriminatie met Argentinië 
in El Salvador van start gegaan. Verder herstelden Nederland en 
Suriname in 2014 de diplomatieke betrekkingen op ambassadeursniveau. 
Hiermee wordt recht gedaan aan de wederzijdse historische, culturele en 
maatschappelijke banden.
Versterkte internationale rechtsorde en de eerbiediging van de 
mensenrechten
Nederland kent een lange traditie als voorvechter van een sterke 
internationale rechtsorde als basis voor een rechtvaardige, vreedzame en 
welvarende wereld. Op 21 oktober 2014 werd het koninkrijk der Neder-
landen gekozen in de Mensenrechtenraad (MRR) voor de periode 
2015–2017. Inhoudelijk leidend voor het lidmaatschap van de MRR zijn de 
prioriteiten uit de nota «Respect en recht voor ieder mens».
In 2014 stonden de bescherming van mensenrechtenverdedigers, gelijke 
rechten voor lesbiennes, homo’s, biseksuelen en transgenders (LHBT), 
vrouwenrechten, de vrijheid van godsdienst en levensovertuiging, vrijheid 
van meningsuiting (online en offline), het tegengaan van massale 
wreedheden en bescherming van burgers in conflictgebieden centraal. 
Inzet op deze onderwerpen zal ook in het komende jaar onverminderd 
worden voortgezet.
Samen met gelijkgezinden heeft Nederland in 2014 actief ingezet op 
bevordering van gelijke rechten voor LHBT’s wereldwijd. Dat gebeurde 
bijvoorbeeld tijdens de AVVN-top in september 2014 waar de Minister van 
Buitenlandse Zaken een bijeenkomst over dit onderwerp voorzat in 
aanwezigheid van onder andere de Hoge Commissaris voor de Mensen-
Tweede Kamer, vergaderjaar 2014–2015, 34 200 V, nr. 1 13
