Bedrijfsvoeringsparagraaf
3. BEDRIJFSVOERINGSPARAGRAAF 
Inleiding
Het BES-fonds kent een bedrijfsvoeringparagraaf met twee verplichte 
elementen, te weten rechtmatigheid en de totstandkoming van de 
beleidsinformatie. Voor rechtmatigheid geldt dat wordt vermeld of en bij 
welk beleidsartikel de tolerantiegrens voor verplichtingen en ontvangsten 
is overschreden en wat daarvan de oorzaak was. Ten aanzien van de 
beleidsinformatie is aangegeven op welke manier aandacht is besteed aan 
de totstandkoming daarvan.
Rechtmatigheid
Uit het onderzoek naar de financiële informatie en de saldibalans in het 
Jaarverslag 2014 van het BES-fonds blijkt dat deze voldoen aan de eisen 
die de CW 2001 stelt. Dit betekent dat er geen belangrijke fouten en 
onzekerheden in de rechtmatigheid en de deugdelijke weergave zijn 
geconstateerd die de tolerantiegrenzen overschrijden, en dat de infor-
matie voldoet aan de verslaggevingsvoorschriften. De informatie over de 
bedrijfsvoering en het gevoerde beleid in het Jaarverslag 2014 van het 
BES-fonds is op deugdelijke wijze tot stand gekomen en voldoet aan de 
verslaggevingsvoorschriften.
Totstandkoming van beleidsinformatie
De totstandkoming van de beleidsinformatie in het jaarverslag voldoet 
aan de eisen die daaraan worden gesteld in de Rijksbegrotingsvoor-
schriften van het Ministerie van Financiën.
Tweede Kamer, vergaderjaar 2014–2015, 34 200 H, nr. 1 10
