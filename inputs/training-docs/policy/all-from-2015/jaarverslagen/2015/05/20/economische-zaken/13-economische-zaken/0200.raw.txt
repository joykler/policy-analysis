Europese geldstromen
3. Europese geldstromen 
Inleiding
Deze bijlage biedt inzicht in de Europese geldstromen voor zover relevant 
voor de beleidsterreinen van EZ. Er wordt ingegaan op een aantal 
EU-fondsen en EU-programma’s waarbij inzicht wordt gegeven in de EU- 
geldstromen, de cofinanciering met EZ-middelen en middelen van andere 
overheden en private partijen.
Meerjarig Financieel kader 2014–2020
In het Meerjarig Financieel Kader (MFK) worden zowel de maximale 
omvang van de jaarbegrotingen als de verdeling van de middelen over de 
hoofdthema’s van het beleid vastgelegd. Het MFK is vastgesteld in een 
verordening. Parallel hieraan wordt in het Eigen Middelen Besluit de 
financiering van het EU-beleid geregeld. Deze afspraken worden 
aangevuld met een Interinstitutioneel Akkoord over begrotingsaangele-
genheden tussen Europese Commissie, Europees Parlement en Raad.
2014 was het eerste jaar waarin het nieuwe MFK voor de periode 
2014–2020 van kracht was.
Eigen Middelen EU
De Eigen Middelen van de EU bestaan uit de volgende onderdelen:
1. Traditionele eigen middelen (vooral invoerrechten);
2. BTW-afdracht;
3. Afdracht op basis van het Bruto Nationaal Inkomen (BNI).
De voor EZ relevante afdrachten zijn de zogenaamde douanerechten op 
landbouwproducten en productieheffingen (categorie 1: Traditionele eigen 
middelen). Deze ontvangsten worden op de EZ begroting verantwoord 
(artikel 16) en worden na inhouding van een perceptiekostenvergoeding 
afgedragen aan de EU. De ontvangsten voor douanerechten op landbouw-
producten en productieheffingen voor 2014 bedragen € 222 mln. De 
afdrachten worden verantwoord in het jaarverslag van Buitenlandse 
Zaken.
De verschillende EU-programma’s en EU-fondsen
De Europese Commissie stelt voor de realisatie van het Gemeenschap-
pelijk Landbouwbeleid, het Gemeenschappelijk Visserijbeleid en het 
Europees structuurbeleid middelen uit EU-fondsen aan de lidstaten 
beschikbaar.
Voor EZ zijn de volgende EU-programma’s en EU-fondsen relevant:
1. Gemeenschappelijk Landbouwbeleid 1e pijler (GLB): het Europees 
Lanbouwgarantiefonds (ELGF);
2. Gemeenschappelijk Landbouwbeleid 2e pijler (POP): het Europees 
Landbouwfonds voor Plattelandsontwikkeling (ELFPO);
3. Gemeenschappelijk Visserijbeleid (GVB): het Europees Visserijfonds 
(EVF) en het Europees Fonds voor Maritieme Zaken en Visserij 
(EFMZV 2014–2020). EFMZV is de opvolger van EVF;
4. Europees Structuurbeleid: Europees Fonds voor Regionale Ontwikke-
ling (EFRO);
5. Horizon 2020 (periode 2014–2020), opvolger van Zevende Kaderpro-
gramma voor onderzoek en technologische ontwikkeling (KP7);
6. Programma’s Eurostars en Joint Technology Initiatives (JTI).
Tweede Kamer, vergaderjaar 2014–2015, 34 200 XIII, nr. 1 199
