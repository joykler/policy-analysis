Beleidsartikelen
Ontvangsten bij voortijdige beëindiging (+ € 22 mln.)
De ontvangsten bij voortijdige beëindiging bestaan uit gerealiseerd agio 
wegens het inkopen van staatsobligaties. Er is sprake van agio als een 
obligatie oorspronkelijk tegen meer dan de nominale waarde is verkocht. 
Dit agio wordt gedurende de looptijd van de obligatie geboekt als lagere 
rentelasten (door de hogere verkoopprijs zijn de effectieve rentelasten 
lager dan de couponrente van de obligatie). Bij het voortijdig inkopen van 
een obligatie wordt het nog te realiseren agio geboekt als ontvangsten bij 
voortijdige beëindiging. In 2014 bedroeg dit € 22 mln.
Uitgifte vaste schuld (+ € 2,6 mld.)
De uitgegeven vaste schuld (staatsobligaties) is € 2,6 mld. hoger 
uitgevallen dan in de begroting werd geraamd. Een deel van dit verschil 
wordt verklaard doordat bij het opstellen van de begroting het financie-
ringsplan nog niet bekend was. In het eind 2013 gepubliceerde financie-
ringsplan is een uitgifte van € 50 mld. aan obligaties opgenomen, € 1,7 
mld. meer dan waar in de begroting van werd uitgegaan. Uiteindelijk is in 
2014 voor € 50,9 mld. aan staatsobligaties geveild. Het verschil van € 0,9 
mld. wordt veroorzaakt doordat bij het veilen van een staatsobligatie op 
voorhand niet exact kan worden voorspeld hoeveel de veiling oplevert.
Tweede Kamer, vergaderjaar 2014–2015, 34 200 IX, nr. 1 99
