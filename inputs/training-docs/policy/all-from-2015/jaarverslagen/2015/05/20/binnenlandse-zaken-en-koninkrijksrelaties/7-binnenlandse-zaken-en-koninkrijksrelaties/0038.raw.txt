In 2013 is het projectbudget voor Operatie Basisregistratie Personen (BRP) 
(voorheen modernisering GBA) opgehoogd (dit betreft meerjarige 
projectkosten, Kamerstukken II, 27 859, nr. 68). Het benodigde budget voor 
2014 stond nog niet volledig onder de juiste regeling in de begroting.
Bijdragen aan baten-lastenagentschappen
Baten-lastenagentschap BPR
In 2014 is een bijdrage aan BPR verstrekt voor het gebruik van de BRP 
door afnemers. Deze bijdrage was hoger dan geraamd. Dit was het gevolg 
van extra kosten van het berichtenverkeer van de BRP. Daarnaast is een 
extra bijdrage verstrekt voor werkzaamheden van het agentschap in het 
kader van de voorbereiding van de inbeheername van operatie BRP en in 
het kader van het beheer van de bevolkingsadministratie in Caribisch 
Nederland.
Ontvangsten
De ontvangsten zijn voor het grootste deel toe te schrijven aan gelden 
voor opdrachten bij de baten-lastenagentschappen die niet tot uitputting 
hebben geleid en aan een positief resultaat op de reisdocumenten (€ 2,8 
mln.). Conform afspraken wordt dit teruggestort aan BZK. De ontvangsten 
zijn grotendeels ingezet voor dekking van de e-Overheidsvoorzieningen.
Tweede Kamer, vergaderjaar 2014–2015, 34 200 VII, nr. 1 37
