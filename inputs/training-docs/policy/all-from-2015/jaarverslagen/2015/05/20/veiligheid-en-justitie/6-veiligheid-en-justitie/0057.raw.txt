Beleidsartikelen
33.3 Opsporing en vervolging 
Bijdragen aan agentschappen
Nederlands Forensisch Instituut (NFI)
Het NFI levert forensische diensten met behulp van state-of-the-art 
technologie en wetenschap. Het NFI verleent diensten binnen de 
strafrechtketen, onder andere aan het OM en de politie. Ook kan een 
advocaat in een strafzaak de stafofficier of de rechter-commissaris 
verzoeken om het NFI een onderzoek te laten uitvoeren. Het NFI levert 
daarnaast diensten aan andere personen of instanties, zoals de 
Immigratie- en Naturalisatiedienst, buitenlandse politie of justitie of aan 
bijzondere opsporingsdiensten. Meer informatie over NFI is te vinden in 
de agentschapsparagraaf van het NFI.
Domeinen Roerende Zaken (DRZ)
De Minister van Financiën is volgens de Comptabiliteitswet verantwoor-
delijk voor het beheer van het overtollige materieel bij het Rijk. DRZ is 
daarmee belast. Daarnaast verzorgt DRZ de bewaring, verkoop en 
vernietiging van strafrechtelijk inbeslaggenomen voorwerpen.
Bijdragen aan ZBO’s/RWT’s
Het Nederlands Register Gerechtelijke Deskundigen (NRGD)
Het Nederlands Register Gerechtelijke Deskundigen (NRGD) is opgericht 
bij de inwerkingtreding van de Wet deskundige in strafzaken op 1 januari 
2010. Deze wet stelt eisen aan de kwaliteit, betrouwbaarheid en 
bekwaamheid van deskundigen in strafzaken. Het Besluit register 
deskundige in strafzaken bepaalt op hoofdniveau hoe het NRGD wordt 
beheerd. Het College gerechtelijke deskundigen valt onder de kaderwet 
ZBO en ontvangt een jaarlijkse bijdrage van het Ministerie van VenJ.
Nationale politie
Bij eerste suppletoire begroting 2014 is het budget «Verkeershandhaving 
OM» overgeheveld naar beleidsartikel 31 (Nationale politie).
Bijdrage aan medeoverheden
Pv-vergoedingen bestuurlijke strafbeschikking
Bij de inwerkingtreding van de bestuurlijke strafbeschikking overlast in 
2009 is tussen het Ministerie van Veiligheid en Justitie en de VNG 
afgesproken dat gemeenten een vergoeding krijgen voor de kosten die zij 
maken voor het uitschrijven van processen-verbaal (pv’s) in het kader van 
de bestuurlijke strafbeschikking overlast. De afrekening van deze 
vergoeding vindt achteraf plaats op basis van de werkelijk ingediende 
processen-verbaal in 2013. Deze regeling is per 31 december 2014 
beëindigd.
Tweede Kamer, vergaderjaar 2014–2015, 34 200 VI, nr. 1 56
