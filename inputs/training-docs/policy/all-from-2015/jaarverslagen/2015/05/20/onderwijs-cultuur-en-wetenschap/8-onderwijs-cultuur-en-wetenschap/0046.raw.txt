De beleidsartikelen (artikel 3)
Hoofdbekostiging
Toelichting op de instrumenten
Bekostiging Voortgezet Onderwijs
Het voortgezet onderwijs kent een lumpsumbekostiging voor de reguliere 
uitgaven. De schoolbesturen ontvangen van de rijksoverheid een bedrag 
voor de personele en materiële kosten. Hiermee worden de schoolbe-
sturen in staat gesteld om (onderwijs)personeel aan te stellen en overige 
arbeidsvoorwaarden te vervullen en te voorzien in de kosten van de 
materiële instandhouding van scholen. De lumpsumbekostiging is 
voornamelijk gebaseerd op het aantal leerlingen en de schoolsoort.
Bekostiging lichte ondersteuning
Met de landelijke budgettering van lwoo/pro is vanaf 2014 het bedrag per 
leerling lwoo/pro gesplitst in een deel basisbekostiging en een deel 
bekostiging lichte ondersteuning. De zogenaamde bekostiging lichte 
ondersteuning is dan ook ingaande 2014 afzonderlijk zichtbaar gemaakt.
De verschillen in de realisatie van de uitgaven bekostiging voortgezet 
onderwijs ten opzichte van de raming zijn:
– Een verlaging met € 5,1 miljoen, omdat er in dit jaar in totaal minder 
leerlingen in het voortgezet onderwijs waren dan in de oorspronkelijke 
raming. Daarnaast een verschuiving (€ 5,9 miljoen) van leerlingen 
«experimenten vmbo-mbo2 incl. borgingscohort vmbo-mbo2» naar 
«hoofdbekostiging».
– Een verhoging met € 12 miljoen door extra incidentele middelen uit 
het NOA in verband met het afsluiten van de cao in het voortgezet 
onderwijs.
– Een verhoging met € 12,4 miljoen in verband met de uitdeling van de 
loonbijstelling (werkgeverslasten tranche 2014).
– Een verhoging met € 9,5 miljoen in verband met een overboeking van 
beleidsterrein 1 primair onderwijs van de middelen voor herstart en op 
de rails.
– Overige diverse mutaties (– € 3,5 miljoen).
Prestatiebox
Regeling Prestatiebox Voortgezet Onderwijs
Via de prestatiebox hebben scholen aanvullende middelen ontvangen om 
de doelen uit het Bestuursakkoord VO-raad – OCW 2012–2015 te reali-
seren.
Aanvullende bekostiging
Regeling leerplusarrangement VO, nieuwkomers VO en eerste opvang 
vreemdelingen
Deze regeling bestaat uit 3 onderdelen:
� Leerplusarrangement: scholen komen bij een bepaald percentage 
leerlingen uit achterstandswijken in aanmerking voor aanvullende 
bekostiging van het Leerplusarrangement.
� Nieuwkomers: de aanvullende bekostiging is bestemd voor leerlingen 
die op enige teldatum korter dan een jaar, dan wel één tot twee jaar in 
Nederland zijn en die vreemdeling zijn volgens de Vreemdelingenwet 
2000.
� Eerste opvang vreemdelingen: de aanvullende bekostiging is bestemd 
voor vreemdelingen die op twee peildata als daadwerkelijk school-
gaand staan ingeschreven en die op beide peildata korter dan één jaar 
in Nederland verblijven.
Tweede Kamer, vergaderjaar 2014–2015, 34 200 VIII, nr. 1 45
