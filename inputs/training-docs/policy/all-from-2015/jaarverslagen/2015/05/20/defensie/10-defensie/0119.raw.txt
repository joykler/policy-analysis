Toezichtrelaties en Zbo’s en Rwt’s
D. BIJLAGEN 
BIJLAGE 1: TOEZICHTRELATIES EN ZBO’S EN RWT’S 
Het Ministerie van Defensie kent twee rechtspersonen met een wettelijke 
taak (RWT), namelijk de Stichting Ziektekostenverzekering Krijgsmacht 
(SZVK) en de Stichting Wetenschappelijk Onderwijs en Onderzoek NLDA 
(SWOON).
De Stichting Ziektekostenverzekering Krijgsmacht heeft als taak te zorgen 
voor het beheer en het uitvoeren van de ziektekostenverzekering voor 
militairen in actieve dienst. Deze militairen zijn niet verzekerd op grond 
van de Zorgverzekeringswet (ZVW), maar zijn wettelijk verplicht gebruik te 
maken van de zorgverlening door of vanwege de militair geneeskundige 
diensten van de krijgsmacht, zoals vastgelegd in hoofdstuk 9 Algemeen 
Militair Ambtenaren Reglement (AMAR) en de Regeling ziektekostenverze-
kering militairen.
Eind 2011 is de Stichting Wetenschappelijk Onderwijs en Onderzoek NLDA 
(SWOON) opgericht. Deze stichting ziet in het kader van de Wet op het 
hoger onderwijs en wetenschappelijk onderzoek toe op het wetenschap-
pelijke niveau van het onderwijs en onderzoek op de Nederlandse 
Defensie Academie. De stichting verzorgt de wetenschappelijke bachelor 
en master programma’s als onderdeel van de officiersopleiding, in 
overeenstemming met de eisen van de Wet op het hoger onderwijs en 
wetenschappelijk onderzoek. Verder verleent de stichting graden die 
behoren bij wetenschappelijk onderwijs, laat zij opleidingen accrediteren 
en geaccrediteerd houden en verzorgt ze wetenschappelijk onderzoek ter 
ondersteuning van de wetenschappelijke opleidingen. Vanaf 2013 wordt 
de bijdrage aan de stichting (de jaarlijkse subsidie en de beschikbaar 
gestelde «om niet» middelen) expliciet opgenomen in de begroting en het 
jaarverslag. In 2014 heeft de stichting haar werkzaamheden naar 
tevredenheid uitgevoerd. Defensie heeft de stichting daarbij ondersteund 
door 99 formatieplaatsen ter beschikking te stellen met een gemiddelde 
bezetting van 88. Op basis van extracomptabele berekening wordt dit in 
totaal gewaardeerd op € 13,0 miljoen.
Tweede Kamer, vergaderjaar 2014–2015, 34 200 X, nr. 1 118
