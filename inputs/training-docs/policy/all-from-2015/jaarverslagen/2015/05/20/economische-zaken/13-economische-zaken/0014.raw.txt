Beleidsprioriteiten
2. Ruimte voor vernieuwing en verduurzaming 
Als gevolg van demografische ontwikkelingen en het afnemende 
potentieel voor een nog hogere arbeidsparticipatie, zal de economische 
groei de komende jaren in toenemende mate moeten komen door een 
toename van de arbeidsproductiviteit. Dit wordt vooral gedreven door 
vernieuwing: oude technologieën, kennis en verdienmodellen maken 
plaats voor nieuwe. Het tempo van vernieuwing komt daarbij steeds 
hoger te liggen. Het is essentieel dat het bedrijfsleven en de overheid snel 
inspelen op deze ontwikkelingen. Dat betekent regelgeving moderniseren, 
digitale innovaties benutten en inspelen op maatschappelijke uitdagingen, 
zoals verduurzaming van de energiehuishouding, het terugwinnen van 
schaarse grondstoffen en het betrekken van natuurlijk kapitaal in 
afwegingen van bedrijven en overheden. Voor een effectief innovatie-
systeem en concurrerende kenniseconomie is een tripartiete samen-
werking tussen kennisinstellingen, bedrijfsleven en overheid belangrijk. 
Het bedrijfslevenbeleid en het Techniekpact, die hier actief invulling aan 
geven, werpen steeds meer vruchten af. De R&D-uitgaven laten al enige 
jaren een stijgende trend zien, het aantal uit Nederland aangevraagde 
patenten bij het Europees Octrooibureau is met ruim 9 procent gestegen 
5 
tot 8.104 in 2014 en de publiek-private samenwerking tussen het 
onderwijs en bedrijfsleven neemt toe. Concreet voorbeeld is de samen-
werking van ASML, Universiteit van Amsterdam en de stichting voor 
Fundamenteel Onderzoek der Materie in het Centrum van Nanolithografie. 
Het Techniekpact beoogt onder meer het aantal studenten dat afstudeert 
aan een technische opleiding te vergroten. De verhoogde toename van 
het aantal inschrijvingen van eerstejaarsstudenten voor een technische 
bacheloropleiding aan de universiteit en hogeschool met respectievelijk 
12 en 7 procent is dan ook een positieve ontwikkeling.
Het MKB en startende, innovatieve ondernemingen zijn belangrijk voor 
een sterk en innovatief bedrijfsleven. Veel Nederlandse ondernemers 
werken aan vernieuwende technologieën. Dit bleek temeer bij de 
benoeming van de Nationale Iconen, een competitie die draait om 
baanbrekende innovaties van internationale betekenis. Uit de 165 
inzendingen zijn, na advies van een onafhankelijke jury, vier Iconen 
benoemd: gekweekte stamcellen van het Hubrecht Instituut, de quantum-
computers van de Technische Universiteit Delft, de hybride aardappels uit 
zaad van het bedrijf Solynta en de biologisch afbreekbare naald van 
Bioneedle. Deze Iconen krijgen ondersteuning op maat om hun ambities 
waar te maken.
6 
Mede naar aanleiding van de motie van de Tweede Kamer en de agenda 
StartupNL zijn in 2014 nieuwe initiatieven in gang gezet om het onderne-
mersklimaat voor nieuwe, ambitieuze ondernemers te verbeteren. De 
nieuw aangestelde Special Envoy voor startups zal Nederland als dé 
vestigingsplaats voor innovatief MKB uit het buitenland op de kaart zetten 
en met het startersvisum kunnen buitenlandse startups zich gemakkelijker 
in Nederland vestigen. MKB‘ers worden gestimuleerd om te innoveren in 
samenwerking met kennisinstellingen en maatschappelijke organisaties. 
Het Ministerie van Economische Zaken bevordert daarnaast vernieuwing 
in het bedrijfsleven door ICT en internet hoog op de agenda te zetten. 
Daarbij gaat het bijvoorbeeld om de brede toepassing van doorbraaktech-
5
http://www.epo.org/about-us/annual-reports-statistics/annual-report/2014/statistics/patent-
filings.html
6
Kamerstukken II, 2013/14, 33 750 XIII, 17.
Tweede Kamer, vergaderjaar 2014–2015, 34 200 XIII, nr. 1 13
