Beleidsartikelen
Uitgaven (– € 87,3 mln.)
Uitgaven Belasting- en invorderingsrente (– € 171,9 mln.)
De uitgaven aan belasting- en invorderingsrente zijn € 171,9 mln. lager 
dan oorspronkelijk geraamd.
De belangrijkste oorzaak is dat bij de introductie van de belastingrente het 
budgettaire effect als één gesaldeerd bedrag in de raming is opgenomen. 
Er was toen nog weinig bekend over de werkelijke verdeling over 
ontvangsten en uitgaven. De raming van zowel de ontvangsten als de 
uitgaven is daarom (budgettair neutraal) met € 160 miljoen bijgesteld. 
Daarnaast zijn de rente-uitgaven, die voortvloeien uit het arrest van de 
Hoge Raad inzake het vergoeden van samengestelde rente, niet in 2014 
gerealiseerd, maar worden deze in 2015 uitbetaald.
Apparaatsuitgaven Belastingdienst (+ € 89,9 mln.)
De apparaatsuitgaven van de Belastingdienst zijn € 89,9 mln. hoger dan 
oorspronkelijk geraamd. Deze middelen zijn verdeeld over de personele 
en materiële uitgaven. Het grootste deel hiervan is toegekend met de 
Voorjaarsnota, namelijk de volgende middelen:
– extra uitvoeringskosten van fiscale wet- en regelgeving (+ € 24,5 mln.);
– extra apparaatsuitgaven in verband met werkzaamheden voor derden 
die worden doorbelast (+ € 6 mln.);
– Extra ICT uitgaven om systemen en processen robuuster te maken 
(+ € 35 mln.);
– hogere uitgaven als gevolg van extra werkzaamheden die voortvloeien 
uit het Toeslagen Verstrekkingen Systeem (+ € 5,9 mln.);
– hogere uitgaven (+ € 12 mln.) als gevolg van maatregelen in het kader 
van één bankrekeningnummer, zoals opgenomen in de brief d.d. 
3 maart 2014 (Kamerstukken II 2013/14, 31 066, nr. 192);
Gedurende de uitvoering van het begrotingsjaar voorzag de Belasting-
dienst een tekort voor 2014. Bij Najaarsnota zijn vervolgens extra 
middelen toegekend (€ 14,7 mln.). Dit betreft de jaarlijkse loonbijstelling 
(€ 4,0 mln.) en extra middelen ten behoeve van extra uitvoeringskosten 
voor fiscale wet- en regelgeving en werkzaamheden in het primaire 
proces. De toekenning van de middelen was echter niet toereikend voor 
het voorziene tekort. De Belastingdienst is binnen de budgettaire kaders 
gebleven door een aantal uitgavenposten voor het jaar 2014 (€ 11 mln.) 
niet te realiseren in 2014, maar door te schuiven naar 2015.
Ontvangsten (+ € 979,3 mln.)
Belastingontvangsten (+ € 1.033 mln.)
De realisatie van de belastingontvangsten wordt toegelicht in het 
Financieel Jaarverslag Rijk.
Ontvangsten Belasting- en invorderingsrente (– € 95,5 mln.)
De ontvangsten aan belasting- en invorderingsrente zijn € 95,5 mln. lager 
dan oorspronkelijk geraamd. Zie de toelichting bij de Uitgaven Belasting- 
en invorderingsrente inzake de ramingsbijstelling van – € 160 mln. 
Daarnaast is, als gevolg van een hogere aanslagoplegging, voor ruim € 70 
mln. meer rente ontvangen op Vpb-aanslagen.
Tweede Kamer, vergaderjaar 2014–2015, 34 200 IX, nr. 1 46
