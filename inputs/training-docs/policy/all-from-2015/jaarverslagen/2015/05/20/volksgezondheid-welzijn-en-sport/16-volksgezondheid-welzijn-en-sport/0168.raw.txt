Groeiruimte of maatregelen kunnen zich zowel in volume als in prijsef-
fecten manifesteren, of in een combinatie van beide.
Zorgverzekeringswet (Zvw)
Bij de sector Zvw is voor 2013 een beleidsmatige groei te zien van 
€ 1,3 miljard en voor 2014 van € 0,9 miljard. Met de sectoren medisch-
specialistische zorg, curatieve ggz en huisartsen zijn in 2011 akkoorden 
gesloten waarin is afgesproken dat de uitgaven van deze sectoren in 2013 
maximaal 2,5% mogen stijgen. Met de in 2013 afgesloten akkoorden is de 
maximale groei voor 2014 gematigd tot 1,5% voor de medisch-
specialistische zorg en curatieve ggz en 2,5% voor de huisartsen. Dat 
verklaart de gematigde groei bij deze sectoren. Verder neemt de groei van 
de uitgaven voor geneesmiddelen af als gevolg van het gevoerde 
preferentiebeleid.
Algemene Wet Bijzondere Ziektekosten (AWBZ)
Bij de AWBZ is sprake van een daling van de uitgaven in 2013 van 
€ 0,5 miljard en een daling in 2014 van € 0,4 miljard. De daling in 2013 
hangt samen met de maatregelen die met ingang van 1 januari 2013 zijn 
getroffen. Zo zijn vanaf 1 januari 2013 onder andere de bovenbudgettaire 
vergoedingen onder de contracteerruimte gebracht, de tariefverhoging 
van de ZZP’s in de ggz en gehandicaptenzorg ongedaan gemaakt, is de 
groeiruimte verlaagd tot het niveau van de demografische ontwikkeling 
en zijn de normtarieven voor vervoer geharmoniseerd. In 2014 dalen de 
pgb-uitgaven als gevolg van eerder genomen maatregelen. De uitgaven 
aan ouderenzorg dalen als gevolg van het extramuraliseren van lichte 
ZZP’s.
Ontvangsten
De toename van de ontvangsten in 2013 van € 0,9 miljard wordt 
voornamelijk veroorzaakt door de stijging van het eigen risico met 
€ 115 (van € 235 naar € 350) zoals afgesproken in het Begrotingsakkoord 
2013.
Mee- en tegenvallers
De mee- en tegenvallers kunnen het gevolg zijn van een volume- en/of 
een prijseffect. De actualisering van de zorguitgaven vallen onder de mee- 
en tegenvallers. Mee- en tegenvallers blijken veelal uit realisatiecijfers (in 
dit jaarverslag betreft het de voorlopige realisatiecijfers 2014).
Zorgverzekeringswet (Zvw)
In 2013 dalen de Zvw-uitgaven voornamelijk als gevolg van lagere 
uitgaven voor genees- en hulpmiddelen (€ 0,8 miljard). De vergoedingen 
voor geneesmiddelen vielen in 2013 lager uit door een lager dan 
verwachte groei van het aantal uitgiftes in combinatie met een verdere 
daling van de gemiddelde geneesmiddelenprijzen onder druk van 
patentverlies en het door zorgverzekeraars gevoerde preferentiebeleid. De 
daling bij de hulpmiddelen lijkt vooral te komen doordat het beleid van 
zorgverzekeraars met betrekking tot hulpmiddelen vanuit financieel 
oogpunt succesvoller is dan werd verwacht, bijvoorbeeld met betrekking 
tot de uitgaven aan verbandmiddelen.
De daling van de Zvw-uitgaven in 2014 van € 1,0 miljard heeft betrekking 
op de tweedelijnszorg (€ 0,5 miljard), de genees- en hulpmiddelen 
(€ 0,3 miljard) en de grensoverschrijdende zorg (€ 0,2 miljard). De daling 
in 2014 bij de tweedelijnszorg van € 0,5 miljard is het gevolg van 
incidenteel hogere uitgaven in 2013. De incidentele daling bij de grens-
Tweede Kamer, vergaderjaar 2014–2015, 34 200 XVI, nr. 1 167
