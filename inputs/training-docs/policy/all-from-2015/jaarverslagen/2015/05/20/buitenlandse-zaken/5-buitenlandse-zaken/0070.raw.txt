Jaarrekening
Het extracomptabele deel van de saldibalans geeft enerzijds inzicht in de 
standen van de uitstaande vorderingen en voorschotten die in het 
verleden tot kasstromen hebben geleid (ten laste c.q. ten gunste van de 
begrotingen van BZ in voorgaande jaren). Anderzijds bevat dit deel van de 
saldibalans de post openstaande verplichtingen. Deze post geeft inzicht in 
de toekomstige kasstromen. Openstaande verplichtingen kunnen leiden 
tot uitgaven ten laste van begrotingen van volgende jaren. De extracomp-
tabele rekeningen worden met behulp van diverse tegenrekeningen in 
evenwichtsverband geboekt.
2. Waarderingsgrondslagen
De uitgaven en verplichtingen in vreemde valuta worden gedurende het 
jaar met behulp van een vaste koers (corporate rate) omgerekend. De 
corporate rate 2014 van de USD was vastgesteld op 1 USD = 0,76 EUR. 
Voor 2015 is deze 0,74 EUR.
De balansposten per 31 december worden gewaardeerd tegen de 
corporate rate van het volgende boekjaar. Intracomptabel betreft dit de 
liquide middelen, extracomptabel betreft het de vorderingen, 
voorschotten en openstaande verplichtingen. De herwaardering die 
hieruit voortvloeit wordt verwerkt in de kas- en verplichtingenstroom van 
het afgelopen jaar.
Voor de geconditioneerde vorderingen geldt de historische waarde of de 
lagere (meest recent bekende) asset waarde.
De overige in de saldibalans en de toelichting opgenomen bedragen zijn 
gewaardeerd tegen de historische waarde.
III Toelichting op de saldibalans per 31 december 2014 
1 Uitgaven ten laste van de begroting (debet 10.513.235 x EUR 
1.000)
 Specificatie x 1.000 EUR  31 december  31 december 
2014 2013 
 Uitgaven ten laste van de begroting 10.513.235  8.597.828 
 
Onder deze post zijn de gerealiseerde uitgaven op de begroting van 
Buitenlandse Zaken in het jaar 2014 opgenomen. Splitsing van de 
uitgaven heeft plaatsgevonden o.b.v. de verdeling van de budgeteen-
heden per hoofdstuk. Na goedkeuring van de slotwet door de Staten-
Generaal wordt dit bedrag vereffend met het Ministerie van Financiën. Het 
verschil tussen de werkelijke uitgaven en de realisatie volgens de 
departementale jaarrekening 2014 wordt veroorzaakt door de in deze 
rekening gehanteerde afrondingsregels.
2 Ontvangsten ten gunste van de begroting (credit 744.156 x EUR 
1.000)
 Specificatie x 1.000 EUR  31 december 31 december  
2014 2013 
 Ontvangsten ten gunste van de begroting  744.156  758.600
 
Tweede Kamer, vergaderjaar 2014–2015, 34 200 V, nr. 1 69
