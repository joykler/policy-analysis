Leeswijzer
2. LEESWIJZER 
In dit departementaal jaarverslag 2014 legt de Minister van Veiligheid en 
Justitie, mede namens de Staatssecretaris van Veiligheid en Justitie, 
verantwoording af over het gevoerde beleid, de bereikte resultaten van dit 
beleid en de kosten van het beleid in 2014. In dit departementaal 
jaarverslag wordt tevens verantwoord over het gevoerde beheer over het 
jaar 2014.
Inhoud
Het jaarverslag van het Ministerie van Veiligheid en Justitie (VenJ) bestaat 
uit vier onderdelen, zijnde Algemeen (A), Beleidsverslag (B), Jaarrekening 
(C) en Bijlagen (D).
Algemeen
Het onderdeel Algemeen omvat het verzoek tot dechargeverlening en 
deze leeswijzer.
Beleidsverslag
Het beleidsverslag is opgebouwd uit vijf onderdelen. De paragraaf 
beleidsprioriteiten bevat een uiteenzetting op hoofdlijnen van de bereikte 
resultaten van het gevoerde beleid. De beleidsartikelen verantwoorden 
meer in detail in hoeverre de doelstellingen van VenJ zijn behaald. Tevens 
is hier de financiële toelichting te vinden op opmerkelijke verschillen 
tussen realisatie en begroting. Als uitgangspunt geldt dat verschillen van 
minstens € 5 mln., dan wel politiek of anderszins relevant, worden 
toegelicht. De toelichting op mutaties die in eerdere begrotingsstukken 
(waaronder suppletoire begrotingen) aan de Tweede Kamer zijn gemeld, 
zijn in de financiële toelichting op hoofdlijnen opgenomen. In de 
beleidsartikelen wordt bij ieder artikel een algemene doelstelling en de rol 
en verantwoordelijkheid van de Minister beschreven. Voor de begroting 
2015 is aan deze beschrijving aandacht besteed, resulterend in een 
verbeterde en nauwkeuriger formulering. Deze nieuwe formulering is ook 
in dit jaarverslag opgenomen. De niet-beleidsartikelen verantwoorden de 
financiële afwikkeling van de apparaatsuitgaven van het kerndepartement, 
de onvoorziene uitgaven en de loon- en prijsbijstellingen en een artikel 
voor geheime uitgaven. Realisatiecijfers van voor 2013 kunnen door 
overgang op Verantwoord Begroten niet opgenomen worden. In de 
bedrijfsvoeringsparagraaf wordt verslag gedaan van de opmerkelijke 
zaken in de bedrijfsvoering. Tot slot bevat dit onderdeel het hoofdstuk 
over de Raad voor de rechtspraak.
Jaarrekening
De jaarrekening is opgebouwd uit de departementale verantwoordings-
staat en de samenvattende verantwoordingsstaat agentschappen, de 
saldibalans met de bij dit onderdeel behorende financiële toelichting, de 
jaarverantwoording van de agentschappen en de rapportage over de 
topinkomens.
Bijlagen
Het jaarverslag bevat vier bijlagen, ten weten «Toezichtrelaties ZBO’s en 
RWT’s», «Afgerond evaluatie- en overig onderzoek», «Externe inhuur» en 
het «Overzicht van in 2014 tot stand gekomen wetten».
Tweede Kamer, vergaderjaar 2014–2015, 34 200 VI, nr. 1 7
