miljard euro afschrijven, maar doorstonden de stresstest. Met andere 
woorden, in de gesimuleerde stresssituatie komen de Nederlandse 
banken niet in financiële problemen en zijn zij goed in staat verliezen zelf 
42
op te vangen .
De totstandkoming van de Europese bankenunie heeft de kans verkleind 
dat de overheid wederom moet optreden als redder in nood ten opzichte 
van de situatie aan het begin van de financiële crisis. Evenzeer is de kans 
kleiner geworden dat interventies in de financiële sector de overheids-
schuld nogmaals laten stijgen.
3.3.2. Verkoop claim IJsland 
Een belangrijke ontwikkeling in de omvang van de verstrekte leningen in 
43
2014 was de verkoop van de claim op IJsland . Spaarders die hun 
vermogen hadden gestald bij Icesave, het Nederlandse bijkantoor van het 
IJslandse Landsbanki, verloren in 2008 de toegang tot hun spaargeld. 
Onder de vlag van het depositogarantiestelsel kregen spaarders tot 
100.000 euro van hun verloren spaargeld terug. In totaal keerde DNB 1,6 
miljard euro uit aan gedupeerde depositohouders. Nederlandse banken – 
die samen de eerste kosten van het depositogarantiestelsel opvangen – 
ontvingen een rekening van 208 miljoen euro. De overige kosten kwamen 
voor rekening van de Nederlandse overheid, die vervolgens een claim van 
1,4 miljard euro legde op de failliete boedel van Landsbanki.
Uit de failliete boedel van Landsbanki incasseerde de overheid ruim 800 
miljoen euro. Ten tijde van de verkoop stond zodoende nog 617 miljoen 
euro open. De in 2014 afgeronde verkoop voorzag in een opbrengst van 
623 miljoen euro voor de Nederlandse overheid. De nu nog openstaande 
vordering op Landsbanki bestaat alleen nog uit rente ter waarde van 159 
miljoen euro.
3.3.3 Aflossing ING 
De overheid bood ING in 2008 de helpende hand met een kapitaalinjectie 
van 10 miljard euro. ING had begin 2014 1,5 miljard euro van dit bedrag 
nog niet afgelost en evenals nog 750 miljoen euro aan rente en premies. 
ING betaalde in maart 2014 de geplande tranche van 1,2 miljard euro en in 
november vervroegd de laatste tranche van 1,0 miljard euro. Laatst 
44
genoemde terugbetaling stond oorspronkelijk gepland voor mei 2015 . 
Met deze vervroegde afbetaling heeft ING de volledige steun van 
10 miljard euro terugbetaald. ING betaalde naast de hoofdsom ook ruim 
3,5 miljard euro aan premies en rente. Dit is een brutorendement, omdat 
in deze berekening geen rekening is gehouden met de rentelasten die de 
overheid heeft betaald. In lijn met de toezegging aan het parlement is er in 
het jaarverslag 2014 van hoofdstuk IX een volledig financieel beeld 
45
opgenomen over de kapitaalinjectie in ING .
42
Kamerstukken II, 2014–2015, 21 501-07, nr. 1177 en bijlage
43
Kamerstukken II, 2013–2014, 31 371, nr. 381
44
Kamerstukken II, 2013–2014, 33 805, nr. 1
45
Deze zin komt tegemoet aan de toezegging van de Minister van Financiën tijdens het 
wetgevingsoverleg over het jaarverslag Financiën 2013. Zie Kamerstukken II, 2013–2014, 
33 930 IX, nr. 7.
Tweede Kamer, vergaderjaar 2014–2015, 34 200, nr. 1 50
