De beleidsartikelen (artikel 3)
Regeling regionaal zorgbudget, subsidie regionale verwijzingscommissies 
voortgezet onderwijs en reboundvoorzieningen en regeling regionaal 
zorgbudget en regionale verwijzingscommissies voortgezet onderwijs
Op basis van de regeling «regionaal zorgbudget en reboundvoorzie-
ningen» ontvingen samenwerkingsverbanden VO (swv’s) een regionaal 
zorgbudget voor niet-geïndiceerde leerlingen die toch extra onder-
steuning nodig hebben. Daarnaast ontvangen de swv’s reboundmiddelen 
bestemd voor de tijdelijke herplaatsing van leerlingen.
Met ingang van 1 augustus 2014 is het regionaal zorgbudget verhoogd 
met de middelen voor Herstart en Op de rails en aan de samenwerkings-
verbanden betaalbaar gesteld («regionaal zorgbudget en regionale 
verwijzingscommissies voortgezet onderwijs»).
De uitgaven van beide regelingen zijn vanaf 2014 begrepen in de 
hierboven genoemde bekostiging lichte ondersteuning.
Subsidies
Voor het stimuleren en realiseren van diverse beleidsdoelstellingen 
worden subsidies verstrekt. De belangrijkste hiervan zijn de subsidies 
voor Stichting Kennisnet, voor het programma «School aan Zet», voor het 
stimuleringsprogramma van Platform Bèta en Techniek en voor de 
Regionale Verwijzingscommissies.
Bij overige projecten gaat het bijvoorbeeld om subsidies voor de VO-raad, 
Excellente/zeer zwakke scholen en Sport en bewegen.
De realisatie van de subsidie uitgaven in 2014 is per saldo € 2,4 miljoen 
hoger dan oorspronkelijk geraamd. In 2014 zijn de middelen voor «School 
aan Zet» en «Meer betere Beta’s» van artikel 3 voortgezet onderwijs 
overgeboekt naar artikel 1 primair onderwijs voor € 3,2 miljoen. 
Daarnaast is het budget voor subsidies met € 5,6 miljoen verhoogd door 
voornamelijk overboekingen tussen diverse beleidsterreinen, bijvoorbeeld 
Sport en bewegen.
Opdrachten
Onder deze post vallen middelen voor diverse beleidsgerichte activiteiten 
en onderzoeken. Het verschil van € 2,1 miljoen wordt verklaard doordat er 
meer onderzoeken zijn gerealiseerd dan was voorzien, waaronder extra 
monitors ten behoeve van vmbo.
Bijdragen aan agentschappen
Dienst Uitvoering Onderwijs
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatie-
voorziening. Het betreft het aandeel in de uitvoeringskosten van DUO 
voor dit begrotingsartikel. Het budget voor de Dienst Uitvoering 
Onderwijs is in 2014 per saldo met € 11,1 miljoen verhoogd door:
� Het beschikbaar stellen van middelen voor de ontwikkeling en 
productie van Facet (centraal examen systeem) + € 5,3 miljoen.
� Gelden voor invoering van SBR-XBRL (Standard Business Reporting 
Programma; standaard om financiële gegevens en bedrijfsinformatie 
elektronisch uit te wisselen) en SEPA (nieuwe bestandsformaat voor 
betalingen): + € 1,6 miljoen.
– Diverse overboekingen (+ € 4,2 miljoen).
Tweede Kamer, vergaderjaar 2014–2015, 34 200 VIII, nr. 1 46
