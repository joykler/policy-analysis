Agentschapsparagrafen
Baten
Opbrengst moederdepartement
De bijdrage 2014 van het moederdepartement (omzet) is gedurende het 
jaar opwaarts bijgesteld, onder andere voor:
� de afdekking van de frictiekosten in het kader van het Masterplan DJI is 
€ 159 mln. toegevoegd aan de begroting van DJI;
� hogere vergoeding voor loonkosten aan zorgverleners in de private 
sector als gevolg van het OVA (overheidsbijdrage in 
arbeidskostenontwikkeling)-convenant (€ 12,3 mln.);
� diverse beleidsmatige mutaties voor onder andere zorginkoop ten 
behoeve van gedragsbeïnvloedende maatregelen, terugkeeractiviteiten 
gevangeniswezen en onderwijsmiddel als gevolg van het capaciteits-
plan JJI’s. In totaal gaat het om € 6,7 mln. aan extra bijdragen;
� terugontvangen bijdrage van OCW in verband met de neerwaartse 
ontwikkeling van de justitiële jeugdcapaciteit en daarmee ook de 
capaciteit van de aan de JJI’s verbonden scholen (€ 7,8 mln.).
Onder opbrengst moederdepartement zijn ook een aantal opbrengsten 
van activiteiten uitgevoerd voor andere onderdelen van VenJ opgenomen. 
De begroting van deze bedragen is in 2014 nog onderdeel van de 
opbrengst derden. Vanaf 2015 worden deze bedragen afzonderlijk 
begroot.
Opbrengsten derden
De gerealiseerde opbrengsten van derden zijn ten opzichte van de 
oorspronkelijke begroting € 27,9 mln. hoger uitgekomen. De hogere 
realisatie is voornamelijk het gevolg van de verlenging van het Verdrag 
met het Koninkrijk België (€ 39,9 mln.). Daarnaast zijn opbrengsten 
overgeheveld en verantwoord onder opbrengst overig VenJ.
Rentebaten
Door gebruik te maken van de depositofaciliteit van het Ministerie van 
Financiën en ontvangen rente op het positieve rekeningcourantsaldo is in 
2014 € 0,3 mln. aan rentebaten gerealiseerd.
Vrijval uit voorzieningen
Bij de balanspost voorzieningen is een toelichting opgenomen op de 
vrijval uit de voorzieningen.
Bijzondere baten
Het saldo van de bijzondere baten betreft € 29,4 mln. terugbetaling door 
het RVB aan DJI in het kader van het nieuwe huisvestingsstelsel.
Tweede Kamer, vergaderjaar 2014–2015, 34 200 VI, nr. 1 118
