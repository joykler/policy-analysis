B. BELEIDSVERSLAG 
1. BELEIDSPRIORITEITEN 
In 2014 heeft het kabinet uitwerking gegeven aan het versterken van de 
burgerparticipatie en de drie grote decentralisatieoperaties. Ook heeft 
2014 in het teken gestaan van het stroomlijnen en verbeteren van de 
dienstverlening door de overheid en het verminderen van de regeldruk 
voor burgers, professionals, bedrijven en overheden. Tot slot kenmerkt 
2014 zich op het gebied van nationale veiligheid voornamelijk door het 
opgekomen jihadisme en toenemende instabiliteit aan de buitengrenzen 
van de Europese Unie.
Moderniseren en democratiseren van het openbaar bestuur
Meer taken voor gemeenten
Decentralisaties
In aanloop naar de decentralisaties in het sociaal domein heeft het 
Ministerie van Binnenlandse Zaken en Koninkrijksrelaties in 2014 vorm 
gegeven aan de randvoorwaarden die het voor de gemeenten mogelijk 
maakt om hun nieuwe rol in te vullen. Voorbeelden van deze randvoor-
waarden zijn onder meer:
– de ontschotting van de financiële middelen in de integratie-uitkering 
sociaal domein;
– het toewerken naar een informatievoorziening met weinig administra-
tieve lasten;
– het uitwerken van een visie op het gebruik van persoonsgegevens in 
relatie tot privacy van burgers;
– het bieden van ondersteuning aan gemeenten op het gebied van 
bedrijfsvoering;
– het faciliteren van regionale afspraken over samenwerking en 
risicoverevening;
– het informeren van gemeenten, onder andere via de organisatie van 
congressen.
De Transitiecommissie Sociaal Domein (TSD), die in 2014 is opgericht, 
volgt ontwikkelingen in het sociaal domein en maakt onzekerheden en 
kansen bespreekbaar. De TSD rapporteert aan de regietafel waar de 
desbetreffende bewindspersonen, de Vereninging Nederlandse 
Gemeenten (VNG) en een aantal gemeenten onder voorzitterschap van de 
Minister van Binnenlandse Zaken en Koninkrijksrelaties samen de 
voortgang bespreken.
Samenwerkingsverbanden
Alle gemeenten hebben zich aangesloten bij samenwerkingsverbanden 
voor de organisatie van de gedecentraliseerde taken in het sociaal 
domein. Het Ministerie van Binnenlandse Zaken en Koninkrijksrelaties 
heeft in 2014 op verschillende manieren gemeenten ondersteund bij de 
vorming van deze gemeentelijke samenwerkingsverbanden. In overleg 
met de VNG zijn drie ambassadeurs voor de regionale samenwerking 
aangesteld die onder andere aandacht hebben gevraagd voor congru-
entie, de juridische basis van de samenwerking en afspraken over kosten- 
en risicoverevening. Ook vanuit het Ondersteunings Team Decentralisaties 
(OTD) zijn gemeenten ondersteund, onder andere op basis van een 
handreiking over de juridische vormgeving, een handreiking over 
Tweede Kamer, vergaderjaar 2014–2015, 34 200 VII, nr. 1 7
