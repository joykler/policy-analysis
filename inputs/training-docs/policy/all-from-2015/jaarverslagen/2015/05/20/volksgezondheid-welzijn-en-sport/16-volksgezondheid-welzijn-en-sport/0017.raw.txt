Voedselveiligheid en gezondheidsbescherming
Vanuit de Taskforce Voedselvertrouwen hebben de vlees- en zuivelsec-
toren in 2014 gewerkt aan versterking van de beheersing van voedselvei-
ligheid en voedselintegriteit. Strenge eisen aan kwaliteitssystemen en 
publicatie van de kwaliteitssystemen (en deelnemers) die aan deze eisen 
voldoen, zijn de basis voor het bedrijfsleven om tot betere naleving te 
komen. De voedsel- en warenautoriteit NVWA werkt vanuit het plan van 
aanpak aan het beter opsporen van de risico’s en het steviger aanpakken 
van overtreders (TK 33 835, nr. 1). Naar aanleiding van de aanbevelingen 
van de Onderzoeksraad voor de Veiligheid (OVV) heeft het kabinet 
maatregelen gepresenteerd om de voedselveiligheidrisico’s in de 
vleesketen aan te pakken (TK 26 991, nr. 418). Zo wordt de wijze waarop 
keuring en toezicht is georganiseerd opnieuw bezien. Het kabinet 
benadrukt dat de eerste verantwoordelijkheid voor voedselveiligheid ligt 
bij de producenten.
In november 2014 is het Voedingscentrum de door VWS gefinancierde 
campagne «Ziekmakers zie je niet» gestart. Doel is mensen meer bewust 
te maken van de risico’s van voedselinfecties. Jaarlijks lopen circa 700.000 
Nederlanders een voedselinfectie op. Dat komt neer op ongeveer 2.000 
ziektegevallen per dag. Bijna de helft van de voedselinfecties worden 
veroorzaakt door foutieve handelingen van de consument in de eigen 
keuken. Met de campagne laat het Voedingscentrum consumenten zien 
wat zij zelf kunnen doen om voedselinfecties te voorkomen.
In juni 2014 was Nederland met succes gastheer van de internationale 
ministeriële conferentie over de mondiale aanpak van antibioticaresis-
tentie. In het najaar heeft het kabinet de Nederlandse zorgsector 
opgeroepen om het gevaar van antibioticaresistentie aan te pakken. In een 
boodschap die onder alle raden van bestuur van zorginstellingen en 
huisartsen is verspreid, wordt erop gewezen dat steeds meer bacteriën 
ongevoelig zijn voor de werking van antibiotica. Als deze ontwikkeling niet 
wordt gekeerd, kunnen nu nog eenvoudig te genezen ziektes weer 
levensbedreigend worden.
Moet alles wat kan?
Ook in 2014 heeft het kabinet de maatschappelijke discussie voortgezet 
over de grenzen van (zinnige) zorg. In 2014 is de Kamer geïnformeerd 
(TK 29 689, nr. 535) over de verschillende activiteiten die te maken hebben 
met de maatschappelijke discussie «Moet alles wat kan?». Op meerdere 
momenten zijn met de Kamer gesprekken gevoerd over deze onder-
werpen. Daarnaast is de Kamer de visie voorgelegd over de rol van de 
arts, de patiënt en de verantwoordelijkheid van dit kabinet als het gaat om 
de technische, ethische en financiële afwegingen die met dit thema 
samenhangen (TK 29 689, nr. 535). Uiteindelijk gaat het om het 
waarborgen van het recht op goede, betaalbare en toegankelijke zorg, 
waar kwaliteit van leven centraal staat. Het bewust stilstaan bij de 
verschillende mogelijkheden van behandeling en de gevolgen voor de 
kwaliteit van leven, moet in de behandelkamer standaard worden.
Sport en integriteit
Het is van belang om de integriteit van de sport te versterken. Daarom 
wordt ingezet op bescherming van de sport tegen bedreigingen zoals 
doping, matchfixing, geweld op het veld en seksuele intimidatie. Zo heeft 
Tweede Kamer, vergaderjaar 2014–2015, 34 200 XVI, nr. 1 16
