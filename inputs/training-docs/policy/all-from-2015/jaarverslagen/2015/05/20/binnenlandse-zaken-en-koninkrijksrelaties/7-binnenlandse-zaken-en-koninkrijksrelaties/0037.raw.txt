politie bij vermissing van het paspoort of identiteitskaart verder beproefd. 
Tevens is bij een aantal gemeenten bij wijze van proef gestart met het 
thuisbezorgen van paspoorten en identiteitskaarten. Beide proeven zijn 
succesvol verlopen en zullen in 2015 voortgezet worden.
Op 6 januari 2014 is de Wet Basisregistratie Personen (BRP) in werking 
getreden. Deze wet vervangt de wet Gemeentelijke Basisadministratie 
Personen (GBA). De wet maakt het mogelijk om niet-ingezetenen (RNI) te 
registreren en de bestuurlijke boete is ingevoerd voor burgers bij 
overtreding van hun aangifteverplichtingen.
Ten aanzien van de kwaliteit van de BRP is de voortgang aan de Tweede 
Kamer gemeld (Kamerstukken II, 2013–2014, 27 859, nr. 73). De norm van 
99% betrouwbaarheid van alle gegevens is behaald. Ook in de beleids-
doorlichting van artikel 6.5 van de begroting van het Ministerie van 
Binnenlandse Zaken en Koninkrijksrelaties (VII) is gerapporteerd over de 
verbeteringen van de kwaliteit (Kamerstukken II, 2014–2015, 30 985, nr. 
14).
In 2014 hebben, in navolging van de 5.000 in 2013, weer extra risicoge-
richte huisbezoeken plaatsgevonden op 5.671 adressen in en door 91 
20 
gemeenten. In 2014 is het landelijk percentage correct geregistreerde 
21 
personen op een adres uitgekomen op 97,09%. Op de onderzochte 
risico-adressen bleek er in bijna een derde van de gevallen inderdaad een 
verschil te zijn tussen de ingeschreven personen en de personen die daar 
feitelijk wonen. In december is besloten tot het doorgaan met huisbe-
zoeken in 2015 volgens de risicogerichte methodiek die is ontwikkeld in 
2014.
Ook is er gewerkt aan verbetering van de kwaliteit van de bevolkingsadmi-
nistraties (PIVA) in Caribisch Nederland in 2014. Daarnaast zijn 6 Rijks-
diensten in Caribisch Nederland, waaronder grote afnemers als de 
Belastingdienst en het Zorgverzekeringskantoor, aangesloten op verstrek-
kingenvoorziening PIVA-V en zijn eerste afspraken gemaakt over terug-
melden bij twijfel over een gegeven in PIVA.
22 
Modernisering GBA
Operatie BRP realiseert een basisregistratie personen die 24 uur per dag, 7 
dagen per week online beschikbaar is, met een hoge verwerkingscapa-
citeit, een directe verwerking van wijzigingen en met de mogelijkheden 
voor het leggen van verbanden tussen geregistreerde personen. 
Persoonsgegevens kunnen er snel en in grote aantallen uit worden 
opgevraagd op gebeurtenisniveau, zodat ze op het stelsel van basisregis-
traties aansluiten en direct beschikbaar zijn. De gemoderniseerde 
basisregistratie schept daarmee voorwaarden voor een doorbraak in 
e-dienstverlening bij uitvoeringsorganisaties en gemeenten en voor 
verdergaande ketensamenwerking. In april en september heeft de 
Minister gerapporteerd over de voortgang van het programma (Kamer-
stukken II, 2013–2014, 27 859, nr. 70 en 72).
20
Bron: BPR Eindrapport adresonderzoek 2014. http://www.bprbzk.nl/
dsresource?objectid=49485&type=org
21
Bron: BPR, Instrumentenmap adresonderzoek 2014. http://www.bprbzk.nl/
dsresource?objectid=49486&type=org
22
Modernisering GBA heet per 1-1-2014 «Operatie BRP»
Tweede Kamer, vergaderjaar 2014–2015, 34 200 VII, nr. 1 36
