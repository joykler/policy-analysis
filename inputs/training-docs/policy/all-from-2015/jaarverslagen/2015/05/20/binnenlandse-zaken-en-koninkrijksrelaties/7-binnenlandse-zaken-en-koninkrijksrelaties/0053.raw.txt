4. BEDRIJFVOERINGSPARAGRAAF 
Inleiding
In de bedrijfsvoeringsparagraaf wordt ingegaan op de aandachtspunten 
en relevante verbeteringen in de bedrijfsvoering van het Ministerie van 
Binnenlandse Zaken en Koninkrijksrelaties in het verslagjaar 2014.
De bedrijfsvoeringsparagraaf heeft het karakter van een uitzonderingsrap-
portage. Voorgeschreven is dat de bedrijfsvoeringsparagraaf in ieder 
geval de onderwerpen rechtmatigheid, totstandkoming van de beleidsin-
formatie, financieel en materieel beheer en de overige aspecten van de 
bedrijfsvoering bevat.
1. Rechtmatigheid 
De Auditdienst Rijk heeft in haar controle over 2014 geen rechtmatigheids-
fouten geconstateerd die de tolerantiegrenzen overschrijden.
2. Totstandkoming beleidsinformatie 
De totstandkoming van de beleidsinformatie in het jaarverslag voldoet 
aan de eisen die daaraan worden gesteld in de Rijksbegrotingsvoor-
schriften (RBV) van het Ministerie van Financiën.
Totstandkoming niet financiële beleidsinformatie
In het jaarverslag van 2013 heeft de Auditdienst Rijk (ADR) opmerkingen 
gemaakt over de totstandkoming van de niet financiële informatie. Na 
afronding van het jaarverslag zijn begin 2014 maatregelen aangekondigd 
om monitoring en toetsing van de niet financiële informatie te versterken. 
Deze maatregelen hebben geleid tot een verbetering in de totstandkoming 
van de niet financiële informatie.
BZK is voornemens nog twee maatregelen te nemen om de totstand-
koming en kwaliteit van de niet financiële informatie in het jaarverslag van 
2015 verder te verbeteren. De eerste maatregel is het ontwikkelen van een 
controleprogramma voor de bijlagen bij het jaarverslag voor de totstand-
koming van de niet financiële informatie. De tweede maatregel betreft het 
maken van eenduidige kwaliteitsafspraken met daarnaast afspraken over 
de structuur en inhoud van het dossier.
Beleidsdoorlichtingen
In 2014 zijn de beleidsdoorlichtingen Interbestuurlijke verhoudingen 
2007–2013 (Artikel 1.1), Kwaliteit Gemeentelijke Basisregistratie/
Basisregistratie Personen 2012–2014 (Artikel 6.5) en Integriteit(sbeleid) 
(Artikel 7.1) aan de Tweede Kamer aangeboden. De beleidsdoorlichtingen 
op de artikelen 1.1 en 7.1 zijn in 2014 besproken in de Tweede Kamer. De 
bespreking van artikel 6.5 zal in 2015 plaatsvinden. Eventuele beleids-
matige consequenties lopen mee in het traject van de begrotingsvoor-
stellen in 2015. De beleidsdoorlichtingen die betrekking hebben op 
hoofdstuk XVIII zijn opgenomen in de bedrijfsvoeringsparagraaf van 
hoofdstuk XVIII. In het beleidsverslag, dat onderdeel uitmaakt van dit 
jaarverslag, wordt uitgebreider ingegaan op de verschillende onder-
zoeken.
Tweede Kamer, vergaderjaar 2014–2015, 34 200 VII, nr. 1 52
