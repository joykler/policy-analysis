6. BEDRIJFSVOERINGSPARAGRAAF 2014 
Inleiding
In de bedrijfsvoeringparagraaf wordt verslag gedaan van de relevante 
aandachtspunten in de bedrijfsvoering van IenM, mede gebaseerd op een 
risicoanalyse. Daarbij wordt ingegaan op (in voorkomend geval) de 
tekortkomingen in de bedrijfsvoering, de punten van aandacht en/of de 
bijzondere gebeurtenissen die zich hebben voorgedaan in het verslagjaar. 
De bedrijfsvoeringparagraaf heeft het karakter van een uitzonderingsrap-
portage, maar in de Rijksbegrotingsvoorschriften is ook een aantal 
onderwerpen verplicht gesteld. De opname van de facultatief opgenomen 
onderwerpen is in overeenstemming met het advies van het Audit 
Committee.
Naast de departementale bedrijfsvoeringsparagraaf publiceert de Minister 
voor Wonen en Rijksdienst als de eerstverantwoordelijke Minister voor het 
rijksbrede beleid en de rijksbrede kaders op de terreinen: «personeel, ICT, 
organisatie, huisvesting, inkoop, facilitaire dienstverlening en beveiliging» 
de Jaarrapportage Bedrijfsvoering Rijk. Binnen die kaders is IenM zelf 
verantwoordelijk voor haar bedrijfsvoering. In de Jaarrapportage 
Bedrijfsvoering Rijk 2014 wordt onder meer door de Minister voor Wonen 
en Rijksdienst gerapporteerd over het terugdringen van de apparaatsuit-
gaven, het beoogde beter functioneren van de Rijksdienst, rijksbrede 
kengetallen, overzichten externe inhuur per departement en overzichten 
grote en risicovolle ICT projecten.
De bedrijfsvoeringsparagraaf IenM is opgebouwd uit de volgende 
onderdelen:
A. Managementparagraaf;
B. Rechtmatigheid van de begrotingsuitvoering;
C. Totstandkoming beleidsinformatie;
D. Financieel en materieel beheer en
E. Overige aspecten van de bedrijfsvoering.
A. Managementparagraaf 
Het streven is om bij voortduring de bedrijfsvoering van het ministerie te 
ontwikkelen en te verbeteren met name in termen van de sturing en 
beheersing van activiteiten en processen. Onderstaande thema’s hebben 
vooral betrekking op de structurele borging van voorzieningen en 
verantwoordelijkheden in de departementale organisatie.
IenM koers 2020 en ontwikkeling bedrijfsvoering
De bedrijfsvoeringsfunctie werkt voor de primaire IenM-functies beleid, 
uitvoering, inspectie. De bedrijfsvoering voegt waarde toe en levert 
intelligente ondersteuning met een goede kwaliteit.
Voor de bedrijfsvoering in de periode 2015–2020 wordt richting en 
inspiratie ontleend aan de IenM-Koers 2020.De IenM-Koers 2020 geeft 
richting aan de ontwikkeling van het ministerie, richting in de ambities en 
richting voor de manier waarop we werken in het waarmaken daarvan. De 
ontwikkeling van IenM staat in het teken van:
– snel en passend reageren op maatschappelijke en politieke onderwer-
pen en dynamiek
– flexibel, adaptief en wendbaar (wendbaar in allocaties, inzetbaarheid)
– het ontwikkelen van een gevarieerd(er) handelingsrepertoire
– innovatieve verbindingen en samenwerking met partners
Tweede Kamer, vergaderjaar 2014–2015, 34 200 XII, nr. 1 139
