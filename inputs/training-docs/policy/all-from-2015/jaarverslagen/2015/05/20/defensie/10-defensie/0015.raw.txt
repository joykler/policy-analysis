Beleidsprioriteiten
European Union Training Mission Mali (EUTM Mali)
Nederland heeft in 2014 één militair bijgedragen aan EUTM Mali. Deze 
missie heeft tot doel de capaciteit van operationele eenheden en de 
hervorming van de commandostructuur van het Malinese leger te 
bevorderen. De EU heeft het mandaat van de missie in 2014 verlengd tot 
18 mei 2016.
Multidimensional Integrated Stabilisation Mission in Mali (MINUSMA)
Nederland heeft in 2014 zijn bijdrage aan MINUSMA ontplooid. De 
Nederlandse bijdrage heeft als hoofddoel een effectieve en overdraagbare 
inlichtingenketen binnen de missie tot stand te brengen. De bijdrage 
bestaat uit de All Source Intelligence Fusion Unit (ASIFU) met een 
Intelligence, Surveillance and Reconnaissance (ISR)-eenheid, het 
helikopterdetachement (Chinook en Apache) en speciale eenheden. In 
totaal zijn ongeveer 450 Nederlandse militairen werkzaam in MINUSMA, 
aangevuld met nationale eenheden die vooral betrokken zijn bij de 
opbouw van het Nederlandse kamp in Gao. Nederland levert ook een 
bijdrage aan de civiele component van MINUSMA met maximaal twintig 
marechaussees, tien politiefunctionarissen en enkele functionarissen van 
de Ministeries van Buitenlandse Zaken en van Veiligheid en Justitie.
Patriots Turkije
Eind 2013 werd de plaatsing van twee Nederlandse Patriot-systemen in 
Turkije met twaalf maanden verlengd tot eind januari 2015 (Kamerstuk 
32 623, nr. 117). In augustus 2014 heeft het kabinet besloten deze 
plaatsing niet nogmaals te verlengen (Kamerstuk 32 623, nr. 136), omdat 
de inzet sinds begin 2013 het uiterste heeft gevergd van materieel en 
personeel en een nieuwe verlenging een te zware belasting zou vormen. 
Inmiddels heeft Spanje besloten de Nederlandse taken over te nemen. De 
redeployment is derhalve eind 2014 in gang gezet.
EU Battlegroup
In de tweede helft van 2014 nam Nederland deel aan een door België 
geleide EU Battlegroup. De Nederlandse bijdrage bestond onder meer uit 
twee infanteriecompagnieën met CV-90’s en Bushmasters, twee Chinook-
transporthelikopters, een Role 1 medische faciliteit en een chirurgisch 
team.
NATO Response Force
In 2014 heeft Nederland wederom eenheden gereed gesteld voor de 
snelle reactiemacht van de Navo, de NATO Response Force (NRF). 
Nederland leverde een amfibisch transportschip als varend commando-
platform en acht F-16’s aan de Immediate Response Force (IRF), de initiële 
reactiemacht van de NRF. Hiervan zijn, in samenspraak met de Navo, vier 
F-16’s teruggetrokken en ingezet voor Baltic Air Policing. Daarnaast werd 
vanaf maart en vanaf augustus twee keer voor een periode van drie tot 
vier maanden een mijnenjager beschikbaar gesteld aan de IRF. Ook 
leverde Nederland de eerste helft van 2014 een fregat voor een 
Navo-oefening in de Baltische regio. Tot slot heeft Nederland in de tweede 
helft van 2014 een onderzeeboot aangeboden voor de Response Forces 
Pool (RFP).
Reassurance
In 2014 leverde Nederland ook een bijdrage aan de maatregelen ter 
geruststelling van de bondgenoten aan de oostflank van het 
Navo-verdragsgebied. Nederland leverde een KDC-10 met Air-to-Air 
Refuelingcapaciteit ter ondersteuning van de AWACS (Airborne Warning 
Tweede Kamer, vergaderjaar 2014–2015, 34 200 X, nr. 1 14
