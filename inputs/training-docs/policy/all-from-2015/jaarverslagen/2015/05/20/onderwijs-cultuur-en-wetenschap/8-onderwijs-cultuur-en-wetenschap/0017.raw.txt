Beleidsverslag
1.2 Scholen en instellingen werken met goed opgeleide en 
vakkundige leraren, docenten en schoolleiders, die samen zorgen 
voor een veilig en ambitieus leerklimaat 
Met scholen en instellingen werken we aan een cultuur van permanente 
verbetering. In de sectorakkoorden is invulling gegeven aan de ambities 
uit het Nationaal Onderwijs Akkoord (NOA) en de Lerarenagenda. De 
sociale partners hebben dit verder vastgelegd in de cao’s. In oktober 2014 
is de Voortgangsrapportage van de Lerarenagenda naar de Tweede Kamer 
gestuurd. Hierin staat dat we het afgelopen jaar in het po en vo afspraken 
hebben gemaakt over de continue professionele ontwikkeling van leraren, 
de verbetering van de kwaliteit van docenten en de versterking van de 
cyclus van kwaliteitszorg binnen scholen. De gestelde doelen monitoren 
we kwantitatief op het «dashboard van de lerarenagenda», zie 
www.trendsinbeeldocw.nl. Per agendalijn zijn 3 tot 4 indicatoren 
opgenomen, soms met streefwaarden voor 2020. We zetten in op de 
begeleiding van startende leraren, verhoging van het percentage leraren 
met een afgeronde master- of PhD-opleiding in het po en vo (voor po 
inclusief een wo-bachelor), professionele ontwikkeling van leraren en het 
lerarenregister. Samen met het schoolleidersregister speelt het lerarenre-
gister een rol als kwaliteitsinstrument voor en door de sector. De 
VO-academie ondersteunde ook in 2014 schoolleiders bij hun professiona-
lisering. Binnen het programma «School aan zet» is gestart met het 
ontwikkelmodel Lerende Organisatie en «Samen Leren Inhoud Geven» 
(po). Verder zijn er extra programmafaciliteiten gestart in de vorm van 
leernetwerken. De Lerarenbeurs was ook in 2014 een belangrijk 
instrument voor leraren in het po, vo, mbo en hbo om hun deskundigheid 
te vergroten of zich te specialiseren. Afgelopen jaar zijn 5.000 Leraren-
beurzen toegekend. Niet het volledige budget is benut. Leraren geven 
tijdgebrek als belangrijkste reden om geen beurs aan te vragen. Zij 
kunnen een bachelor- of masteropleiding moeilijk combineren met werk 
en privé. Om de leraar tegemoet te komen, zijn daarom de studiever-
lofuren gekoppeld aan de Lerarenbeurs vanaf de aanvraagtermijn in 2015 
in alle sectoren verhoogd. In het po en hbo is dat een verhoging van 4 
naar 8 uur per week, en in het vo en mbo van 4 naar 6 uur per week.
Iedere leerling moet zich op school veilig kunnen voelen. Daarom hebben 
we de uitvoering van het plan van aanpak tegen pesten onverminderd 
doorgezet. Zo zijn er bijeenkomsten georganiseerd en heeft er onderzoek 
plaatsgevonden naar goede anti-pestprogramma’s en naar de 
hoeveelheid aandacht die pabo’s en lerarenopleidingen schenken aan 
sociale veiligheid in de opleiding. In het afgelopen jaar is gewerkt aan het 
wetsvoorstel sociale veiligheid op school waarmee scholen de wettelijke 
plicht krijgen om pesten tegen te gaan en te zorgen voor een sociaal 
veilige omgeving die doorlopend gemonitord wordt. Ook is in 2014 een 
veiligheidsmonitor uitgevoerd.
In het mbo zijn in 2011 afspraken gemaakt met instellingen over de 
professionaliseringsinspanningen van de mbo-scholen gericht op 
onderwijsgevenden en management, kwaliteitsontwikkeling van de 
teams. In het bestuursakkoord mbo 2014 zijn verdere afspraken gemaakt. 
Alle instellingen leggen in een kwaliteitsplan vast hoe zij onder andere 
invulling geven aan de begeleiding van startende docenten, meer 
masteropgeleide docenten, betere aansluiting en samenwerking met het 
bedrijfsleven en betere inzet van ict. Ten minste één keer per jaar vindt 
een voortgangsgesprek plaats met het bevoegd gezag van de instelling.
Tweede Kamer, vergaderjaar 2014–2015, 34 200 VIII, nr. 1 16
