Evaluatie van het CIO-stelsel en het samenspel
Onder leiding van de Stuurgroep Informatievoorziening wordt het stelsel 
van opdrachtgevers, regisseurs/leveranciers en CIO geëvalueerd. Het gaat 
daarbij o.m. om de werking in de praktijk in relatie tot de beoogde 
effecten (besturing en beheersing; specifiek van projecten met een 
substantiële ICT-component), de ingezette professionalisering, de kwaliteit 
en gebruiksnut van de sturingsinformatie/rapportages/instrumenten, de 
overleggremia en het samenspel tussen opdrachtgevers, ICT-organisaties 
en de CIO-functie en de kwalificatie van de posities/rollen in het licht van 
de conclusies/aanbevelingen van de Commissie Elias.
Verkenning van het thema «Informatie als onderwerp van beleid»
Informatie vormt in toenemende mate het hart van de primaire functies/
processen van IenM. Het gaat om de betekenis van informatie in/voor 
processen, de informatisering en digitalisering in/van beleidsstelsels en 
de mogelijke vormen van besturing en beheersing (management van 
informatie en informatisering). Dit wordt nader verkend. De verkenning is 
bedoeld om inzicht en bewustzijn te verwerven m.n. bij de 
IenM-beleidsfunctie. Dat krijgt vorm in een combinatie van onderzoek en 
werksessies. Op basis daarvan wordt in de volgende fase de mogelijke 
ontwikkeling in termen van posities, rollen, competenties in het stelsel 
nader bepaald.
Toets van projecten naar aanleiding van Commissie Elias
Er wordt een zgn. bureau ICT-toets uitgevoerd op ICT-projecten van IenM 
in het licht van de aanbevelingen van de commissie Elias. De toets wordt 
uitgevoerd op alle projecten met een meerjarige ICT-component van € 5 
miljoen of meer.
Op basis van de uitkomsten van deze drie activiteiten wordt de volgende 
fase van het versterkingstraject ingericht in afstemming met de Rijks CIO.
Organisatie-aanpassingen IenM
In het verslagjaar zijn enkele aanpassingen doorgevoerd in het organisatie 
en mandaatbesluit Infrastructuur en Milieu 2012. De belangrijkste voor de 
inrichting van de bedrijfsvoering is de totstandkoming van de directie 
Autoriteit Nucleaire Veiligheid en Stralingsbescherming (vanaf 1 januari 
2015). De ANVS komt voort uit de agentschappen ILT en RVO en de 
beleidskern van EZ. De ANVS stelt vanuit haar verantwoordelijkheid extra 
eisen aan de bedrijfsvoering met betrekking tot beveiliging, huisvesting 
en omgang met vertrouwelijke stukken.
Alle voorbereidingen zijn getroffen voor een zorgvuldige en rimpelloze 
overdracht per 1/1/2015 van de mobiliteitsdiensten van aan ECOP 
Workflow. Daarmee is de eigen mobiliteitsorganisatie Matchpoint 
opgeheven. Een en ander is in nauw overleg met medezeggenschap en 
bonden vormgegeven. Ook de overdracht van de bedrijfsartsenzorg naar 
ECOP is per 1/1/2015 voorbereid en ingeregeld in 2014. IenM is koploper 
in de verdere vormgeving van samenwerking met P-direct. In het 
programma Optimaal Verbinden zijn daartoe administratieve onder-
steuners overgegaan naar P direct en zijn werkprocessen verder 
gestroomlijnd.
IenM heeft het Charter Talent naar de Top ondertekend om het belang van 
doorstroom van vrouwen naar managementposities extra te onder-
strepen. Extra aandacht vanuit HR en management voor de personeelsge-
Tweede Kamer, vergaderjaar 2014–2015, 34 200 XII, nr. 1 141
