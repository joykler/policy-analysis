Bedrijfsvoeringparagraaf
heeft hij de ondernemingskamer van het Gerechtshof te Amsterdam 
verzocht de schadeloosstelling overeenkomstig zijn aanbod vast te stellen. 
Op 11 juli 2013 heeft de ondernemingskamer een tussenuitspraak gedaan. 
Op 9 oktober 2013 heeft de Nederlandse Staat hiertegen cassatie ingesteld 
bij de Hoge Raad. Op dit moment heeft de Hoge Raad hierover nog geen 
uitspraak gedaan.
Het valt niet uit te sluiten dat er naast de voornoemde procedure over de 
hoogte van de schadeloosstelling (inter)nationale procedures (zullen) 
worden gevoerd tegen de staat, de toezichthouder, SNS REAAL of SNS 
Bank.
4. Rechtmatigheid van de begrotingsuitvoering 
Op basis van de mij beschikbare informatie bevatten:
– de departementale verantwoordingsstaten over 2014 met de financiële 
toelichtingen daarbij;
– de samenvattende verantwoordingsstaat over 2014 betreffende de 
dienst die een baten-lastenstelsel voert met de toelichting daarbij;
– de departementale saldibalansen per 31 december 2014 met de 
toelichting daarbij;
geen zodanige onrechtmatigheden en/of onzekerheden, dat deze op grond 
van de rapporteringstoleranties of vanwege in het bijzonder te signaleren 
risico’s vermeld dienen te worden behoudens het onderstaande.
Naleving wet- en regelgeving huurtoeslag
De betalingen voor de huurtoeslag worden door de Minister voor Wonen 
en Rijksdienst verantwoord op beleidsartikel 01 Woningmarkt van het 
begrotingshoofdstuk XVIII Wonen en Rijksdienst. De Rijksbegrotingsvoor-
schriften schrijven voor dat, indien bij statistische steekproeven de meest 
waarschijnlijke en/of maximale fout of onzekerheid de tolerantiegrens 
overschrijdt, in de bedrijfsvoeringparagraaf de meest waarschijnlijke fout 
of onzekerheid wordt gerapporteerd. Voor de toeslagregelingen geldt een 
tolerantiegrens van 3% behalve voor de huurtoeslag vanwege de geringe 
omvang van het desbetreffende begrotingshoofdstuk. Voor de 
huurtoeslag geldt voor 2014 een tolerantiegrens van 1,13%. Op basis van 
de meest waarschijnlijke fout voor de uitbetaalde voorschotten ad € 57,9 
miljoen (1,50%) en de definitief toegekende huurtoeslagen ad € 79,7 
miljoen (2,16%), wordt de – verhoudingsgewijze zeer lage – tolerantie-
grens ad € 43,4 miljoen overschreden.
Verduisteringszaak
De Belastingdienst is eind mei 2014 geconfronteerd met een verduiste-
ringszaak (Kamerstukken II 2013/14, 31 066, nr. 207). De Kamer is hierover 
nader geïnformeerd in de14e halfjaarsrapportage Belastingdienst 
(Kamerstukken II 2014/15, 31 066, nr. 215). Het overgrote deel van het 
betrokken bedrag is veiliggesteld door middel van beslaglegging.
Tweede Kamer, vergaderjaar 2014–2015, 34 200 IX, nr. 1 109
