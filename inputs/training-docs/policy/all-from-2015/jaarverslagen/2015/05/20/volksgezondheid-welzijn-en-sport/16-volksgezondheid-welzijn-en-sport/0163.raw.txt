Tweedelijnszorg
3. Harmoniseren pensioenen en verzachten korting opleidingsfonds
In het zorgoverleg van april 2013 zijn middelen gereserveerd voor het 
onderbrengen van de pensioenvoorziening voor personeel in de UMC’s bij 
het Pensioenfonds Zorg en Welzijn (PFZW) en het op peil houden van de 
vergoeding per opleidingsplaats voor medisch specialisten in de UMC’s. 
De pensioenvoorziening voor personeel was ook in 2014 ondergebracht 
bij het ABP, zodat de hiervoor gereserveerde middelen in 2014 niet tot 
besteding zijn gekomen.
Overige gezondheidszorg
4. Stringent pakketbeheer RA Rutte-Verhagen
De oploop in 2014 van de taakstelling stringent pakketbeheer uit het 
regeerakkoord van het kabinet-Rutte-Verhagen (€ 10 miljoen) is gedekt 
binnen een bijstelling van de raming van de geneesmiddelen.
5. Compensatie ggz-kader (onderdeel jeugd-ggz)
In het regeerakkoord van het kabinet-Rutte-Asscher is afgesproken dat de 
jeugd-ggz per 2015 wordt overgeheveld naar de gemeenten. Om een 
gelijkmatige transitie te bewerkstelligen en daarmee tevens de werkgele-
genheidseffecten te beperken, is besloten de voorgenomen korting op het 
jeugddossier (gerelateerd aan de jeugd-ggz) voor een belangrijk deel 
teniet te doen door het ggz-kader voor de jeugd te verhogen. Bij de 
overheveling is het verhoogde budget uit het kader meegegaan. De 
compensatie is € 10 miljoen in 2014 en loopt op tot € 45 miljoen 
structureel.
6. Verlaging incidentele looncomponent (ILO) 2014–2017
In het regeerakkoord van het kabinet-Rutte-Asscher is de afspraak 
gemaakt om de incidentele looncomponent (ILO) in 2016 en 2017 op nul te 
stellen. Met het zorgveld is afgesproken deze beperking van de ILO al te 
starten in 2014 en door te laten lopen tot en met 2017. Dit levert voor de 
cure een bedrag oplopend tot € 277 miljoen structureel op. In 2014 ging 
het om € 88 miljoen.
7. Werelddekking
De invoering van de maatregel «werelddekking zorg buiten de EU uit het 
basispakket» uit het regeerakkoord kabinet-Rutte-Verhagen, is niet 
gerealiseerd in 2014. De maatregel loopt vertraging op vanwege de 
uitgelopen onderhandelingen met de betrokken landen.
Ontvangsten
8. Intrekken CER
Met het intrekken van de Wtcg en CER hebben gemeenten naast de 
landelijke fiscale regeling een aanvullend budget gehad voor onder-
steuning op maat. Deze mutatie betreft het intrekken van de CER.
Tweede Kamer, vergaderjaar 2014–2015, 34 200 XVI, nr. 1 162
