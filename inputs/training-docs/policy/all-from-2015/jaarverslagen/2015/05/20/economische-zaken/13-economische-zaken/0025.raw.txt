De beleidsartikelen
door – in geval van schaarste – te bepalen op welke wijze het spectrum 
wordt verdeeld.
� Het inzetten op het realiseren van hoogwaardige en innovatieve 
breedbandige mobiele communicatie en omroeptoepassingen door 
verruiming van gebruiksmogelijkheden van het spectrum en door de 
uitgifte van beschikbare frequentieruimte.
Regisseren
� Het bevorderen van goed functionerende markten door het scheppen 
van randvoorwaarden via wet- en regelgeving.
� Het scheppen van voorwaarden waarbinnen concurrentie kan 
plaatsvinden door middel van de Waarborgwet, de Winkeltijdenwet, de 
Aanbestedingswet, de Wet aanwijzing nationale accreditatie-instantie 
en de Metrologiewet.
� Het uitwerken van de in het najaar van 2013 uitgekomen middellange 
termijnvisie op de ontwikkeling van telecommunicatie en Internet met 
als doel beleid en regelgeving te kunnen laten meegroeien met de 
ontwikkelingen in de markt en de behoeftes in de samenleving.
Beleidsconclusies
Op 1 augustus 2014 is de Stroomlijningswet Autoriteit Consument en 
Markt (ACM) (Staatsblad 2014, 247) in werking getreden. De bijhorende 
gestroomlijnde doorberekening van kosten aan marktpartijen treedt op 
1 januari 2015 in werking. Daarmee is de oprichting van de ACM voltooid. 
De Stroomlijningswet ACM stroomlijnt en vereenvoudigt de bevoegd-
heden, handhavingsinstrumenten en procedures, die bij de oprichting van 
de ACM in 2013 ongewijzigd waren gebleven ten opzichte van die van 
haar voorgangers (NMa, OPTA en Consumentenautoriteit). De stroom-
lijning zorgt er zodoende voor dat de ACM haar wettelijke taken effec-
tiever en efficiënter kan uitvoeren en dat een aanvullende besparing van 
€ 2 mln op het jaarlijkse ACM-budget wordt gerealiseerd.
Op 1 januari 2014 is een wijziging van de Postwet 2009 in werking 
getreden. Met dit wetsvoorstel is het aantal verplichte bezorg- en 
ophaaldagen binnen de universele postdienst (UPD) verminderd van zes 
naar vijf, met uitzondering van rouwpost en medische post, waarvoor de 
zesdaagse bezorg- en ophaalplicht is blijven gelden. Ook heeft de ACM 
met dit wetsvoorstel een aanvullende bevoegdheid gekregen om aan een 
postvervoerbedrijf met aanmerkelijke marktmacht specifieke verplich-
tingen op te leggen, zodat potentiële mededingingsproblemen zoveel 
mogelijk kunnen worden voorkomen. Daarnaast is in 2014 een 
wetsvoorstel tot modernisering van de UPD bij de Tweede Kamer 
ingediend. Met dit wetsvoorstel worden maatregelen voorgesteld om een 
rendabele uitvoering van de UPD te kunnen waarborgen. Zij is gericht op 
het continueren van een kwalitatief goede, betaalbare en toegankelijke 
basispostvoorziening, die is ingericht op de huidige wensen van burgers 
en klein zakelijke gebruikers.
Eind 2014 is een voortgangsrapportage van de «Visie op telecommuni-
catie, media en internet» aan de Tweede Kamer gestuurd. Hierin staan de 
eerste contouren van de modernisering van beleid en regelgeving. 
Nieuwe en recent gedane voorstellen zijn hierin verzameld zoals: het 
grondig herzien van de Europese marktregulering voor de telecommarkt, 
een onderzoek naar zgn. gatekeepers (grote marktpartijen die belemme-
ringen kunnen opwerpen bij de toegang tot bijvoorbeeld netwerken en 
informatiebronnen), de evaluatie en eventuele modernisering van de 
Tweede Kamer, vergaderjaar 2014–2015, 34 200 XIII, nr. 1 24
