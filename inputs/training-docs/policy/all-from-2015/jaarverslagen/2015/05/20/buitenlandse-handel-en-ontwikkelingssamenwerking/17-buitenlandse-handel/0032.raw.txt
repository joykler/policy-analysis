Artikel 1: Duurzame handel en investeringen 
A: Algemene doelstelling
Duurzame handel en investeringen door versterking van het internationaal 
handelssysteem, met aandacht voor maatschappelijk verantwoord 
ondernemen (MVO); versterking van de Nederlandse handel- en investe-
ringspositie en economische naamsbekendheid; en versterking van de 
private sector en het investeringsklimaat in ontwikkelingslanden. Het 
Dutch Good Growth Fund (DGGF) gaat een instrumentele bijdrage 
leveren. Dit artikel brengt de synergie tussen handel en ontwikkelingssa-
menwerking tot uitdrukking.
B: Rol en verantwoordelijkheid
De Minister is verantwoordelijk voor:
Financieren
� Het voeren van financieel instrumentarium op de beleidsterreinen 
export- en investeringsbevordering, marktfacilitatie en markttoegang.
� Het ondersteunen van ontwikkelingsrelevante handel en -investeringen 
met het Dutch Good Growth Fund.
� Het financieren van diverse programma’s gericht op duurzame 
economische ontwikkeling, private sectorontwikkeling en armoedever-
mindering in lage- en middeninkomenslanden.
Regisseren
� Op basis van Nederlandse belangen bijdragen aan de verdere 
vrijmaking van het internationale handels- en investeringsverkeer via 
de World Trade Organisation (WTO)/Doha ronde, vrijhandelsakkoorden 
en investeringsbeschermingsovereenkomsten.
� Het versterken van de internationale economische rechtsorde in het 
kader van de WTO en OESO.
� Bevorderen van een gelijk speelveld voor Nederlandse ondernemers 
op MVO door goede afspraken te maken in de OECD Working Party on 
Responsible Business Conduct. Nederland levert het voorzitterschap 
via een speciaal vertegenwoordiger voor de OESO Richtlijnen.
� Het mede vormgeven van een nieuwe WTO onderhandelingsagenda.
� Het bevorderen van kaders voor internationaal maatschappelijk 
verantwoord ondernemen in het kader van de VN, OESO, EU en 
voluntary principles on security and human rights.
� Het actief inzetten op het afsluiten van een aantal Economic Partner-
ship Agreements (EPA’s) in EU-verband.
� Het behouden van draagvlak voor globalisering door realistische 
invulling van ketenverantwoordelijkheid.
� Het faciliteren van ambities om synergie te bereiken tussen ontwikke-
lingsdoelstellingen en de belangen van het Nederlandse bedrijfsleven.
� Opstellen en bewaken van de afgestemde reisagenda van het kabinet 
naar economisch belangrijke landen.
� Opstellen en bewaken van de Nederlandse economische diplomatieke 
inzet en economische belangen in het buitenland, in samenwerking 
met de binnenlandse economische partners en in samenwerking met 
de Minister van Economische Zaken.
� Het aansturen van het economische deel van het postennet in 
samenwerking met de Minister van Economische Zaken.
� Het versterken van de randvoorwaarden voor private sectorontwikke-
ling en investeringen in lage- en middeninkomenslanden waaronder 
goed bestuur, goede fysieke en financiële infrastructuur, toegang tot 
markten en verduurzaming van handelsketens.
Tweede Kamer, vergaderjaar 2014–2015, 34 200 XVII, nr. 1 31
