worden ondernomen. De procedures rond het aanbestedingsproces zijn 
aangescherpt.
Investing in Children and their Societies (ICS) – Cambodja
In het programma gericht op bevordering van kinderrechten van de 
organisatie Investing in Children and their Societies (ICS) in Cambodja is 
een fraudegeval gemeld. Onderzoek heeft aangetoond dat een program-
mamanager persoonlijk een commissie van USD 300 heeft aangenomen 
bij aankoop van een auto, zonder dit te melden aan ICS. De programma-
manager heeft ontslag genomen. Naar aanleiding van het onderzoek heeft 
ICS het programma in Cambodja grondig gereorganiseerd en heeft de 
nieuwe landendirecteur de inkoopprocedures aangescherpt.
2013
Tesis/Plan Nederland – Nicaragua
Betreft onregelmatigheden die door PLAN Nederland zijn geconstateerd 
bij het «Girl Power» programma in Nicaragua. Bij onderzoek door de 
interne accountantsdienst van PLAN International is vastgesteld dat bij 
partnerorganisatie TESIS, verantwoordelijk voor de implementatie van 
een deel van het programma ter plaatse, fraude heeft plaatsgevonden. 
EUR 51.350 van de EUR 76.781 die aan TESIS was overgemaakt is 
onrechtmatig besteed. Het contract met TESIS is door Plan ontbonden. 
TESIS heeft daarop Plan Nicaragua aangeklaagd voor verlies aan 
inkomsten. De rechter heeft de aanklacht verworpen. PLAN Nicaragua 
heeft een strafrechtelijke procedure opgestart tegen TESIS.
Law and Order Trust Fund- Afghanistan
UNDP heeft ontdekt dat er onregelmatigheden waren bij bestedingen 
door de Afghaanse Politie Coöperatie uit het Law en Order Trust Fund 
(LOTFA). Bij het ontdekken daarvan heeft de Afghaanse Minister van 
Binnenlandse Zaken een onderzoek gelast en de inhouding van politiesa-
larissen voor deze coöperatie meteen stopgezet. Op basis van dit 
diepgravende onderzoek is geconcludeerd dat tussen 2002 en 2012 
goederen zijn aangekocht waarbij de geldende aanbestedingsregels niet 
werden nageleefd. Een groot deel van de goederen ligt nog op voorraad. 
Daarnaast werden leningen verstrekt aan diverse politieorganisaties, 
centrale onderdelen, diverse officieren en provincies. Het Afghaanse 
Ministerie van Binnenlandse Zaken heeft een plan opgesteld om de 
leningen terug te vorderen en de aangeschafte goederen te veilen. De 
opbrengsten zullen ten goede komen aan de fondsen voor de uitbetaling 
van salarissen voor politieagenten.
Overzicht van de resultaten van het sanctiebeleid
In onderstaande tabel wordt informatie verstrekt over de nog lopende 
sanctiemaatregelen uit eerdere jaren.
 Organisatie/Land  Vordering  Terugbetaald  Aanvullende maatregelen 
 Global Alliance for Vaccines and USD 523.303  Ja, USD 523.303   
Immunisation, Sierra Leone door GAVI bij 
lokale autori-
teiten 
Tweede Kamer, vergaderjaar 2014–2015, 34 200 XVII, nr. 1 76
