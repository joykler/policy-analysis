Europese geldstromen
1. Gemeenschappelijk Landbouwbeleid 1e pijler (GLB): het 
Europees Landbouwgarantiefonds (ELGF) 
De EU-steun voor het GLB pijler 1 bedraagt in 2014 € 838,7 mln voor 
directe inkomenssteun en markt- en prijsmaatregelen. De steun voor 
markt- en prijsmaatregelen fluctueert afhankelijk van de marktomstandig-
heden. Ten aanzien van het GLB is EZ verantwoordelijk voor een recht- en 
doelmatige uitvoering van het op EU-niveau vastgestelde beleid binnen 
Nederland. De uitvoering van het GLB is aan stringente Europese 
voorwaarden gebonden die met name de rechtmatigheid van de 
uitvoering moeten waarborgen. Nederland beschikt vanaf 16 oktober 2013 
over één erkend betaalorgaan voor de uitvoering van het GLB (RVO). De 
Auditdienst Rijk (ADR) is belast met de controle van de door het betaal-
orgaan ingediende rekeningen bij de Europese landbouwfondsen.
Het Gemeenschappelijk landbouwbeleid pijler 1 maatregelen is onder te 
verdelen in:
a. bedrijfstoeslag;
b. artikel 68 maatregelen;
c. markt- en prijsbeleid;
d. melkquotering.
a. Bedrijfstoeslag 
Voor de periode 2006–2014 hebben agrariërs jaarlijks een bedrijfstoeslag 
ontvangen. Aan de berekening van de bedrijfstoeslag lag het «historisch 
model» ten grondslag. Dit betekent dat de toeslag is berekend op basis 
van de subsidies die de ondernemer tussen -voor de meeste producten – 
2000 en 2002 ontving.
Om de bedrijfstoeslag te ontvangen moet worden voldaan worden aan 
een flink aantal wettelijke voorschriften. De verbinding van de bedrijfs-
toeslag aan deze wettelijke voorschriften wordt «cross-compliance» 
genoemd.
Voor de bedrijfstoeslagen over 2014 is € 783 mln gedeclareerd bij de 
Europese Commissie.
b. Artikel 68 maatregelen 
Op basis van artikel 68 mag Nederland een deel van de nationale 
enveloppe voor inkomenssteun herbestemmen voor het stimuleren van 
bijvoorbeeld milieuvriendelijke landbouw, kwaliteitslandbouw en 
risicoverzekeringen.
In 2011 is besloten het bestaande pakket artikel 68 maatregelen te 
continueren en in aanvraagjaren 2012 en 2013 (begrotingsjaren 2013 en 
2014) verder uit te bouwen.
In onderstaande tabel1 is een overzicht gegeven van de lopende artikel 68 
maatregelen in begrotingsjaar 2014.
Tweede Kamer, vergaderjaar 2014–2015, 34 200 XIII, nr. 1 200
