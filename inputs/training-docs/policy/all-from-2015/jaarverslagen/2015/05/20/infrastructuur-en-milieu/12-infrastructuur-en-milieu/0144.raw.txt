van de (Europese) aanbestedingsregels tot bijzonder inefficiënte en 
ineffectieve uitkomsten leiden. RWS, ILT, KNMI en de beleidskern hebben 
afwijkingen gerapporteerd.
Rijkswaterstaat
Er is in 2014 om veiligheidsredenen gestart met het verrichten van 
reparatiewerkzaamheden aan de Harmsenbrug. Gezien potentiële 
problemen in de doorstroming van het verkeer tussen Rotterdam en 
Zeeland hadden deze werkzaamheden een spoedeisend karakter. Hierdoor 
is in afwijking van de nationale aanbestedingsregelgeving gehandeld door 
contractering van een marktpartij voor een bedrag van € 5,1 miljoen op 
basis van een enkelvoudige onderhandse gunning. Daarnaast is er door 
het management van RWS een bewuste afweging gemaakt om voor een 
bedrag van € 0,8 miljoen op het terrein in de grond-, weg- en waterbouw, 
€ 0,4 miljoen op het terrein van informatievoorziening en ICT en € 0,4 
miljoen op het terrein van de bedrijfsvoering in afwijking van de aanbeste-
dingsregelgeving te handelen (een enkelvoudige in plaats van een 
meervoudige marktbenadering). Hierbij was in belangrijke mate sprake 
van spoedeisende werkzaamheden om de continuïteit van de bedrijfs-
voering te kunnen borgen.
KNMI
KNMI heeft over 2014 voor circa € 1 miljoen onrechtmatig aanbesteed. 
Daarmee is sprake van een omvang die de controletolerantie van het 
agentschap overschrijdt. Een verbeterplan zal worden opgesteld gericht 
op de verbetering van de financiële functie van het KNMI en de verbe-
tering van het financieel en materieel beheer.
Inspectie Leefomgeving en Transport
De uitvoering van de nieuwe Aanbestedingswet 2012 heeft in 2014 een 
interpretatieverschil aan het licht gebracht. Bij de inhuurcontracten van 
ICT-deskundigen blijken uiteindelijk de noodzakelijke verlengingen niet te 
voldoen aan de regelgeving. Naar aanleiding van geconstateerde 
tekortkomingen in het contractenbeheer van inhuurcontracten zijn een 
aantal contracten beëindigd op de eerst mogelijke datum. Noodzakelijke 
verlengingen in verband met de continuïteit van processen zijn goedge-
keurd door de Inspecteur-Generaal. Het hiermee verbonden onrecht-
matige bedrag bedraagt circa € 3 miljoen. Daarmee is sprake van een 
omvang die de controletolerantie van het agentschap overschrijdt.
Beleidskern
Bij de beleidskern is voor een bedrag van in totaal circa € 8,6 miljoen 
afgeweken van de aanbestedingsregels. Het terugdringen van het aantal 
afwijkingen tot een zo laag mogelijk niveau wordt nagestreefd. 
Halverwege 2014 is besloten dat het inkoopuitvoeringscentrum voor de 
beleidskern ook een rol/taak te vervullen heeft in de fase van 
marktbenadering/offerteaanvragen voor inkopen >50 euro. Kwartaalgewijs 
wordt over de naleving door het inkoopuitvoeringscentrum gerappor-
teerd. Aan de hand van de rapportages wordt er geëscaleerd naar het 
juiste niveau, betrokkenen aangesproken, voorgelicht en ondersteund. 
Afwijkingen van aanbestedingsregels zijn onrechtmatig. De afwijkingen 
zijn in aantal en omvang in 2014 afgenomen.
Voor de rapportering van fouten en onzekerheden (beide t.a.v. rechtma-
tigheid én getrouwheid) in de bedrijfsvoeringsparagraaf gelden volgens 
de Rijksbegrotingsvoorschriften vier soorten rapporteringstoleranties: een 
rapporteringstolerantie op artikelniveau, een rapporteringstolerantie voor 
Tweede Kamer, vergaderjaar 2014–2015, 34 200 XII, nr. 1 143
