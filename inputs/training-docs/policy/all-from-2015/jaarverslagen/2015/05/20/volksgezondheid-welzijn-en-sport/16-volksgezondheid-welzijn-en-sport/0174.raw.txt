door zorgverzekeraars gevoerde preferentiebeleid. Daarnaast groeide het 
aantal uitgiftes minder dan verwacht.
De onderschrijding 2013 werkt structureel door.
Bij de hulpmiddelen is voor 2013 sprake van een onderschrijding die 
gedeeltelijk doorwerking heeft naar 2014. De wijziging in de vergoedings-
systematiek voor hoorhulpmiddelen heeft geleid tot een piek in het 
gebruik in het laatste kwartaal van 2012. In 2013 is in het eerste kwartaal 
een enorme daling zichtbaar, terwijl ook in de twee kwartalen daarna de 
uitgaven 25% lager zijn dan in 2012. Verder zijn de gevolgen van de 
overheveling van bruikleenhulpmiddelen vanuit de AWBZ nog niet 
volledig zichtbaar in de cijfers over 2013, omdat in het eerste halfjaar ook 
nog ten laste van de AWBZ kon worden gedeclareerd. Daarnaast zet de 
daling in het gebruik van verbandmiddelen door.
De bijstelling van de raming naar aanleiding van realisatiegegevens over 
2014 van € 271 miljoen is opgesteld uit een actualisering van de genees-
middelen van € 188 miljoen en een actualisering bij de hulpmiddelen van 
€ 83 miljoen. De actualisering bij de geneesmiddelen wordt voornamelijk 
veroorzaakt doordat de groei in het geneesmiddelengebruik lager uitvalt 
dan waarmee in de raming rekening werd gehouden en doordat de 
ontwikkeling van de geneesmiddelenprijzen lager is uitgevallen dan 
waarmee in de raming rekening werd gehouden. De actualisering bij de 
hulpmiddelen wordt verklaard doordat de uitgaven in de hulpmiddelen-
sector zich lijken te stabiliseren waardoor niet alle groeiruimte nodig blijkt.
Grensoverschrijdende zorg
Bij de grensoverschrijdende zorg (goz) is in 2014 sprake van een grote 
onderschrijding van € 264 miljoen. Dit bestaat uit een bedrag van 
€ 83,6 miljoen bij de goz binnen het macroprestatiebedrag (mpb) en een 
bedrag van € 180,5 miljoen bij de goz buiten het mpb (verdragsgerech-
tigden). Het is gebleken dat de uitgaven bij de goz binnen het mpb een 
grillig karakter hebben. Dit wordt voor een deel veroorzaakt door de 
afrekening op kasbasis, waarbij declaraties onregelmatig worden 
ontvangen en verwerkt door het ZiNL.
De onderschrijding bij de goz buiten het mpb is dit jaar uitzonderlijk hoog 
omdat het gehele bedrag een verrekening van meerdere oude jaren 
betreft. Het grootste deel van deze verrekening wordt veroorzaakt doordat 
diverse kostprijzen lager zijn vastgesteld (mede als gevolg van een voor 
Nederland gunstig wisselkoerseffect) dan was geraamd.
Beleidsmatige mutaties
Voorwaardelijke toelating geneeskundige zorg (intramuraal)
Zoals aangegeven in het regeerakkoord wordt het instrument voorwaar-
delijke toelating ingezet. Daarmee wordt bewerkstelligd dat een (beperkt) 
aantal potentieel waardevolle interventies, waarvan de effectiviteit nog 
niet vaststaat, via voorwaardelijke toelating de patiënt bereikt. Dekking 
hiervoor is beschikbaar vanuit de meeropbrengst geneesmiddelenbeleid. 
De Tweede Kamer is hierover op 10 juni 2014 nader geïnformeerd 
(TK 32 620, nr. 122). De aanloop van het traject heeft meer tijd gekost dan 
voorzien. Gevolg daarvan is dat in 2014 slechts een deel van de middelen 
(€ 2,5 miljoen) feitelijk beschikbaar is gesteld ter dekking van uitgaven van 
ziekenhuizen voor voorwaardelijke toelating.
Tweede Kamer, vergaderjaar 2014–2015, 34 200 XVI, nr. 1 173
