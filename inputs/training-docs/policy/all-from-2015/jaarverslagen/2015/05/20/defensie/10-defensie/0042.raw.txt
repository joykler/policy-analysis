Beleidsartikelen
Toelichting op de financiële instrumenten
De posten met een verschil groter dan € 5,0 miljoen worden hieronder 
nader toegelicht.
Verplichtingen
De hogere realisatie van de verplichtingen van € 185 miljoen is vooral het 
gevolg van hogere uitgaven (€ 97,4 miljoen). Deze hogere uitgaven 
worden hieronder toegelicht.
De overige € 87,6 miljoen hogere verplichtingen zijn het gevolg van een 
overheveling van verplichtingen van DMO naar het CLAS en van het 
aangaan van verplichtingen in 2014 met een meerjarige doorwerking naar 
latere jaren. Deze meerjarige verplichtingen zijn met name voor het 
inlopen van de achterstanden in de verwerving van reservedelen voor de 
instandhouding van wapensystemen.
Uitgaven
Programma-uitgaven
De uitgaven voor instandhouding zijn € 9,0 miljoen hoger dan begroot. In 
2014 was er sprake van een budgetoverheveling van € 18,5 miljoen voor 
de onderhoudscontracten van wapensystemen vanuit DMO. Hier staan 
herschikkingen van het budget binnen de CLAS tegenover van zo’n € 11 
miljoen waardoor het instandhoudingsbudget met dit bedrag werd 
verlaagd.
Apparaatsuitgaven
De apparaatsuitgaven zijn € 91,4 miljoen hoger gerealiseerd dan was 
begroot. Deze overschrijding komt voor € 80,8 miljoen door hogere 
personele uitgaven. Het CLAS heeft in totaal € 26,6 miljoen extra 
uitgegeven als gevolg van de hogere instroom in de ontslagbescherming 
vanuit het sociaal beleidskader. Hiervan is € 11,1 miljoen gecompenseerd 
door middel van een budgetoverheveling vanuit de Bestuursstaf. Meer 
medewerkers dan verwacht hebben gebruik gemaakt van de garantiere-
geling voor oudere medewerkers kort voor leeftijdsontslag. De vertraging 
van de reorganisatie bij de Defensie Gezondheidszorg Organisatie (DGO) 
heeft tot hogere uitgaven geleid bij het CLAS van € 22,7 miljoen. Doordat 
ook in 2014 nog de herstelpremie aan het ABP moest worden afgedragen 
is € 8,8 miljoen meer uitgegeven. Daarnaast is er meer uitgegeven aan de 
operationele toelagen (€ 4 miljoen), door een hogere realisatie van 
manoefendagen dan gepland. Het CLAS heeft tot slot € 2,4 miljoen 
uitgekeerd gekregen voor de loonbijstelling ter dekking van de stijging 
van de sociale lasten. Het resterende verschil (€ 16,3 miljoen) wordt 
vooral verklaard doordat het instromend personeel hoger is opgeleid en 
een hogere gemiddelde leeftijd heeft en daardoor hoger wordt 
ingeschaald. Ook heeft de geplande verjonging van het personeel zich 
nog niet gematerialiseerd.
De materiële uitgaven zijn € 10,5 miljoen meer dan begroot, wat 
voornamelijk komt door een interne herverdeling van het budget: € 10 
miljoen is overgeheveld van instandhouding naar overige exploitatie en 
daar gerealiseerd.
Tweede Kamer, vergaderjaar 2014–2015, 34 200 X, nr. 1 41
