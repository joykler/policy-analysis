met de eigenaar en de opdrachtgevers zullen de overige aanbevelingen 
ter hand worden genomen.
Caribisch Nederland
Op grond van de audit van de ADR van november 2014 kan worden 
geconcludeerd dat het financieel beheer op onderdelen nog verdere 
verbetering behoeft. De audit wees onder meer uit dat de applicatie voor 
de Wet ziekteverzekering BES en de Wet ongevallenverzekeringen BES 
niet geheel accuraat werkt. Dit probleem is onder de aandacht gebracht 
van de leverancier. Totdat een oplossing gevonden is, worden eventuele 
fouten handmatig hersteld. Ook op andere punten van het financieel 
beheer zijn maatregelen ter verbetering in voorbereiding.
Audit Committee (AC)
Het AC heeft zich in 2014 allereerst gericht op risicomanagement en het 
borgen van de kwaliteit van de bedrijfsvoering van SZW. Naar aanleiding 
van het jaarverslag 2013 is in maart gesproken over het auditrapport 2013 
van de ADR en over het auditplan voor 2014. In elk volgend AC heeft de 
ADR gerapporteerd over de voortgang van het auditplan en is het AC 
geïnformeerd over de lopende onderzoeken van de AR. Daarnaast heeft 
het AC eind 2013 zijn functioneren geëvalueerd. Naar aanleiding daarvan 
is besloten dat het AC de focus verbreedt naar de gehele wijze van 
besturing en bedrijfsvoering van het departement, inclusief de keten van 
beleid, uitvoering en toezicht. In 2014 is gestart met het bespreken van 
inhoudelijke gespreksthema’s, waarbij het AC een kritische zijlichtfunctie 
vervult ten aanzien van risico’s en sturingsvraagstukken in het brede 
domein van sociale zaken en werkgelegenheid.
Tweede Kamer, vergaderjaar 2014–2015, 34 200 XV, nr. 1 101
