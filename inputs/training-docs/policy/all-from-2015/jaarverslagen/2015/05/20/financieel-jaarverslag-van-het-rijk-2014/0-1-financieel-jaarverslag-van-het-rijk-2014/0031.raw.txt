procent van het bbp. De houdbaarheid van de overheidsfinanciën is de 
afgelopen vier jaar dus aanzienlijk verbeterd.
Analyses over de houdbaarheid van de overheidsfinanciën gaan uit van 
welvaartsvaste collectieve voorzieningen bij gelijkblijvende belastingta-
rieven. Met andere woorden, in hoeverre kunnen toekomstige generaties 
met dezelfde belastingdruk profiteren van hetzelfde voorzieningenniveau 
als de huidige generaties? Welvaartsvaste voorzieningen zijn in de 
vergrijzingstudie zo gedefinieerd dat bijvoorbeeld de onderwijsuitgaven 
per leerling of de zorg per leeftijdscohort in vergelijking tot het loon gelijk 
blijft over generaties.
Die laatste aanname is de valkuil van houdbaarheidsommen. De uitkomst 
van de vergrijzingsstudie houdt geen rekening met kosten die mogelijk 
sneller groeien dan de loonontwikkeling, zoals bijvoorbeeld de zorguit-
gaven. Die posten kunnen in potentie grote invloed op de uitkomsten 
hebben. Het CPB heeft een scenario doorgerekend waarmee de 
zorgkosten 1 procentpunt per jaar sneller stijgen dan in het basisscenario, 
wat meer in lijn ligt met de historische ontwikkeling van de zorgkosten. In 
dit scenario verslechtert het houdbaarheidsoverschot met 5,6 procent van 
het bbp en slaat zodoende om in een houdbaarheidstekort.
Het bereiken van een houdbaarheidsoverschot is een kleine mijlpaal, maar 
de kanttekening van de zorgkosten plaatst de studie in het juiste 
perspectief. Analoog aan die kanttekening geldt ook dat de verhoging van 
de AOW-leeftijd weliswaar de houdbaarheid van de overheidsfinanciën 
verbetert, maar dan moeten Nederlandse werknemers ook in praktijk 
daadwerkelijk langer gaan werken. De houdbaarheid van de overheidsfi-
nanciën verdient daarom blijvende aandacht.
2.2.5 Voortgang beleidspakketten 
De meeste maatregelen uit het Regeerakkoord van het kabinet Rutte-
Asscher en uit de Begrotingsafspraken 2014 is in 2014 in wetgeving 
verankerd. In een klein aantal gevallen hebben nog niet beide Kamers 
ingestemd met deze maatregelen. Een uitgebreide en inhoudelijke 
toelichting op de maatregelen staat in de departementale jaarverslagen. 
Het rijksbrede Wetgevingsprogramma – dat tegelijkertijd met de Verant-
woordingstukken over 2014 aan de Tweede Kamer wordt verstuurd – biedt 
een gedetailleerd overzicht van de fases waarin de onderliggende 
wetgeving zich bevindt. Het Financieel Jaarverslag van het Rijk vermeldt 
alleen de budgettaire voortgang van de verschillende akkoorden.
De beleidspakketten leiden deze kabinetsperiode tot een verwachte 
verbetering van het EMU-saldo oplopend tot 22 miljard euro in 2017, zoals 
2.2.4 toont. In 2014 bedroeg deze verbetering 9 miljard euro.
Tweede Kamer, vergaderjaar 2014–2015, 34 200, nr. 1 30
