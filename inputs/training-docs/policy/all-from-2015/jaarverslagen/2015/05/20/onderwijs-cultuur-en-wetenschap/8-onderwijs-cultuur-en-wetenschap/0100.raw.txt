De beleidsartikelen (artikel 14)
Het budget voor monumentenzorg is met € 3,6 miljoen verlaagd in 
verband met de aanwending van de vervroegde betaling in 2013 voor een 
extra aflossing BRIM ten behoeve van de museumbrief.
Archieven inclusief Regionaal Historische Centra
In 2014 is verder uitvoering gegeven aan het Archiefconvenant 2012–2016. 
Hiermee wordt beoogd overheidsinformatie duurzaam te beheren en een 
eigentijdse invulling te geven aan het begrip openbaarheid. In 2014 is het 
accent gelegd op het ontwikkelen van voorwaarden voor digitale 
duurzaamheid van overheidsinformatie. De coördinatie voor het uitvoe-
ringsprogramma ligt bij het Nationaal Archief.
Investeringen huisvesting rijksgesubsidieerde musea
Deze middelen zijn bestemd voor de huisvesting van collecties van 
rijksgesubsidieerde musea.
Het budget is verlaagd met € 26 miljoen in verband met een intertem-
porele compensatie 2014/2017 voor de invoering van het nieuwe 
huisvestingsstelsel Rijksmusea per 1 januari 2017.
Cultuureducatie met kwaliteit
In 2014 is uitvoering gegeven aan het programma Cultuureducatie met 
Kwaliteit. Scholen in het primair onderwijs ontvangen via de prestatiebox 
een bedrag van in totaal € 18 miljoen (dit is € 10,90 per leerling). Binnen 
de matchingsregeling Cultuureducatie met Kwaliteit van het Fonds voor 
Cultuurparticipatie loopt de uitvoering van 54 lokale projecten en 
programma’s. Het gaat hierbij om een totaalbudget van € 10 miljoen per 
jaar van het rijk, dat door gemeenten en provincies met een zelfde bedrag 
wordt verhoogd. Ten slotte is in 2014 het leerplankader Kunstzinnige 
Oriëntatie opgeleverd. De Tweede Kamer is in juni 2014 geïnformeerd 
over de voortgang.
Archeologie
Naar aanleiding van de evaluatie van de archeologiewetgeving wordt het 
archeologiebestel vanaf 2012 versterkt door het ontwikkelen van een 
nieuwe archeologische kenniskaart. Hiermee wordt alle landelijke 
informatie over archeologie verzameld, gebundeld en toegankelijk 
gemaakt voor gemeenten en andere belanghebbenden. Tevens is in 2014 
ingezet op de prioriteiten die in de beleidsreactie op de evaluatie zijn 
genoemd. De rijksoverheid heeft daarnaast middelen besteed aan het 
beheer en onderhoud van de Kwaliteitsnorm Nederlandse Archeologie. 
Het budget is in 2014 naar de Rijksdienst voor Cultureel Erfgoed overge-
boekt.
Subsidies
Verbreden inzet cultuur
Deze middelen zijn bedoeld voor digitaliseringprojecten in de cultuur-
sector en monitoring van educatiebeleid. Zoals vermeld in de visiebrief 
cultuur beweegt is met ingang van het schooljaar 2013–2014, voor een 
periode van 10 jaar, € 4,9 miljoen per jaar opgenomen ten behoeve van 
de cultuurkaart.
Internationaal Cultuurbeleid
In een gezamenlijke brief hebben de bewindspersonen van OCW en BZ in 
2012 hun visie op internationaal cultuurbeleid naar de Tweede Kamer 
gezonden. De doelen voor het internationaal cultuurbeleid zijn het 
Tweede Kamer, vergaderjaar 2014–2015, 34 200 VIII, nr. 1 99
