Bedrijfsvoeringsparagraaf
moeten worden geëxpliciteerd. Ter ondersteuning van de directies is een 
helpdesk ingericht en een handleiding opgesteld die te vinden is op het 
Rijksportaal.
Financieel en materieel beheer
Misbruik en oneigenlijk gebruik/fraude
BZ besteedt bij bijeenkomsten voor verschillende doelgroepen (ambassa-
deurs, controllers) regelmatig aandacht aan zowel integriteit van de eigen 
medewerkers (interne aangelegenheden) als malversaties door derden 
(externe aangelegenheden) en de maatregelen om deze te voorkomen en 
te signaleren.
Op het Rijksportaal heeft BZ een Integriteitsportaal ingericht waar BZ 
medewerkers in Den Haag en op de posten toegang toe hebben. Naast de 
in 2013 uitgebrachte Gedragscode BZ zijn op het portaal diverse 
documenten beschikbaar waaronder tips, voorbeelden en dilemma’s uit 
de praktijk en good practices. Documenten zijn in meerdere talen 
beschikbaar.
In 2014 is het team van vertrouwenspersonen uitgebreid van twee naar 
vier, waarbij ervoor gekozen is om ook een extern vertrouwenspersoon te 
benoemen. De informatie over de vertrouwenspersonen is eveneens 
beschikbaar in Engels, Frans en Spaans.
Eind 2014 zijn de beoordelingsmemoranda voor activiteiten voorzien van 
een uitgebreide toelichting voor de beschrijving van fraude- en corruptie-
risico’s. De instructies waren al beschikbaar op het Rijksportaal maar zijn 
nu onderdeel van de toelichting van het beoordelingssjablonen nadat 
door de ADR een verminderde aandacht voor deze risico’s bij de 
boordeling vooraf van activiteiten was geconstateerd. De beschrijving van 
fraude- en corruptierisico’s is onderdeel van een bredere risicoanalyse in 
de beoordelingssjablonen bestaande uit een beschrijving van contextri-
sico’s, programmarisico’s en risico’s met betrekking tot de uitvoerende 
organisatie inclusief mitigerende maatregelen. Als ondanks de genomen 
maatregelen bij de uitvoering toch sprake is van een (vermoeden van) 
malversatie, dan wordt de Minister zo snel mogelijk geïnformeerd, wordt 
onderzoek gedaan en treedt zo nodig het sanctiebeleid in werking. BZ 
monitort of het sanctiebeleid tot het beoogde resultaat leidt.
In de bijlage bij het jaarverslag van Buitenlandse Handel en Ontwikke-
lingssamenwerking (BH&OS) is een overzicht met bewezen gevallen van 
malversaties opgenomen.
Archiefbeheer
BZ heeft naar aanleiding van de bevindingen van de ADR en de AR in 
2013 over het digitaal archiefbeheer een Roadmap Digitaal Archief 
2014–2016 opgesteld met als doel de tekortkomingen rond het digitaal 
archiefbeheer op te lossen. Met de totstandkoming van het reorganisa-
tieplan het Handboek Archivering en de substitutieverklaring is slechts 
een deel van de doelstellingen voor 2014 gerealiseerd. BZ heeft er bewust 
voor gekozen de verantwoordelijkheid voor het archiveren bij de 
individuele medewerker te beleggen. Dit stelt aanmerkelijk andere eisen 
aan kennis en discipline aan deze medewerkers dan in het verleden het 
geval was. Een dergelijke cultuuromslag is niet eenvoudig en met de 
beschikbare capaciteit binnen de directie Bedrijfsvoering blijkt het tijdpad 
van enkele in de Roadmap opgenomen resultaten die hiermee samen-
Tweede Kamer, vergaderjaar 2014–2015, 34 200 V, nr. 1 54
