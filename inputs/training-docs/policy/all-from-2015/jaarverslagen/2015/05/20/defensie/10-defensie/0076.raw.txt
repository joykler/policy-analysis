Bedrijfsvoeringsparagraaf
2014 wel op orde geweest, evenals de informatie over verplichtingen 
voor het betaalproces (relateren facturen).
Betaalproces
In 2013 zijn er als gevolg van de reorganisatie omissies geconstateerd bij 
de verificatie en de dossiervorming in het betaalproces. In 2014 zijn 
maatregelen genomen deze punten te verbeteren, zoals digitale dossier-
vorming bij zowel de aanlevering van documenten als de verificatiewerk-
zaamheden en het steekproefsgewijs opvragen van de onderbouwing bij 
de prestatieverklaring. De effecten van deze maatregelen zijn in 2014 nog 
niet voldoende zichtbaar geworden.
Verplichtingenbeheer
Het verplichtingenbeheer was in 2013 verslechterd als gevolg van de 
grootschalige reorganisatie. In 2014 zijn maatregelen genomen om de 
vastlegging van de verplichtingen te verbeteren. Deze hebben in 2014 nog 
beperkt effect gehad. Daarnaast hebben als gevolg van de migratie naar 
ERP M&F en de gewenning aan de nieuwe werkwijze onjuistheden 
voorgedaan in de vastlegging van de verplichtingen. Er is een extracomp-
tabele correctie in de jaarrekening nodig geweest om binnen de goedkeu-
ringstolerantie te blijven.
Verbeterprogramma financieel beheer
De maatregelen in 2014 waren vooral gericht op het normaliseren van de 
financiële processen. Conform het groeipad uit het plan van aanpak 
Verbeteren Beheer zal het financieel beheer in 2015 structureel verbeterd 
moeten zijn. Het FABK ondersteunt, door uniformering en concentratie 
van kennis en kunde, het administratieve proces van de begrotingsuit-
voering. Er is hierbij een dashboard op basis van indicatoren ingericht om 
in de toekomst afwijkingen in de financiële processen tijdig te detecteren 
en te herstellen. Daarbij gaat het niet alleen om de interne bedrijfsvoering 
van FABK, maar ook om de procesbewaking. De tijdigheid en kwaliteit van 
administratieve beheerhandelingen zijn in 2014 verbeterd ten opzichte van 
2013. Het aantal vorderingen is afgenomen en de tussenrekeningen zijn 
tijdig afgedaan. De voortgang van de verbetermaatregelen is periodiek 
besproken in het Audit Comité.
Inkoopbeheer / Europese aanbestedingsregels
De naleving van de (Europese) aanbestedingsrichtlijnen in 2014 was 
vergelijkbaar met 2013. In 2014 zijn acht dossiers aangemerkt als 
aanbestedingsfouten, waarvan zes boven de Europese drempel, met een 
totale opdrachtwaarde (incl. BTW.) van € 2.970.000. Er zijn geen dossiers 
aangeboden voor de zogenaamde SG-procedure. De aangetroffen fouten 
betreffen met name het niet tijdig aanbesteden van raamovereenkomsten 
waarvan de expiratiedatum eindigt en meervoudig aanbesteden.
Materieel Beheer
Na een succesvol verlopen verbeterprogramma «Professionaliseren 
Materieelbeheer Defensie» (PMD) is het projectbureau per 1 januari 2015 
opgeheven. Gedurende 2014 zijn de resterende taken en verantwoordelijk-
heden van het PMD-bureau in de staande organisatie belegd en ingebed. 
In overleg met de defensieonderdelen is ook de overlegstructuur vanaf 
2015 nader ingevuld.
Gedurende 2014 bleek de kwaliteit van het materieelbeheer stabiel ten 
opzichte van 2013 en voldeed het wederom aan de gestelde norm.
Tweede Kamer, vergaderjaar 2014–2015, 34 200 X, nr. 1 75
