Subsidies
Rekkof heeft in 2014 nog niet kunnen voldoen aan de voorwaarde van de 
financiering van haar eigen aandeel in de ontwikkelingskosten. Daarom 
zijn de beschikbare middelen van 12,5 mln. in 2014 niet uitgegeven. De 
beschikking aan Rekkof is verlengd tot 1 april 2015.
BMKB
Op basis van actuele verwachtingen van de verliesdeclaraties van de 
BMKB zijn de ramingen van de BMKB-schades en de ramingen van de 
ontvangsten aangepast.
CCS oa ROAD
Dit betreft met name het Rotterdam Opslag en Afvang Demonstratie-
project (ROAD) dat in 2014 nog geen doorgang vindt, omdat de finale 
investeringsbeslissing nog niet genomen is. Het voor 2014 geraamde 
budget voor bevoorschotting kan derhalve niet benut worden.
Energieakkoord
In het kader van het Energieakkoord is in 2014 sprake van 25 mln. aan 
lagere uitgaven. Dit is veroorzaakt doordat de subsidietoezeggingen in het 
kader van de regeling Demonstratie Energie-Innovatie (DEI) pas laat in het 
jaar hebben plaatsgevonden en daardoor niet meer leiden tot kasuitgaven 
in 2014.
ETS compensatie
Het beroep op de Compensatieregeling Energie-intensieve bedrijven (ETS) 
lag lager dan het beschikbare bedrag. Hierdoor vallen de uitgaven 19,5 
mln. lager uit dan oorspronkelijk geraamd. Dit restant zal overlopen naar 
2015.
Groen onderwijs
Door stijgende leerlingen- en studentenaantallen zijn de kosten van het 
Groen onderwijs toegenomen.
GSM interferentieproblematiek
Er is 15 mln. naar 2015 geschoven in verband met de betaling aan IenM 
voor de GSM interferentieproblematiek.
Horizontale verschuiving
Deze kasschuiven zijn gedaan om de budgetten in de juiste jaren te 
plaatsen.
IF EJM
De onderuitputting 2013 van het Innovatiefonds (IF) is aan de begroting 
2014 toegevoegd.
IF kasschuif
De onderuitputting van 2013 binnen het Innovatiefonds is in het juiste 
ritme aan de jaren tot en met 2019 toebedeeld.
Krediet ECN/NRG
Aan het Energieonderzoek Centrum Nederland en haar dochter de Nuclear 
Research and Consultancy Group (ECN/NRG) is door het Rijk een krediet 
verstrekt om de continuïteit van hun bedrijfsvoering te verzekeren (TK 
2014–2015, 25 422, nr. 112).
49
