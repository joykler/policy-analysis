Faalkans van de vijf stormvloedkeringen in beheer bij Rijkswater-
staat
stormvloedkeringen: faalkans /overschrijdingskans Streefwaarde 2014 Realisatie 2014 
Maeslantkering faalkans bij sluiten 1:100 Niet kwantitatief aantoonbaar 
Hartelkering faalkans bij sluiten 1:19 1:19 
Hollandse IJsselkering faalkans bij sluiten 1:47 1:76 
Oosterscheldekering overschrijdingskans in jaar 1:4000 Niet kwantitatief aantoonbaar 
Ramspolkering faalkans bij sluiten 1:286 Niet kwantitatief aantoonbaar
Toelichting
In de huidige Waterwet kennen alleen de dijken een expliciete wettelijke 
norm. De stormvloedkeringen hebben geen aparte wettelijke norm. Deze 
keringen worden wettelijk getoetst in samenhang met de achterliggende 
dijken. Daarom zijn voor de stormvloedkeringen faalkanseisen afgeleid in 
relatie met de sterkte van de achterliggende dijken. Een hogere faalkans 
leidt namelijk tot waterstandstoename op het achterliggende water. Het 
niet voldoen aan, of het niet kwantitatief kunnen aantonen van de 
afgesproken faalkanseis betekent niet automatisch dat de betreffende 
stormvloedkering niet aan de wettelijke norm voldoet. Dit is afhankelijk 
van de consequenties voor de achterliggende dijken van de afwijkende 
faalkans. Bij kleine afwijkingen zijn deze consequenties beperkt. Tevens 
laat de Waterwet ruimte aan de beheerder om in aanvulling op toetsvoor-
schriften en/of gehanteerde berekeningsmethodieken te beoordelen of 
primaire keringen aan de wettelijke norm voldoen. Hierbij kunnen ook 
beheersmaatregelen worden betrokken.
De Maeslantkering, Hartelkering, Hollandse IJsselkering en Ramspolkering 
kennen afspraken over faalkanseisen (de kans dat de kering bij een 
sluitvraag niet gesloten kan worden). De kansen worden uitgedrukt in 
aantal sluitvragen: bij honderd sluitvragen mag de Maeslantkering één 
keer falen. Bij de Maeslantkering is in 2014 duidelijk geworden dat de 
betrouwbaarheid van de besturingssoftware, die in 2013 is vervangen, 
niet kwantitatief kan worden aangetoond. Dit leidt er toe dat de actuele 
faalkans ook niet kwantitatief kan worden vastgesteld. In verband met 
eventuele storingen van het besturingssysteem zijn extra beheermaatre-
gelen genomen om bij falen in te kunnen grijpen. Tevens is het onderhoud 
op voldoende niveau. Het oordeel van RWS is dan ook dat de Maeslant-
kering voldoet aan de wettelijke normen.
De Hollandse IJsselkering voldoet ruimschoots aan de afgesproken 
faalkanseis. In het kader van het Hoogwaterbeschermingsprogramma zal 
de faalkans verder worden verbeterd naar 1:100.
Voor de Oosterscheldekering wordt in beginsel het wettelijk bescherming-
sniveau van 1:4000 voor de achtergelegen dijken als faalkanseis gehan-
teerd (in dit geval de overschrijdingskans; dit is de kans dat bij falen van 
de Oosterscheldekering de toetspeilen in het Oosterschelde bekken 
worden overschreden). De kans wordt uitgedrukt in jaren (1:4000 per jaar). 
Voordat een faalkansrapportage kan worden opgesteld moet aan een 
aantal randvoorwaarden worden voldaan. Een randvoorwaarde is dat alle 
cruciale functies bezet zijn en de betrokkenen beschikbaar. In de afgelopen 
periode is met betrekking tot de Oosterscheldekering een inhaalslag 
gemaakt op het invullen van alle functies in lijn met de toezegging van de 
Minister om de formatie in de regio te versterken om het beheer te 
verbeteren. De formatie is nu op orde, maar leidt niet automatisch tot het 
kwantitatief kunnen aantonen dat aan de afgesproken faalkanseis wordt 
Tweede Kamer, vergaderjaar 2014–2015, 34 200 J, nr. 1 39
