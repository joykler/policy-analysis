4.4 Verdere verbetering van de rijksbrede bedrijfsvoering 
Herinrichting governance bedrijfsvoering Rijk
In mei 2013 heeft de Minister voor WenR de Hervormingsagenda 
Rijksdienst gepresenteerd. De Hervormingsagenda bouwt voor wat betreft 
de bedrijfsvoering logisch voort op het programma Compacte Rijksdienst, 
dat per 31 december 2014 is afgesloten. In de Hervormingsagenda 
Rijksdienst heeft het kabinet de visie op de ontwikkeling van de rijksdienst 
geformuleerd. Noodzakelijke besparingen zijn gecombineerd met de 
herinrichting van de governance van de bedrijfsvoering van de rijksdienst.
De bedrijfsvoering van de rijksoverheid wordt hiermee steeds meer in 
rijksbrede shared service organisaties (SSO’s) ondergebracht. De 
aansturing en de bekostiging hiervan worden vereenvoudigd. Een 
eenduidig kwaliteitsstelsel wordt ingevoerd om de kwaliteit van de 
dienstverlening te volgen. In het programma «Herinrichting governance 
bedrijfsvoering» is hiervoor een eindbeeld uitgewerkt.
In de Jaarrapportage Bedrijfsvoering Rijk 2014 wordt verder ingegaan op 
de Hervormingsagenda Rijksdienst en het programma Herinrichting 
governance bedrijfsvoering Rijk.
Inkoopbeheer en naleving Europese aanbestedingsregels
De meeste ministeries besteden in de departementale jaarverslagen 
aandacht aan het inkoopbeheer. De naleving van de Europese aanbeste-
dingsregels blijft aandacht van de ministeries vragen. Bij diverse 
ministeries zijn maatregelen genomen om het inkoopproces te verbeteren 
(centrale inkoopcoördinatie en verbetering contractmanagement en 
contractbeheer). Inmiddels zijn twintig aangewezen Inkoop Uitvoerings-
centra (IUC’s) gestart. In de Jaarrapportage Bedrijfsvoering Rijk 2014 is 
hierover meer informatie te vinden. De Minister van Economische Zaken 
heeft begin 2015 opdracht gegeven om de Aanbestedingswet 2012 te 
evalueren op ondermeer de doeltreffendheid en de effecten van deze wet 
in de praktijk. De resultaten daarvan zullen uiterlijk in de zomer van 2015 
aan de Tweede Kamer worden gezonden.
Verbetering financieel beheer en verantwoording van subsidies
Met ingang van 2014 publiceert de rijksoverheid jaarlijks overzichten van 
alle subsidie(regelingen), de subsidieontvangers en de bijbehorende 
uitgekeerde bedragen. Deze informatie staat in de vorm van «open data» 
op de website van de rijksoverheid (http://opendata.rijksbregroting.nl). 
Rond Verantwoordingsdag 2015 worden de overzichten over 2014 
openbaar gemaakt. Deze informatie is aanvullend op de informatie over 
subsidies die jaarlijks in de departementale begrotingen en jaarverslagen 
wordt ontsloten (de subsidiebijlagen). In 2014 heeft de Tweede Kamer ook 
58
een analyse van kleine subsidies over 2013 ontvangen . In deze analyse 
is een beeld geschetst van de subsidieregelingen op grond waarvan kleine 
subsidieverstrekkingen plaatsvinden en de daarbij door departementen 
genoemde afwegingen.
Voor het goed financieel beheer van subsidies blijft het vastleggen van 
risicoanalyses bij subsidieregelingen een belangrijk aandachtspunt. De 
betrokken ministeries voeren verbeteringen door op dit terrein en werken 
aan kennisverbetering op het gebied van M&O-beleid (zie ook paragraaf 
4.2). Onder coördinatie van de Minister van Financiën zijn trainingen 
58
TK 2014–2015, 34 000 IX, nr. 6
Tweede Kamer, vergaderjaar 2014–2015, 34 200, nr. 1 58
