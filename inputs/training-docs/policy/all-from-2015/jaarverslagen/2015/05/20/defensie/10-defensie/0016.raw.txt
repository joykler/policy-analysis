Beleidsprioriteiten
and Control System) operaties en een mijnenjager aan de Standing NATO 
Mine Countermeasures Group 2. Voorts namen vier Nederlandse F-16’s 
deel aan Baltic Air Policing in Polen en was een F-16 beschikbaar als 
reserve van september tot en met december 2014. Tot slot nam Nederland 
deel aan diverse Navo-oefeningen in het oostelijke deel van het 
Navo-verdragsgebied en werden nationale oefeningen opengesteld voor 
Navo-partners.
Nationale inzet
Defensie verricht dagelijks tal van activiteiten, incidenteel en regulier, ten 
behoeve van de veiligheid in Nederland en de Caribische delen van het 
Koninkrijk. De laatste jaren doen civiele autoriteiten steeds vaker een 
beroep op de krijgsmacht. In 2014 is de krijgsmacht ruim 2.500 keer 
ingezet, tegenover 2.300 keer in 2013 en 1.900 keer in 2012. De gevraagde 
inspanning is daarmee structureel groter dan het FNIK (Financiering 
Nationale Inzet Krijgsmacht)-budget voor incidentele bijstand en 
steunverlening.
In 2014 zijn de ministeries van Defensie, Veiligheid en Justitie en 
Binnenlandse Zaken en Koninkrijksrelaties begonnen met de herijking van 
het FNIK-convenant, met als doel het budget weer in verhouding te 
brengen met de werkelijke kosten.
In 2014 is Defensie veelvuldig ingezet voor incidentele militaire bijstand 
en steunverlening. In het eerste kwartaal zijn verschillende krijgsmachts-
onderdelen ingezet bij de ondersteuning van de tweedaagse Nuclear 
Security Summit (NSS) in de regio Den Haag, met een dagelijkse inzet van 
8.000 militairen. In het paasweekeinde ondersteunde het CLSK met een 
blushelikopter de brandweer bij het bestrijden van een grote brand op de 
Hoge Veluwe. Met het neerstorten van MH-17 zijn opnieuw grote delen 
van Defensie ingezet. Daarnaast is de Defensie Duik Groep in 2014 
veelvuldig ingezet om onder water naar vermiste personen te zoeken. De 
Advanced en Intermediate Search Teams van de genie zijn ingezet ter 
ondersteuning van de politie bij het zoeken naar bijvoorbeeld wapens, 
munitie, geld en verdovende middelen in verborgen ruimtes. Naast de 
uitvoering van structurele taken van de krijgsmacht in het Caribische deel 
van het Koninkrijk heeft de EODD explosieven geruimd. Daarnaast hebben 
mariniers op Sint Maarten hulp verleend in het orkaanseizoen. Ook 
ondersteunde Defensie het Openbaar Ministerie op Curaçao bij de 
bestrijding van de georganiseerde misdaad.
In het kader van het programma Versterking Civiel Militaire Samen-
werking (VCMS) werkte Defensie in 2014 samen met V&J aan verbeterde 
samenwerking met crisisdiensten. Toenemende samenwerking in de 
voorbereidende «koude» fase van crisisbeheersing en voorkoming, zoals 
voorzien in het programma Versterkte Civiel Militaire Samenwerking is in 
2014 verder ontwikkeld. Dit kwam tot uiting in meerdere, decentraal 
gesloten convenanten tussen defensie en haar crisispartners. Defensie 
verstevigde de ondersteuning van haar partners door het verder ontwik-
kelen en professionaliseren van de militaire adviescapaciteit. De bij iedere 
veiligheidsregio aanwezige Officier Veiligheidsregio (OVR) is een zichtbare 
weergave van de structurele verankering in de nationale veiligheidssector.
Tweede Kamer, vergaderjaar 2014–2015, 34 200 X, nr. 1 15
