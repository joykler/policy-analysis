Beleidsverslag
gebieden RtoP verder in de praktijk kan worden gebracht. Dit richtte zich 
in 2014 onder andere op het bevorderen van burgerbeschermingstrai-
ningen van vredestroepen en het onderzoeken van de mogelijkheid om 
RtoP te integreren in post-conflict stabilisatieprogramma’s. Ook werd in 
2014 samengewerkt met andere EU-lidstaten en overlegd met EDEO om 
de rol van de EU op het gebied van preventie van massale wreedheden 
verder vorm te geven.
In 2014 heeft Nederland zich ingezet voor verdere versterking van het 
Internationaal Strafhof. Om kritiek uit een aantal Afrikaanse landen te 
adresseren, organiseerde Nederland (in samenwerking met het Internati-
onaal Strafhof en Noorwegen) twee seminars in Afrika over samen-
werking met het Internationaal Strafhof. Ook werd een bezoekerspro-
gramma georganiseerd voor Franstalige Afrikaanse journalisten en 
bloggers.
Het Libanontribunaal is in 2014 gestart met de eerste rechtszaak. De 
VN-tribunalen en het Special Court Sierra Leone zijn in goed overleg met 
Nederland overgegaan in Restmechanismes, waarvoor zetelverdragen zijn 
uitgewerkt. Ter bevordering van de internationale rechtsorde, en dan met 
name de capaciteit van landen om op nationaal niveau aan opsporing en 
vervolging te doen voor genocide, misdrijven tegen de menselijkheid en 
oorlogsmisdrijven, heeft Nederland zich samen met Argentinië, België en 
Slovenië ook in 2014 ingespannen voor een multilateraal verdrag 
betreffende Rechtshulp en Uitlevering bij Internationale Misdaden 
(MVRUIM). Dit is in diverse internationale fora, waaronder de jaarlijkse 
vergadering van verdragspartijen van het Internationaal Strafhof, 
toegelicht en door een stevige lobby van ambassades ondersteund. Het 
aantal landen dat het initiatief kent en actief steunt, neemt geleidelijk toe.
Ook in 2014 zijn diverse trainingen op het gebied van Protection of 
Civilians aangeboden aan Nederlandse militairen die hebben deelge-
nomen aan MINUSMA. In het kader van VNVR-resolutie 1325 zijn 
genderadviseurs geplaatst bij MONUSCO in de DRC en UN Women 
Headquarters en een expert op het gebied van seksueel geweld bij UN 
Women Jordanië. Ook organiseert Nederland samen met Spanje reguliere 
trainingen rond het thema gender in multilaterale missies.
Tot slot voert het Koninkrijk der Nederlanden wereldwijd actief campagne 
voor één van de twee vrijkomende niet-permanente zetels in de 
VN-Veiligheidsraad voor de periode in 2017–2018. In 2014 werd de 
campagne geïntensiveerd onder het motto «The Kingdom of the 
Netherlands, your partner for peace, justice and development».
Veiligheid en stabiliteit
De illegale Russische annexatie van de Krim en vervolgens het destabili-
serende optreden in Oost-Oekraïne had gevolgen voor de veiligheids-
analyse en het beleid van Nederland. Inzet van Nederland was Rusland 
eensgezind tegemoet te treden in EU- en NAVO-kader en een antwoord te 
formuleren op het Russische optreden, zonder dat dit tot een gevaarlijke 
vorm van escalatie zou leiden. Daarbij werd steeds de juiste balans 
gezocht tussen enerzijds een krachtige en duidelijke reactie op het 
Russische optreden en anderzijds dialoog en vertrouwenwekkende, 
de-escalerende maatregelen. In het licht van de Oekraïne-crisis heeft de 
NAVO in 2014 geruststellende maatregelen genomen, waaraan ook 
Nederland heeft bijgedragen. Tijdens de NAVO-top in Wales werd voorts 
besloten dat de gereedheid en inzetbaarheid van de NAVO verhoogd 
Tweede Kamer, vergaderjaar 2014–2015, 34 200 V, nr. 1 16
