toegelicht in de eerste en tweede suppletoire wetten. De belangrijkste 
wijzigingen betreffen de volgende mutaties:
De uitgaven voor eigen personeel zijn € 31,3 miljoen hoger uitgevallen 
dan begroot. De uitgaven ten behoeve van de projectdirectie ALT waren in 
de oorspronkelijke begroting niet op artikel 10 geraamd. In totaal 
bedroegen de uitgaven voor eigen personeel ten behoeve van PD ALT in 
2014 circa € 11,3 miljoen. Daarnaast is er in samenhang met de forse 
beleidsopgave uit het regeerakkoord, onder meer ten aanzien van de 
transitie van de jeugdzorg en de herziening van de langdurige zorg en de 
daarmee samenhangende uitvoering en ondersteuning van de strate-
gische agenda van de bewindspersonen, € 4,3 miljoen extra beschikbaar 
gesteld.
Voorts heeft een aantal technische mutaties plaatsgevonden vanuit 
diverse beleidsartikelen, onder meer voor de personele uitgaven in 
Caribisch Nederland ten behoeve van de Jeugdzorg (€ 3,6 miljoen), het 
aldaar gevestigde Zorgverzekeringskantoor (€ 5,1 miljoen) en uitgaven 
voor inbesteding van werkzaamheden in verband met de verbetering van 
de informatievoorziening die voorheen uit programmamiddelen werden 
gefinancierd (€ 1,4 miljoen). Ten slotte is een voorziening getroffen ten 
behoeve van de overgebleven medewerkers van de geprivatiseerde 
instellingen voor gesloten jeugdzorg (Almata) (circa € 3,4 miljoen).
De uitgaven ten behoeve van externe inhuur zijn in totaal € 10,4 miljoen 
hoger uitgevallen dan begroot. Het betreft hier onder andere niet op 
artikel 10 geraamde uitgaven voor externe inhuur bij PD ALT 
(€ 2,8 miljoen) en bij diverse andere onderdelen binnen het kerndepar-
tement.
Materieel Kerndepartement
De materiële uitgaven bij het kerndepartement zijn € 49,8 miljoen hoger 
uitgevallen dan begroot. De uitgaven overig materieel waren 
€ 35,6 miljoen hoger dan begroot. Dit hangt voor een groot deel samen 
met materiële uitgaven ten behoeve van PD ALT die niet in de begroting 
waren geraamd op artikel 10. In de eerste en tweede suppletoire wet is 
gemeld, dat voor PD ALT via verschillende mutaties circa € 37,5 miljoen is 
toegevoegd aan het materiële budget van het kerndepartement.
In totaal vielen de uitgaven voor bijdragen aan SSO’s € 15,1 miljoen 
hoger uit dan begroot. Dit wordt veroorzaakt door een groot aantal 
technische mutaties die allen samenhangen met het doorbelasten naar de 
verschillende onderdelen van VWS van kosten voor bijvoorbeeld ICT 
dienstverlening en huisvesting, waarvan de facturen vanaf dit instrument 
centraal worden betaald aan de betreffende SSO’s. Zo heeft er onder 
andere een desaldering plaatsgevonden voor bijdragen aan de kosten van 
het CIBG en de RJI’s die verband houden met inbestede dienstverlening in 
2014 bij de SSO’s van het Ministerie van BZK (€ 4,5 miljoen). Ook voor PD 
ALT zijn middelen overgeboekt (€ 2,2 miljoen) in verband met door SSO’s 
uitgevoerde dienstverlening.
Apparaatsuitgaven Inspecties
Bij de Inspectie voor de Gezondheidszorg (IGZ) heeft, zoals in de eerste 
suppletoire wet vermeld, een herverdeling van middelen plaatsgevonden. 
Door de verhuizing tegen het einde van 2014 is er vertraging opgetreden 
in een aantal geplande kosten. Hierdoor is er in totaal € 3,6 miljoen 
minder uitgegeven dan begroot.
Tweede Kamer, vergaderjaar 2014–2015, 34 200 XVI, nr. 1 102
