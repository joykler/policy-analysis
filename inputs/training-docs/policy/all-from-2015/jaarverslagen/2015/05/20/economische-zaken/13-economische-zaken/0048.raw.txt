De beleidsartikelen
13 Een excellent ondernemingsklimaat 
Algemene doelstelling
Randvoorwaarden scheppen voor een excellent ondernemingsklimaat.
Bedrijven zijn de motor achter economische groei. De overheid schept de 
juiste randvoorwaarden, zodat bedrijven kunnen investeren en groeien. 
Bijzondere aandacht gaat daarbij uit naar de concurrentiekracht van negen 
topsectoren.
Om deze doelstelling te bereiken zet EZ financiële instrumenten in, zoals 
borgstellingen en garanties. De financiële instrumenten verbeteren de 
toegang tot financiering voor het Nederlandse bedrijfsleven. Daarnaast 
maakt EZ gebruik van niet financiële instrumenten, zoals de terugdringing 
van administratieve lasten en regeldruk. Onder deze doelstelling valt ook 
het stimuleren van de juiste voorwaarden voor een goede benutting van 
ICT, zoals dat gestalte krijgt met acties uit de Digitale Implementatie 
Agenda en door het uitvoeren van de Roadmap ICT.
Rol en verantwoordelijkheid
De Minister van Economische Zaken is vanuit een stimulerende rol 
verantwoordelijk voor het scheppen van randvoorwaarden voor een 
excellent ondernemingsklimaat door:
Stimuleren
� Het stimuleren van de juiste randvoorwaarden en grootschalige 
implementatie van digitale voorzieningen die de overheidsdienstverle-
ning aan ondernemers verbeteren, zoals het Ondernemingsdossier en 
het digitaal Ondernemersplein.
� Realiseren van tien publiek-private ICT-doorbraakprojecten, onder 
meer gericht op het vergroten van het gebruik en kennis van ICT door 
het midden- en kleinbedrijf, in de topsectoren en in sectoren als 
logistiek, agro, onderwijs en de zorg. Dit wordt met name gerealiseerd 
door het gericht oplossen van belemmeringen op het terrein van 
standaardisatie, wet- en regelgeving en het gebruik van ICT.
� De stimulering, coördinatie en facilitering van de transitie naar een 
biobased economy.
� Het ondersteunen van de toegang tot (risico)kapitaal voor bedrijven.
� Het stimuleren van een ambitieuze een duurzame ondernemerschaps-
cultuur.
� Het bevorderen van Maatschappelijk Verantwoord Ondernemen
� Het bevorderen van innovatiegericht inkopen.
Regisseren/faciliteren
� De kabinetsbrede coördinatie van het topsectorenbeleid.
� De coördinatie en het faciliteren van het kabinetsbrede regeldrukver-
minderingsprogramma «Goed Geregeld, een verantwoorde verminde-
ring van regeldruk 2012–2017». In dit programma zijn de vakministers 
verantwoordelijk voor de regeldrukvermindering op hun beleidster-
rein. De Minister van Economische Zaken coördineert de aanpak voor 
bedrijven, de Minister van Binnenlandse Zaken en Koninkrijksrelaties 
de aanpak voor burgers en professionals, evenals het lokaal toezicht.
� Faciliteren van het Nederlandse bedrijfsleven in hun duurzame 
grondstoffenvoorzieningszekerheid zoals in de grondstoffennotitie.
� De coördinatie van het Groene Groei-traject en de Green Deal aanpak.
� Het verbeteren van de dienstverlening aan de ondernemers door 
middel van Ondernemerspleinen.
Tweede Kamer, vergaderjaar 2014–2015, 34 200 XIII, nr. 1 47
