Beleidsverslag
In 2014 zijn de gevolgen van het wijzigen van de Wet educatie en 
beroepsonderwijs ten behoeve van het bevorderen van meer doelmatige 
leerwegen in het beroepsonderwijs en het moderniseren van de bekos-
tiging van het beroepsonderwijs in het uitvoeringsbesluit wet educatie en 
beroepsonderwijs definitief geworden. Vanaf 1 augustus 2014 is de 
nieuwe bekostigingssystematiek voor het mbo ingevoerd.
1.4 Aansluiting van het onderwijs op de behoefte van de arbeids-
markt 
De jeugdwerkloosheid bereikte in juli 2013 zijn top met een werkloos-
heidspercentage van 17% en is sindsdien gedaald tot 14% in oktober 2014. 
Met de aanstelling van Mirjam Sterk als ambassadeur Aanpak Jeugdwerk-
loosheid is door SZW en OCW een SterkTeam gevormd. Het team heeft in 
2014 vooral ingezet op een betere match tussen vraag en aanbod van 
stages en banen. Er zijn met bedrijven akkoorden gesloten om meer 
jongeren aan een stage of (leer)baan te helpen. Een belangrijke 
component in de aanpak van jeugdwerkloosheid is de bestrijding van 
voortijdig schoolverlaten (vsv). Het aantal vsv’ers in het schooljaar 
2013–2014 is verder gedaald tot 25.970. Onderwijsinstellingen, gemeenten 
en andere ketenpartners hebben een grote inspanning geleverd om de 
daling voort te zetten. We zijn hierdoor goed op koers om de landelijke 
doelstelling van 25.000 vsv’ers in 2016 te halen. Met het project «vsv een 
jaar later» hebben wij een begin gemaakt met het langer volgen van 
voortijdig schoolverlaters. Samen met SZW is de ambitie geformuleerd 
dat een jaar na uitval 70% van de jongeren een startkwalificatie heeft, 
weer op school zit, werkt of een leerwerktraject volgt. De tussenstand na 
7 maanden liet zien dat de ambitie door de meeste regio’s al was gehaald.
Het programma SchoolEx bereikte met loopbaangesprekken goede 
resultaten en een betere keuze van jongeren voor arbeidsmarktrelevante 
opleidingen. Het wetsvoorstel Macrodoelmatigheid, dat in december is 
aangenomen door de Tweede Kamer, creëert waarborgen om deelnemers, 
instellingen en bedrijfsleven in positie te brengen om een doelmatige 
situatie ook daadwerkelijk te realiseren. Daarnaast worden instellingen 
met het wetsvoorstel verplicht studenten te voorzien van objectieve 
informatie over de kwaliteit en arbeidsmarktrelevantie van opleidingen. 
Dit wetsvoorstel kent als sluitstuk de mogelijkheid van ingrijpen door de 
Minister. De Minister zal zich daarvoor laten adviseren door een onafhan-
kelijke commissie Macrodoelmatigheid MBO.
Sinds enkele jaren is er in het vo en mbo het Stimuleringsprogramma 
LOB (Loopbaanoriëntatie en -begeleiding) ter versterking van loopbaan-
leren. In beide programma’s waren de impulsen vooral gericht op 
verankering van LOB in visie en beleid van de school (toepassing 
beleidsscan), professionalisering van docenten, mentoren, schoolcoaches, 
studieloopbaanbegeleiders (trainingen), én de ontwikkeling van 
LOB-instrumenten en kennisdeling. In het mbo zijn 35 mbo-instellingen 
intensief betrokken bij dit kwaliteitsverbeteringsprogramma (dus circa de 
helft van de mbo-sector). Alles wat in dit kader gebeurt, vindt plaats mét 
en door de betrokkenen vanuit de onderwijspraktijk, met externe 
deskundigen en wetenschappers. Ook andere mbo-scholen die niet direct 
deelnemen aan het LOB-project plukken de vruchten van deze samen-
werking. Samen met een expert werken scholen LOB op maat uit op een 
aantal speerpunten voor specifieke doelgroepen zoals risicogroepen, 
excellente en allochtone studenten. Speerpunten zijn de doorstroom naar 
mbo-ho en arbeidsmarkt en hoe ouders beter te betrekken bij de 
Tweede Kamer, vergaderjaar 2014–2015, 34 200 VIII, nr. 1 18
