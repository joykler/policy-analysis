Als concrete uitwerking van deze pijlers hebben onder andere de 
Bestuurlijk Overleggen MIRT (BO’s MIRT) in 2014 in de regio plaatsge-
vonden. Hierdoor is het mogelijk om een actuele opgave die op de 
bestuurlijke tafel ligt te bezoeken en daarover met betrokken private en 
maatschappelijke partijen in gesprek te gaan. Bovendien waren de 
gesprekken meer strategisch van aard. Rijk en Regio hebben onder andere 
gesproken over de koppeling van de opgaven uit gebiedsagenda’s met de 
nationale energieopgave en de gebiedsgerichte besluiten in het kader van 
het Deltaprogramma. Als direct resultaat van de BO’s MIRT op locatie zijn 
bijvoorbeeld in de Zuidvleugel afspraken gemaakt tussen Rijk, Regio en 
het bedrijfsleven over het opstellen van een regionale energievisie en 
uitvoeringsstrategie. In Noord Nederland is een MIRT onderzoek 
ruimtelijke inpassing van nieuwe energiesystemen afgesproken, dat wordt 
opgezet door Rijk, Regio en kennisinstellingen. Zie voor een compleet 
overzicht van de uitkomsten van de BO’s de brief van de Minister en 
4
Staatssecretaris van IenM van 17 november 2014 .
In de loop van 2014 is een aantal brede MIRT onderzoeken rond bereik-
baarheidsopgaven gestart. Deze brede en gezamenlijke aanpak past als 
onderdeel van de Vernieuwing van het MIRT en Meer Bereiken, ook bij de 
werkwijze en ervaringen van Beter Benutten. De looptijd van deze MIRT 
onderzoeken is naar verwachting 2 jaar.
Structuurvisie Ondergrond
Het Ministerie van IenM en decentrale overheden hebben in het kader van 
het Programma STRONG (Structuurvisie Ondergrond) de (beleids)op-
gaven voor de ondergrond in beeld gebracht. Dit heeft in juni 2014 
geresulteerd in het document «Probleemstelling STRONG – opgaven voor 
de ondergrond». De hierin beschreven opgaven vormen het vertrekpunt 
voor verdere uitwerkingen door Rijk en decentrale overheden. Het 
opstellen van de Notitie Reikwijdte en Detailniveau voor de uit te voeren 
planMER via een Europese aanbesteding en het meer ruimte geven voor 
publieke participatie middels een formele zienswijze procedure betekenen 
dat de ontwerp Structuurvisie Ondergrond naar verwachting najaar 2015 
naar de Tweede Kamer kan worden gezonden.
Beter Benutten
Het programma Beter Benutten beoogt de files op specifieke drukke 
trajecten met 20% te verminderen. Van de in totaal ruim 350 maatregelen 
was eind 2014 het merendeel gerealiseerd. De laatste tussenmeting 
(peildatum 1 oktober 2014) laat een effect zien van ca. 9%. Dit was bij de 
meting begin 2014 nog 4%. Hiermee is bijna de helft van de programma-
doelstelling van 20% gehaald.
In maart 2014 zijn per regio bestuurlijke afspraken gemaakt maken over de 
invulling van het vervolg van Beter Benutten.
Wegen
Wegenprojecten
Eind 2013 is de rijksstructuurvisie Blankenburgverbinding vastgesteld en 
is de planuitwerking gestart. Het OTB staat gepland voor 2015. In het 
voorjaar van 2014 is de voorkeursvariant voor de Ring Utrecht vastgesteld 
en is de MKBA in het MIRT-overleg met de Kamer besproken. Het OTB zal 
naar verwachting in 2016 worden vastgesteld. Van de overige projecten 
4
34 000 A, nr.14
Tweede Kamer, vergaderjaar 2014–2015, 34 200 XII, nr. 1 11
