Bedrijfsvoeringsparagraaf
In de operationele uitvoering van de I-regie en IB-activiteiten zijn in 2014 
knelpunten gesignaleerd. Dit wordt enerzijds veroorzaakt door uiteenlo-
pende rolopvattingen met betrekking tot I-regie en I-beveiliging bij de 
betrokken spelers (DBV/IV en VCI in relatie tot het IBB). Hierdoor is 
onduidelijk wie – DBV/IV, VCI, IBB – verantwoordelijk is voor toezicht, 
beleid en uitvoering. Anderzijds speelt het gebrek aan kennis van kaders 
voor IB en I-regie bij de budgethouders een belangrijke rol.
Hoewel in de loop van 2014 gewerkt is aan de actualisering en verbetering 
van het proces van Third Party Mededelingen (TPM), blijkt BZ nog 
onvoldoende zelf normenkaders voor TPM’s op te stellen. Hierdoor werd 
sterk op de ADR gesteund. Dit levert voor BZ een kwetsbare positie op 
waarin zij ook nog afhankelijk is van extern ingehuurde professionals op 
het gebied van IB. In lijn met het plan van aanpak en het geschetste 
eindbeeld is inmiddels gestart met het oplossen van de bevindingen.
Tweede Kamer, vergaderjaar 2014–2015, 34 200 V, nr. 1 59
