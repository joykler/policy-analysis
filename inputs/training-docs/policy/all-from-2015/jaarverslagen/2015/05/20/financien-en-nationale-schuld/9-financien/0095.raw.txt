Beleidsartikelen
Het risicoprofiel van de feitelijke portefeuille sluit voor een groot deel van 
de jaren goed aan bij het risicoprofiel van de benchmark. Er zijn twee 
opvallende verschillen:
– in de periode na 2021 is het risico hoger voor de feitelijke portefeuille 
met een duidelijke piek in 2030 en verder. Daarbij moet opgemerkt 
worden dat hoe verder in de toekomst het renterisico ligt, hoe lager dit 
risico is. De rente staat immers vast tot het moment dat het opnieuw 
moet worden vastgesteld;
– in 2019, 2020 en 2021 is het herfinancieringrisico van de feitelijke 
portefeuille lager dan dat van de benchmark.
De verschillen zijn het gevolg van de bewuste afwijkingen van de 
benchmark. In de periode 2012–2014 is bij een aantal uitgiftes besloten 
om af te wijken van het risicokader door de rente van lange kapitaalmarkt-
leningen te laten staan en niet door middel van renteswaps om te zetten 
naar de 7-jaarsrente. Dit verhoogt het renterisico in de jaren waarin deze 
leningen afgelost worden (2028, 2033, 2037, 2042 en 2047), omdat in die 
jaren over de herfinanciering van deze schuld de rente opnieuw wordt 
vastgesteld. Daar staat tegenover dat het renterisico juist lager is in de 
jaren 2019, 2020 en 2021: dit zijn de jaren waarin de 7-jaars renteswaps 
waren afgelopen als er voor gekozen was om niet af te wijken van het 
risicokader.
Gerealiseerde kosten van de feitelijke portefeuille ten opzichte 
van de benchmark
In het jaarverslag worden de gerealiseerde kosten voor staatsschuldfinan-
ciering verantwoord. De gerealiseerde kosten omvatten rentelasten en 
kosten die verbonden zijn aan schulduitgifte, zoals bemiddelingskosten 
(fees). Het resultaat van de feitelijke portefeuille wordt afgezet tegen die 
van de benchmarkportefeuille. Door de rentekosten van beide porte-
feuilles te vergelijken, wordt nagegaan in hoeverre de gemiddelde 
7-jaarsrente benaderd wordt.
Tabel 1 biedt een overzicht van de gerealiseerde kosten die vergeleken 
worden met de benchmark. Daarmee wordt het verband gelegd met de 
tabel in paragraaf 4.8.D, waarin alle budgettaire gevolgen van het beleid 
weergegeven worden. De gerealiseerde kosten worden in deze tabel als 
negatief bedrag weergegeven, als gevolg van de definitie van «het totale 
resultaat» op de feitelijke portefeuille en benchmark (zie verderop). 
Wanneer de financiering volgens de benchmark had plaatsgevonden, 
waren de gerealiseerde kosten in 2014 € 8.216 mln. geweest, terwijl deze 
in werkelijkheid € 8.624 mln. waren (€ 409 mln. hoger).
  
Tabel 1: Gerealiseerd resultaat benchmark en feitelijke portefeuille (x € mln.)
  2014 
Rentelasten vaste schuld   – 8.746 
Rentelasten vlottende schuld   – 78 
 Rentelasten voortijdige beëindiging  – 202 
 Betaalde fees (onderdeel van overige kosten schulduitgifte)  – 14 
Rentebaten vaste schuld   294 
 Rentebaten vlottende schuld – exclusief ABN AMRO  0 
 Rentebaten voortijdige beëindiging 22  
 Totaal netto rentelasten staatsschuld  – 8.723 
 Rentebaten vlottende schuld – ABN AMRO  98 
T otaal netto rentelasten staatsschuld (inclusief ABN AMRO) – 8.624  
 Totaal rentelasten benchmark  – 8.216 
 Totaal gerealiseerd resultaat t.o.v. benchmark (A-B)  – 409
 
Tweede Kamer, vergaderjaar 2014–2015, 34 200 IX, nr. 1 94
