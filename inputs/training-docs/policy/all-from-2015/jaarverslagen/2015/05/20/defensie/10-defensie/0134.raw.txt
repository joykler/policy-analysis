Rapportage voortgang maatregelen Beleidsbrief 2011 en nota 
in het belang van Nederland
de brief van 8 december 2014 (Kamerstuk 27 830, nr. 140) is de Kamer 
geïnformeerd dat met Estland overeenstemming is bereikt over de 
verkoop van deze 44 pantservoertuigen CV-90’s.
Maatregelen CLSK
Afstoten AOCS Nieuw Milligen
Defensie is, samen met de Luchtverkeersleiding Nederland, gestart met de 
realisatie van de co-locatie van het grootste deel van de militaire 
luchtverkeersleidingtaken van het Air Operations Control Station (AOCS) 
Nieuw Milligen op Schiphol. Ook is begonnen met de voorbereiding voor 
de overdracht van de overige taken van de militaire luchtverkeersleiding 
van het AOCS Nieuw Milligen naar het Maastricht Upper Area Control 
Center van Eurocontrol. De verplaatsing van de gevechtsleiding en de 
Nationale Datalink Management Cell naar de vliegbasis Volkel zijn 
voorzien in 2019. Dit was voorheen gepland in 2018.
Internationale samenwerking luchttransport
De Kamer ontvangt informatie over de voortgang van deze maatregel in 
het MPO, onder het project Internationale strategische tank- en luchttrans-
portcapaciteit. In 2014 is het MPO in september aan de Kamer verzonden 
(Kamerstuk 27 830, nr. 134).
Maatregelen KMar
Politieoptreden KMar en militaire politietaken 
Vanaf 1 januari 2015 is de commandant van het Landelijk Tactisch 
Commando (LTC) verantwoordelijk voor de aansturing van de districts-
commandanten van de Koninklijke Marechaussee. Hierdoor is de 
territoriale indeling van capaciteiten niet meer dominant en is er sprake 
van een (mobiele) landelijke en flexibele benadering die berust op 
Informatie Gestuurd Optreden (IGO) met een centrale sturing. Hoe de 
inrichting van het definitieve LTC er uiteindelijk uit komt te zien, wordt in 
de komende twee jaar ontwikkeld door experimenten en proefnemingen 
in nauwe relatie met het uitvoerend personeel. De noodzakelijke infra-
structuur en de IT-voorzieningen worden hiervoor aangepast en ingericht. 
De transitie is onderwerp van overleg met de medezeggenschap en de 
Centrales van Overheidspersoneel.
III. Taakstelling Rijksdienst (€ 48 miljoen) 
In de rapportage van oktober is voor het eerst gerapporteerd over de 
taakstelling rijksdienst. De maatregelen zijn via de begroting verwerkt in 
de financiële en formatiekaders per defensieonderdeel vanaf 2016, 
waardoor de opbrengst van de financiële taakstelling is gewaarborgd. De 
uitwerking van de maatregelen is gestart. Afwijkingen of onzekerheden 
zullen in vervolgrapportages worden benoemd. Er zijn momenteel 
nauwelijks wijzigingen ten opzichte van de rapportage van oktober.
De taakstelling Rijksdienst is belegd bij de ondersteunende onderdelen 
CDC en DMO alsmede bij de Bestuursstaf. De opbrengsten komen uit 
verschillende maatregelen die door de betrokken defensieonderdelen zijn 
opgebracht. Defensiebrede maatregelen kunnen in een enkel geval een 
financiële doorwerking hebben richting de operationele commando’s.
Tweede Kamer, vergaderjaar 2014–2015, 34 200 X, nr. 1 133
