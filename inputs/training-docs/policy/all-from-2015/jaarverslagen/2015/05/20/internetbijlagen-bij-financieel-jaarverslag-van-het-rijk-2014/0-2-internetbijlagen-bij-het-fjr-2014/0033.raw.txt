Tegenvaller bekostiging po
De uitgaven aan de bekostiging in het primair onderwijs zijn 42,4 mln. 
hoger dan geraamd. Deze tegenvaller is het gevolg van een groter beroep 
op de bijzondere bekostiging, zoals de groeiregeling en correcties in de 
bekostiging van voorgaande jaren.
Diversen (mee- en tegenvallers)
Er doet zich een meevaller van 27,9 mln. op het artikel BVE voor, 
hoofdzakelijk omdat minder gebruik is gemaakt van de regeling VSV (9,5 
mln.) en de regeling praktijkleren (12 mln.). Verder zijn er meevallers op 
het artikel PO (12,2 mln.) en op het artikel cultuur (6,7 mln.), omdat er 
minder opdrachten en subsidies zijn verstrekt. Tot slot zijn de uitgaven 
aan de WTOS 4,9 mln. lager uitgekomen dan geraamd.
Eindejaarsmarge: inzet
De eindejaarsmarge is ingezet voor diverse kasschuiven uit de 
Najaarsnota 2013 naar 2014 (26,8 mln.) en na Najaarsnota ontstane 
overlopende verplichtingen uit 2013 naar 2014 (28,8 mln.). Verder is de 
eindejaarsmarge ingezet om een deel van de ingehouden prijsbijstelling 
alsnog uit te keren aan instellingen en ter dekking van het programma 
vernieuwing studiefinanciering (PVS). Tot slot werd 34 mln. van de 
eindejaarsmarge gereserveerd om incidentele middelen voortvloeiend uit 
het Nationaal Onderwijs Akkoord te financieren.
Eindejaarsmarge: toevoeging
Dit betreft de toevoeging van de eindejaarsmarge 2013 aan de begroting 
van OCW.
Intertemporele compensatie ov-studentenkaart
Ter optimalisatie van het kasritme van de staat is een deel van de 
verplichtingen aan de vervoersbedrijven voor de ov-studentenkaart 
vooruitbetaald.
Vooruitbetaling salarismix mbo 2015
In december 2014 is abusievelijk aan 24 mbo-instellingen de toewijzing 
salarismix leraren middelbaar beroepsonderwijs in de Randstadregio’s 
voor 2015 uitgekeerd. Deze toewijzing van 41,1 mln. is in december 2014 
in één keer betaald in plaats gespreid over alle maanden van 2015. De 
abusievelijke betaling wordt verrekend met de reguliere bekostiging 2015 
(TK 2014–2015, 34 000 VIII, nr. 82).
Vooruitbetaling mediabijdrage 2015
De eerste kwartaalbijdrage (142,8 mln.) voor 2015 aan het Commissariaat 
van de Media is abusievelijk eind december 2014 betaald. Dit wordt in 
januari 2015 gecorrigeerd (TK 2014–2015, 34 000 VIII, nr. 82).
Diversen (beleidsmatige mutaties)
Deze post bestaat onder andere uit extra uitgaven aan prijsbijstelling en 
het programma vernieuwing studiefinanciering (PVS) (zie Eindejaars-
marge: inzet). Daarnaast is vanuit de middelen uit de Begrotingsafspraken 
2014 20 mln. bestemd ter ondersteuning van de Nederlandse filmin-
dustrie. Verder bestaat deze post uit diverse overlopende verplichtingen 
van 2014 naar 2015 (48,4 mln.). Hiervan heeft 14,3 mln. betrekking op 
onderuitputting bij de huisvesting Rijksmusea. Tot slot wordt de egalisa-
tievordering met betrekking tot het Rijkshuisvestingsstelsel van 18,2 mln. 
afgelost.
32
