De Minister van Financiën heeft op grond van de Comptabiliteitswet 2001 
een coördinerende taak bij zowel het begrotingsbeheer als de rijksbrede 
financiële bedrijfsvoering. De Minister van Financiën verantwoordt zich 
over de invulling van zijn verantwoordelijkheid voor het rijksbrede 
begrotingsbeheer en de financiële bedrijfsvoering in het Financieel 
Jaarverslag van het Rijk (FJR).
De Minister voor WenR heeft een systeemverantwoordelijkheid op het 
terrein van personeel, informatie- en communicatietechnologie (ICT), 
organisatie, huisvesting, inkoop, facilitaire dienstverlening en beveiliging. 
De Minister voor WenR biedt in de Jaarrapportage Bedrijfsvoering Rijk 
2014 een samenhangend beeld van de organisatie en de bedrijfsvoering 
van het Rijk. Tevens bevat de jaarrapportage de ontwikkelingen in de 
56
Hervormingsagenda Rijksdienst .
Risico’s voor de rijksbrede bedrijfsvoering
Zoals in paragraaf 4.1 genoemd, zijn de financiële processen niet vrij van 
risico’s en blijft de rijksbrede bedrijfsvoering onverminderd aandacht 
vragen. Uit het rijksbreed beeld over de bedrijfsvoering en uit de signalen 
van de ADR zijn de volgende belangrijke risico’s in de rijksbrede bedrijfs-
voering onderkend:
� De implementatie van nieuwe ICT-systemen verloopt niet altijd zoals 
verwacht. Het onderkennen van dit risico telt zwaar nu de afhankelijk-
heid van ICT-systemen alleen maar toeneemt en de beveiliging van 
informatie een permanente opgave is. Het is daarom belangrijk te 
leren van lessen van implementatietrajecten en deze lessen te delen 
tussen departementen. De Tijdelijke (Kamer)commissie ICT-projecten 
bij de overheid (de commissie Elias) kwam in 2014 op dit punt met de 
nodige bevindingen en aanbevelingen. Het kabinet heeft in januari 
2015 zijn reactie op het rapport van de commissie naar de Kamer 
57
gestuurd .
� Bij de inkoop en met name de naleving van Europese aanbestedingsre-
gels zijn er tekortkomingen in het beheer. Deze worden vooral 
veroorzaakt door de complexe Aanbestedingswet 2012, die ook geldt 
voor overheidsopdrachten onder de EU-drempelwaarden. Hierdoor 
ontstaan risico’s op rechtmatigheidsfouten en claims. In paragraaf 4.4 
en in de Jaarrapportage Bedrijfsvoering Rijk 2014 is hierover meer 
informatie te vinden.
� De totstandkoming van de departementale jaarverslagen is bij een 
aantal departementen moeizaam verlopen. Met name de administratie 
en het beheer van verplichtingen en voorschotten is daarbij een punt 
van zorg. Er is een project gestart om processen en data binnen 
financiële administraties te harmoniseren (zie paragraaf 4.6).
� De gevolgen van de decentralisaties in het sociale domein voor het 
stelsel en de inrichting van het systeem van monitoring is een 
belangrijk aandachtspunt. In de Verantwoordingsbrief 2014 wordt 
nader ingegaan op het thema «Decentralisaties» dat als focusonder-
werp is benoemd door de Tweede Kamer.
� De Baseline Informatiebeveiliging Rijksdienst (BIR) is nog niet volledig 
geïmplementeerd bij alle ministeries. De ADR heeft onderzoek gedaan 
naar de implementatie van de BIR en de Minister voor WenR onder-
steunt de ministeries bij de implementatie. In paragraaf 4.4 en in de 
Jaarrapportage Bedrijfsvoering Rijk 2014 is hierover meer informatie te 
vinden.
56
TK 2012–2013, 31 490, nr. 119
57
TK 2014–2015, 33 326, nr. 12
Tweede Kamer, vergaderjaar 2014–2015, 34 200, nr. 1 57
