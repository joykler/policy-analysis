– De budgettaire tabel van artikel 10 is verder gespecificeerd. De 
apparaatsuitgaven van de inspecties, SCP en raden zijn gepresenteerd 
in personele en materiële uitgaven.
– De focusonderwerpen fraude en decentralisaties worden besproken in 
het beleidsverslag.
3. Afwijkingen van de Rijksbegrotingsvoorschiften 
– De begroting 2014 is geheel volgens de systematiek van Verantwoord 
Begroten opgesteld. Dit jaarverslag is vervolgens ook vormgegeven 
conform de voorschriften van Verantwoord Begroten. Deze nieuwe 
indeling heeft er voor gezorgd dat de historische realisatiecijfers (t-2 
t/m t-4) niet volledig gereconstrueerd konden worden. Daarom zijn 
alleen de realisatiecijfers voor jaar t-2 op artikelniveau vermeld.
4. Invulling motie-Schouw 
In juni 2011 is de motie Schouw (TK 21 501-20, nr. 537) ingediend en 
aangenomen. Deze motie zorgt er voor dat de landenspecifieke aanbeve-
lingen van de Raad op grond van de nationale hervormingsprogramma’s 
een eigenstandige plaats krijgen in de departementale begrotingen. Voor 
VWS betreft het de volgende aanbeveling: «De geplande hervorming van 
de langdurige zorg uit te voeren om de kosteneffectiviteit ervan te 
waarborgen, en deze hervorming, met het oog op de houdbaarheid van 
het stelsel, aan te vullen met verdere maatregelen ter beteugeling van de 
kostenstijging».
In het beleidsverslag wordt in hoofdstuk 4 in gegaan op de noodzaak tot 
hervormen in de langdurige zorg en de maatregelen die daartoe zijn 
getroffen.
5. Norm toelichting verschillen tussen budgettaire raming en 
realisatie 
In de beleidsartikelen zijn de verschillen tussen de budgettaire raming en 
de realisatie in het verslagjaar toegelicht met als norm:
– Het verschil groter of gelijk is aan € 3 miljoen.
– Als het verschil tussen de € 1 miljoen en € 3 miljoen ligt en dit verschil 
3% of meer is van de stand vastgestelde begroting.
– Als het verschil kleiner dan € 3 miljoen is, maar het onderdeel van 
beleidsmatig of politiek belang is.
Tweede Kamer, vergaderjaar 2014–2015, 34 200 XVI, nr. 1 9
