Beleidsverslag
Rijksbrede aanpak
Het kabinet is in 2013 gestart met een rijksbrede aanpak van fraude die 
zich richt op departementsoverstijgende vormen van fraude waarin bijna 
alle departementen deelnemen. Het voorzitterschap van de bijbehorende 
ministeriële commissie Fraude wordt vervuld door de Minister-President, 
de coördinatie in het kabinet is in handen van de Minister van Veiligheid 
en Justitie die hierover ook aan de Kamer rapporteert. De Staatssecretaris 
van Financiën neemt deel aan de ministeriele commissie. De Belasting-
dienst is betrokken bij bijna alle projecten die vanuit de ministeriële 
commissie zijn opgestart. Tevens is zij trekker van het project gefingeerde 
dienstbetrekking. In dit project wordt met onder andere het UWV 
samengewerkt om vroegtijdig potentiële fraudeurs te ontdekken die door 
middel van een onderneming met gefingeerde werknemers bijvoorbeeld 
onterecht een uitkering aanvragen.
Beleidsmatige conclusie
De doelstellingen op het gebied van fiscaal toezicht en toezicht Toeslagen 
zijn grotendeels gerealiseerd. Maatregelen zijn getroffen om fiscale fraude 
en fraude met toeslagen tegen te gaan. De doelen met betrekking tot de 
bereikbaarheid van de BelastingTelefoon en het tijdig afdoen van 
bezwaren en klachten zijn niet gehaald.
Tweede Kamer, vergaderjaar 2014–2015, 34 200 IX, nr. 1 31
