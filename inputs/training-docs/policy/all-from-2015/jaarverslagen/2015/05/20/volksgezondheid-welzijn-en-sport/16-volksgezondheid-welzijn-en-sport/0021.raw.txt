hebben, zorgverleners die hun kwaliteit willen verbeteren en zorgverzeke-
raars die doelmatig willen inkopen is soms andere informatie nodig. Dit 
mag echter niet leiden tot hogere administratieve lasten. Ook hier ziet het 
kabinet een taak voor het Kwaliteitsinstituut, door overbodige indicatoren 
te verwijderen.
Veiligheid
Naar aanleiding van incidenten met medische hulpmiddelen is een pilot 
uitgevoerd voor een landelijk register van implantaten, zoals borstimplan-
taten, kunstheupen en pacemakers. Dit register moet er toe leiden dat 
geplaatste implantaten worden geregistreerd en, wanneer nodig, 
getraceerd kunnen worden tot aan de patiënt. Vanaf eind 2014 zijn de 
gegevens over de eerste implantaten opgenomen in het landelijk 
implantatenregister. Dit zal stap voor stap worden uitgebreid. De registers 
voor orthopeden en cardiologen zijn als eerste gekoppeld, omdat deze 
zich hier door goede registratie al voor lenen. Het register voor borstim-
plantaten wordt begin 2015 zo snel mogelijk aangehaakt (TK 32 805, nr. 
32).
Suïcidepreventie
Het aantal zelfdodingen neemt sinds 2008 toe in Nederland. Een stijging 
daarvan is ook te zien in de ons omringende landen. Die stijgende lijn was 
eind 2013 aanleiding om met elkaar een «Landelijke agenda (2014–2017) 
suïcidepreventie» te formuleren. We richten vooral op vroegsignalering en 
verbetering van de kennis over suïcidaal gedrag en preventie. De agenda 
betreft zowel acties op het terrein van de gezondheidszorg, als het 
onderwijs en het sociaal-economisch terrein (TK 32 793, nr. 113).
b. Slimmer en beter organiseren van curatieve zorg
Hoofdlijnenakkoorden
Het kabinet is het met huisartsen, zorggroepen en zorgverzekeraars in 
2014 eens geworden over de invulling van de bekostiging voor de 
huisartsenzorg in 2015. De nieuwe bekostiging is onderdeel van het 
zorgakkoord dat in de zomer van 2013 werd gesloten en waarin een 
gezamenlijke visie en agenda voor de ontwikkeling van de eerste lijn was 
neergelegd. In het model dat dit kabinet op 4 juli 2014 heeft gepresen-
teerd, is veel ruimte voor samenwerking van huisartsen met andere 
zorgprofessionals, zoals collega huisartsen, wijkverpleegkundigen, 
apothekers en paramedici en is er veel aandacht voor zorgvernieuwing en 
innovaties zoals e-health. Verder wordt met dit model een stap gezet naar 
het belonen op basis van gezondheidsuitkomsten in plaats van het 
verrichten van handelingen. Zorgaanbieders en zorgverzekeraars zijn 
samen aan de slag gegaan om een manier te bedenken om adequaat 
doorverwijzen, doelmatig voorschrijven, zinnige en zuinige diagnostiek 
aanvragen en betere service en bereikbaarheid te belonen (TK 33 578, 
nr. 6). Ook zijn partijen begonnen met een onderzoek naar de mogelijk-
heden om de organisatiegraad van de eerste lijn te versterken.
Op 1 januari 2014 is de geestelijke gezondheidszorg (ggz) omgevormd 
naar een stelsel met een «generalistische basis ggz» en een «gespeciali-
seerde ggz». Het doel van deze stelselwijziging is een passende behan-
deling op de juiste plaats door de juiste zorgverlener. Er is een grote 
toename in het gebruik van de praktijkondersteuner voor de ggz bij 
Tweede Kamer, vergaderjaar 2014–2015, 34 200 XVI, nr. 1 20
