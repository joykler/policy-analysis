het Rijk (werkgeverspremie) vindt overleg plaats over de besteding van 
deze ruimte. De combinatie van maatregelen zorgt voor verschillende 
generaties, voor een evenwichtig akkoord.
De Beleidsdoorlichting Integriteit(-sbeleid) laat zien dat het gevoerde 
beleid, ook volgens internationale (wetenschappelijke) standaarden, een 
goede basis vormt voor overheidsorganisaties om zelf voortvarend aan de 
slag te kunnen met integriteitsbeleid.
De uitvoerbaarheid van de Wet Normering Topinkomens (WNT) is zeker 
gesteld door het uitbrengen van de Reparatiewet WNT. Hiermee is een 
aantal onuitvoerbare elementen van de WNT gerepareerd, hetgeen van 
groot belang was voor een ordentelijk verantwoordingsproces over 2014. 
Voorts is – in nauw overleg met alle betrokken partijen – een pakket aan 
onderliggende regelgeving vastgesteld dat ten doel heeft de algemene 
regelgeving nader uit te leggen en/of nadere aanwijzingen te geven voor 
de uitvoering. Het gaat hierbij om de Beleidsregels toepassing WNT 2014, 
het Controleprotocol WNT, de Uitvoeringsregeling WNT en de Beleids-
regels toepassing WNT 2015.
Aansluitend op de wet- en regelgeving is op de website topinkomens.nl 
een uitgebreide set van antwoorden op de in 2014 meest gestelde vragen 
gepubliceerd. Deze zogenaamde Q&A’s zijn interdepartementaal 
afgestemd om consistentie te waarborgen bij de wetsinterpretatie. Tevens 
is de informatie op deze website sterk toegesneden op de belangrijkste 
doelgroepen: instellingen en accountants, en is een model-
verantwoording opgesteld als handreiking aan WNT-instellingen bij het 
opstellen van hun WNT-verantwoording. In december 2014 is de 
WNT-jaarrapportage 2013 naar de Tweede en Eerste Kamer gestuurd en 
daarna openbaar gemaakt (Kamerstukken II, 2014/2015, 30 111, nr. 74).
In overeenstemming met het regeerakkoord is op 30 december 2014 de 
Wet verlaging bezoldigingsmaximum WNT gepubliceerd, die in werking is 
getreden per 1 januari 2015. Met deze wet is het wettelijke bezoldigings-
maximum voor topfunctionarissen in de publieke en semipublieke sector 
verder verlaagd van 130% naar 100% van een Ministersalaris. Voor 
zittende bestuurders is overgangsrecht van toepassing; na de overgangs-
periode gaat ook voor hen de nieuwe norm gelden.
In 2014 is een eerste feitelijke verkenning gestart van de effecten die te 
verwachten zijn van de in het regeerakkoord afgesproken verdere 
uitbreiding van de werkingssfeer van de WNT – ook wel aangeduid als 
WNT-3.
Tweede Kamer, vergaderjaar 2014–2015, 34 200 VII, nr. 1 39
