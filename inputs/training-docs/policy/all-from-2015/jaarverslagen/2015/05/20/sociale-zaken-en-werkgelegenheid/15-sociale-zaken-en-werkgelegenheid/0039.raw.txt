A. Inkomensoverdrachten
Toelichting financiële instrumenten
A1. Ongevallenverzekering (Caribisch Nederland)
Werknemers in Caribisch Nederland wordt in geval van een bedrijfson-
geval een inkomensvoorziening geboden. De uitkering is hierbij 
gekoppeld aan het laatste loon van de werknemer. De SZW-unit bij de 
Rijksdienst Caribisch Nederland is verantwoordelijk voor de uitvoering 
van deze regeling.
Budgettaire ontwikkelingen
De realisatie van de uitgaven voor de Ongevallenverzekering is lager dan 
begroot doordat het aantal uitkeringen in geringe mate lager is uitge-
komen dan het begrote aantal. In de eenheden waarin het volume in tabel 
3.3 wordt uitgedrukt is deze daling overigens niet zichtbaar.
  
1 
Tabel 3.3 Kerncijfers Ongevallenverzekering (Caribisch Nederland)
  Realisatie  Realisatie  Realisatie  Begroting V erschil 
2012 2013 2014 2014 2014 
 Volume uitkeringen Ongevallenverzekering (x 1.000, 
ultimo) <0,1   <0,1  <0,1  <0,1  <0,1
1 
SZW-unit RCN.
A2. Wet werk en inkomen naar arbeidsvermogen (WIA)
De WIA geeft werknemers die na een wachttijd van twee jaar ten minste 
35% arbeidsongeschikt zijn, recht op een uitkering. In de WIA staat werk 
voorop; het accent ligt op wat mensen wel kunnen. Tegelijkertijd is er 
sprake van inkomensbescherming.
De WIA bestaat uit twee uitkeringsregimes. De Inkomensverzekering voor 
volledig en duurzaam arbeidsongeschikten (IVA) verstrekt een loonder-
vingsuitkering aan werknemers die duurzaam volledig arbeidsongeschikt 
zijn. Wie nog gedeeltelijk kan werken, dan wel niet duurzaam volledig 
arbeidsongeschikt is, krijgt een uitkering op basis van de Regeling 
werkhervatting gedeeltelijk arbeidsgeschikten (WGA). De WIA wordt 
uitgevoerd door het UWV.
Inkomensvoorziening volledig en duurzaam arbeidsongeschikten 
(IVA)
Budgettaire ontwikkelingen
De uitkeringslasten IVA komen € 32 miljoen hoger uit dan begroot. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 13 miljoen, in tabel 3.2 onderdeel 
van de post nominaal) is de realisatie € 19 miljoen hoger dan begroot. De 
belangrijkste oorzaak is een hoger volume (€ 26 miljoen), vanwege onder 
andere een hogere doorstroom vanuit de WGA. De uitgaven aan de 
ao-tegemoetkoming zijn lager uitgekomen dan begroot (€ 4 miljoen). De 
gemiddelde jaaruitkering is iets lager uitgekomen dan geraamd, waardoor 
de uitkeringslasten € 3 miljoen lager zijn uitgekomen.
Beleidsrelevante kerncijfers
De kerncijfers IVA zijn gecombineerd met de kerncijfers WAO in tabel 3.4.
Tweede Kamer, vergaderjaar 2014–2015, 34 200 XV, nr. 1 38
