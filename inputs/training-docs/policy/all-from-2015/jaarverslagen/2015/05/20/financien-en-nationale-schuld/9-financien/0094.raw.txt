Beleidsartikelen
Om te meten hoe goed de 7-jaars gecentreerde portefeuille wordt 
benaderd, wordt sinds 2008 gewerkt met een benchmark. De benchmark 
is een theoretische financiering van de staatsschuld waarbij elke dag een 
deel van financieringsbehoefte wordt gefinancierd met de uitgifte van een 
7-jarige lening. Ieder jaar wordt in het jaarverslag gerapporteerd in 
hoeverre de resultaten van de feitelijke portefeuille met leningen en 
renteswaps overeenkomt met de resultaten van de benchmark. De 
benchmark maakt het mogelijk om de gevolgen van bewuste afwijkingen 
van het renterisicokader transparant te rapporteren. Het gaat dan om 
zowel de kosten als het risico van de feitelijke portefeuille ten opzichte van 
de benchmark. Het Agentschap rapporteert derhalve niet alleen over de 
gevolgen van het financieringsbeleid voor de rentekosten, maar biedt ook 
inzicht in de ontwikkeling van de marktwaarde van de portefeuille.
C: Beleidsconclusies 
In deze paragraaf worden het risico en het resultaat van de feitelijke 
portefeuille afgezet tegen de benchmark. Deze paragraaf bevat een 
beknopt overzicht. In de bijlage is uitgebreide informatie te vinden en 
worden resultaten en verschillen in meer detail verklaard.
Het risico van de feitelijke portefeuille ten opzichte van de 
benchmark
De vergelijking van het risico van de feitelijke portefeuille met die van de 
benchmark gebeurt met (rente)risicoprofielen. Het risicoprofiel van een 
portefeuille geeft per jaar weer voor welk deel van de portefeuille (schuld 
en swaps) de rente opnieuw vastgesteld moet worden. Figuur 1 laat het 
risicoprofiel zien aan het eind van 2014 voor de benchmark portefeuille en 
de feitelijke portefeuille.
Figuur 1: De risicoprofielen ultimo 2014 van de benchmark en de feitelijke 
portefeuille (€ mld.)
80
60
40
20
0
Benchmark Feitelijke portefeuille
Tweede Kamer, vergaderjaar 2014–2015, 34 200 IX, nr. 1 93
2015
2016
2017
2018
2019
2020
2021
2022−2026
2027−2030
>2030
