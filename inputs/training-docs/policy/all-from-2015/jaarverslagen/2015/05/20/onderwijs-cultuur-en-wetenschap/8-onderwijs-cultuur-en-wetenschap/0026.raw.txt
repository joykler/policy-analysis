Beleidsverslag
met VNO-NCW hebben we daarom een programma ontwikkeld om de 
voortgang bij de 200 grootste bedrijven een impuls te geven.
Op basis van een veldconsultatie over de sociale acceptatie van 
bi-culturele lesbische vrouwen, homoseksuele mannen, biseksuelen en 
transgenders is in 2014 een maatschappelijk plan van aanpak opgesteld. 
Als vervolg hierop is met het Ministerie van SZW een gezamenlijke 
beleidsintensivering ingezet. Het Nederlandse initiatief van een Call voor 
een gezamenlijke en meerjarige Europese aanpak van homovijandigheid 
en transfobie werd in 2014 al door de helft van de EU-landen actief 
gesteund. Door kabinetsmaatregelen op het terrein van juridische gelijke 
behandeling van LHBT’s is Nederland in 2014 gestegen van de achtste 
naar de vierde plaats op de ILGA-Europe Rainbow Map.
7. Caribisch Nederland 
De doelstelling voor Caribisch Nederland is vastgelegd in de Onderwijs-
agenda die in 2011 is ondertekend. Daarin is opgenomen dat «in 2016 de 
onderwijskwaliteit van de scholen in Caribisch Nederland op een naar 
Nederlandse en Caribische maatstaven aanvaardbaar niveau is». Concreet 
betekent dit dat per 1 augustus 2016 het onderwijs in Caribisch Nederland 
voldoet aan de eisen van basiskwaliteit. De Inspectie van het Onderwijs 
heeft de voortgang onderzocht. In maart 2014 heeft de Inspectie van het 
Onderwijs een themarapportage «Onderwijsverbetering in Caribisch 
Nederland. Het onderwijs op Bonaire, Sint Eustatius en Saba, 3 jaar na 
10 oktober 2010» uitgebracht.
Op grond van die rapportage stellen we vast dat in het primair onderwijs 
goede stappen zijn gezet. Voor een aantal scholen in het po moet 
basiskwaliteit in 2016 bereikbaar zijn. Voor de scholen in het voortgezet 
onderwijs is het beeld meer gedifferentieerd en kwetsbaarder. De 
Inspectie van het Onderwijs heeft in het bijzonder aandacht gevraagd voor 
de zorgproblematiek op de eilanden die extra inzet vergt. In de beleids-
reactie staat dat we vasthouden aan de geformuleerde ambitie om de 
basiskwaliteit in 2016 te realiseren of zo spoedig mogelijk daarna. Dit is in 
het belang van de leerlingen die recht hebben op goed onderwijs. Om dit 
te kunnen realiseren en de scholen zo goed mogelijk te ondersteunen, 
hebben we onder andere extra inzet gepleegd in de leerlingenzorg en het 
versterken van de bestuurskracht. Ook is besloten op Sint Eustatius over 
te gaan naar Engels als instructietaal.
Tweede Kamer, vergaderjaar 2014–2015, 34 200 VIII, nr. 1 25
