De beleidsartikelen (artikel 15)
– diverse kleinere bijstellingen van de verplichtingenruimte (-/- 6,3 
miljoen)
Uitgaven algemeen
De realisatie van de uitgaven in 2014 is € 171,9 miljoen hoger dan 
oorspronkelijk begroot. Hiervan heeft € 142,8 miljoen betrekking op een 
foutieve betaling. Deze betaling stond gepland voor 1 januari 2015 maar is 
vlak voor de jaarwisseling al in 2014 betaald. Hierdoor zijn de uitgaven op 
het instrument Bekostiging in 2014 € 142 miljoen en op het instrument 
Bijdragen aan ZBO’s/RWT’s € 0,8 miljoen hoger uitgekomen dan geraamd. 
Met mijn brief van 3 februari 2015 «technische mutatie jaarafsluiting 
2014» heb ik de Tweede Kamer over deze mutatie geïnformeerd.
De overige verschillen worden verder verduidelijkt bij de toelichting op de 
instrumenten.
Bekostiging
Toelichting op de instrumenten
Landelijke publieke omroep
Een publieke omroep is de meest efficiënte manier om de doelstellingen 
van het mediabeleid te bereiken. De publieke omroep waarborgt een 
hoogwaardig en pluriform media-aanbod, dat toegankelijk en betaalbaar 
is voor alle lagen van de bevolking. Daarom bekostigt de Minister van 
OCW de landelijke publieke omroep. Mede vanwege Europese regels op 
het gebied van staatssteun, houdt de overheid greep op de aard en 
omvang van het takenpakket van de landelijke publieke omroep en 
bepaalt de overheid het budget van de publieke omroep.
Naast de foutieve betaling 2015 van € 100,8 miljoen en de prijsbijstelling 
van € 14,5 miljoen is er in 2014 € 13,5 miljoen extra uitgegeven ten 
behoeve van de superevenementen (WK-voetbal en Olympische Winter-
spelen).
Regionale omroepen
Vanaf 2014 worden de regionale omroepen bekostigd door het Ministerie 
van Onderwijs, Cultuur en Wetenschap. Hiertoe is de Mediawet 
aangepast.
Naast de foutieve betaling 2015 van € 28,0 miljoen en de prijsbijstelling 
van € 2,9 miljoen is de bijdrage vanuit het provinciefonds verhoogd met 
€ 1,5 miljoen en vanuit het mediabudget met € 0,4 miljoen.
Minderhedenprogrammering
Eind 2012 is de structurele financiering van de zelfstandige minderheden-
programmering (MTNL en FunX) beëindigd. De budgetten voor 2013 en 
2014 zijn gebruikt voor afbouw- en frictiekosten.
Stichting Omroep Muziek (SOM)
De Stichting Omroep Muziek (SOM) is de instelling die door de Minister is 
aangewezen voor het in stand houden en exploiteren van omroeporkesten 
en omroepkoren.
De hogere uitgave bestaat uit de foutieve betaling 2015 van € 3,2 miljoen 
en de prijsbijstelling van € 0,3 miljoen.
Uitzenden en uitzendgereedmaken
Deze beheertaken bestaan uit het gereedmaken van programma’s voor 
uitzending en het uitzenden van programma’s van de landelijke publieke 
omroep.
Tweede Kamer, vergaderjaar 2014–2015, 34 200 VIII, nr. 1 107
