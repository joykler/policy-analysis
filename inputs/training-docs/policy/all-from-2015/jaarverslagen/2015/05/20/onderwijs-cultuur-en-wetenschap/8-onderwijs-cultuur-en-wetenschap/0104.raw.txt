De beleidsartikelen (artikel 15)
15: MEDIA 
Artikel
 
Het waarborgen van een onafhankelijk, gevarieerd en kwalitatief 
Algemene doelstelling
hoogwaardig media-aanbod, dat toegankelijk blijft voor alle lagen van de 
 
bevolking.
Media hebben een prominente rol in onze democratie en cultuur. Wat we 
Rol en verantwoordelijkheid
zien, horen en lezen, beïnvloedt ons beeld van de wereld en onze 
opvattingen. Daarom borgt de Minister vier publieke belangen in het 
mediabeleid, waar zij verantwoordelijk voor is: onafhankelijkheid, 
verscheidenheid, kwaliteit en toegankelijkheid. De Minister heeft 
specifieke zorg voor het stelsel van landelijke, regionale en lokale publieke 
omroepen en de daarvoor relevante wet- en regelgeving. De Minister 
heeft naast een financierende rol, vooral ook een regisserende rol.
Financieren: De Minister financiert de landelijke publieke omroep, en 
enkele andere aan de omroep verbonden instellingen. De taakopdracht is 
wettelijk bepaald en het budget van de publieke omroep is vastgesteld 
met behoud van afstand tot de uitvoering en inhoud. Op basis van het 
concessiebeleidsplan sluit de Minister elke vijf jaar een prestatieovereen-
komst met de publieke omroep. Verder is de Minister verantwoordelijk 
voor instrumenten ter bevordering van culturele producties, documen-
taires, drama, kunst- en kinderprogramma’s, het steunen en stimuleren 
van een onafhankelijke en kwalitatief goede journalistieke infrastructuur in 
ons land (Stichting Stimuleringsfonds voor de Journalistiek) en voor het 
bevorderen van mediawijsheid (NICAM en Mediawijzer.net).
Regisseren: Als regisseur is de Minister verantwoordelijk voor de 
wetgeving ten aanzien van de taak en organisatie van de publieke omroep 
en voor wetgeving voor commerciële media. De regels voor commerciële 
omroepen vloeien voornamelijk voort uit Europese richtlijnen op het 
gebied van audiovisuele media en interne markt. Ze gaan over reclame, 
sponsoring, product-placement en bescherming van minderjarigen, en 
over het aandeel Europees en onafhankelijk product. Verder is de Minister 
als regisseur verantwoordelijk voor wetgeving met betrekking tot 
omroepdistributie. Het doel daarvan is de ontvangst te verzekeren van de 
belangrijkste publieke zenders en daarnaast in brede zin de toegang te 
bevorderen tot een gevarieerd radio- en televisieaanbod.
De OCW-begroting is in het najaar van 2014 nader uitgewerkt in de 
mediabegrotingsbrief, die als basis diende voor de begrotingsbehan-
deling van dit artikel door de Tweede Kamer. Deze brief geeft een 
gedetailleerde vooruitblik op het nieuwe jaar, een uitwerking van de 
maatregelen op het gebied van media alsmede een terugblik op de 
realisatie van voorgaand jaar.
Op basis van het vijfjaarlijkse concessiebeleidsplan heeft de Minister voor 
de erkenningperiode die loopt tot en met 2015, een prestatieovereen-
komst afgesloten met de landelijke publieke omroep. Over de uitvoering 
van deze prestatieovereenkomst rapporteert de landelijke publieke 
omroep jaarlijks aan de Minister. Deze verantwoording wordt gevalideerd 
door het Commissariaat voor de Media. Het Commissariaat voor de Media 
kan ook een boete opleggen als de publieke omroep de prestatieovereen-
komst niet naleeft. Zowel de verantwoording als de validatie wordt als 
bijlage bij de mediabegrotingsbrief aan de Tweede Kamer verzonden.
Tweede Kamer, vergaderjaar 2014–2015, 34 200 VIII, nr. 1 103
