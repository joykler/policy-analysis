Bedrijfsvoeringsparagraaf
hangen (zoals bewustzijn van het belang en versterkt draagvlak voor het 
werken met Sophia) te ambitieus te zijn geformuleerd. Het beschikbare 
kwaliteitssysteem levert informatie over het volume aan afgelegde 
stukken maar niet over de kwaliteit en de volledigheid van de afgelegde 
dossiers. Tijdens haar controle heeft de ADR geconstateerd dat sommige 
budgethouders en RSO’s hun stukken onvoldoende digitaal archiveren. 
Het kwaliteitssysteem moet daarom in 2015 doorontwikkeld worden zodat 
hieraan ook kwalitatieve informatie ontleend kan worden. Lacunes in 
dossiers betekenen een risico voor het primaire proces. Het digitale 
archief in 2015 krijgt dan ook onverminderde aandacht van de departe-
mentsleiding.
Mobiliteitskaart
De ADR heeft een rijksbrede lijn opgesteld waarlangs zij tot een oordeel 
komt over de uitgaven van de ministeries aan de mobiliteitskaart in 2014. 
Er is afgesproken daar waar geen interne controle (IC) heeft plaatsge-
vonden of de IC geeft geen representatief beeld, het in 2014 betaalde 
bedrag door de ADR als onzeker wordt aangemerkt. Door het ontbreken 
van IC bij BZ is er onzekerheid of de in rekening gebrachte reizen 
terecht/rechtmatig zijn gemaakt. Voor BZ gaat het om een bedrag van EUR 
0,9 miljoen dat als onzeker wordt bestempeld. Dit zijn de daadwerkelijk 
aan MobilityMixx (leverancier mobiliteitskaart) betaalde bedragen in 2014. 
Op de tolerantie van het artikel is dit bedrag zeer klein, ook in samenhang 
met de overige onzekerheden.
Stroomlijning aansturing uitvoerende organisaties
e
Het voornemen om de opzet van het 2 -lijns toezicht in 2014 te actuali-
seren is niet gerealiseerd. Dit heeft enerzijds te maken met de noodzaak 
tot het stellen van prioriteiten en anderzijds met de wens om aan te 
sluiten bij de het project Stroomlijnen Beleid en Uitvoering. Het stroom-
lijnen van de aansturing van uitvoerende organisatie maakt onderdeel uit 
van de opdracht aan de kwartiermaker Stroomlijnen Beleid en Uitvoering, 
die eind vorig jaar is benoemd. De kwartiermaker presenteert begint 2015 
e
zijn plan van aanpak op basis waarvan het 2 -lijns toezicht in 2015 zal 
worden geactualiseerd. Wel gerealiseerd is de verdere stroomlijning van 
het opdrachtgeverschap met betrekking tot de programma’s die in beheer 
van RVO zijn.
Interne beheersing RSO’s en posten
In 2014 hebben de RSO’s (Regionale Service Organisaties) voor alle 
posten een risicoanalyse uitgevoerd dan wel door de post uit laten 
voeren. De risicoanalyses zijn in alle regio’s vertaald naar regionale 
interne controle (IC) plannen. In het afgelopen jaar werd er voor het eerst 
gewerkt met (de uitvoering van) regionale IC-plannen. Omdat sommige 
RSO’s pas aan het einde van het eerste kwartaal het regionale plan in 
uitvoering hebben genomen, kon de kalender van de geplande 
IC-werkzaamheden over het eerste halfjaar 2014 niet volledig worden 
uitgevoerd. In de tweede helft van het jaar is dit voor een belangrijk deel 
ingehaald – in enkele gevallen met de inzet van extra capaciteit – en 
werden enkele te ambitieus opgestelde plannen bijgesteld. Bij enkele 
RSO’s is een medewerker (gedeeltelijk) vrijgesteld voor IC werkzaam-
heden. De ADR constateerde dat dit ten goede kwam aan de tijdigheid van 
de interne controles en de kwaliteit en diepgang ervan. In 2015 stelt iedere 
RSO daarom een medewerker aan die verantwoordelijk is voor de opzet 
en (coördinatie van de) uitvoering van het IC-plan binnen de regio.
Tweede Kamer, vergaderjaar 2014–2015, 34 200 V, nr. 1 55
