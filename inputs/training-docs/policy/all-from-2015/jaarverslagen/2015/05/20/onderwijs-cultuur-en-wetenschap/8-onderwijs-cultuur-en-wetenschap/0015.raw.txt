Beleidsverslag
wetsvoorstel modernisering onderwijstijd biedt scholen in het vo meer 
ruimte voor effectief onderwijs.
Met de brief over toekomstgericht funderend onderwijs hebben wij vorig 
jaar het startschot gegeven om voor het hele curriculum po en vo te 
komen tot een relevante en toekomstgerichte inhoud. Ook zijn we een 
nationale dialoog gestart over de toekomst van het funderend onderwijs 
(Onderwijs 2032). Daarin willen we samen met leerlingen, leraren, ouders, 
wetenschap en het bedrijfsleven meer richting geven aan de inhoud van 
het curriculum. Welke kennis en vaardigheden hebben leerlingen nodig 
om voorbereid te zijn op het vervolgonderwijs, de toekomstige arbeids-
markt en hun rol in een toekomstige maatschappij?
Per 1 augustus 2014 is de Wet Eindtoetsing PO van kracht geworden. 
Naast de door het College van Toetsen en Examens beschikbaar gestelde 
centrale eindtoets zijn twee andere toetsen toegelaten. Het beleid voor de 
invoering van de referentieniveaus taal en rekenen hebben we verder 
doorgezet. De centrale examens Nederlands in het vo zijn afgestemd op 
de referentieniveaus taal en met ingang van het lopende studiejaar 
(2014–2015) tellen de resultaten voor Nederlandse taal voor studenten in 
mbo-4 voor het eerst mee voor het behalen van het diploma, de jaren 
erna volgen de andere niveaus. Omdat is gebleken dat het rekenonderwijs 
nog niet overal op orde is en studenten hier niet de dupe van mogen 
worden, is met betrekking tot de rekentoets vo en het centraal examen 
rekenen mbo besloten tot een overgangsperiode. Hierin komt het niveau 
dat moet worden behaald elk jaar een stap hoger te liggen. Zo werken we 
geleidelijk toe naar het gewenste eindniveau.
Leerlingen verdienen een zo passend mogelijke onderwijsplek, een plek 
op een school die past bij hun kwaliteiten en mogelijkheden. Vanaf 
1 augustus 2014 zijn de samenwerkingsverbanden passend onderwijs 
verantwoordelijk voor het aanbod van extra ondersteuning aan leerlingen 
in het po en vo die dat nodig hebben. Er is hard gewerkt om de overgang 
van het oude naar het nieuwe systeem goed te laten verlopen en dat is 
gelukt. Uit de eerste ervaringen blijkt dat scholen en samenwerkingsver-
banden de ruimte gebruiken die de wet- en regelgeving biedt, en 
daarbinnen nieuwe en sneller inzetbare ondersteuningsvormen ontwik-
kelen. Dat betekent meer ondersteuning op maat. In de eerder genoemde 
brief over «kwetsbare jongeren» is aangekondigd dat het regionale 
overleg rondom passend onderwijs nog effectiever wordt gemaakt door 
de positie van mbo-instellingen in dit overleg te versterken.
Om schoolbesturen in een adequate positie te brengen een passend 
antwoord te formuleren op de leerlingendaling, is het noodzakelijk 
belemmeringen weg te nemen, juiste bekostigingsprikkels in te bouwen 
en ondersteuning aan te bieden. Daarom is in het afgelopen jaar de 
fusietoets aangepast en een start gemaakt met de ondersteunings-
structuur. Tevens wordt de fusiefaciliteit voor basisscholen verruimd.
Naar aanleiding van de gegevens uit de leerplichttelling 2012–2013 heeft 
Ingrado onderzoek laten doen naar de verzuimgegevens, zowel naar het 
absolute als het relatieve verzuim. In het lopende schooljaar 2014–2015 
voeren we samen met Ingrado gesprekken met circa 30 gemeenten over 
de aanpak van ongeoorloofd schoolverzuim. Deze reflectie op de 
verzuimaanpak en het uitwisselen van goede voorbeelden stimuleert 
gemeenten tot verdere verbetering van hun werkwijze bij de aanpak van 
Tweede Kamer, vergaderjaar 2014–2015, 34 200 VIII, nr. 1 14
