Bijlagen
Koninklijke Nederlandse Academie van Wetenschappen (KNAW)
De KNAW bevordert als forum, geweten en stem van de wetenschap de 
kwaliteit en de belangen van de wetenschap en zet zich in voor een 
optimale bijdrage van de Nederlandse wetenschap aan de culturele, 
sociale en economische ontwikkeling van de samenleving.
Koninklijke Bibliotheek (KB)
De KB brengt als de nationale bibliotheek van Nederland mensen en 
informatie samen. De KB speelt voorts een centrale rol in de Nederlandse 
(wetenschappelijke) informatie-structuur en bevordert de duurzame 
toegang tot digitale informatie in (inter)nationaal verband
Nederlandse Organisatie voor Wetenschappelijk Onderzoek (NWO)
De NWO heeft als taak het bevorderen van de kwaliteit van wetenschap-
pelijk en praktijkgericht onderzoek.
Stichting Participatiefonds (PF) 
Het PF is verantwoordelijk voor het beheren en terugdringen van de 
werkloosheidsuitgaven in het primair onderwijs. Het PF ondersteunt 
scholen bij het opzetten van hun personeels- en mobiliteitsbeleid en 
individuele medewerkers die werkloos zijn met trainingen en cursussen.
Stichting Vervangingsfonds (VF) 
Het VF betaalt de kosten voor vervangers die scholen moeten inzetten bij 
ziekte of afwezigheid van personeel en levert een belangrijke bijdrage aan 
het terugdringen van ziekteverzuim en arbeidsongeschiktheid van 
onderwijspersoneel in het primair onderwijs door de kwaliteit van de 
arbeidsomstandigheden en het personeelsbeleid te verbeteren.
Stimuleringsfonds voor de Journalistiek 
Het Stimuleringsfonds voor de Journalistiek stimuleert de kwaliteit, 
diversiteit en onafhankelijkheid van de journalistiek door met geld, kennis 
en onderzoek de vernieuwing van de journalistieke infrastructuur te 
bevorderen.
College voor Toetsen en Examens (CvTE)
Het College voor Toetsen en Examens (CvTE) bestaat sinds 1 oktober 
2009. Het is ontstaan uit een samenvoeging van de Centrale Examen-
commissie Vaststelling Opgaven (CEVO), de Staatsexamencommissie VO 
en de Staatsexamencommissie Nederlands als Tweede taal (NT2).
Het College is verantwoordelijk voor de centrale examens en staats-
examens in het voortgezet onderwijs, de examens rekenen en taal in het 
(middelbaar) beroepsonderwijs en staatsexamens Nederlands als tweede 
taal.
Nederlandse Publieke Omroep (NPO)
De NPO is het samenwerkings- en coördinatieorgaan van de landelijke 
publieke omroep. Deze taak is per 1 januari 2010 overgegaan van de NOS 
naar een nieuwe stichting, de NPO.
Landelijk Omroepbestel
Het betreft middelen die aan de landelijke publieke omroepen beschikbaar 
zijn gesteld.
Tweede Kamer, vergaderjaar 2014–2015, 34 200 VIII, nr. 1 168
