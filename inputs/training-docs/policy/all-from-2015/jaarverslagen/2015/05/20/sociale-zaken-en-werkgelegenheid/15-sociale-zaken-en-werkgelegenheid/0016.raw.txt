herstel, de werkloosheid bleef in de verwachtingen voor 2014 iets 
toenemen aangezien de werkloosheid vertraagd reageert. De 
werkloosheid bevindt zich op een hoog niveau en het streven naar het 
verminderen van de werkloosheid blijft een belangrijke opdracht van het 
kabinet. Het hebben van werk is voor mensen meer dan het hebben van 
een inkomen. Werk biedt immers ook een sociaal netwerk, zelfvertrouwen 
en mogelijkheden tot zelfontplooiing.
De economische ontwikkelingen en de werkgelegenheidsgroei vielen bij 
de uitvoering van de begroting 2014 mee. De economische groei werd 
opwaarts bijgesteld van ½% tot 0,8% en de werkgelegenheid werd 
opwaarts bijgesteld van een krimp van – ¾% naar een groei met 0,4%. De 
werkloosheid steeg minder dan bij de opstelling van de begroting was 
verwacht en werd neerwaarts bijgesteld tot 6,8%. Door de meevallende 
werkloosheid vielen ook de overheidsuitgaven aan de werkloosheid mee. 
Deze meevallers zijn verwerkt in een lager uitgavenkader sociale zekerheid 
en arbeidsmarkt (SZA). Dit kader komt, na de opwaartse bijstelling van het 
kader van begin 2013, nu weer globaal overeen met de ramingen bij de 
start van het kabinet Rutte/Asscher (zie bijlage 1).
Bij de begrotingsvoorbereiding (MEV 2014) werd nog een daling van de 
mediane koopkracht verwacht van ½% in 2014. Dit werd indertijd 
verklaard doordat werkenden naar verwachting te maken zouden krijgen 
met een daling van het reële loon, omdat de contractloonstijging achter 
zou blijven bij de inflatie. Uiteindelijk zijn zowel de contractloonstijging als 
de inflatie neerwaarts bijgesteld met als uitkomst een neutrale reële 
loonontwikkeling. De uiteindelijke koopkrachtverbetering ten opzichte van 
2013 is uitgekomen op 1,4%, mede door de afspraken uit het begrotings-
akkoord 2014 (o.a. de tijdelijke verlaging van het tarief in de eerste schijf, 
een hogere kinderopvangtoeslag en het handhaven van de leeftijdsdiffe-
rentiatie in de kinderbijslag). Ten slotte is de koopkracht hoger uitge-
komen dan verwacht door de lagere vaststelling van de nominale premies 
Zvw door de zorgverzekeraars.
  
Tabel 3.1 Kerncijfers 2014: raming MEV 2014 versus realisatie CEP 2015
  Raming Realisatie
MEV 2014 CEP 2015 
 Economische groei (in %)  0,5  0,8 
   
 Werkgelegenheid in arbeidsjaren, marktsector 
(mutatie in %)  – 0,75  0,4 
1 
 Werkloosheid (*1.000, internationale definitie) 685   609
 Werkloosheid (in % van de beroepsbevolking, 
1 
internationale definitie)  7,5  6,8
   
Contractloon marktsector (in %)   1,5 1,1  
 Consumentenprijsindex (in %) 2   0,3 
Koopkracht, mediaan, alle huishoudens (in %)  – 0,5   1,4 
   
 EMU-saldo (in % bbp)  – 3,3  – 2,6 
 EMU-schuld (in % bbp)  76,3  69,0
1 
Voor de vergelijkbaarheid met de raming uit de MEV 2014 exclusief de revisie van de uitvraag-
methode EBB.
 
Tweede Kamer, vergaderjaar 2014–2015, 34 200 XV, nr. 1 15
