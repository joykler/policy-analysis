De verwachting is dat in 2040 achter elke vijfde voordeur een 75-plusser 
woont, nu is dat nog achter elke negende voordeur. Mensen hechten 
eraan om langer thuis te wonen, in de buurt waar zij hun sociale netwerk 
en voorzieningen kennen. Het kabinet heeft in 2014 de mogelijkheden in 
kaart gebracht om ouderen en mensen die zorg nodig hebben, langer 
thuis te laten wonen. Met het plan «Langer Thuis Wonen» gaat het om 
stimuleren van regionale samenwerking en het aanbod voor wonen en 
zorg dichtbij mensen thuis. Er is voldoende ruimte in het aanbod van 
geschikte woningen. Mensen kunnen hierdoor meer gericht op een 
woning worden aangewezen. In hun eigen buurt en dichtbij hun eigen 
netwerk (TK 32 847, nr. 121). Ook mantelzorgwoningen stellen mensen in 
staat om langer zelfstandig te wonen met hulp van hun naasten. Met 
ingang van 1 november 2014 is het mogelijk om mantelzorgwoningen 
vergunningvrij aan te bouwen. Hierdoor hoeven mensen minder snel 
noodgedwongen naar een verzorgingstehuis te verhuizen.
Door de trendmatige verschuiving van instellingszorg naar zorg thuis bij 
cliënten met relatief lichte beperkingen neemt de vraag naar de huidige 
verzorgingstehuizen af. Indien de beperkingen toenemen zal de cliënt wel 
een beroep willen doen op instellingszorg. Met het in april 2014 gesloten 
zorgakkoord is € 70 miljoen structureel beschikbaar gesteld (TK 30 597, 
nr. 435) om een grotere groep toegang te geven tot de Wlz. Hiermee 
kunnen meer plaatsen in instellingen behouden blijven, wat een bijdrage 
zal leveren aan de zorgvuldige afbouw van de verzorgingshuiscapaciteit.
Mensen met een lichamelijke handicap, een verstandelijke beperking of 
chronische ziekte moeten in de hele samenleving de kans krijgen om naar 
vermogen mee te doen. De wetsvoorstellen voor de ratificatie van het VN 
Verdrag inzake de rechten van personen met een handicap die moeten 
bevorderen dat de positie van mensen met een beperking verbetert, zijn 
naar de Tweede Kamer gestuurd (TK 33 992-(R2034), nr. 1–4). Daarmee is 
de ratificatie van het VN Verdrag Handicap een stap dichterbij.
Arbeidsmarkt en werkgelegenheidseffecten
De veranderingen bieden zowel kansen als uitdagingen voor de arbeids-
markt in de zorg. Banen verdwijnen, maar er kunnen ook functies 
veranderen. Het kabinet heeft in april 2014 een actieplan opgesteld om 
onnodige ontslagen in de zorg te voorkomen. Met de huishoudelijke 
hulptoelage kunnen mensen die financieel krap zitten een extra bijdrage 
krijgen zodat meer huishoudelijke hulp behouden kan blijven.
Daarnaast is € 100 miljoen beschikbaar gesteld voor onder andere 
omscholingstrajecten om mensen in de zorg aan de slag te kunnen 
houden. De sector draagt hieraan zelf ook € 100 miljoen bij. Ook is de 
basis gelegd voor een betere afstemming tussen onderwijs en arbeids-
markt, zodat ook in de toekomst de juiste professionals met de benodigde 
veranderende competenties opgeleid worden (TK 29 538, nr. 172).
Het Interventieteam Hervorming Langdurige Zorg zet zich met bemid-
deling en advisering in voor de continuïteit van zorg en het voorkómen 
van onnodige ontslagen. Zodoende wordt een redelijke opstelling van 
betrokken partijen bevorderd met als doel een verantwoorde transitie op 
de arbeidsmarkt. Per 1 oktober 2014 is het interventieteam begonnen met 
zijn werkzaamheden (TK 29 282, nr. 205).
Tweede Kamer, vergaderjaar 2014–2015, 34 200 XVI, nr. 1 25
