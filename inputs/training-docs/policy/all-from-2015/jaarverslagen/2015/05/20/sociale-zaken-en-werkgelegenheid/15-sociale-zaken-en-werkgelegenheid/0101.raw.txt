Voor dit project Continue Screening Kinderopvang fase 2 is een privacy 
impact assessment (PIA) uitgevoerd met behulp van het toetsmodel 
privacy impact assessment Rijksdienst. Tevens is onder begeleiding van 
de ADR een risicoanalyse uitgevoerd. De resultaten zijn door directie 
Kinderopvang van SZW verwerkt in het wetsvoorstel personenregister 
kinderopvang en peuterspeelzalen en hebben een verdere doorwerking in 
de afspraken met CIBG over de realisatie van het personenregister en het 
toekomstig beheer.
Betaalgedrag
De tijdigheid van betalingen (binnen 30 dagen) is in 2014 stabiel gebleven 
op 97%, gemeten op basis van de ontvangstdatum. Het hoge percentage 
tijdige betalingen is mede bereikt doordat kleine facturen in een versnelde 
procedure worden betaald (verlicht betalen). De controle vindt dan 
achteraf steekproefsgewijs plaats.
Begin 2014 is geconstateerd dat de daarvoor gehanteerde werkwijze niet 
volledig voldoet aan de regelgeving doordat niet in alle gevallen een 
individuele prestatieverklaring is verstrekt. SZW heeft daarop een 
risicoanalyse uitgevoerd op basis waarvan de inschatting is gemaakt dat 
SZW met de gekozen werkwijze een acceptabel risico loopt en de extra 
inspanningen om dit risico te verminderen daar niet tegen opwegen. 
Hierover heeft afstemming met het Ministerie van Financiën plaatsge-
vonden. Bij de weging van het risico heeft ook een rol gespeeld dat het 
Ministerie van Financiën een wijziging van de regelgeving in voorbe-
reiding heeft. Consequentie van de gemaakte keuze is dat de betalingen 
op deze facturen voor een bedrag van € 3 miljoen onrechtmatig zijn (1,5% 
van het totaalbedrag van alle betalingen op facturen).
Informatiebeveiliging
In 2014 is veel tijd en aandacht besteed aan het verder verbeteren van de 
informatiebeveiliging, mede op basis van de Baseline Informatiebevei-
liging Rijksdienst (BIR). Op projectmatige basis is een inventarisatie 
gemaakt van de informatieverwerkende systemen en onderwerpen waar 
nog aanvullende maatregelen noodzakelijk zijn. Waar mogelijk zijn deze 
aanvullende maatregelen genomen. In 2015 moeten verantwoordelijke 
lijnmanagers zorgdragen voor verdere implementatie van de BIR en 
tevens de bijbehorende activiteiten als reguliere acties op nemen in de 
PDCA-cyclus.
Daarnaast zijn in 2014 workshops en lezingen verzorgd voor medewerkers 
om het beveiligingsbewustzijn te versterken. Het geactualiseerde 
informatiebeveiligingsbeleid is vastgesteld door de SG.
Subsidiebeheer
SZW maakt indien nodig gebruik van subsidies. Het beheer is over het 
algemeen op orde. Er zijn in 2014 bevindingen die aanleiding zijn voor 
scherpe aandacht voor subsidiebeheer in 2015. Het betreft onder andere 
het naleven van regels omtrent voorschotten en volledigheid van 
dossiers.
Agentschap SZW (AGSZW)
In 2014 is AGSZW doorgelicht in het kader van de Regeling Agent-
schappen. AGSZW herkent zich in het rapport en de daarin opgenomen 
aanbevelingen. AGSZW heeft met tevredenheid kennisgenomen van de 
constatering dat zij zowel binnen als buiten SZW een goede naam heeft, 
kostenbewust is en nadrukkelijk heeft bijgedragen aan een rechtmatige 
uitvoering van ESF. Uit de inmiddels vastgestelde Tarievennota 2015 blijkt 
dat AGSZW een aantal aanbevelingen al heeft overgenomen. In overleg 
Tweede Kamer, vergaderjaar 2014–2015, 34 200 XV, nr. 1 100
