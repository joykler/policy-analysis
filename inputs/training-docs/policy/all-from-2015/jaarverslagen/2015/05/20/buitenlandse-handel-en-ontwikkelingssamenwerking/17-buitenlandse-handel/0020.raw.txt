Bij 5) Toegang tot markten, ketenontwikkeling en handel was er extra 
aandacht voor regionale economische samenwerking. In Oost-Afrika werd 
met TradeMark East Africa onder andere de transporttijd voor goederen 
van de havens van Mombasa en Dar es Salaam naar Rwanda en Burundi 
met 10% gereduceerd. In West-Afrika is gestart met onderzoek hoe 
intra-regionale handel op strategische handelsroutes kan worden 
bevorderd. Het Centrum tot Bevordering van Import uit Ontwikkelings-
landen (CBI) ondersteunde midden- en kleinbedrijven bij het verwerven 
van toegang tot internationale, vooral Europese, markten. Voor de 
verduurzaming van de palmoliesector zat de Minister onder andere een 
ronde tafel voor in Beijing met Chinese en internationale bedrijven en 
NGO’s.
Dutch Good Growth Fund (DGGF)
Per 1 juli 2014 is het Dutch Good Growth Fund van start gegaan. Het 
revolverende fonds verstrekt financiering aan Nederlandse MKB-ers die 
zaken willen doen in ontwikkelingslanden en investeringsfondsen die 
willen investeren in het lokale MKB, waar reguliere partijen tekort 
schieten. Hun activiteiten dienen maatschappelijk verantwoord en 
ontwikkelingsrelevant te zijn en bij te dragen aan de sociaaleconomische 
ontwikkeling van deze landen. Verzoeken tot financiering en op maat 
gesneden dienstverlening worden in behandeling genomen door de drie 
uitvoerders van het DGGF, zijnde RVO, Atradius DSB en het consortium 
PwC/Triple Jump.
Duurzame ontwikkeling, voedselzekerheid en water
Toename van voedselzekerheid
De uitvoering van het beleid gericht op voedsel- en voedingszekerheid 
verloopt volgens planning, zowel binnen de centraal gefinancierde 
programma’s als in de partnerlanden via ambassades. Resultaatmeting 
blijft een uitdaging, zoals ook in de resultatenrapportage 2013 vermeld. In 
november verscheen de beleidsbrief Nederlandse inzet voor wereldwijde 
voedselzekerheid. Accenten worden geplaatst bij duurzaamheid en 
inclusiviteit, als verdere verbreding van het beleid. In 2014 is de organisa-
tiestructuur van het ministerie zodanig aangepast dat ook deze de 
samenhang tussen de grote mondiale uitdagingen weerspiegelt. De start 
van een «multi-stakeholder dialoog» tussen Nederlandse overheid, 
financiële instellingen, maatschappelijke organisaties en kennisinstel-
lingen, gericht op het bevorderen van landrechten en verantwoordelijk 
landgebruik, is een concreet initiatief gericht op de belangen van 
kwetsbare groepen.
De Nederlandse private sector speelt een belangrijke rol bij de ontwik-
keling van landbouw en voedselproductie in de minst ontwikkelde landen. 
Kennisdeling en capaciteitsontwikkeling zijn kenmerkende aspecten van 
de Nederlandse inzet. Ondersteuning van regionale economische 
integratie is uitgebreid van Oost-Afrika naar West-Afrika. In 2014 is een 
aantal pilots en studies uitgevoerd en werd met de Economic Community 
Of West African States (ECOWAS) overlegd over ondersteuning van 
regionale handel in landbouwproducten. Naast de inzet op de econo-
mische kant van voedselzekerheid zijn in 2014 nieuwe initiatieven 
ontwikkeld die de positie en organisatie van kleinschalige boeren, met 
name vrouwen, versterken. Ook in de strijd tegen ondervoeding is 
belangrijke vooruitgang geboekt, bijvoorbeeld door de Global Alliance for 
Improved Nutrition en UNICEF die beide in samenwerking met de 
ambassades in partnerlanden de voedingssituatie van jonge kinderen 
Tweede Kamer, vergaderjaar 2014–2015, 34 200 XVII, nr. 1 19
