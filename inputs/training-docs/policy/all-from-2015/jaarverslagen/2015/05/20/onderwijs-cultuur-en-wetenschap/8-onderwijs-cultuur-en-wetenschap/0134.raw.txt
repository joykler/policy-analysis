Bedrijfsvoeringsparagraaf
projecten wordt de stand van zaken openbaar gemaakt via het Rijks 
ICT-dashboard.
Vanwege de ontwikkelingen rond de komst van de wet Studievoorschot 
hoger onderwijs, is het Programma Vernieuwing Studiefinanciering in 
2014 herijkt. Deze herijking was noodzakelijk om in de tijdige invoering 
van de maatregelen uit de nieuwe wet te kunnen voorzien en tevens de 
voortgang en het succes van het programma te borgen. Tijdens de 
behandeling van het studievoorschot is zowel de Tweede Kamer als de 
Eerste Kamer over deze herijking ingelicht. De meerjarige programma-
kosten waren voor de herijking geraamd op € 107,3 miljoen en de eerste 
uitkomsten van de herijking wijzen op een stijging van de kosten met circa 
20 miljoen. Ook hier zijn de Eerste en Tweede Kamer van op de hoogte 
gesteld. Tevens is gemeld dat uitkomsten van de herijking definitief zullen 
worden gemaakt in het proces van de voorjaarsbesluitvorming.
In januari 2014 is bij het Nationaal Archief het programma Digitale Taken 
Rijksarchieven gestart. Doel van het programma is om een stevige basis 
te leggen bij het Nationaal Archief voor het borgen van ons cultureel 
erfgoed en de democratische rechtsstaat in het digitale tijdperk. Binnen 
het programma wordt een viertal kernproducten opgeleverd: een 
generieke digitale basis rijksinfrastructuur, een serviceorganisatie die op 
basis van een inzichtelijk kostprijsmodel technische ondersteuning aan 
het Nationaal Archief, de Regionaal Historische Centra en andere 
gebruikers kan leveren, een eerste tranche gedigitaliseerde rijkscollectie 
en een normenkader Duurzaam Toegankelijke Overheidsinformatie. De 
totale kosten van het programma bedragen € 31 miljoen.
In januari 2014 is volgens planning BRON-HO live gegaan. Door BRON-HO 
is de inschrijving voor studenten in het hoger onderwijs gemakkelijker 
geworden, koppelen we sneller en beter individuele gegevens terug aan 
de instellingen én hebben de instellingen veel eerder inzicht in de 
bekostiging. BRON-HO heeft een bijdrage geleverd aan de ambitie van 
OCW en DUO om te komen tot modernisering van de informatie-
infrastructuur van DUO voor de onderwijsketen om de administratieve 
lasten bij instellingen substantieel te verminderen. De totale kosten van 
het project bedragen € 23 miljoen.
Voor alle projecten geldt dat door privacy functionarissen wordt geadvi-
seerd en toegezien op navolging van de wet Bescherming Persoonsge-
gevens. Ook zijn in de projecten waarborgen ingebracht om risico’s voor 
de uitvoering te onderkennen. Hiermee worden dergelijke risico’s tijdig in 
kaart gebracht.
B. Audit Committee
Het Audit Committee heeft in 2014 viermaal vergaderd. Het Audit 
Committee heeft tot taak het adviseren van het departementale 
management op ten minste de volgende drie onderdelen:
� Het borgen van de kwaliteit van de bedrijfsvoering, inclusief de 
financiële verslaglegging;
� De regie op het auditbeleid;
� Het risicomanagementbeleid en de uitkomsten daarvan.
De Secretaris-Generaal is voorzitter van het Audit Committee. De MT-OCW 
leden, vier niet-ambtelijke leden, directeur FEZ en directeur Auditdienst 
Rijk vormen samen het Audit Committee. Er is een open stoel voor de 
Algemene Rekenkamer en FEZ voert het secretariaat.
Tweede Kamer, vergaderjaar 2014–2015, 34 200 VIII, nr. 1 133
