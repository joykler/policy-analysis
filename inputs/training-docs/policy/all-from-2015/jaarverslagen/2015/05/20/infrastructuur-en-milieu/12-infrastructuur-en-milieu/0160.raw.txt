De Rijksdienst voor Ondernemend Nederland (RVO)(voorheen Agenschap 
NL) heeft circa € 11 miljoen aan voorschotten ontvangen ten behoeve van 
de uitvoering van de subsidieregelingen emissiearme taxi’s en bestel-
auto’s en emissieverminderende voorzieningen voor vrachtauto’s en 
bussen. Afwikkeling conform raamovereenkomst tussen AGNL en IenM.
Artikel 21 Duurzaamheid
Ten laste van dit artikel staan verstrekte voorschotten open uit de jaren 
2007 tot en met 2012 aan de Stichting Afvalfonds voor de aanpak van 
verpakkings- en zwerfafval van ruim € 499 miljoen. Afwikkeling wordt in 
2015 verwacht.
Artikel 22 Externe veiligheid en risico’s
In het kader van externe veiligheid, inrichtingen en transport zijn 
voorschotten verstrekt van ruim € 176 miljoen. Zo zijn voor de uitvoering 
van de saneringsregeling astbestwegen aan de Dienst Landelijk Gebied 
voorschotten verstrekt van ruim € 84 miljoen. Aan DSM Agro is als 
voortvloeisel van het gesloten Amoniak convenant voor de beeindiging 
van de amoniaktransporten een schadevergoeding verstrekt van circa 
€ 48 miljoen. Aan de regionale brandweer Zuid-Holland zuid is ruim € 15 
miljoen verstrekt voor de spoorzone Drechtsteden. Hiermee worden 
maatregelen op het gebied van veiligheid, zoals calamiteitenbestrijdings-, 
waarschuwings- en communicatiesystemen, gerealiseerd. Tenslotte zijn 
op het beleidsterrein Verantwoorde toepassing van genetisch gemodifi-
ceerde organismen voorschotten verstrekt van ruim € 9 miljoen aan de 
Nederlandse Organisatie voor Wetenschappelijk Onderzoek (NWO) voor 
het Ecologisch Onderzoeksprogramma Biotechnologie. Afwikkeling van 
deze voorschotten zal tussen 2015 en 2020 plaatsvinden.
Artikel 25 Brede Doeluitkering
Op grond van de Wet Brede Doeluitkering Verkeer en Vervoer, die als doel 
heeft om op decentraal niveau maatwerk oplossingen mogelijk te maken 
voor verkeer- en vervoervraagstukken, zijn tot en met 2014 voorschotten 
verstrekt.
De openstaande voorschotten van circa € 4.635 miljoen hebben 
betrekking op onder andere de provincies (€ 1.988 miljoen), Stadsregio 
Amsterdam voorheen Regionaal Orgaan Amsterdam (ROA) (€ 912 
miljoen), de Stadsregio Rotterdam (€ 706 miljoen), het Stadsgewest 
Haaglanden (€ 299 miljoen), het Bestuur Regio Utrecht (€ 214 miljoen), 
het samenwerkingsverband KAN (€ 212 miljoen), de regio Eindhoven 
(€ 182 miljoen) en de regio Twente (€ 122 miljoen).
Afwikkeling van deze voorschotten vindt in de jaren 2016/2018 plaats 
nadat de goedkeurende accountantsverklaringen zijn ontvangen.
Artikel 98 Apparaatuitgaven kerndepartement
Voor diverse wachtgelduitkeringen zijn aan het Uitvoeringsinstituut 
Werknemersverzekeringen (UWV) en aan het Algemeen Burgerlijk 
Pensioenfonds (ABP) in 2012 tot en met 2014 voor ruim € 43 miljoen aan 
voorschotten verstrekt. Deze worden, eerst nadat de goedkeurende 
accountantsverklaringen zijn ontvangen afgewikkeld.
7.3.2.7 Tegenrekeningen € 2.743.762 
Voor de extra-comptabele rekeningen aan de passiva-zijde worden uit het 
Grondslag
oogpunt van het evenwichtsverband verscheidene tegenrekeningen 
gebruikt. Deze tegenrekeningen hoeven geen nadere toelichting.
Tweede Kamer, vergaderjaar 2014–2015, 34 200 XII, nr. 1 159
