De beleidsartikelen (artikel 16)
� Interne overboeking van € 7,2 miljoen ten behoeve van projecten 
die worden uitgevoerd door het Nationale Regieorgaan Onderwijs-
onderzoek.
� Een toevoeging van € 1,0 miljoen voor de loonbijstelling 2014.
Subsidies
Diverse subsidies voor stichtingen en centra met een specifieke rol in de 
kennisinfrastructuur, het gaat hier om bijdragen aan:
– Naturalis voor de totstandkoming van het Nederlands Centrum voor 
Biodiversiteit (NCB). Met ingang van 2014 is het Nationaal Herbarium 
hierin opgegaan;
– het Biomedical Primate Research Centre (BPRC) voor het primatenon-
derzoek en de huisvesting van primaten en subsidie aan de Stichting 
AAP voor het verzorgen van de opvang van de BPRC chimpansees;
– het Nationaal Centrum voor Wetenschaps- en techniek (NCWT) voor 
het science center NEMO en andere regionale science centra en voor 
het Weekend van de Wetenschap.
Projectsubsidies: Het gaat hier om innovatieve onderzoeksprojecten en 
investeringsimpulsen in onderzoeksfaciliteiten waarbij sprake is van 
co-financiering door kennisinstellingen, andere departementen en 
bedrijven. De meeste projecten sluiten aan op de doelstellingen van het 
bedrijfslevenbeleid.
Het budget is per saldo met € 16,5 miljoen verlaagd. Belangrijkste 
oorzaken van deze verlaging zijn:
� Interne overboeking van € 11,5 miljoen naar artikel 6 en 7 in verband 
met de toevoeging van middelen voor SURF, Landelijke functie 
technische bibliotheek van de Technische Universiteit Delft en het Max 
Planck Instituut aan de lumpsum van (betreffende) universiteiten, 
hogescholen en academische ziekenhuizen.
Diverse kleinere interne en externe overboekingen (€ 5,0 miljoen).
Opdrachten
Voor de beleidsontwikkeling zijn opdrachten verstrekt voor het uitvoeren 
van diensten.
Het gaat hierbij met name opdrachten voor beleidsondersteunende 
onderzoeken.
Bijdrage aan agentschappen
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatie-
voorziening. Het betreft het aandeel in de uitvoeringskosten van DUO 
voor dit begrotingsartikel.
Bijdrage aan internationale organisaties
Contributies aan de grote internationale onderzoeksorganisaties ESA, 
ESO, CERN, EMBL en EMBC. Door deelname van Nederland aan deze 
intergouvernementele organisaties krijgen onze wetenschappelijke 
onderzoekers toegang tot unieke en dure onderzoeksfaciliteiten en 
internationale netwerken van toponderzoekers. Deze deelname is mede 
van groot belang voor het functioneren van ons nationale onderzoeks-
bestel.
Tweede Kamer, vergaderjaar 2014–2015, 34 200 VIII, nr. 1 115
