gedurende het jaar voor een substantiële verhoging van zowel de 
ontvangsten als de uitgaven;
– bij de overgang van Doc-Direkt in 2013, van een tijdelijke baten-
lastenagentschap naar een kasdienst is bepaald dat de uitgaven en 
ontvangsten van deze dienst verantwoord worden onder centraal 
apparaat. De financiële verrekening, ter dekking van de gemaakte 
kosten voor de dienstverlening door Doc-Direkt verlopen via centraal 
apparaat en zorgen na desaldering gedurende het jaar voor een 
verhoging van zowel de ontvangsten als de uitgaven.
Het verschil tussen de omvang van de realisatie in 2013 en 2014 is 
grotendeels te verklaren door de volgende factoren:
– de salarissen van alle bewindslieden worden vanaf 2014 door de 
Algemene Bestuursdienst verstrekt. Hiervoor heeft een overboeking 
door departementen plaats gevonden;
– daarnaast zijn er personele middelen vrijgemaakt voor het uitvoeren 
van een aantal regeerakkoordprioriteiten (Wet Normering Topinko-
mens en Decentralisaties).
Per regeling
Het verschil tussen de oorspronkelijke begroting en de uiteindelijke 
realisatiestand 2014 wordt afzonderlijk per regeling verklaard.
Personeel
Eigen personeel
De uitgaven aan eigen personeel laten ten opzichte van de oorspronkelijke 
begroting een toename zien. Deze toename is onder andere het gevolg 
van de dienstverleningsafspraken tussen de diverse baten-
lastenagentschappen die via het departement lopen. Daarnaast dragen 
andere departementen bij aan de uitvoering van de rijksbrede bedrijfs-
voering. De budgettaire afspraken over deze bijdragen worden gemaakt in 
de ICBR (Interdepartementale Commissie Bedrijfsvoering Rijk). Daarnaast 
ontvangt Doc-direkt gaande het jaar middelen ter dekking van de 
personele kosten en worden vanaf 2014 de salarissen van de bewinds-
lieden centraal bekostigd.
Externe inhuur
De onderuitputting is de resultante van een bewuste sturing op een 
vermindering van externe inhuur.
Overig Personeel
De regeling «Overig Personeel» wordt voor het eerst separaat gepresen-
teerd, daarom is er voor 2013 geen realisatiestand opgenomen.
Materieel
Bijdrage SSO’s
De realisatie op de regel bijdrage SSO’s laat een substantiële toename 
zien ten opzichte van de oorspronkelijk vastgestelde begroting. Dit wordt 
veroorzaakt door de verrekeningen van de dienstverleningsafspraken 
tussen de baten-lastenagentschappen onderling die via het departement 
lopen. Daarnaast is de betaling van de egalisatieschuld van departe-
menten aan het Rijksvastgoedbedrijf i.o. via deze regeling verlopen.
Tweede Kamer, vergaderjaar 2014–2015, 34 200 VII, nr. 1 45
