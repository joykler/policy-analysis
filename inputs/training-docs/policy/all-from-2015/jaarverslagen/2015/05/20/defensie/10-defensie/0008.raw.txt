Leeswijzer
2. LEESWIJZER 
Opzet jaarverslag
In het jaarverslag 2014 wordt verantwoording afgelegd over de gereali-
seerde uitgaven ten opzichte van de begroting 2014 (Kamerstuk 34 750-X, 
nr. 1). Het jaarverslag bestaat uit de aanbieding en dechargeverlening, de 
leeswijzer, het beleidsverslag, de (niet-) beleidsartikelen, de jaarrekening, 
gegevens over de agentschappen en een aantal bijlagen. In het 
jaarverslag wordt onderscheid gemaakt tussen financiële en 
niet-financiële informatie. De financiële informatie valt onder de reikwijdte 
van de door de Audit Dienst Rijk afgegeven controleverklaring.
Beleidsprioriteiten
De kern van het jaarverslag wordt gevormd door het beleidsverslag (deel 
B).
Beleidsartikelen
Budgettaire gevolgen van beleid
Bij de beleidsartikelen zijn algemene doelstellingen geformuleerd en de 
financiële gevolgen daarvan worden ten aanzien van de opmerkelijke 
verschillen (grensbedrag van € 2,5 miljoen voor artikel 1 Inzet en € 5 
miljoen voor de overige beleidsartikelen) per defensieonderdeel toegelicht 
bij de tabellen «Budgettaire gevolgen van beleid».
Investeringsprojecten
De verantwoording over investeringsprojecten is opgenomen in beleidsar-
tikel 6 Investeringen krijgsmacht. Bij de investeringsprojecten is een 
toelichting opgenomen bij die projecten waarvan de realisatie afwijkt van 
de begroting 2014. Een toelichting wordt gegeven bij relevante verschillen 
(groter dan € 10 miljoen bij de opdracht «Voorzien in nieuw materieel» en 
«verkoopopbrengsten groot materieel» en groter dan € 5 miljoen bij de 
overige uitgaven en ontvangsten).
Niet-beleidsartikelen
Dit betreft een toelichting op de artikelen «Algemeen», «Centraal 
apparaat», «Geheime uitgaven» en «Nominaal en onvoorzien».
Bedrijfsvoeringparagraaf
De bedrijfsvoeringparagraaf bestaat uit vier onderdelen: rechtmatigheid, 
de totstandkoming van beleidsinformatie, financieel en materieelbeheer 
en overige aspecten van de bedrijfsvoering.
De bedrijfsvoeringparagraaf heeft betrekking op alle defensieonderdelen, 
inclusief de agentschappen. Daarnaast zijn de toezeggingen aan de 
Algemene Rekenkamer in deze paragraaf opgenomen.
Jaarrekening
In dit hoofdstuk zijn opgenomen de verantwoordingsstaat en de saldi-
balans van het Ministerie van Defensie. Ook is de verantwoording van de 
agentschappen opgenomen. Ten slotte is de rapportage over de Wet 
Normering Topinkomens opgenomen als onderdeel van de Jaarrekening.
Bijlagen
Als bijlagen zijn opgenomen een overzicht met toezichtrelaties en ZBO’s 
en RWT’s (bijlage 1), een overzicht van externe inhuur (bijlage 2), een 
overzicht met afgerond evaluatie- en overig onderzoek (bijlage 3), een 
Tweede Kamer, vergaderjaar 2014–2015, 34 200 X, nr. 1 7
