Beleidsverslag
In het ho heeft de Inspectie van het Onderwijs een sectorbeeld gemaakt 
van de kwaliteit van lerarenopleidingen. Het aantal mannen dat deelneemt 
aan de pabo is gestegen. In het mbo hebben de instellingen zich gecom-
mitteerd aan het kwaliteitskader zij-instroom. De tweedegraads leraren-
opleidingen hebben een landelijk raamwerk ontwikkeld voor de kwaliteit 
van het pedagogisch didactisch getuigschrift. Voor de tweedegraads 
lerarenopleidingen zijn programma’s voor de afstudeerrichting beroeps-
onderwijs en algemeen vormend onderwijs ontwikkeld. Zes hogescholen 
hebben voor vakbacheloropleidingen een educatieve minor ontwikkeld.
In 2014 is de visiebrief internationalisering in het ho en mbo, inclusief de 
voortgang van het actieplan Make it in the Netherlands, uitgebracht. We 
gaan door met de uitwerking en uitvoering van aspecten in de visiebrief. 
Op 17 november 2014 is de stimuleringsregeling gepubliceerd waarmee 
instellingen de komende 4 jaren projecten met open en online onderwijs, 
waaronder MOOCs, kunnen opzetten. In de regeling is ook de kennis-
agenda opgenomen waarmee de resultaten beschikbaar komen voor alle 
Nederlandse instellingen. Daarnaast is met het NRO mogelijk gemaakt dat 
er parallel aan de projecten stevig en fundamenteel onderzoek plaatsvindt 
naar de effecten van open en online onderwijs in de Nederlandse context.
1.3 Scholen en instellingen maken resultaten inzichtelijk en 
worden aangesproken op hun prestaties, waarvoor door de 
overheid heldere normen zijn geformuleerd 
Goed onderwijs vereist goed bestuur. Als uitwerking van de brief 
Versterking governance in de praktijk hebben wij de Tweede Kamer het 
wetsvoorstel Versterking bestuurskracht onderwijsinstellingen aange-
boden. Dit bevat een reeks van voorstellen tot wijziging van onderwijs-
wetten ten behoeve van versterking van de bestuurskracht in het 
onderwijs. Hiermee worden knelpunten in de uitvoering van de Wet 
medezeggenschap op scholen (WMS) aangepakt, vindt uitbreiding plaats 
van de taken van de Landelijke Commissie voor Geschillen WMS en wordt 
de positie van de medezeggenschapsraad versterkt.
Een belangrijke voorwaarde voor betere prestaties van scholen is het 
zichtbaar maken van resultaten. In zowel po als vo werken scholen en 
besturen via Vensters PO en VO waarin cijfermatige informatie over 
scholen verzameld wordt in één systeem. Hiermee leggen zij op een 
transparante manier verantwoording af aan hun omgeving. Daarnaast 
kunnen scholen zich met elkaar vergelijken om van elkaar te leren en zich 
op grond daarvan te verbeteren. In 2014 zijn in Vensters meer gegevens 
toegankelijk gemaakt, er doen meer scholen mee en voor vso-scholen is 
een eigen venster ontwikkeld.
Naast het versterken van het bestuur en de horizontale verantwoording is 
ook het financieel toezicht door de Inspectie van het Onderwijs geïntensi-
veerd. De Inspectie van het Onderwijs kijkt sinds eind 2013 met het 
programma intensivering financieel continuïteitstoezicht uitgebreider naar 
mogelijke financiële risico’s. Op basis van een nieuw risicomodel heeft de 
Inspectie van het Onderwijs analyses uitgevoerd naar de financiële positie 
van een groot aantal besturen. Daarnaast leveren besturen sinds 2014 
verplicht een continuïteitsparagraaf aan als onderdeel van hun 
jaarverslag, waarin de financiële verwachtingen voor de komende drie 
jaar worden vastgelegd. Het prospectieve karakter van het financieel 
toezicht wordt hierdoor verder versterkt.
Tweede Kamer, vergaderjaar 2014–2015, 34 200 VIII, nr. 1 17
