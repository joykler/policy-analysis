Beleidsartikelen
Bij bezwaren en klachten is het percentage tijdig afgedaan lager dan in 
2013. De oorzaak houdt verband met een toename van het aantal 
bezwaren (12%) en klachten (38%) als gevolg van het massaal opkomen 
tegen een aantal wijzigingen van regelgeving, waaronder autobelastingen 
(opheffen vrijstelling CO , oldtimers regeling, verhoging boetebedrag), 
2
erf- en schenkbelasting (art. 12 Successiewet), inkomstenbelasting 
(gebruik WOZ-waarde) en de belastingrente. Indieners van bezwaren zijn 
zoveel mogelijk gebeld en bij massale bezwaren zijn op ad hoc basis 
behandelteams samengesteld. Om de achterstand in de behandeling weg 
te werken is extra capaciteit geregeld. Voor de komende tijd wordt 
gewerkt aan verbetering van het behandelproces, waarbij het bezwaar-
proces wordt geconcentreerd van dertien naar vier locaties. Ook worden 
de mogelijkheden vergroot om bezwaar digitaal in te dienen en te 
verwerken.
De meest gebruikte kanalen om informatie te zoeken zijn het internet 
(websites belastingen, Douane en toeslagen) en de Belastingtelefoon. De 
mate van tevredenheid over de BelastingTelefoon en de telefonische 
helpdesk voor intermediairs laat een daling zien ten opzichte van 2013, 
maar de percentages liggen nog steeds binnen de bandbreedte van de 
streefwaarde. De daling houdt met name verband met een lagere score op 
het aspect snelheid waarmee bij het laatste contact een medewerker aan 
de lijn kwam.
E.3: Toezicht en opsporing
De Belastingdienst oefent adequaat toezicht uit en dwingt, zo nodig, 
naleving af zodat burgers en bedrijven hun wettelijke verplichtingen 
nakomen.
Doelbereiking
De doelstellingen voor fiscaal toezicht en toezicht Toeslagen zijn groten-
deels gerealiseerd. De doelstellingen van de Douane en de FIOD zijn 
gerealiseerd.
Misbruik en oneigenlijk gebruik
Belastingheffing en toeslagen zijn gevoelig voor misbruik en oneigenlijk 
gebruik (M&O), omdat de hoogte van de heffing en de verplichting tot 
betalen afhankelijk zijn van gegevens die belastingplichtigen en toeslag-
gerechtigden zelf verstrekken. Dit kan van invloed zijn op de volledigheid 
van de belastingontvangsten en de juiste uitbetaling van toeslagen. Het 
tegengaan van M&O bij de uitvoering van wet- en regelgeving vormt 
derhalve een geïntegreerd onderdeel van het rechtshandhavingsbeleid. 
Bij het beleidsverslag (3.3) wordt ingegaan op de resultaten van de 
fraudeaanpak.
Algemeen
Met horizontaal toezicht wil de Belastingdienst zicht krijgen op de mate 
waarin het bedrijf zelf fiscaal in control is. Periodiek wordt dit getoetst 
door het uitvoeren van steekproefsgewijze controles. De mate van control 
bepaalt de vorm en de intensiteit van het benodigde toezicht door de 
Belastingdienst. Waar horizontaal toezicht (nog) niet mogelijk is, voert de 
Belastingdienst toezicht achteraf uit.
Tweede Kamer, vergaderjaar 2014–2015, 34 200 IX, nr. 1 52
