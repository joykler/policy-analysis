Beleidsprioriteiten
6.557 straatroven in 2014 gehaald. Ook is het aantal woninginbraken met 
19% gedaald. De doelstelling voor woninginbraken, maximaal 83.000 in 
2014, is bereikt; er werden in totaal 71.100 woninginbraken geregistreerd 
door de politie. Dit laat zien dat de probleemgerichte ketenaanpak van 
High Impact Crimes zijn vruchten afwerpt.
Aanpak ondermijnende en georganiseerde criminaliteit
Politie, OM, Belastingdienst, lokaal bestuur en bijzondere opsporings-
diensten bestrijden de georganiseerde misdaad als ware zij één overheid. 
Deze partners werken samen via de infrastructuur van de Regionale 
Informatie en Expertise Centra (RIECs). De gezamenlijke informatiepositie 
bij de tien RIECs is versterkt. Samen met het Landelijk Informatie en 
Expertise Centrum (LIEC) ondersteunden de RIECs het lokale bestuur en 
de geïntegreerde aanpak.
De bestrijding van ondermijnende en georganiseerde criminaliteit in Zuid 
Nederland is in 2014 verder geïntensiveerd. Vanaf oktober 2014 zijn 
binnen de bestaande capaciteit 125 politiemedewerkers vrijgemaakt. Het 
accent ligt op de aanpak van synthetische drugs en hennepteelt, waarbij 
de georganiseerde criminaliteit wordt aangepakt door één overheid. Zo 
heeft in november 2014 de Eerste Kamer het wetsvoorstel aangenomen 
dat alle handelingen strafbaar stelt van personen en bedrijven die illegale 
hennepteelt voorbereiden en bevorderen.
Het optreden tegen criminele motorbendes werpt zijn vruchten af. In de 
periode 2012 tot en met 2014 zijn bij de aanpak van criminele motor-
bendes in totaal 345 verdachten gehoord in 159 strafzaken. Het OM telt in 
een inventarisatie tussen 2011–2014 nu 88 opsporingsonderzoeken. Dat is 
een ruime verdubbeling ten opzichte van begin 2012. Toen stond de teller 
nog op 40 strafrechtelijke onderzoeken. Er zijn tot nu toe 43 clubhuizen 
gesloten of pogingen tot vestiging afgewend.
Afpakken
Vanaf 2011 is er een bedrag oplopend tot € 20 mln. per jaar geïnvesteerd 
in de strafrechtketen om het afpakken van crimineel vermogen te 
versterken. Aan deze investering is een oplopende doelstelling verbonden 
om vanaf 2016 jaarlijks ruim € 100 mln. aan crimineel vermogen af te 
pakken. In 2014 is ruim € 80 mln. aan crimineel vermogen strafrechtelijk 
afgepakt. Dat is € 10 mln. meer dan de oorspronkelijk begrote € 70 mln. 
Ook is het ontnemingsdeel van de getroffen schikking met SBM Offshore, 
te weten € 56 mln., op afpakken verantwoord. Hiermee komt het totaal op 
€ 136 mln. Er wordt in strafzaken steeds vaker financieel onderzoek 
gedaan en beslag gelegd. Dit vertaalt zich in een stijging van het crimineel 
vermogen dat jaarlijks wordt afgepakt.
Cybercrime
De harde aanpak van hackers tot en met digitale bankrovers is vorig jaar 
onverminderd voortgezet, net als het ontmantelen van criminele 
infrastructuren. Een voorbeeld hiervan is het neerhalen van complete 
botnets. Dit is gedaan in samenwerking met vele publieke en private 
partijen in binnen- en buitenland. De samenwerking met de bancaire 
sector is verbreed om betere selecties en keuzes te kunnen maken om 
cybercrime te voorkomen, te detecteren, te mitigeren, op te sporen en te 
vervolgen.
Tweede Kamer, vergaderjaar 2014–2015, 34 200 VI, nr. 1 12
