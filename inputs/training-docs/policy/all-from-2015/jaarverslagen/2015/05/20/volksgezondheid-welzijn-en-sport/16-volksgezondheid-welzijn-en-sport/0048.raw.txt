vertegenwoordiging van patiënten en consumenten ontbrak nog in het 
bestuurlijk overleg eerste lijn en is met de toetreding van de NPCF 
gewaarborgd.
De Nederlandse Zorgautoriteit (NZa) heeft begin 2014 haar advies over de 
toekomstige bekostiging van huisartsenzorg en multidisciplinaire zorg 
uitgebracht. Op basis van dit advies hebben vertegenwoordigers van 
zorgverzekeraars, huisartsen en zorggroepen een intensief traject ingezet 
om de precieze invulling van het bekostigingssysteem in 2015 met elkaar 
vorm te geven. Dit heeft geleid tot aanvullende bestuurlijke afspraken op 
1 juli 2014, waarna de NZa een aanwijzing heeft ontvangen om het nieuwe 
bekostigingsmodel daadwerkelijk in te voeren per 1 januari 2015. 
Daarmee wordt ook het «meekijkconsult» mogelijk gemaakt; een 
bekostigingsinstrument om medisch specialisten te kunnen raadplegen, 
zonder dat de patiënt naar het ziekenhuis hoeft te gaan. De Universiteit 
Maastricht heeft in opdracht van VWS een onderzoek uitgevoerd naar het 
gebruik van populatiekenmerken in bekostigingssystemen, met het oog 
op de verdere doorontwikkeling van de bekostiging.
Om de substitutie van zorg van met name de medisch-specialistische zorg 
naar de huisartsen- en ketenzorg in financieel opzicht te kunnen volgen 
heeft Zorgverzekeraars Nederland (ZN) in 2014 een substitutiemonitor 
ontwikkeld. Deze monitor is zowel in het akkoord medisch-specialistische 
zorg als het akkoord eerste lijn opgenomen.
Verder zijn de partijen van het bestuurlijk akkoord in 2014, met InEen als 
penvoerder, een onderzoek gestart naar de versterking van de organisatie-
graad van de eerste lijn.
Ook is verder gewerkt aan de uitvoering van het akkoord medisch-
specialistische zorg. In 2014 is de kwaliteit- en doelmatigheidsagenda 
vastgesteld en is samen met alle betrokken partijen gestart met de 
uitvoering. In 2014 zijn twee belangrijke wijzigingen op het terrein van de 
bekostiging voorbereid die per 1 januari 2015 zijn ingegaan: de invoering 
van integrale bekostiging en de verkorting van de doorlooptijd van DBC’s 
naar 120 dagen. Ter vergroting van het kostenbewustzijn is de inzichtelijke 
zorgnota geïntroduceerd voor alle behandelingen die vanaf 1 juni 2014 
zijn gestart; daarnaast is een communicatietraject kostenbewustzijn 
ingezet en is er een nieuwe procedure voor vragen en klachten 
ontwikkeld. Tot slot zijn partijen good contracting practices overeenge-
komen die moeten bijdragen aan een gelijk speelveld in de contractering.
In 2014 is gedeeltelijke uitvoering gegeven aan de akkoorden die in 2012 
en 2013 met partijen in de ggz zijn gesloten. Zo is in 2014 de generalis-
tische basis ggz van start gegaan. De ontwikkeling van de generalistische 
basis ggz wordt goed gevolgd. Het Netwerk Kwaliteitsontwikkeling ggz is 
op stoom gekomen en er wordt inmiddels gewerkt aan een groot aantal 
zorgstandaarden en generieke modules. Er is een commissie aan de slag 
die adviseert over het hoofdbehandelaarschap in de ggz. Tegelijkertijd is 
er weinig vooruitgang geboekt bij het verkrijgen van meer inzicht in de 
zwaarte van de zorgvraag en de uitkomst van behandelingen, elementen 
die van belang zijn voor het inkopen van goede en doelmatige zorg. Eind 
2014 hebben verschillende partijen zich gekeerd tegen een eerder 
afgesproken element uit het tweede akkoord, de wijziging van art. 13 van 
de Zorgverzekeringswet, eveneens van belang voor het inkopen van 
goede en doelmatige zorg. Daardoor worden de akkoorden beschouwd 
als niet langer bestaand. Begin 2015 heeft het kabinet met de brief 
Tweede Kamer, vergaderjaar 2014–2015, 34 200 XVI, nr. 1 47
