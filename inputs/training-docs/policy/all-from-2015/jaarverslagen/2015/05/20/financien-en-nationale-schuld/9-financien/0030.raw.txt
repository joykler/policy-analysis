Beleidsverslag
daarbij heldere doelen geformuleerd. De besluitvorming voor de 
herziening van het belastingstelsel wordt thans voorbereid.
9. Handhaving Belastingdienst
Intensivering toezicht
Bij brief van 10 december 2012 van de Staatssecretaris van Financiën aan 
4 
de Kamer zijn maatregelen voorgesteld om het toezicht te intensiveren. 
Deze maatregelen betreffen ondermeer de versnelling van de aanslagre-
geling particulieren, uitvoering van boekenonderzoeken, uitvoering van 
controles voor de omzetbelasting en het realiseren van structureel extra 
opbrengsten uit invordering. De meeropbrengsten over 2014 van deze 
intensiveringen werden geraamd op € 533 miljoen. De realisatie in 2014 
bedroeg circa € 413 miljoen. Dit bedrag kan nog oplopen doordat nog niet 
alle kasopbrengsten bepaald zijn. Het verschil tussen raming en realisatie 
wordt met name veroorzaakt door een lager tempo van de kasstroom en 
vertraagde werving en opleiding. De lagere kasstroom (€ 70 miljoen) 
betreft voornamelijk aangebrachte correcties in de IH niet-winst, die nà 
31 december 2014 zullen worden ontvangen.
Invulling taakstellingen
De Belastingdienst heeft zijn deel bijgedragen aan de realisatie van de 
5 
rijksbrede taakstellingen. Zoals met de Tweede Kamer afgesproken
worden de taakstellingen vanuit Rutte I (en voorgaande kabinetten) en 
Rutte II – oplopend tot ruim € 540 miljoen vanaf 2018 – langs twee sporen 
ingevuld. Spoor 1 betreft efficiency/versobering waarmee € 360 miljoen 
wordt ingevuld. Spoor 2 betreft aanpassing van (fiscale) wetgeving die 
leidt tot vereenvoudiging in de uitvoering of taakvermindering bij de 
Belastingdienst. Spoor 2 draagt € 180 miljoen bij aan de invulling. De 
afgesproken efficiency en versobering is meerjarig ingevuld en belegd 
met maatregelen op het terrein van staf/overhead, procesverbeteringen 
en versoberingen op het gebied van huisvesting. Ten aanzien van Spoor 2 
is inmiddels ook een belangrijk deel van de afgesproken besparingen 
gerealiseerd (€ 127 miljoen). Wat betreft de besparingen vanuit vereen-
voudiging van fiscale wet- en regelgeving waren deze in 2014 onvol-
doende om het deel van de taakstelling dat de Belastingdienst daarmee 
invult (spoor 2), te realiseren. Het betreft € 35 miljoen. Ambitie blijft voor 
de komende jaren om deze vereenvoudigingen alsnog te realiseren. 
Complexiteitsreductie is dan ook een belangrijk uitgangspunt van de 
voorgenomen stelselherziening.
Fraudebestrijding
Fraudebestrijding richt zich niet meer uitsluitend op de achterkant van een 
proces, wanneer het geld al is uitgekeerd, maar steeds meer op de 
voorkant: bij de aanvraag of de aangifte. Er wordt steeds meer gebruik 
gemaakt van het opbouwen van informatieposities en data-analyse. En 
het betekent dat steeds meer wordt samengewerkt met andere overheids-
organisaties.
In 2014 is gestart met het vervaardigen van een fraudeprofiel voor 
inkomensheffing en is een model voor algemene risicoprofilering van 
burgers ontwikkeld. Zo is een analysetool ontwikkeld die de handelsregis-
tergegevens veel beeldender presenteert. Op deze wijze is van de 
verschillende veelplegers een completer beeld gecreëerd van hun 
4
Kamerstukken II 2012/13, 31 066, nr. 149
5
Kamerstukken II 2011/12, 31 066, nr. 117
Tweede Kamer, vergaderjaar 2014–2015, 34 200 IX, nr. 1 29
