e 
Kolom 2 van tabel 1 betreft de stand van de 1 suppletoire begroting, 
waarin de offertes zijn verwerkt die begin 2014 aan de opdrachtgevers zijn 
verzonden. Deze stand is een betrouwbaardere inschatting van de te 
verwachten baten en de daarbij behorende uitvoeringslasten dan die uit 
de ontwerpbegroting. Daarom zijn de realisaties afgezet tegen de stand 
e 
van de 1 suppletoire begroting. Dit geldt niet voor tabel 9.3; aangezien bij 
e 
de 1 suppletoire begroting de indicatoren niet zijn herberekend, zijn de 
indicatoren opgenomen die in de ontwerpbegroting 2014 stonden.
Omzet moederdepartement en overige departementen
e 
Ten opzichte van de 1 suppletoire begroting is de gerealiseerde omzet 
€ 2,1 miljoen lager. De voornaamste verklaringen hiervoor zijn de 
volgende:
� De aanvang van de regeling «Kinderopvang: Versterking taal- en 
interactievaardigheden» is naar achter verschoven. Hierdoor zijn 
minder aanvragen in 2014 behandeld dan begroot;
� Het aantal in de offerte opgenomen aanvragen ESF (2014–2020) en 
einddeclaraties ESF-2 (2007–2013) is niet geheel gerealiseerd. De 
lagere realisatie van de afwikkeling van de einddeclaraties ESF-2 is 
veroorzaakt door een samenhang van factoren, waaronder een 
wijziging in het aantal uitbestede einddeclaratiecontroles en de langere 
doorlooptijden ervan vanwege een aantal complexe projecten;
� De in de omzet begrepen uitvoeringskosten die rechtstreeks aan de 
opdrachtgever worden doorberekend zijn hoger dan begroot. Dit komt 
doordat er meer controle-activiteiten zijn uitbesteed en er meer 
voorbereidingskosten voor de regeling RCSP zijn gemaakt;
� Voor de regelingen vanuit de EMVF zijn meer activiteiten verricht dan 
begroot.
Vrijval reorganisatievoorziening
Ultimo 2012 is een reorganisatievoorziening getroffen in het kader van de 
reorganisatie in 2013. Deze voorziening betreft de geschatte kosten inzake 
medewerkers die naar ander werk worden begeleid. Per 1 januari 2015 zijn 
alle herplaatsingskandidaten elders te werk gesteld. De nog resterende 
kosten tot en met 2018 zijn gering. Hierdoor kon € 0,3 miljoen van de 
reorganisatievoorziening vrijvallen ten gunste van de baten 2014.
Personele kosten
In 2014 waren gemiddeld 129,8 medewerkers in dienst (vaste 
medewerkers, contractanten en IF inleen) en is gemiddeld 22,3 fte aan 
externe medewerkers ingehuurd.De gerealiseerde personele kosten zijn 
€ 0,1 miljoen lager dan begroot. Dit heeft een directe relatie met het 
achterblijven van de omzet in 2014. Doordat minder activiteiten zijn 
uitgevoerd dan begroot, zijn de kosten van het ambtelijk personeel € 0,4 
miljoen lager dan begroot. De kosten van externe inhuur daarentegen zijn 
€ 0,3 miljoen hoger dan begroot. Dit is met name veroorzaakt door het 
extern aantrekken van extra controlemedewerkers bij ESF-2 2007–2013 en 
doordat vacatures langer openstonden dan verwacht.
Materiële kosten
De materiële kosten omvatten huisvestings-, kantoor-, communicatie-, 
overige personeels-, ICT- en onderzoekskosten. De materiële kosten zijn 
€ 0,7 miljoen lager dan begroot. Dit wordt met name veroorzaakt door:
� Lagere overige personeelskosten. Dit wordt veroorzaakt doordat het 
werkelijk aantal medewerkers in 2014 kleiner was dan begroot en door 
de invoering van de Mobility Mixx Card;
Tweede Kamer, vergaderjaar 2014–2015, 34 200 XV, nr. 1 106
