Bedrijfsvoeringsparagraaf
4. BEDRIJFSVOERINGSPARAGRAAF 
Inleiding
In de bedrijfsvoeringsparagraaf wordt ingegaan op de aandachtspunten 
en relevante verbeteringen in de bedrijfsvoering in het verslagjaar 2014. 
De bedrijfsvoeringsparagraaf heeft het karakter van een uitzonderingsrap-
portage. Voor de algemene en BZK brede onderwerpen wordt verwezen 
naar de bedrijfsvoeringparagraaf van het jaarverslag van hoofdstuk VII 
(BZK). In deze bedrijfsvoeringsparagraaf komen de verplichte elementen 
en specifieke onderwerpen voor hoofdstuk IV aan de orde, te weten de 
rechtmatigheid en de totstandkoming van de beleidsinformatie.
1. Rechtmatigheid
De Auditdienst Rijk heeft in haar controle over 2014 geen rechtmatigheids-
fouten geconstateerd die de tolerantiegrenzen overschrijden.
2. Totstandkoming beleidsinformatie
De totstandkoming van de beleidsinformatie in het jaarverslag voldoet 
aan de eisen die daaraan worden gesteld in de Rijksbegrotingsvoor-
schriften van het Ministerie van Financiën.
Totstandkoming niet financiële beleidsinformatie
In het jaarverslag van 2013 heeft de Auditdienst Rijk (ADR) opmerkingen 
gemaakt over de totstandkoming van de niet financiële informatie. Na 
afronding van het jaarverslag zijn begin 2014 maatregelen aangekondigd 
om monitoring en toetsing van de niet financiële informatie te versterken. 
Deze maatregelen hebben geleid tot een verbetering in de totstandkoming 
van de niet financiële informatie.
BZK is voornemens nog twee maatregelen te nemen om de totstand-
koming en kwaliteit van de niet financiële informatie in het jaarverslag van 
2015 verder te verbeteren. De eerste maatregel is het ontwikkelen van een 
controleprogramma voor de bijlagen bij het jaarverslag voor de totstand-
koming van de niet financiële informatie. De tweede maatregel betreft het 
maken van eenduidige kwaliteitsafspraken met daarnaast afspraken over 
de structuur en inhoud van het dossier.
Beleidsdoorlichtingen en evaluaties.
In de begroting voor 2014 stond geen beleidsdoorlichting vermeld.
3. Financieel en materieel beheer
Misbruik- en oneigenlijk beleid
Het Ministerie van BZK heeft met de stichtingen waaraan samenwerkings-
middelen zijn verstrekt afgesproken welke normen gehanteerd worden ten 
aanzien van het financieel beheer en de accountantscontrole. Dit is 
vastgelegd in controleprotocollen. Een dergelijke werkwijze is ook 
afgesproken met de stichting die de besteding van de restmiddelen op 
Curaçao uitvoert.
Voor de overige aspecten van het financieel en materieel, waaronder 
fraude en fraudebestrijding, wordt u verwezen naar de bedrijfsvoeringspa-
ragraaf van het Ministerie van BZK (VII).
4. Overige aspecten van de bedrijfsvoering
Voor de overige aspecten van de bedrijfsvoering wordt u verwezen naar 
de bedrijfsvoeringsparagraaf van het Ministerie van BZK (VII).
Tweede Kamer, vergaderjaar 2014–2015, 34 200 IV, nr. 1 23
