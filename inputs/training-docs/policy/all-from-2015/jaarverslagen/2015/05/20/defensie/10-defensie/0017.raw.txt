Beleidsprioriteiten
MH-17
Om de slachtoffers van de ramp met vlucht MH-17 en hun persoonlijke 
eigendommen thuis te brengen, is een repatriëringsmissie opgezet. 
Defensie was hier intensief bij betrokken met zowel personeel als 
materieel. Militair luchttransport is ingezet tussen Oekraïne en de 
vliegbasis Eindhoven. De identificatie van de slachtoffers van rampvlucht 
MH-17 werd uitgevoerd door het Landelijk Team Forensische Opsporing in 
de Korporaal van Oudheusden Kazerne in Hilversum. Hieraan hebben ook 
buitenlandse deskundigen meegewerkt.
Begin augustus werd de (grootschalige) missie opgeschort vanwege de 
veiligheidssituatie op de rampplek in Oost-Oekraïne. Vanaf toen werd 
dagelijks bekeken wat mogelijk was. Defensie droeg samen met de 
Nationale Politie zorg voor een «interim presentie» in Kiev en Kharkiv. 
Deze functionarissen konden de snelle hervatting van de operatie 
voorbereiden. Als de situatie het toeliet, borg een missieteam stoffelijke 
resten en verzamelde het persoonlijke bezittingen. Deskundigen hebben in 
november en december wrakstukken van het vliegtuig geborgen ten 
behoeve van het onderzoek naar de toedracht van de ramp door de 
Onderzoeksraad voor Veiligheid.
Investeren in de toekomst en versterken operationele 
duurzaamheid
Defensie werkt samen met kennisinstituten en het bedrijfsleven om nu en 
in de toekomst te kunnen voorzien in de behoefte aan modern, kwalitatief 
hoogwaardig en betaalbaar materieel, dat breed toepasbaar is en een 
groot aanpassingsvermogen heeft. Het bij de nota In het belang van 
Nederland geïntroduceerde Concept Development and Experimentation 
(CD&E-)proces bevordert de doorontwikkeling van kennis en technologie 
tot inzetbare capaciteiten voor Defensie.
In 2014 nam Nederland deel aan diverse internationale CD&E-initiatieven, 
onder meer de programma’s Optimising Fire Support en Effective 
protection against Rocket Artillery Mortars and Class 1 UAV threat van de 
Navo. Daarnaast stimuleert Defensie Nederlandse bedrijven, vooral het 
MKB, in de ontwikkeling van innovatieve producten met de CODEMO-
regeling. Op het gebied van energieafhankelijkheid bij het operationele 
optreden werkte Defensie in 2014 samen met het Smart Energy Team van 
de Navo en het project Military Green van de EU.
In de nota In het belang van Nederland streeft Defensie ernaar om op 
termijn 20 procent van het budget te besteden aan investeringen. Onder 
druk van financiële taakstellingen is in de begroting 2014 het geraamde 
investeringspercentage voor 2014 verlaagd naar 15,7 procent. Dit bleek in 
de praktijk een uitdaging vanwege knelpunten in de verwervingsketen en 
onverwachte vertragingen bij veel projecten. Bij de tweede suppletoire 
begroting (Kamerstuk 34 085-X, nr. 3) is de Kamer geïnformeerd over 
uitgaven aan investeringsprojecten die later dan gepland tot realisatie 
zullen gaan komen. Bij de eindrealisatie is het gerealiseerde investerings-
percentage uiteindelijk uitgekomen op 14,3 procent. Het gerealiseerde 
investeringspercentage in 2014 is ten opzichte van 2013 gestegen.
Op het gebied van cyber zijn er in het afgelopen jaar forse stappen gezet 
om de capaciteiten van Defensie verder te ontwikkelen. Alle speerpunten 
van de Defensie Cyber Strategie (DCS) zijn in uitvoering. Het Defensie 
Computer Emergency Response Team (DefCERT) is versterkt met extra 
personeel en ondersteunt de beveiliging van de meest kritieke netwerken 
Tweede Kamer, vergaderjaar 2014–2015, 34 200 X, nr. 1 16
