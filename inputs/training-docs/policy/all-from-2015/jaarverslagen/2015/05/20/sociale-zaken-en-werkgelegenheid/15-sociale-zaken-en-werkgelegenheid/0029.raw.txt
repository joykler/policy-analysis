A. Inkomensoverdrachten
Toelichting financiële instrumenten
A1. Bundeling Uitkeringen Inkomensvoorzieningen Gemeenten 
(BUIG)
  
Tabel 2.2 Extracomptabel overzicht BUIG (x € 1.000)
  Realisatie Realisatie   Realisatie Begroting  V erschil 
2012 2013 2014 2014 2014 
1 
 BUIG 4.964.814 5.667.195  5.736.429   6.226.760  – 490.331 
      
 WWB-inkomensdeel 4.770.157   5.425.510 5.468.713   5.969.081  – 500.368 
 IOAW 143.199  189.116   212.997  204.707  8.290 
 IOAZ  22.932  24.168  25.201 24.572   629 
Bbz-levensonderhoud (startende ondernemers)  28.526   28.400 29.518   28.400 1.118 
1 
Tot en met 2012 was sprake van een andere begrotingsstructuur. De uitgaven WWIK in 2012 van ruim € 17 miljoen zijn in tabel 2.1 in 2012 
opgenomen als onderdeel van uitgaven BUIG. De WWIK is per 1 januari 2012 afgeschaft. De uitgaven WWIK in 2012 betroffen een overgangsre-
geling en zijn niet in tabel 2.2 opgenomen.
Wet werk en bijstand (WWB)
De WWB voorziet in een sociaal vangnet voor personen die niet 
zelfstandig in hun bestaan kunnen voorzien. De WWB bestond in 2014 uit 
een inkomensdeel en een werkdeel. Het inkomensdeel maakt onderdeel 
uit van het gebundelde budget BUIG (zie tabel 2.2). Hieruit worden de 
bijstanduitkeringen betaald. Het werkdeel maakt onderdeel uit van het 
participatiebudget (zie tabel 2.7). Hieruit wordt de 
re-integratieondersteuning betaald.
Budgettaire ontwikkelingen
Ten opzichte van de begroting 2014 zijn de gerealiseerde uitgaven aan het 
WWB-inkomensdeel € 500 miljoen lager uitgekomen. De belangrijkste 
oorzaak is de meevallende economische ontwikkeling ten opzichte van de 
eerdere verwachting, welke heeft geleid tot minder bijstandsuitkeringen 
(€ 531 miljoen). Daarnaast zijn de uitgaven opwaarts aangepast voor de 
doorwerking van de gestegen lonen en pijzen (€ 13 miljoen) en voor 
rijksbeleid (€ 17 miljoen), met name door aanpassingen van het inmiddels 
aangenomen wetsvoorstel Wet maatregelen Wet werk en bijstand en 
enkele andere wetten. Op basis van nieuwe inzichten in de toe- en 
afgewezen verzoeken om aanvullende uitkering is, in plaats van de in de 
begroting opgenomen uitname van € 28 miljoen, uiteindelijk € 27 miljoen 
van het macrobudget gebruikt voor de in 2014 uitgekeerde meerjarige en 
incidentele aanvullende uitkeringen.
Beleidsrelevante kerncijfers
Het volume van de WWB is onder invloed van meevallende economische 
ontwikkeling ten opzichte van de eerdere verwachting gedaald.
Tweede Kamer, vergaderjaar 2014–2015, 34 200 XV, nr. 1 28
