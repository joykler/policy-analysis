Milieu
BIJLAGE 5: MILIEU 
Algemeen
Defensie meet en registreert de milieubelasting als gevolg van haar 
activiteiten. Hierbij spelen energie- en waterverbruik, geluidemissie, 
bodem- en waterverontreiniging, afvalreductie en natuurwaarden een rol. 
Met deze informatie volgt Defensie de realisatie van de milieudoelstel-
lingen zoals opgenomen in de Defensie Duurzaamheidsnota 2009 
(DDN2009). Uitgangspunt voor het duurzaamheidsbeleid van Defensie is 
het voldoen aan wet- en regelgeving en uitvoeren van het Rijksbeleid. Bij 
dat laatste geldt als belangrijke randvoorwaarde dat de primaire taak van 
de defensieorganisatie, de operationele inzetbaarheid van de krijgsmacht, 
gegarandeerd moet blijven.
Het jaar 2014 werd gekenmerkt door reorganisaties, zowel bij Defensie zelf 
als bij de Dienst Vastgoed Defensie, die is opgegaan in het Rijksvastgoed-
bedrijf. Dat heeft over het algemeen geresulteerd in vermindering van de 
personele capaciteit voor milieutaken en als gevolg daarvan vertraging bij 
de uitvoering van milieuactiviteiten en -projecten. Vanaf 2014 wordt 
gewerkt aan het opnieuw inrichten van de milieuorganisatie. Het 
afgelopen jaar is de opvolger van de DDN2009: de Defensie Energie- en 
Milieubeleidsnota 2015, waarin voor de periode 2015–2018 de richting op 
milieugebied wordt vastgelegd, vrijwel afgerond.
Energie en klimaat
Het energieverbruik bij het onroerend goed was in 2014 7,8 procent lager 
dan in 2013. Daarmee wordt de reductiedoelstelling van 1,5 procent per 
jaar gehaald. Over de afgelopen 5 jaar is het energieverbruik in het 
onroerend goed 20 procent gedaald; een jaarlijkse reductie van 4 procent. 
In 2014 is 100 procent van de extern opgewekte elektriciteit duurzaam 
ingekocht. Een deel van het elektriciteitsverbruik wordt door Defensie zelf 
in de warmtekracht(WKK)-centrale te Den Helder en in een aantal kleinere 
WKK-installaties met behulp van aardgas opgewekt. De WKK-installaties 
produceren naast elektriciteit ook warm water voor het verwarmen van 
gebouwen. De drie windturbines in Coevorden, die in 2011 in gebruik zijn 
genomen, hebben in het verslagjaar 16,5 miljoen kWh duurzame 
elektriciteit opgewekt; goed voor 4,7 procent van het defensieverbruik. 
Omdat er onvoldoende duurzaam geproduceerd gas op de markt 
aanwezig is heeft Defensie het verbruikte aardgas in 2014 wederom 
verduurzaamd door het aanschaffen van Verified Emission Rights. De 
verbruikte hoeveelheid brandstof -en daarmee de CO2-uitstoot- voor de 
voer-, vlieg- en vaartuigen ligt in dezelfde orde van grootte als de jaren 
daarvoor.
Geluid
Voor acht militaire luchthavens dient een luchthavenbesluit op grond van 
de Wet luchtvaart te worden vastgesteld. Het luchthavenbesluit is een 
algemene maatregel van bestuur die op voordracht van de Minister van 
Defensie in overeenstemming met de Minister van Infrastructuur en 
Milieu wordt gemaakt. Voor een aantal luchthavens wordt voorafgaand 
een Milieueffectrapport (MER) opgesteld. Inmiddels zijn de besluiten voor 
drie luchthavens (Deelen, Eindhoven en Leeuwarden) gereed; de overige 
besluiten zullen uiterlijk 1 november 2016 zijn vastgesteld.
Tweede Kamer, vergaderjaar 2014–2015, 34 200 X, nr. 1 123
