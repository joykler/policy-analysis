Bedrijfsvoeringsparagraaf
BEDRIJFSVOERINGSPARAGRAAF 
1. Inleiding 
Een belangrijke conclusie is dat de bedrijfsvoering en het financieel 
beheer binnen OCW in het algemeen op orde zijn. Wel heeft de Algemene 
Rekenkamer over 2013 een vijftal onvolkomenheden in het beheer 
onderkend. Wat betreft de financiële rechtmatigheid en getrouwheid kan 
worden geconstateerd dat zowel de fouten als de onzekerheden 
gedurende het jaar 2014 binnen de gestelde rapporteringstoleranties zijn 
gebleven, met uitzondering van de tolerantie ten aanzien van de uitgaven 
en ontvangsten van begrotingsartikel 15, Media. De financiële overzichten 
geven verder een getrouw beeld van de uitkomsten van de begrotingsuit-
voering.
2. Rechtmatigheid 
De verantwoording in het departementale jaarverslag is met uitzondering 
van begrotingsartikel 15 Media in overeenstemming met de begrotings-
wetten, de Europese regelgeving, Nederlandse wetten, algemene 
maatregelen van bestuur en in ministeriële regelingen opgenomen 
bepalingen. Voor de bepaling van fouten en onzekerheden is de rijksbrede 
normering toegepast.
Op begrotingsartikel 15 bedraagt het totaal aan fouten in de uitgaven en 
ontvangsten € 142,8 miljoen. Daarnaast bestaat op dit artikel een 
onzekerheid van € 1,2 miljoen in de uitgaven en ontvangsten. De 
rapporteringstolerantie voor dit artikel bedraagt € 40,4 miljoen. Per abuis 
is de reguliere kwartaalbevoorschotting aan het Commissariaat voor de 
Media (€ 142,8 miljoen) niet begin januari 2015, maar op 30 december 
2014 betaald. Deze formele fout heeft materieel geen effect op de 
taakuitoefening van het Commissariaat. Bovenstaande is per brief met de 
Tweede Kamer gedeeld.
3. Totstandkoming beleidsinformatie 
Het is van belang dat de Tweede Kamer juiste en goede informatie 
ontvangt over de ontwikkeling van de indicatoren en kengetallen in de 
begroting en het departementaal jaarverslag. Daarom moet ook de 
niet-financiële informatie van goede kwaliteit zijn. In het jaarverslag zijn 
de indicatoren en kengetallen voorzien van een bronvermelding en voorts 
wordt in kwaliteitsdocumenten beschreven hoe de niet-financiële 
informatie tot stand is gekomen. Daarnaast publiceert OCW jaarlijks de 
belangrijkste indicatoren en kengetallen digitaal op Trends in Beeld en 
OCW in Cijfers. Niet alleen de cijfers, maar ook de totstandkoming hiervan 
wordt hier gepubliceerd. De informatie op deze websites sluit aan op de in 
het departementaal jaarverslag opgenomen beleidsinformatie.
4. Financieel- en materieel beheer 
A. Onvolkomenheden in het financieel- en materieel beheer
Het Ministerie van OCW streeft naar een excellent beheer van de eigen 
processen, om zodoende maximaal effectief te kunnen zijn in het bereiken 
van haar doelstellingen. Dit alles gegeven de efficiencyvereisten die aan 
de Rijksdienst worden gesteld. De Auditdienst Rijk en de Algemene 
Rekenkamer hebben over afgelopen jaren kritische opmerkingen gemaakt 
over voor het ministerie belangrijke processen. Voor een deel worden die 
Tweede Kamer, vergaderjaar 2014–2015, 34 200 VIII, nr. 1 126
