In 2014 ging ook de bankenunie van start na de comprehensive 
assessment. 120 banken, goed voor 82% van de Europese activa, staan nu 
onder Europees toezicht. De in 2012 ingezette daling van rentes van 
staatsobligaties in de eurozone zette ook in 2014 door. Dit kwam mede 
door verdere stappen om de financiële stabiliteit te verbeteren, zoals de 
bankenunie, de afname van het tempo van publieke schuldopbouw in de 
eurozone en een geringere behoefte aan inflatiecompensatie onder 
beleggers. Daarnaast werd door beleggers mogelijk al rekening gehouden 
met een eventuele toekomstige beslissing van de ECB tot de opkoop van 
staatsobligaties.
2014 stond daarnaast in het teken van de toetreding van Letland tot de 
eurozone op 1 januari en de voorbereiding voor de toetreding van 
Litouwen. Litouwen rondde in 2014 de voorbereidingen af en trad per 
1 januari 2015 als negentiende lid van de eurozone toe.
Hoofdstuk 2 behandelt de ontwikkelingen rond het Stabiliteits- en 
Groeipact.
Figuur 1.3.1 In eurozone daalt werkloosheid en stijgt het aantal banen
3
13%
12%
2
11%
1
10%
0
9%
−1
8%
−2
7%
03 04 05 06 07 08 09 10 11 12 13 14
Werkloosheid
Banengroei jaar op jaar in miljoen banen
Bron: Thomson Reuters Datastream
Overige internationale ontwikkelingen
De Amerikaanse economie herstelde sterk in 2014, met 2,4% groei en een 
gemiddelde banengroei van circa 260.000 per maand, het hoogste aantal 
sinds eind vorige eeuw. De werkloosheid daalde van 6,7% eind 2013 naar 
5,6% eind 2014 (op het hoogtepunt van de crisis was dit 10,0%). De 
Federal Reserve kon dankzij de goede cijfers de opkoop van staatsobli-
gaties en door hypotheken gedekt papier (QE3) geleidelijk afbouwen en 
per oktober 2014 beëindigen. Door de ontwikkelingen in de VS en de 
groeiende kans dat in 2015 voor het eerst in meer dan negen jaar de 
beleidsrente zal worden verhoogd, begon de dollar in de tweede helft van 
2014 aan een opmars.
Tegelijkertijd overtuigde het Amerikaanse herstel nog onvoldoende. 
Investeringen trokken weliswaar aan, maar de reële economie bleef achter 
bij de financiële markten, waar sprake was van een snelle prijsstijging 
Tweede Kamer, vergaderjaar 2014–2015, 34 200, nr. 1 14
