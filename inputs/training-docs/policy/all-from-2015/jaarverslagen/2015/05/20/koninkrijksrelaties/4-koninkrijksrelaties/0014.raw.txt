Beleidsartikel 1
2. BELEIDSARTIKELEN 
Artikel 1. Waarborgfunctie 
A Algemene doelstelling
Het waarborgen van de rechtszekerheid, deugdelijkheid van bestuur en de 
mensenrechten in Aruba, Curaçao en Sint Maarten.
B Rol en verantwoordelijkheid
Elk land in het Koninkrijk heeft de zorg voor de verwezenlijking van de 
fundamentele menselijke rechten en vrijheden, de rechtszekerheid en de 
deugdelijkheid van bestuur. Het waarborgen hiervan is een aangele-
genheid van het Koninkrijk. De Minister van Binnenlandse Zaken en 
Koninkrijksrelaties is op grond van de verantwoordelijkheid voor het 
Statuut, aanspreekbaar op de waarborgtaak van het Koninkrijk. Vanuit 
deze verantwoordelijkheid worden de ontwikkelingen met betrekking tot 
het functioneren van het openbaar bestuur en de verwezenlijking van de 
mensenrechten en de rechtszekerheid in de landen Aruba, Curaçao en 
Sint Maarten gevolgd. Het feit dat het Koninkrijk de bevoegdheid heeft in 
het kader van de waarborgfunctie op te treden, sterkt de instituties van de 
landen in hun taak om de beginselen van de democratische rechtsstaat te 
realiseren. De Koninkrijksregering kan maatregelen nemen, als er sprake 
is van ernstige inbreuk op fundamentele rechten en vrijheden in een land 
of in een situatie waarin rechtszekerheid of deugdelijk bestuur niet langer 
gewaarborgd zijn en de interne controlemechanismen feitelijk disfunctio-
neren. Van geval tot geval zal dan moeten worden bezien of ingrijpen in 
de zin van artikel 43, 50 of 51 Statuut, noodzakelijk is en welke maatregel 
dan het meest passend is.
C Beleidsconclusies
Evaluatie justitiële rijkswetten en rijkswet Financieel Toezicht 2015
De opdracht voor de evaluatie van de vier rijkswetten op het terrein van 
Veiligheid en Justitie (Openbaar Ministerie, Gemeenschappelijk Hof, 
Politie en Raad voor de Rechtshandhaving) is in de zomer van 2014 
goedgekeurd door de vier Ministers van Justitie van de landen en door de 
Rijksministerraad. Voor de evaluatie is een evaluatiecommissie ingesteld 
(Staatscourant, 2014, 24569). De Evaluatiecommissie justitiële rijkswetten 
neemt ook de werking van deze rijkswetten voor Caribisch Nederland 
mee. Het eindrapport wordt naar verwachting uiterlijk 10 oktober 2015 
opgeleverd.
Ten aanzien van de evaluatie van de Rijkswet financieel toezicht zijn in 
2014 geen voorbereidingen getroffen. De Minister van Binnenlandse 
Zaken en Koninkrijksrelaties stelt, in overeenstemming met de Rijksminis-
terraad, uiterlijk zes maanden voorafgaande aan een beslissing over het in 
stand houden (van een deel) van de verplichtingen op grond van de 
Rijkswet financieel toezicht, een evaluatiecommissie in (dus uiterlijk 
10 april 2015). Begin 2015 worden hiervoor voorbereidingen getroffen na 
overleg met de landen.
Het op dit artikel voorgenomen beleid is in grote lijnen uitgevoerd. De 
belangrijkste afwijkingen in de gerealiseerde uitgaven ten opzichte van de 
in de oorspronkelijke begroting opgenomen bedragen worden hieronder 
toegelicht.
Tweede Kamer, vergaderjaar 2014–2015, 34 200 IV, nr. 1 13
