Factuur opdracht IGZ aan RIVM
Dit betreft een overboeking van 2,2 mln. in verband met een opdracht van 
de IGZ aan het RIVM. Om de factuur te kunnen betalen wordt binnen het 
artikel het budget overgeheveld van het instrument eigen personeel naar 
het instrument overig materieel van de inspecties.
Duurzaam gebruik natuurlijke hulpbronnen
Op artikel 2.3 van BHOS is het kasbudget in 2014 met ca. 12 mln. 
overschreden. De betaling voor de zesde middelenaanvulling van het 
Global Environment Fund (GEF), die aanvankelijk was gepland voor 2015, 
is in 2014 al geheel voldaan. Hiermee wordt in 2015 de benodigde 
budgettaire ruimte gecreëerd om de vertraging in het Grote Meren-
programma (die werd gemeld in de tweede suppletoire wet) op te vangen.
Humanitaire hulp
Op artikel 4.1 is het kasbudget overschreden. Deze overschrijding van ca. 
2 mln. (non-ODA) is veroorzaakt door de tweede inzet van de JSS Karel 
Doorman voor het vervoer van humanitaire goederen naar de door ebola 
getroffen gebieden in West-Afrika. Hiervoor is dekking gevonden in 
onderuitputting op de non-ODA-budgetten op de sub-artikelen 1.1 en 1.2.
Programmatische Aanpak Stikstof (PAS)
De Staatssecretaris van Economische Zaken heeft in het bestuurlijk 
overleg met de provincies van november 2014 de toezegging gedaan dat 
het Ministerie van Economische Zaken in 2014 nog een bedrag 
beschikbaar stelt aan vier provincies, onder meer voor het oplossen van 
een aantal knelpunten die het ontstaan van ontwikkelingsruimte tegen-
houden. De middelen zijn via het provinciefonds beschikbaar gesteld aan 
de vier provincies.
DU ontwikkelen OEM variabel
Er zijn middelen herschikt van een decentralisatie naar de algemene 
uitkering om verdeeltechnische redenen. De totale omvang van het 
provinciefonds wijzigt niet.
Wegen
Voor de projecten A4 Delft-Schiedam en A15 Maasvlakte-Vaanplein heeft 
RWS eerder dan verwacht met de opdrachtnemer overeenstemming 
bereikt over enkele facturen voor reeds uitgevoerde werkzaamheden. Dit 
leidt tot een versnelling van kasuitgaven, waardoor dit jaar ongeveer 33 
mln. meer betaald zal worden dan waarop bij Najaarsnota was gerekend.
Voorfinanciering Hoogwaterbeschermingsprogramma
Bij het Hoogwaterbeschermingsprogramma (HWBP) hebben Water-
schappen gebruik gemaakt van de mogelijkheid om projecten voor te 
financieren. Doordat Waterschappen voorfinancieren, kunnen projecten 
eerder worden uitgevoerd dan in het jaar waarin deze formeel in de 
programmering van het HWBP staan opgenomen.
Als het kasbeeld op het DF het toelaat kunnen voorgefinancierde 
projecten eerder worden terugbetaald dan in het jaar waarin deze 
geprogrammeerd staan. Hierbij geldt als voorwaarde dat de subsidiebe-
schikking voor het voorgefinancierde project reeds moet zijn verleend. In 
2014 bedraagt de omvang van de verleende subsidiebeschikkingen 14,4 
mln. Het huidige kasbeeld op het DF maakt het mogelijk om de desbetref-
fende subsidiebeschikkingen nog in 2014 te betalen. Dit heeft geen effect 
op het totaal beschikbare budget voor het HWBP.
Tweede Kamer, vergaderjaar 2014–2015, 34 200, nr. 1 92
