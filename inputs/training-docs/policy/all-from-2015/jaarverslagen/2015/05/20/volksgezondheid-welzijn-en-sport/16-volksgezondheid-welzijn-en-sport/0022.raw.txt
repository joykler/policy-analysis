huisartsen. In het Bestuurlijk Akkoord met de ggz uit 2012 is destigmati-
sering opgenomen als belangrijk element voor het persoonlijk en 
maatschappelijk herstel van mensen met psychische aandoeningen en om 
er voor te zorgen dat patiënten dichtbij huis en minder zwaar worden 
behandeld. Op 10 september heeft een Nationaal Congres Destigmati-
sering plaatsgevonden onder het motto: «Anders denken over psychische 
aandoeningen». Doel van deze dag was dat mensen elkaar ontmoetten en 
ideeën en ervaringen uitwisselden om in eigen omgeving vooroordelen te 
bestrijden. Ook heeft het kabinet een traject ingezet om mensen met 
psychische aandoeningen meer kansen te geven op werk (TK 29 544, 
nr. 576).
Met de medisch-specialistische sector is verder invulling gegeven aan het 
hoofdlijnenakkoord met de gezamenlijk in 2014 opgestelde kwaliteits- en 
doelmatigheidsagenda. Deze agenda moet zorginhoudelijke verbetering 
bewerkstelligen binnen een beperktere beschikbare groei (zie hierboven).
Systeemverbetering
Op 1 juli 2014 heeft de Tweede Kamer ingestemd met het wetsvoorstel 
Vergroten investeringsmogelijkheden in de medisch-specialistische zorg 
(TK 33 168, nr. 16). De behandeling van dat wetsvoorstel door de Eerste 
Kamer is op 9 december 2014 op verzoek van het kabinet aangehouden. 
Eerst moet de Raad van State advies geven over de implicaties van een 
door de Tweede Kamer aangenomen amendement bij artikel 18 van de 
Wet toelating zorginstellingen.
Met de aanpassing van artikel 13 van de Zvw (onderdeel van het 
wetsvoorstel TK 33 362) wilde het kabinet er voor zorgen dat kwaliteit en 
doelmatigheid van zorg bij het opstellen van inkoopcontracten de 
aandacht zouden krijgen die ze verdienen. Dit wetsvoorstel is door de 
Eerste Kamer op 16 december verworpen (TK 33 362, nr. 47, TK 33 362, 
nr. 48). Op vrijdag 6 februari 2015 heeft het kabinet in de brief «Kwaliteit 
loont» daarom een alternatief pakket maatregelen gepresenteerd 
waarmee langs de weg van kwaliteitsverbetering een aanzienlijke 
besparing kan worden gerealiseerd (TK 31 765, nr. 116). Voor de veran-
kering van het pgb in de Zvw (dat ook onderdeel uitmaakte van het 
verworpen wetsvoorstel) zal zo snel mogelijk in 2015 een apart 
wetsvoorstel worden ingediend.
Organisatie en bekostiging spoedeisende hulp en huisartsenposten
Afgelopen jaar hebben aanbieders en verzekeraars in de regio ingezet op 
verdere samenwerking tussen huisartsenposten (HAP) en spoedeisende 
hulpen (SEH) met als doel de kwaliteit en doelmatigheid van zorg te 
verbeteren. Verzekeraars en aanbieders zetten meer in op co-locatie van 
de HAP en de SEH met een gezamenlijke triage dan op volledige 
integratie. Er is voor gekozen, mede in afstemming met de NZa, om per 
2015 geen aanpassingen in de bekostiging te maken. Dit omdat partijen 
aangeven dat het bekostigingsmodel vooralsnog voldoende ruimte biedt 
om samenwerking tussen HAP en SEH mogelijk te maken. Wel bleek er 
behoefte te zijn in inzicht naar de actuele stand van de samenwerking 
tussen de HAP en de SEH, op welke wijze invulling wordt gegeven aan de 
samenwerking en welke succes- en faalfactoren van invloed zijn op 
samenwerking. In 2014 is een onderzoek hiernaar gestart. Het onderzoek 
zal inzicht geven in de best practices van samenwerking tussen HAP en 
Tweede Kamer, vergaderjaar 2014–2015, 34 200 XVI, nr. 1 21
