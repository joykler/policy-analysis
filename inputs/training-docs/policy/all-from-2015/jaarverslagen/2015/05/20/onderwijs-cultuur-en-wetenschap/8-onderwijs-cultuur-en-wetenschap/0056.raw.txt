De beleidsartikelen (artikel 4)
Actieplan laaggeletterdheid
Ter ondersteuning van de aanpak van laaggeletterdheid was in 2014 € 4 
miljoen beschikbaar ter uitvoering van het «Actieplan Laaggeletterdheid 
2012–2015». Hiertoe hebben in 2014 diverse organisaties samengewerkt 
om laaggeletterdheid te agenderen en de aanpak ervan in die organisaties 
te borgen.
Pilots laaggeletterdheid
Ter ondersteuning van de uitvoering van de pilots laaggeletterdheid 
(pilots Taal voor het Leven) was in 2014 € 5 miljoen beschikbaar voor de 
Stichting Lezen & Schrijven. Hiertoe heeft de Stichting in 2014 diverse 
activiteiten uitgevoerd die zich hebben gericht op het vinden van 
laaggeletterden, het vinden van vrijwilligers en docenten en op het sluiten 
van samenwerkingsallianties in de regio’s gericht op de aanpak van 
laaggeletterdheid. Uit de evaluatie van de pilots door de Universiteit 
Maastricht is gebleken dat deelnemers aan taaltrajecten waarbij gebruik 
wordt gemaakt van de aanpak van Taal voor het Leven meer vooruit gaan 
in taalbeheersing en maatschappelijke participatie dan in reguliere 
trajecten waarbij de (les)materialen, wervingsmethoden en vrijwilligers 
van Taal voor het Leven niet worden gebruikt.
Sectorplan mbo-hbo techniek 2011–2016
Dit betreft middelen voor het sectorplan mbo-techniek en het sectorplan 
hbo-techniek. Hiermee worden de centers of expertise in het hbo en de 
centra voor innovatief vakmanschap in het mbo gefinancierd. Deze centra, 
die met cofinanciering van bedrijven tot stand komen, zijn gericht op 
toponderwijs, toponderzoek en innovaties in het bedrijfsleven. De 
middelen uit 2014 zijn door een verandering in liquiditeitsbehoefte in zijn 
geheel doorgeschoven naar 2015.
Netwerkscholen
De Netwerkschool is in 2011 als experiment gestart op vijf 
mbo-instellingen. Het algemene doel van dit experiment is het verbeteren 
van de kwaliteit van het mbo en het verlagen van de kosten. Het idee 
bestond eruit om het model van de Netwerkschool in te voeren bij 
scholen en gedurende vier jaren te monitoren hoe het model in de praktijk 
vorm krijgt, welke elementen werken, wat de effecten hiervan zijn en hoe 
de innovatie is aangestuurd. Totale kosten van dit experiment waren € 14 
miljoen. De middelen waren afkomstig van het Fonds Economische 
Structuurversterking (FES). Het experiment is beëindigd op 31 december 
2014. In april 2015 verschijnt de eindevaluatie.
Loopbaanoriëntatie
LOB-middelen worden voornamelijk geïnvesteerd in ondersteuning van 
(v)mbo-scholen zodat zij (aanstaande) mbo-studenten beter kunnen 
begeleiden bij hun studieloopbaan, studiekeuzes en persoonlijke 
bewustwording en ontwikkeling. Loopbaanoriëntatie moet het risico op 
uitval en switchgedrag beperken.
Overige projecten
Hieronder vallen overige projecten en organisaties die subsidies 
ontvangen. De realisatie is € 6,4 miljoen hoger dan de vastgestelde 
begroting. De hogere realisatie wordt met name veroorzaakt door 
overboekingen vanuit andere instrumenten naar het instrument subsidies. 
Het gaat hier o.a. om een overboeking van middelen voor het versterken 
centrale en uniforme toetsing van het instrument bekostiging naar het 
instrument subsidies in het kader van examinering (€ 2,1 miljoen). 
Tweede Kamer, vergaderjaar 2014–2015, 34 200 VIII, nr. 1 55
