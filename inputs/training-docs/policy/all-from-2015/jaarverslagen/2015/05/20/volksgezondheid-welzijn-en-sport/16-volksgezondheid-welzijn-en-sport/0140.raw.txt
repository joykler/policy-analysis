Baten
De bijdrage voor 2014 is als volgt bepaald:
Totaal toegekend in 2014 € 18,2 miljoen 
Bij: Vrijgevallen restant ontwikkelbudget 2013 € 0,2 miljoen 
Bij: Vrijgevallen restant transitiebudget 2013 € 0,2 miljoen 
Bij: afkoop boete RGD huurcontract € 30,0 miljoen 
Bij: Toewijzing afroming EV en af te rekenen bedragen 
aan transitie € 3,3 miljoen 
Totaal mee in verantwoording 2014 € 51,9 miljoen
 
De overige baten bestaan uit ESF bijdrage/cofinanciering circa 
€ 0,2 miljoen, UWV gelden circa € 0,05 miljoen, uitleen van personeel 
circa € 0,04 miljoen.
Lasten
Personele kosten
De personele kosten betreffen de periode januari tot en metjuni 2014. De 
afkoopkosten sociaal plan en de kosten voor Van-Werk-Naar-Werk 
kandidaten en faciliteiten zijn verantwoord onder materiële kosten
Overige personele kosten
De overige personele kosten bestaan hoofdzakelijk uit externe inhuur, 
scholingskosten en overige uitgaven, gecompenseerd door vrijval van 
verplichtingen voor vakantiedagen, eindejaarsuitkering en vakantiegeld.
Materiële kosten
De materiële kosten bestaan onder andere uit uitgaven voor huisvesting, 
beveiliging en toezicht, bedrijfskosten (inclusief ICT en materialen) en 
verzorgingskosten. Daarnaast waren er uitgaven die samenhingen met de 
transitie. Het betreft hier hoofdzakelijk uitgaven die voortkomen uit de 
afkoopboete RVB (€ 30 miljoen), de exitboete pensioenfonds 
(circa 3,4 miljoen) en de afkoop van het sociaal plan (circa € 4,3 miljoen).
Afschrijvingen
De afschrijvingen bedroegen circa € 0,5 miljoen. De activa in het pand te 
Den Dolder werden volledig afgeschreven in 2014 ten laste van de 
transitiekosten. De kosten voor afwaardering van de activa van Zeist 
werden verwerkt in de verkoopprijs bij de verkoop aan Intermetzo per 
1 juli 2014. De verkoopopbrengst van circa € 0,4 miljoen werd recht-
streeks geboekt op rekening van het Ministerie van VWS en is niet in de 
verantwoording van het agentschap verwerkt.
Vrijval en dotaties voorzieningen
Door de overheveling van alle personeel is de voorziening niet langer 
nodig. Volledige vrijval van voorzieningen ten gunste van het resultaat is 
circa € 1 miljoen.
Frictiekosten
De frictiekosten staan niet gespecificeerd, omdat de kosten verdeeld zijn 
over de personele en materiële uitgaven. De frictiekosten zijn niet uit te 
splitsen naar een apart onderdeel.
Tweede Kamer, vergaderjaar 2014–2015, 34 200 XVI, nr. 1 139
