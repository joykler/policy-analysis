Het Centraal Bureau voor de Statistiek (CBS) heeft besloten jaarlijks een 
overheidsbalans te publiceren. Daarmee verdween de noodzaak van een 
staatsbalans. Ten tijde van de Miljoenennota 2015 was de overheidsbalans 
2013 nog niet beschikbaar. Om die reden bevat dit Financieel Jaarverslag 
voor het eerst een overheidsbalans.
Toelichting posten overheidsbalans
Activa
De activa, oftewel bezittingen, bestaan uit niet-financiële activa en 
financiële activa. De niet-financiële activa zijn objecten die een econo-
mische waarde hebben. In de praktijk komt dit neer op alle (niet-
financiële) objecten die verkocht kunnen worden.
In de schuldcijfers van het FJR zijn de bezittingen niet verwerkt. De 
overheidsschuld is namelijk een brutoschuldbegrip. Dit betekent dat 
(financiële) bezittingen van de overheid – bijvoorbeeld de staatsdeelne-
mingen in Schiphol of de Nederlandse Spoorwegen – niet in mindering 
worden gebracht op de uitstaande schulden. De achterliggende reden 
voor het hanteren van een brutoschuldbegrip is dat het arbitrair is welke 
bezittingen wel en welke niet moeten worden meegeteld. Ook is het 
moeilijk om de exacte waarde van bezittingen op een eenduidige manier 
vast te stellen en zijn veel bezittingen niet liquide te maken.
De grootste niet-financiële post bestaat uit de vaste activa. Hierbinnen 
vormen de grond-, weg- en waterbouwkundige werken van Nederland 
veruit de grootste post. Een andere grote post zijn de olie- en gasreserves.
Dit betreft zowel reserves die nog niet zijn gewonnen als gewonnen 
reserves die zijn opgeslagen. Deze reeks kan in waarde stijgen door 
prijsstijgingen, wijzigingen in productie en de ontdekking van nieuwe 
bronnen.
De post financiële activa bestaat uit alle financiële bezittingen van de 
overheid. Het gaat bijvoorbeeld om aandelen van de overheid in 
ondernemingen en leningen aan financiële instellingen. Financiële 
derivaten springen in het oog door de sterke groei tussen 2010 en 2013. 
Deze post bestaat grotendeels uit renteswaps die de Nederlandse 
overheid gebruikt om het renterisico van het financieringsbeleid bij te 
sturen.
Passiva
De passivakant van een balans laat zien hoe de bezittingen zijn gefinan-
cierd en hoe groot het vermogen is. De financiële passiva stijgen tot en 
met 2012. In die periode heeft de overheid meer geleend. Deze stijging zit 
voornamelijk in de toename van obligaties die de overheid op de markt 
brengt. Het vermogen bestaat uit het saldo van bezittingen (activa) en 
schulden (financiële passiva). Bij een positief vermogen zijn de bezittingen 
groter dan de schulden.
Tweede Kamer, vergaderjaar 2014–2015, 34 200, nr. 1 75
