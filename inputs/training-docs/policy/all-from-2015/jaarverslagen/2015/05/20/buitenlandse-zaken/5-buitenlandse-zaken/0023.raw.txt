Beleidsverslag
over rechtsstatelijkheid in de Raad wordt gestart, alsook een mogelijkheid 
wordt geschapen voor het voeren van thematische discussies op dat 
terrein.
EU asiel- en migratiebeleid
Mede op Nederlands initiatief is de geïntegreerde aanpak van de 
migratieproblematiek versterkt door middel van meer coherentie en 
coördinatie van het interne en externe beleid van de Unie. Dit wordt onder 
meer geconcretiseerd in versterkte samenwerking tussen de betrokken 
Raadsformaties. De Nederlandse inspanning om de schaduwkanten van 
het vrij verkeer van werknemers ook in EU-verband aan te pakken werpt 
vruchten af: het debat is verschoven naar de bestrijding van onwenselijke 
praktijken als schijnconstructies, fraude, misbruik en de ondermijning van 
het gelijk speelveld.
EDEO
In 2014 werkte Nederland verder aan de opvolging van de EDEO review 
uit 2013. Met elf lidstaten diende Nederland een non-paper in over het 
toekomstig functioneren van de Hoge Vertegenwoordiger en de EDEO. Dit 
non-paper biedt een goede basis voor verdere discussies hierover.
Uitbreiding
In 2014 werden toetredingsonderhandelingen geopend tussen de EU en 
kandidaat-lidstaat Servië. Albanië verkreeg, na een nieuw weegmoment 
op basis van een aanvullende rapportage van de Europese Commissie, de 
status van kandidaat-lid. De onderhandelingen over een stabilisatie- en 
associatieakkoord tussen de EU en Kosovo konden worden afgerond; over 
het moment van ondertekenen door de EU en Kosovo bestaat nog geen 
overeenstemming in de Raad. Wederom bleef de opening van toetre-
dingsonderhandelingen met Macedonië uit: hierover kon geen overeen-
stemming worden bereikt in de Raad. Nederland zette in op een strikte 
uitvoering van de nieuwe IPA-verordening waarin een sterkere koppeling 
is opgenomen tussen de stand van de hervormingen en de Europese 
steun die wordt toegekend. Aan Turkije wordt in de periode 2014–2020 
gemiddeld EUR 50 miljoen per jaar minder steun toegekend, en deze is 
meer gericht op het versterken van de rechtsstaat. De korting van 50% op 
de pre-toetredingssteun aan Bosnië werd, bij gebrek aan voortgang, in 
2014 gehandhaafd.
Ontwikkelingssamenwerking
De Europese Commissie bracht een nieuwe mededeling uit over de 
EU-positie ten aanzien van de post-2015 ontwikkelingsagenda. Hierover 
werden Raadsconclusies aangenomen. De Commissie bracht eveneens 
een mededeling uit over private sector ontwikkeling; hierover werden 
twee sets Raadsconclusies aangenomen. Nederland rondde de ratificatie 
af van het Intern Akkoord van het Elfde Europees Ontwikkelingsfonds. Nu 
het instrumentarium voor de periode 2014–2020 op poten staat, 
besteedde Buitenlandse Zaken in 2014 veel aandacht aan outreach aan 
niet-gouvernementele organisaties en het bedrijfsleven over de inrichting 
van de Europese ontwikkelingssamenwerking en hoe deze voor hen 
toegankelijk is. Met vier gelijkgezinde lidstaten schreef Nederland een 
brief aan het extern-cluster van de nieuwe Europese Commissie waarin de 
inzet voor de komende periode werd vermeld: de geïntegreerde 
benadering van het extern beleid, beleidscoherentie voor ontwikkeling 
(waaronder op het gebied van handel, belastingen en textiel) en aandacht 
voor gender-gelijkheid staan hierin centraal.
Tweede Kamer, vergaderjaar 2014–2015, 34 200 V, nr. 1 22
