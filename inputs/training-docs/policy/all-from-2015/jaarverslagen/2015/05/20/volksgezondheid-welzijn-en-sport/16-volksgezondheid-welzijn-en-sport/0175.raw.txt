Meeropbrengst geneesmiddelenbeleid
Aanvullend op de bijstelling van de geneesmiddelenraming in verband 
met de actualiseringscijfers over 2013 vindt binnen de raming een 
bijstelling plaats welke wordt ingezet ter dekking van onder andere de 
voorwaardelijke toelating geneeskundige zorg.
Technische en macro- economische mutaties
Macro-bijstellingen
De raming van de loon- en prijsbijstelling is aangepast op basis van de 
laatste macro-economische inzichten van het Centraal Planbureau (CPB).
Overheveling jeugd-ggz
De curatieve ggz aan jongeren tot 18 jaar is per 2015 overgeheveld naar 
de gemeenten. Aangezien alle openstaande DBC’s in de jeugd-ggz per 
31 december 2014 zijn afgesloten, neemt de schadelast 2014 van 
jeugd-ggz die betrekking heeft op 2014 naar verwachting af met 
€ 346 miljoen.
Nominaal en groeiruimte
Dit betreffen vrijvallende middelen door een lagere uitkering voor 
loonontwikkeling dan eerder geraamd en lagere groei bij de eerste-
lijnszorg en ziekenvervoer.
Financieringsmutaties
Er is een zekere tijdsverloop tussen de bevoorschotting op basis van 
productieafspraken tussen zorgaanbieders en zorgkantoren en de 
verwerking van de zorgproductie in de budgetten van de instellingen door 
de NZa. Als gevolg daarvan wijkt de financiering binnen een jaargrens af 
van de daadwerkelijke zorguitgaven (budgetten) in dat jaar. Zo ontstaan er 
financieringsachterstanden of -voorsprongen. In 2014 is er € 4,4 miljoen 
meer gefinancierd dan geproduceerd. Financieringsmutaties hebben wel 
invloed op de hoogte van de zorguitgaven in enig jaar, maar over een 
langere periode bezien heffen financieringsvoorsprongen en 
-achterstanden elkaar op.
Overige mutaties
De post overige is het saldo van verschillende mutaties met een 
overwegend technisch karakter. Het gaat hierbij bijvoorbeeld om een 
restant aan loon- en prijsbijstelling.
Tweede Kamer, vergaderjaar 2014–2015, 34 200 XVI, nr. 1 174
