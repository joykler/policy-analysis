Het naar Nederland halen van buitenlandse bedrijven is een wezenlijk 
onderdeel van economische diplomatie. Het Netherlands Foreign 
Investment Agency (NFIA), dat onder de beleidsverantwoordelijkheid van 
het Ministerie van Economische Zaken valt, haalde in 2014 voor 
Nederland een recordbedrag aan investeringen binnen. Met behulp van 
een nieuwe acquisitiestrategie worden de inspanningen gericht op die 
investeringen die de meeste waarde toevoegen aan de Nederlandse 
economie. Er zijn 187 projecten bevestigd, het aantal daarmee gemoeide 
banen kwam uit op 6.304. Het investeringsbedrag is uitgekomen op EUR 
3.185 miljoen. 54% van de projecten betrof hoogwaardige activiteiten in 
met name topsectoren.
Versterkte private sector en een verbeterd investeringsklimaat in 
ontwikkelingslanden
Via private sector ontwikkeling heeft Nederland bijgedragen aan een beter 
ondernemingsklimaat, waardoor economische groei ontstaat en armoede 
wordt bestreden. Het programma bestond uit vijf pijlers.
Voor 1) Versterking van economische wet- en regelgeving is onder andere 
de Trade Facilitation Facility ingezet. Dit programma heeft geleid tot 
(belasting)hervormingen in de logistieke sector in de East African 
Community. Verder zijn in 7 landen belastingdiensten getraind, wat moet 
leiden tot effectievere en transparantere belastingstelsels en inning van 
meer lokale belastingen.
2) Versterking van economische instituties en bedrijven vond bijvoorbeeld 
plaats via institutionele capaciteitsopbouw, zoals in Tanzania in een 
project met de National Audit Office voor meer transparantie bij publieke 
olie- en gasinkomsten en in Bangladesh en Bhutan in projecten met de 
Kadasters. Via FNV en CNV is gewerkt aan de versterking van lokale 
vakbonden. Versterking van lokaal bedrijfsleven verliep onder andere via 
Programma Uitzending Managers (PUM) dat door kennisoverdracht van 
senior experts bijdroeg aan duurzame versterking van 1750 
MKB-bedrijven in 70 landen.
3) Versterking van de financiële sector gebeurde zowel bilateraal via onder 
andere de Rabobank en FinancieringsMaatschappij voor Ontwikkelings-
landen (FMO) als multilateraal via de International Finance Corporation 
(IFC), Wereldbank en IMF. FMO heeft onder andere via het MASSIF fonds 
technische assistentie verleend voor kredietverlening aan het MKB. Via 
het Financial Sector Reform & Strengthening Initiative (FIRST) is bijge-
dragen aan betere consumentenbescherming bij banken en microfinancie-
ringsinstellingen. Rabobank zette langdurige relaties op met coöperatieve 
banken die mogelijkheden zien in landbouwfinanciering. De inzet op 
verzekeringen heeft geleid tot succesvolle samenwerking met IFC in de 
Global Index Insurance Facility.
4) Aanleg fysieke infrastructuur: Mede naar aanleiding van een onafhanke-
lijke review is het ORIO-programma voor ontwikkelingsrelevante 
infrastructuurontwikkeling stopgezet. In 2015 komt DRIVE daarvoor in de 
plaats om de Nederlandse infrastructurele inzet beter in te bedden in het 
beleid voor hulp, handel en investeringen. De lopende ORIO-projecten 
gaan door. Met een road show werd de PIDG (Private Infrastructure 
Development Group) geïntroduceerd bij het Nederlandse bedrijfsleven. 
Via het Construction Sector Transparency Initiative (CoST) ondersteunde 
Nederland de transparantie in de bouwsector in lage- en middeninko-
menslanden.
Tweede Kamer, vergaderjaar 2014–2015, 34 200 XVII, nr. 1 18
