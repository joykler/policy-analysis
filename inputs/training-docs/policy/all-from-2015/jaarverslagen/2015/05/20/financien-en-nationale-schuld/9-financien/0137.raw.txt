Saldibalans
onderneming. Daarnaast zijn de aandelen in SNS REAAL N.V. en 
Propertize B.V. per ultimo 2013 eveneens onder certificering overdragen 
aan de Stichting Administratiekantoor Beheer Financiële Instellingen 
(NLFI).
SNS REAAL N.V. en Propertize B.V.
Op 1 februari 2013 heeft de Minister van Financiën SNS REAAL N.V. 
genationaliseerd. Daarmee kreeg de staat er een nieuwe deelneming bij. 
Op 31 december 2013 is de vastgoedtak Property Finance afgesplitst van 
SNS Bank, waarmee dit een separate deelneming is geworden en 
hernoemd tot Propertize B.V. In SNS Bank en SNS REAAL N.V. (de 
holding) werd respectievelijk € 1,9 mld. en € 0,3 mld. aan kapitaal 
geïnjecteerd. Aan het afgesplitste Propertize B.V. werd een bedrag van 500 
mln. gefourneerd.
Als onderdeel van de nationalisatie zijn alle aandelen SNS REAAL N.V., 
alle Stichting Beheer SNS REAAL N.V. Core Tier 1 capital securities, alle 
achtergestelde obligaties van SNS REAAL N.V. en SNS Bank, alle 
participatiecertificaten SNS Bank onteigend ten name van de Nederlandse 
Staat en zijn alle onderhandse achtergestelde schulden van SNS REAAL 
N.V. en SNS Bank onteigend ten name van de Stichting Afwikkeling 
Onderhandse Schulden SNS REAAL N.V. De Core Tier 1 capital securities 
van de Nederlandse Staat, de Stichting Beheer SNS REAAL N.V. Core Tier 
1 capital securities, de achtergestelde obligaties en participatiecertificaten 
zijn als agio gestort op de gewone aandelen SNS REAAL N.V. De 
onderhandse achtergestelde schulden zijn als belastbaar resultaat aan het 
eigen vermogen van SNS REAAL N.V. toegevoegd.
ESM
Als onderdeel van de gemaakte afspraken volstort Nederland per 2014 
voor € 914,7 mln. in het maatschappelijk aandelenkapitaal van ESM.
Niet in de saldibalans opgenomen «deelnemingen»
Zowel de Staatsloterij (SENS) als Holland Casino hebben de juridische 
status van stichting. Het kansspelbeleid met de daaraan gekoppelde 
vergunningen behoren toe aan het Ministerie van Veiligheid en Justitie. 
Het Ministerie van Financiën onderhoudt de financiële betrekkingen. 
Financiën ontvangt de opbrengsten en houdt toezicht conform de 
statuten.
Tweede Kamer, vergaderjaar 2014–2015, 34 200 IX, nr. 1 136
