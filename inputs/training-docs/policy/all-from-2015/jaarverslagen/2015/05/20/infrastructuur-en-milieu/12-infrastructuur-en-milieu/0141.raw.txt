– variëteit in sturingsstijlen (passend bij de maatschappelijke veranderin-
gen)
– kwaliteit in bedrijfsvoering die dit ondersteunt.
De Hervormingsagenda Rijksdienst geeft richting aan de rijksbrede 
organisatieontwikkeling. De ambitie is de Rijksdienst compact en meer als 
één organisatie in te richten binnen een bijbehorend financieel kader voor 
de komende periode (taakstelling Rutte-2). Op het terrein van bedrijfs-
voering wordt gestreefd naar samenwerking, standaardisatie en concen-
tratie van bedrijfsvoerings-dienstverlening op het niveau van het Rijk als 
geheel.
Dit leidt tot een spannende opgave waarbij een nieuwe balans moet 
worden gevonden tussen:
de noodzaak van meer variëteit en flexibiliteit enerzijds en anderzijds de 
efficiencytaakstelling die dwingt naar standaardiseren en uniformeren en 
het ontwikkelen van een breder handelingsrepertoire met een kleiner 
personeelsbestand.
Deze opgave is vervat in zes ambities voor de periode tot 2020:
1. De bedrijfsvoeringsfunctie werkt nauw samen met het primair proces 
en werkt integraal. Dit geldt voor de uitvoering én kaderstelling;
2. De bedrijfsvoeringsfunctie bevordert en ondersteunt dat medewer-
kers flexibel inzetbaar zijn in de breedte van IenM, waarbij systemati-
sche aandacht is voor de samenstelling van het personeelsbestand 
en voor vakmanschap;
3. De bedrijfsvoeringsfunctie beschikt over bedrijfsvoeringsystemen 
waarmee flexibel kan worden ingespeeld op snel wijzigende 
informatiebehoeften;
4. De bedrijfsvoeringsfunctie heeft de begrotings- en concernsturingscy-
clus verder gedigitaliseerd en verrijkt;
5. De bedrijfsvoeringsfunctie heeft door verdere standaardisatie, 
samenwerking en vereenvoudiging van de governance en bekosti-
ging van de dienstverlening een vermindering van de beheerslast 
gerealiseerd en
6. De bedrijfsvoeringsfunctie maakt dat IenM waar krijgt voor zijn geld, 
door te investeren in regie op de dienstverlening, contractbeheer en 
duurzaamheid.
Besturing en beheersing van de informatievoorziening/
informatisering
De rollen en taken van IenM worden meer informatie- en ICT-intensief. Dit 
vergt passende nieuwe vormen van besturing en beheersing. De 
conclusies en aanbevelingen in het rapport «Grip op ICT» van de 
commissie Elias wijzen ook op verbetering van besturing en beheersing, 
maar dan vooral van de ICT-projecten.
Dit samen is reden om binnen IenM de inrichting en werking van de 
besturing, ontwikkeling en beheersing op het terrein van de informatie-
voorziening en ICT te bezien en waar nodig te herzien en te versterken. De 
eerste fase in de aanpak staat in het teken van evalueren en verkennen en 
omvat de volgende drie activiteiten, die in de periode tot april 2015 
worden uitgevoerd:
Tweede Kamer, vergaderjaar 2014–2015, 34 200 XII, nr. 1 140
