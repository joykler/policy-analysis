Beleidsverslag
loopbaanontwikkeling en studiekeuzes van hun kind. Op onderdelen 
wordt nauw samengewerkt tussen vmbo- en mbo-scholen waar het gaat 
om betere begeleiding bij de overgang van vmbo naar mbo. De regionale 
kennisdelingsbijeenkomsten worden druk bezocht door zowel mbo- als 
vo-scholen. Alle ontwikkelingen, producten, instrumenten en leergangen 
zijn te vinden op www.lob4mbo.nl en www.lob-vo.nl.
Enkele jaren geleden zijn diverse vernieuwingen gestart in het vmbo om 
het onderwijs toekomstbestendig te maken. Het meest omvangrijke traject 
is de vernieuwing van de beroepsgerichte examenprogramma’s. In het 
schooljaar 2013–2014 is de eerste tranche examenpilots gestart in leer-
jaar 3 van het vmbo. Op 28 scholen zijn leerlingen gestart met onderwijs 
op basis van de eerste zes nieuwe profielen voor Bouwen, wonen en 
interieur (BWI), Produceren, installeren en energie (PIE), Motorvoertuigen 
en transport (M&T), Economie en Ondernemen (EO), Horeca, bakkerij en 
recreatie (HBR) en Zorg en Welzijn (ZW). In het schooljaar 2014–2015 zijn 
ook pilots gestart met de profielen Media, vormgeving en ict (MVI), Groen 
én Dienstverlening en producten (D&P).
De Tweede Kamer heeft op 9 december 2014 het wetsvoorstel Wet 
educatie en beroepsonderwijs inzake de overgang van de wettelijke taken 
van kenniscentra naar de Samenwerkingsorganisatie beroepsonderwijs 
bedrijfsleven (SSB) aangenomen. Over de personele gevolgen van de 
overheveling van de wettelijke taken naar SBB heeft OCW op 3 november 
2014 een brief gestuurd naar de besturen van alle kenniscentra. Over de 
afbouw van de kenniscentra en de inrichting van de nieuwe SBB zijn 
afspraken gemaakt tussen de werkgeversvereniging van de kenniscentra 
en SBB, onder regie van OCW. De kenniscentra, die als werkgever 
verantwoordelijk zijn voor het opstellen van een sociaal plan, hebben in 
2014 samen met de SBB voorbereidingen getroffen voor de transitie.
Met de update van Studie in Cijfers («Studiebijsluiter») van afgelopen 
zomer zijn alle bekostigde opleidingen binnen de instellingen, die bij de 
VSNU en Vereniging Hogescholen aangesloten zijn, voorzien van 
studiebijsluiters. Alle studiebijsluiters (beschikbaar voor voltijd-bachelor 
opleidingen) zijn zowel in het Nederlands als in een Engelse versie 
geleverd aan de HO-instellingen. In 2014 is voor het eerst de vervroegde 
aanmelddatum van 1 mei ingegaan. Deze vervroeging van de aanmelding 
is een van de maatregelen uit de wet kwaliteit in verscheidenheid, met als 
doel dat studenten in staat worden gesteld een betere studiekeuze te 
maken. Studenten hebben zich massaal op tijd aangemeld voor deze 
datum, waardoor zij in de gelegenheid waren studiekeuzechecks te volgen 
bij hogescholen en universiteiten. In de monitor beleidsmaatregelen 
hoger onderwijs zal het effect van deze maatregelen worden gevolgd. De 
Nederlandse versies van de studiebijsluiters van de voltijdse bekostigde 
bachelors zijn te zien op de website van Stichting Studiekeuze123. Ook in 
het mbo wordt gewerkt met de studiebijsluiter «Studie in Cijfers». Samen 
met de websites MBO Stad en Beroepen in Beeld is hierdoor de informa-
tievoorziening voor de aanstaande student verbeterd. De studiebijsluiters 
bevatten voor elke mbo-opleiding essentiële informatie over de kwaliteit 
en het arbeidsmarktperspectief van de opleiding. 16 mbo-scholen 
gebruiken inmiddels deze bijsluiter in hun voorlichting. Een groot aantal 
scholen werkt aan de voorbereidingen hiervoor.
Op 31 oktober 2014 heeft het kabinet de beleidsbrief Leven Lang Leren 
uitgebracht. Hierin zijn naast maatregelen gericht op flexibilisering van 
het hoger onderwijs ook maatregelen opgenomen gericht op het mbo en 
Tweede Kamer, vergaderjaar 2014–2015, 34 200 VIII, nr. 1 19
