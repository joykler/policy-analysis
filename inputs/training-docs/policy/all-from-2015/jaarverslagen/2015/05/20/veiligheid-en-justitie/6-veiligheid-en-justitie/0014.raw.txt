Beleidsprioriteiten
Het wetsvoorstel Wet Computercriminaliteit III is in 2014 aangepast op 
basis van het advies van de Raad van State en zal in de eerste helft van 
2015 aan de Tweede Kamer worden aangeboden. Ook is aansluiting 
gezocht bij lopend internationaal overleg en gerelateerde activiteiten, 
zowel in het kader van de EU en de Raad van Europa, als bij de discussie 
over een VN-verdrag op het gebied van cybercrime binnen de United 
Nations Office on Drugs and Crime (UNODC).
Kinderporno en kindersekstoerisme
Er is sprake van een afname van het aantal kinderpornozaken dat is 
aangeleverd bij het OM. Er is toenemende spanning tussen de kwantita-
tieve instroomdoelstelling en de gewenste focus op de vervaardigers en 
producenten van kinderporno en de slachtoffers. In 2014 is een aantal zeer 
ingewikkelde en arbeidsintensieve onderzoeken gestart. Deze onder-
zoeken richten zich op personen in verborgen netwerken (bijvoorbeeld via 
TOR), die zich met veel zorg afschermen en die moeilijk te identificeren 
zijn.
De inzet van lokpubers wordt opgenomen in het wetstraject van de Wet 
Computercriminaliteit III. In 2014 is het concept wetsvoorstel voor 
aanpassing van artikel 248e Strafvordering (grooming) apart in consultatie 
geweest.
Fraudebestrijding
De uitvoering van het rijksbrede actieplan tegen fraude gaf in 2014 een 
sterke impuls aan het wegnemen van de gelegenheden om te frauderen. 
Ook kregen de detectie van misbruik en het met meer slagkracht optreden 
tegen fraudeurs een sterke impuls. Belangrijk zijn bijvoorbeeld de 
aanpassingen in het uitbetalen van voorschotten bij toeslagen, zodat 
voorschotten bijvoorbeeld niet langer worden uitgekeerd bij een 
onbekende aanvrager. Mede hierdoor waren er aan het eind van het jaar 
ongeveer 8.900 aanvragen van onbekende aanvragers beoordeeld en 
heeft in 32% van die gevallen een correctie plaatsgevonden. Daarnaast 
zijn van 10.000 unieke burgerservicenummers de toeslagen gestopt, 
omdat zij in de Basisregistratie Personen (BRP) de status «vertrokken 
onbekend waarheen» (VOW) hebben gekregen.
Een nieuwe wet maakt sinds 1 mei 2014 een effectieve aanpak van alle 
vormen van identiteitsfraude mogelijk. Dit betreft fraude met reisdocu-
menten, rijbewijzen, vreemdelingendocumenten of identiteitsbewijzen die 
toegang geven tot organisaties of diensten die van vitaal of nationaal 
belang zijn. Om deze beweging van meer fraudebestendige regelgeving 
door te zetten is het wetgevingsproces rijksbreed aangepast zodat alle 
departementen prioriteit geven aan de fraudebestendigheid van 
voorstellen.
Horizontale fraude, fraude waarvan burgers en bedrijven het slachtoffer 
worden, is één van de thema’s van de Veiligheidsagenda. De doelstelling 
is een stijging van het aantal strafzaken horizontale fraude van 1.500 in 
2014 naar 2.300 in 2018 te realiseren. In 2014 ging het platform horizontale 
fraude en faillissementsfraude van start, die de programmatische aanpak 
op beide thema’s coördineert. Onderdelen van deze programmatische 
aanpak zijn het analyseren van verschillende fraudefenomenen en de 
aanpak daarvan door een interventiestrategie per domein die nadrukkelijk 
gericht is op ten eerste preventie, ten tweede de implementatie van 
barrières op verschillende fraudedomeinen, zoals acquisitiefraude en 
faillissementsfraude, en ten derde afspraken over de inzet van het 
Tweede Kamer, vergaderjaar 2014–2015, 34 200 VI, nr. 1 13
