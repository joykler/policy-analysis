22.03 Externe veiligheid inrichtingen en transport 
22.03.01 Opdrachten (ad 8) 
De lagere realisatie wordt met name verklaard door verlagingen van het 
budget (in totaal circa € 3,3 miljoen) die reeds eerder zijn verantwoord. 
Het betreffen onder andere de opdrachtverstrekking aan Rijkswaterstaat, 
Unit Leefomgeving, de overboeking naar artikel 21 ten behoeve van de 
opdrachtverstrekking aan het Nederlands Normalisatie Instituut voor NEN 
(Nederlandse Norm) en voor aanvullende opdrachten aan het RIVM en 
RVO naar artikel 19.
De middelen zijn ingezet voor verschillende opdrachten ten behoeve van 
de uitvoering van wettelijke taken zoals vergunningverlening (defensie-
inrichtingen, BRZO-bedrijven en olieterminals in Caribisch Nederland), de 
monitoring van basisnetten (weg, water en spoor), de aanpassing van 
regelgeving voor het vervoer van gevaarlijke stoffen als gevolg van 
wijzigingen van internationale verdragen, modellenbeheer buisleidingen 
(Bevb), uitbreiding en onderhouden Activiteitenbesluit voor het realiseren 
vermindering regeldruk bedrijven en de ontwikkeling en het beheer van 
standaarden voor vergunningverlening, toezicht en handhaving. 
Daarnaast zijn opdrachten verstrekt voor onderzoek en implementatie van 
risicoreductie maatregelen.
22.03.02 Subsidies 
De uitgaven zijn gedaan ten behoeve van de uitvoering van de Regeling 
Tegemoetkoming Niet-loondienst gerelateerde Slachtoffers van mesothe-
lioom (TNS-regeling). Deze regeling is bedoeld voor iedereen die de ziekte 
van maligne mesothelioom heeft als gevolg van contact met asbest door 
de werksituatie. De regeling wordt door de Sociale Verzekeringsbank 
uitgevoerd.
22.03.03 Bijdrage aan agentschappen (ad 9) 
Rijkswaterstaat, Unit Leefomgeving voert in opdracht van IenM 
werkzaamheden uit op de beleidsonderwerpen kennisoverdracht externe 
veiligheid en vergunningverlening (Activiteitenbesluit). De benodigde 
e 
middelen zijn binnen het artikel bij 1 suppletoire begroting 2014 met 
€ 1 miljoen aangevuld.
22.03.04 Bijdrage aan medeoverheden (ad 10) 
e 
Bij 2 suppletoire begroting 2014 is voor de financiering van het Risicore-
gister binnen het artikel € 0,3 miljoen overgeheveld, waarmee het budget 
op € 0,6 miljoen is gekomen. Dit budget is als bijdrage aan IPO/VNG 
toegekend voor het versterken van het externe veiligheidsbeleid en de 
uitvoering daarvan bij provincies en gemeenten.
Ontvangsten (ad 11)
zie 22.01.02 (ad 3)
Tweede Kamer, vergaderjaar 2014–2015, 34 200 XII, nr. 1 114
