Bedrijfsvoeringsparagraaf
6. BEDRIJFSVOERINGSPARAGRAAF 
De bedrijfsvoeringsparagraaf kent vier verplichte onderdelen
1. Rechtmatigheid;
2. Totstandkoming beleidsinformatie;
3. Financieel beheer en materieel beheer;
4. Overige aspecten bedrijfsvoering.
1. Rechtmatigheid 
De verantwoording in het departementale jaarverslag is in overeen-
stemming met de begrotingswetten, de Europese regelgeving, Neder-
landse wetten, algemene maatregelen van bestuur en in ministeriële 
regelingen opgenomen bepalingen. Voor de bepaling van fouten en 
onzekerheden is de Rijksbrede normering toegepast.
In de verantwoording voorkomende fouten en onzekerheden in de 
verplichtingen zijn binnen de interdepartementaal overeengekomen 
(artikel)toleranties gebleven. Om binnen deze toleranties te blijven is een 
correctie op de posten aangegane verplichtingen in de verantwoordings-
staat en de post openstaande verplichtingen in de saldibalans doorge-
voerd waardoor de, statistisch gezien meest waarschijnlijke, fout in de 
saldibalans nihil is. Voor de uitgaven en ontvangsten geldt dat bij twee 
beleidsartikelen de rapportagetolerantie voor de onzekerheden zijn 
overschreden. Het betreft het beleidsartikel 8 Commando DienstenCentra 
(CDC) en niet-beleidsartikel 9 Algemeen. Ook is er een overschrijding voor 
de onzekerheden en de fouten bij de uitgaven en ontvangsten op 
totaalniveau.
Op beleidsartikel 8 Commando DienstenCentra is er een onzekerheid bij 
de uitgaven en ontvangsten van € 90.067.000, waarbij de artikeltolerantie 
€ 33.315.000 is. Dit is een overschrijding van 170,3 procent van de 
artikeltolerantie en 8,1 procent aan onzekerheden op een totaal van 
€ 1.110.500.000 aan uitgaven en ontvangsten op artikel 8.
Op niet-beleidsartikel 9 Algemeen is er een onzekerheid bij de uitgaven en 
ontvangsten van € 16.344.000, waarbij de artikeltolerantie € 10.037.000 is. 
Dit is een overschrijding van 62,8 procent van de artikeltolerantie en 16,3 
procent aan onzekerheden op een totaal van € 100.370.000 aan uitgaven 
en ontvangsten op niet-beleidsartikel 9.
De rapporteringstolerantie van Defensie voor de onzekerheden in de 
uitgaven en ontvangsten kent een tolerantiegrens van € 243.522.000. De 
onzekerheden bedragen € 368.702.000, hetgeen een overschrijding van 
51,4 procent van de rapporteringstolerantie betekent en 4,6 procent aan 
onzekerheden op een totaal van € 8.078.794.000 aan uitgaven en 
ontvangsten.
De rapporteringstolerantie van Defensie voor de fouten in het totaal van 
uitgaven en ontvangsten kent een tolerantiegrens van € 81.174.000. De 
fouten bedragen € 127.296.000, hetgeen een overschrijding van 56,8 
procent van de rapporteringstolerantie betekent en 1,6 procent aan fouten 
op een totaal van € 8.078.794.000 aan uitgaven en ontvangsten.
De overschrijdingen van de (artikel)toleranties voor de onzekerheden in de 
uitgaven en ontvangsten zijn onder meer het gevolg van het niet 
voldoende aanwezig zijn van achterliggende documentatie van de 
Tweede Kamer, vergaderjaar 2014–2015, 34 200 X, nr. 1 73
