Beleidsprioriteiten
nologieën als 3D-printing, robotisering en big data. Per 1 oktober is het 
Boegbeeld ICT aangesteld om hier invulling aan te geven. Naast het 
economisch potentieel is er ook aandacht voor bescherming van onder 
andere privacy en gelijke toegang en behandeling. Eind 2014 zijn in de 
voortgangsrapportage van de «Visie op telecommunicatie, media en 
7 
internet» de eerste contouren geschetst van de modernisering van beleid 
en regelgeving om een eerlijk speelveld voor traditionele en nieuwe 
(internet)spelers te behouden.
Op verzoek van het kabinet is de Actieagenda Smart Industry opgesteld 
waarin 14 actiepunten zijn uitgewerkt om de industrie en daaraan 
gekoppelde dienstensector te laten profiteren van ICT-technologieën. 
Centraal in het actieplan staat de ontwikkeling van 10 Fieldlabs van hoge 
kwaliteit en met een stevig privaat commitment. Bij de ontwikkeling van 
de agenda zijn ruim duizend bedrijven betrokken. Ook zijn concrete 
resultaten geboekt met de 9 ICT-doorbraakprojecten in onder andere de 
zorg, het onderwijs en het MKB. De overheid levert zijn bijdrage met het 
doorvoeren van verbeteringen op het terrein van digitale dienstverlening. 
Ondernemers kunnen sinds een jaar op het Ondernemersplein.nl terecht 
voor betrouwbare informatie en met dank aan het Ondernemingsdossier 
voeren ondernemers éénmalig hun (verplichte) gegevens in die door 
verschillende overheden kunnen worden hergebruikt met als doel de 
vermindering van regeldruk. In 2014 zijn 11 regelhulpen ontwikkeld, die in 
het Ondernemingsdossier aangeven welke regels gelden en wat de te 
nemen maatregelen voor naleving zijn.
In het publieke domein beoogt het kabinet vernieuwing samen laten te 
gaan met een effectieve borging van publieke belangen. Met de opheffing 
van de publieksrechtelijke bedrijfsorganisaties (PBO’s) is, in overleg met 
de sectoren, invulling gegeven aan de herijking van publieke en private 
verantwoordelijkheden. Bij het waarborgen van de voedselveiligheid zet 
het kabinet naar aanleiding van de bevindingen van de Onderzoeksraad 
8 
voor Veiligheid in op het versterken van de ordening, governance en het 
toezicht. De keuringstaken voor de sectoren vlees, zuivel en plant zijn 
weer binnen het publieke domein gebracht. Tot slot heeft het kabinet het 
afgelopen jaar besloten tot de oprichting van de Autoriteit Nucleaire 
Veiligheid en Stralingsbescherming (ANVS) om de nucleaire veiligheid en 
stralingsbescherming beter te kunnen borgen. Hiermee wordt versnip-
pering voorkomen en schaars beschikbare kennis en expertise zoveel 
mogelijk gebundeld.
Naast de noodzaak ruimte te bieden aan vernieuwende technologieën en 
innovaties om onze welvaart in brede zin te vergroten, is er de noodzaak 
te komen tot verdere verduurzaming. De druk op de natuur, het leefmilieu 
en het klimaat wordt steeds groter. Om welvaart en welzijn in de toekomst 
zeker te stellen dienen deze thema’s onlosmakelijke onderdelen te worden 
van duurzame economische en maatschappelijke ontwikkeling. Het 
versterken van het duurzame karakter van productie en consumptie vindt 
op vele terreinen plaats. Het betekent zuiniger omgaan met schaarser 
wordende grondstoffen, inzetten op kwalitatief hoogwaardige landbouw 
en het vinden van de juiste balans tussen natuurbelangen en econo-
mische ontwikkeling. In 2014 is actief ingezet op de bevordering van 
duurzame inclusieve groei en de realisatie van ecologisch houdbare 
voedselsystemen. Zo is tijdens de Klimaattop in New York door de 
7
Kamerstukken II, 2014/15, 26 633, nr. 345.
8
Kamerstukken II, 2013/14, 26 991, 18, bijlage.
Tweede Kamer, vergaderjaar 2014–2015, 34 200 XIII, nr. 1 14
