Beleidsartikelen
Subsidies
Stichting Geschillencommissie voor Consumentenzaken
De Stichting Geschillencommissie voor Consumentenzaken (SGC of de 
Geschillencommissie) beoordeelt consumentenklachten.
Opdrachten
Wet Schuldsanering Natuurlijke Personen (WSNP)
Het Bureau WSNP bij de Raad voor Rechtsbijstand te Den Bosch coördi-
neert de uitvoering van de Wet schuldsanering en reguleert de kwaliteit 
van de bewindvoering, onder andere door het register WSNP en een 
helpdesk te onderhouden. Via het bureau WSNP wordt een bijdrage 
verstrekt aan de bewindvoerder die een schuldsaneringsprocedure naar 
behoren afwikkelt. Gespecialiseerde insolventierechters houden toezicht 
op de goede afwikkeling van de schuldsaneringen. In 2014 bedroeg het 
aantal nieuwe schuldsaneringszaken ruim 10.000.
Toevoegingen Raad voor Rechtsbijstand
De Raad voor Rechtsbijstand is een ZBO belast met de uitvoering van het 
stelsel van gesubsidieerde rechtsbijstand. De Raad verstrekt subsidie door 
middel van een toevoeging aan een advocaat of mediator voor de 
verlening van rechtsbijstand aan rechtzoekenden met een laag inkomen 
en vermogen. De door de cliënt te betalen eigen bijdrage wordt verrekend 
met de kosten van de rechtsbijstand. De financiering van de Raad voor 
Rechtsbijstand vindt plaats aan de hand van het aantal afgegeven 
toevoegingen over de periode 1 september tot en met 31 augustus.
De afname van de uitgaven aan toevoegingen bij de rechtsbijstand in 
2014 ten opzichte van 2013 is met name het gevolg van de lagere uitgaven 
op het terrein van civiele toevoegingen. Dit hangt vooral samen met de 
verhoging van de eigen bijdragen vanaf oktober 2013. Hierdoor daalde de 
gemiddelde netto-kosten per toevoeging. Ook het aantal civiele toevoe-
gingen is iets lager dan vorig jaar, zij het hoger dan bij begroting was 
geraamd.
Het beroep op de rechtsbijstand was circa € 27 mln. hoger dan in de 
begroting was voorzien. Dit tekort is opgevangen door de vordering van 
de Raad voor Rechtsbijstand op het Ministerie van Veiligheid en Justitie 
met circa € 27 mln. te laten oplopen.
Tweede Kamer, vergaderjaar 2014–2015, 34 200 VI, nr. 1 43
