De Bedrijfsvoeringsparagraaf
Nationale verklaring (NV)
Met de NV verklaart de Minister van Financiën aan de Tweede Kamer en 
de Europese Commissie of het financieel beheer van Europese 
geldstromen binnen Nederland op orde is. Op 24 februari 2015 heeft de 
Staatssecretaris van EZ de deelverklaringen voor de gezamenlijke 
Europese Landbouwfondsen, het Europees Fonds voor Regionale 
Ontwikkeling (EFRO) en het Europees Visserijfonds (EVF) over voorgaande 
jaren afgegeven. Voor de deelverklaring GLB en EFRO is de toegestane 
foutfractie (2%) niet overschreden. In de deelverklaring EVF is opgenomen 
dat de controles op subsidiedeclaraties onvoldoende hebben gefunctio-
neerd, dat de toegestane foutfractie (2%) is overschreden (fout 10,40%) en 
er sprake is van een onzekerheid (€ 5,7 mln). Deze fouten hebben 
betrekking op 2013. Er zijn al verbeteringen in gang gezet voor de 
uitvoering in 2014, zoals doorlichting van alle projectdossiers en intensi-
vering van audits door de interne Auditdienst. Deze acties moeten ervoor 
zorgen dat de fout in de financiële eindverantwoording in 2016 over de 
gehele periode 2007–2013 kleiner zal zijn dan 2%.
Beheersing frauderisico’s
Uit de in 2014 geactualiseerde risicoanalyses is gebleken dat voor alle 
subsidieregelingen opgenomen in de Regeling nationale EZ subsidies het 
(rest)risico van misbruik- of oneigenlijk gebruik door begunstigden als 
laag/aanvaardbaar kan worden gekwalificeerd.
RVO is de uitvoerder van subsidieregelingen voor bedrijven. In 2014 heeft 
RVO een plan van aanpak met betrekking tot de anti-fraudestrategie voor 
subsidies opgesteld en is met de implementatie hiervan gestart. Dit plan 
heeft betrekking op uniformering van beleid en governance, fraudere-
gister, juridisch kader en centralisatie van taken en kennis. Dit plan geeft 
invulling aan de toezegging van EZ in het kader van de Ministeriële 
Commissie Fraudebestrijding om extra aandacht te besteden aan het 
voorkomen van subsidiefraude.
Het integriteitsbeleid van EZ voorziet voor eigen personeel in 
gedragscode integriteit en handreikingen voor het omgaan met financiële 
belangen en het melden van vermoedens van fraude bij het OM.
Informatiebeveiliging
EZ heeft, conform de richtlijnen van BZK, een «in control» verklaring 
afgegeven over informatiebeveiliging in 2014. De tien meest kritische 
informatiesystemen zijn beoordeeld op vijf aspecten (toegangsbeheer, 
logging, beveiliging koppelvlakken, patchmanagement en de Plan, Do, 
Check, Act-cyclus). EZ heeft acht afwijkingen (hoofdzakelijk met betrekking 
tot toegangsbeheer en logging) van de Baseline Informatiebeveiliging Rijk 
geconstateerd en geaccepteerd, inclusief de verbeterplannen die hiervoor 
zijn opgesteld.
IV Overige aspecten in de bedrijfsvoering 
Audit Committee
Het Audit Committee (AC) is voor het departementaal management een 
belangrijk instrument voor advisering over de bedrijfsvoering waaronder 
het auditbeleid. Het AC bestaat uit de voorzitter (de SG), de Hoofd 
Directeur Interne Organisatie en Uitvoering, twee DG’s, de directeur FEZ, 
de directeur ADR en twee externe leden. In 2014 is onder andere 
gesproken over het auditplan van de ADR, de aandachtspunten in het 
financieel en materieel beheer en de voortgang in het beheer van risico’s 
Tweede Kamer, vergaderjaar 2014–2015, 34 200 XIII, nr. 1 115
