Beleidsartikelen
Toelichting op de financiële instrumenten
Verplichtingen
De realisatie van het verplichtingenbudget is € 621 miljoen lager dan 
begroot. Dit heeft meerdere oorzaken.
In 2014 was er sprake van capaciteitsproblemen in de gehele voorzien-in-
keten. Hierdoor stagneerde een deel van de geplande verwervingsactivi-
teiten (geraamde financiële omvang € 400 miljoen). De reorganisatie van 
de defensieorganisatie in 2013 heeft hier in 2014 een na-ijleffect op gehad. 
In de raming van de verplichtingenstand voor 2014 is hiermee onvol-
doende rekening gehouden.
Daarnaast zijn gedurende 2014 diverse oorzaken van invloed geweest op 
de realisatie van de verplichtingen. Zo is door het aantekenen van 
juridisch bezwaar op de aanbestedingsprocedure door potentiële 
leveranciers van de projecten Verbeterd Operationeel Systeem Soldaat en 
Helderheidsversterkende brillen de verplichtingen verlaagd met respectie-
velijk € 167 en € 43 miljoen. In tegenstelling tot de planning zijn deze 
verplichtingen niet in 2014 tot aanbesteding gekomen. Deze verplich-
tingen zullen in latere jaren alsnog worden aangegaan. Tenslotte zijn 
diverse geplande projecten met een lang aanbestedingstraject tegen 
verwachting niet in 2014 tot een juridische verplichting gekomen.
Programma-uitgaven
Opdracht Voorzien in nieuw materieel
De realisatie van de programma-uitgaven bij voorzien in nieuw materieel 
2 
is € 193,3 miljoen lager dan begroot. Dit heeft meerdere oorzaken, die 
hieronder worden toegelicht.
2
De onderrealisatie op de Opdracht voorzien in nieuw materieel bedraagt in totaal € 193,3 
miljoen. Van het projectbudget Joint Logistiek Ondersteuningsschip (JSS) is € 8,3 miljoen aan 
uitgaven ten laste gebracht van beleidsartikel 2 Taakuitvoering zeestrijdkrachten.
Tweede Kamer, vergaderjaar 2014–2015, 34 200 X, nr. 1 54
