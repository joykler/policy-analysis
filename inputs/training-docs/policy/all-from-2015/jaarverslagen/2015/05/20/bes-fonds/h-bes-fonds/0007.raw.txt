Beleidsverslag
B. BELEIDSVERSLAG 
1. BELEIDSPRIORITEITEN 
Het begrotingsjaar 2014 heeft in het teken gestaan van de voorberei-
dingen op de grote evaluatie van de nieuwe staatkundige structuur sinds 
10 oktober 2010. Deze evaluatie zal in 2015 worden uitgevoerd. Uit de 
kleine evaluatie in het eerste kwartaal van 2014 (Kamerstukken II, 
2013–2014, 33 750 IV, nr. 35) kwamen al punten naar voren waarvan de 
regering een aantal aanbevelingen al in 2014 heeft geïmplementeerd. Het 
gaat hier om de aanbevelingen van de onderzoekers over het verbeteren 
van de coördinatie binnen het Rijk en praktische voorstellen om het 
wetgevingsproces voor Caribisch Nederland te verbeteren. In 2014 zijn 
door de eilanden meerjarenplannen opgesteld voor het wegwerken van 
achterstanden en wenselijke investeringen op korte- en middellange 
termijn. Deze meerjarenplannen worden door de eilanden met steun van 
de ministeries nader uitgewerkt.
Het is verder van belang dat er geen discrepantie ontstaat tussen 
eilandelijke taken, welke deels ook door diverse departementen worden 
ondersteund, en financiën. Hiervoor heeft de Minister van Binnenlandse 
Zaken en Koninkrijksrelaties een onderzoek ingesteld naar de toerei-
kendheid van de vrije uitkering en een actualisatie van het referentiekader-
onderzoek uit 2012. Dit onderzoek is in maart 2015 opgeleverd. Het 
onderzoek wordt met de eilanden besproken in de Caribisch 
Nederland-week (CN-week) van juni 2015. In 2014 zijn de middelen voor 
sociaal-economische activiteiten opgenomen op de begroting Koninkrijks-
relaties (IV) daar waar deze gelden eerder vanuit het BES-fonds werden 
verstrekt. Financieel-technische redenen zijn hiervan de oorzaak. Het 
betreft hier uitkeringen conform artikel 88 lid 8, van de Wet financiën 
openbare lichamen Bonaire, Sint Eustatius en Saba.
De indexatie van de vrije uitkering vindt plaats op basis van een actueel 
indexatiecijfer (t-1, dus de inflatie van het voorafgaande jaar), per eiland 
afzonderlijk en afhankelijk van besluitvorming binnen het Kabinet om tot 
indexatie over te gaan.
Tweede Kamer, vergaderjaar 2014–2015, 34 200 H, nr. 1 6
