5. Toelichting op de instrumenten 
1. Laagdrempelige ondersteuning bij het opvoeden en opgroeien
Subsidies en opdrachten
Preventief en ontwikkelingsgericht jeugdbeleid
Er zijn in 2014 subsidies verleend aan het Nederlands Jeugdinstituut (NJi) 
voor kennisontwikkeling en voor het uitvoeren van het Europees 
jeugdprogramma Erasmus Jeugd, aan de Nationale Jeugdraad (NJR, de 
landelijke vereniging van jongerenorganisaties) voor het stimuleren van 
jongerenparticipatie en talentontwikkeling, en aan Defence for Children 
International (DCI) ten behoeve van activiteiten op het gebied van 
kinderrechten. Daarnaast zijn aan verschillende organisaties opdrachten 
verleend voor (door)ontwikkelingen op het terrein preventie en opvoeden, 
controle programma Eramus Jeugd en het uitvoeren van de Jeugdmo-
nitor. Ook zijn middelen beschikbaar gesteld voor het opstellen van het 
Kwaliteitskader Jeugd. In totaal is € 7,8 miljoen uitgegeven.
Stelselherziening
Naast de bijdragen vanuit het Gemeentefonds (€ 30,3 miljoen) zijn er 
opdrachten en subsidies verstrekt voor totaal € 12,8 miljoen in het kader 
van de bestuursafspraken 2011–2015 met de Vereniging van Nederlandse 
Gemeenten (VNG) en het Interprovinciaal Overleg (IPO) over het te 
ontwikkelen nieuwe wettelijk kader, de bestuurlijke voorwaarden voor 
decentralisatie naar gemeenten, de transitie naar het nieuwe stelsel en de 
beschikbare in- en uitvoeringskosten. De mutatie tussen begroting en 
realisatie is reeds toegelicht in de eerste en tweede suppletoire wet.
2. Noodzakelijke en passende zorg 
Subsidies en opdrachten
JeugdzorgPlus
In 2014 is een omslag ingezet naar een trajectgerichte aanpak waardoor 
de verblijfsduur in geslotenheid verder is afgenomen. Het directe gevolg 
daarvan was een toegenomen leegstand.
In 2014 is in totaal circa € 184 miljoen besteed aan trajectsubsidies, 
€ 35,6 miljoen aan privatisering van de rijksinstellingen en circa 
€ 7,5 miljoen aan capaciteitsreductie, deels door interne herschikking van 
middelen.
Jeugdzorg
Op dit onderdeel zijn minder subsidies en opdrachten gerealiseerd dan 
begroot omdat de geplande uitgaven met betrekking tot de stelselher-
ziening op artikelonderdeel 1 zijn gerealiseerd. De beroepsverenigingen, 
de HBO-raad, werkgevers en cliëntenorganisaties hebben financiële 
ondersteuning ontvangen bij de uitvoering van het implementatieplan 
professionalisering jeugdzorg 2010–2014. Daarnaast is via het Ministerie 
van Veiligheid en Justitie een bijdrage van circa € 1 miljoen geleverd aan 
het Landelijk Bureau Inning Onderhoudsbijdrage (LBIO) voor de inning 
van de onderhoudsbijdrage in de jeugdzorg en is door het CIBG het 
beheer van het Jaardocument Jeugdzorg uitgevoerd. Het CAK gaat vanaf 
2015 de inning van de ouderbijdrage voor de Jeugdwet uitvoeren. 
Afspraken over de uitvoering zijn opgenomen in de uitvoeringstoets die 
het CAK voor de inning van de ouderbijdrage heeft opgesteld.
Tweede Kamer, vergaderjaar 2014–2015, 34 200 XVI, nr. 1 81
