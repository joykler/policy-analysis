Figuur 10.7 Omvang agentschappen (in procenten van het totaal aantal agent-
schappen, ultimo 2014)
31,6%
(12)
68,4%
(26)
Boven de 50 mln. euro omzet Onder de 50 mln. euro omzet
  
De drie agentschappen met de hoogste omzet zijn ultimo 2014
Agentschap  Ministerie   Omzet (in  Aandeel in 
miljoenen totale omzet 
euro) 
1. R WS IenM  2.397  23,4%  
2. DJI   VenJ 2.376  23,2%  
3. RGD   BZK/WenR 1.274   12,4%
 
Administratieve stelsels agentschappen
Er zijn twee soorten agentschappen: verplichtingen-kasagentschappen en 
baten-lastenagentschappen. Beide soorten agentschappen beschikken 
over specifieke financiële mogelijkheden, die aansluiten bij de eigen 
bewegingsruimte en vrijheid om beslissingen te nemen over de 
uitvoering.
Verplichtingen-kasagentschap
Het verplichtingen-kasstelsel is een begrotings- en verantwoordingsstelsel 
waarin de financiële verplichtingen die een agentschap aangaat en de 
kasuitgaven die een agentschap verricht geïntegreerd worden 
opgenomen. Het moment waarop een agentschap een verplichting 
aangaat of een geldbedrag feitelijk uitgeeft of ontvangt, is maatgevend 
voor opname in de begroting en de verantwoording. In principe werken 
deze agentschappen met hetzelfde verplichtingen-kasstelsel als minis-
teries dat ook gebruiken.
Baten-lastenagentschap
In 2014 voerden alle agentschappen nog het stelsel van baten en lasten. 
Het baten-lastenstelsel betekent concreet dat agentschappen werken met 
een stelsel van dubbel boekhouden, waarbij de balans en staat van baten 
en lasten met elkaar communiceren. De kenmerkende begrippen in de 
balans zijn activa oftewel bezittingen (zoals inventaris, voorraden of 
onderhanden werk) en passiva oftewel verplichtingen (zoals leningen, 
schulden en voorzieningen) en het eigen vermogen. In de staat van baten 
en lasten wordt gesproken over opbrengsten (baten), kosten (lasten) en 
nettoresultaat in plaats van ontvangsten en uitgaven zoals in het 
kasstelsel. Kosten en opbrengsten worden geregistreerd in verslagpe-
riodes en opgenomen in de begrotingen en verantwoordingen over de 
verslagperiodes waarop zij tot stand zijn gekomen.
Tweede Kamer, vergaderjaar 2014–2015, 34 200, nr. 1 105
