1. Rekening-courant RHB 1 januari 2014
De rekening-courant met de Rijkshoofdboekhouding stond per 1 januari 
2014 op € 65,474 miljoen.
2. Totaal operationele kasstroom
De operationele kasstroom geeft de kasstromen weer die voortvloeien uit 
de bedrijfsvoering. Om de operationele kasstroom vast te kunnen stellen 
wordt het resultaat, zoals vermeld in de staat van baten en lasten, 
gecorrigeerd voor een aantal stroomgrootheden: toe- of afname vlottende 
activa (debiteuren en vorderingen) en van vlottende passiva (crediteuren 
en overige vlottende passiva).
De negatieve operationele kasstroom op 31 december is vooral ontstaan 
door de uitstroom van projectmiddelen en afdracht van niet benodigde 
middelen. Daar tegenover staat het positieve resultaat per 31 december 
(€ 375k).
3. Totaal investeringskasstroom
Er is geïnvesteerd in het wagenpark en in inspectie-ondersteunende 
apparatuur.
Ten opzichte van de begroting is er meer geïnvesteerd. Dit komt door 
extra aanschaf van voertuigen.
4. Totaal financieringskasstroom
De financieringskasstroom over 2014 heeft als belangrijkste component 
het afgedragen overschot aan eigen vermogen aan het moederdepar-
tement. Tevens maken de maandelijkse aflossingen op leningen 
onderdeel uit van deze stroom. Voor de geactiveerde kosten over 2014 is 
geen lening aangevraagd gezien de huidige liquiditeitspositie.
5. Rekening-courant RHB per 31 december 2014
De Inspectie Leefomgeving en Transport heeft een rekening-
courantverhouding met de Rijkshoofdboekhouding. Van de ruim € 39 
miljoen die per 31 december 2014 op de rekening-courant staat is € 25 
miljoen als deposito geplaatst bij de Rijkshoofdboekhouding. Het 
positieve saldo wordt grotendeels verklaard doordat er voor grote 
ICT-projecten (BCT) middelen zijn ontvangen. Voorts is sprake van een 
fors bedrag aan nog te betalen bedragen en aan openstaande crediteuren. 
Daarnaast staan er tegenover de liquide middelen ook een aantal 
voorzieningen op de balans.
Het saldo op de rekening-courant dat hiervoor ter vrije beschikking is 
gekomen, is op een deposito geplaatst. In juni en november 2015 komen 
deze middelen weer ter vrije beschikking.
Tweede Kamer, vergaderjaar 2014–2015, 34 200 XII, nr. 1 181
