aangepast, waarbij geldt dat begrotingsbedragen boven de € 50 miljoen 
met een afwijking van meer dan € 5 miljoen ook worden toegelicht.
  
Norm bij te verklaren verschillen
Begrotingsbedrag Verschil 
< € 4,5 miljoen > 50% 
€ 4,5 – 22,5 miljoen >  2,5 miljoen 
€ 22,5 – 50 miljoen > 10% 
> € 50 miljoen > € 5 miljoen
 
Dit houdt in dat die hoofdproducten, waarbij het verschil tussen het 
begrotingsbedrag en de realisatie kleiner is dan de aangegeven norm niet 
worden toegelicht. Een uitzondering hierop wordt gemaakt voor beleids-
matige relevante mutaties. Deze worden ongeacht bovenstaande 
normering wel toegelicht. Verder worden in afwijking van bovenvermelde 
norm die artikelen, waarop in de begroting 2014 geen of zeer geringe 
ontvangsten, uitgaven of verplichtingen zijn geraamd maar waar in 2013 
wel relatief kleine bedragen op zijn gerealiseerd, niet apart toegelicht.
Betreffende de niet-financiële informatie moet worden vermeld dat IenM 
bij het verkrijgen van deze indicatoren voor een deel afhankelijk is van 
verzameling door externe partijen zoals het Centraal Bureau voor de 
Statistiek (CBS). De praktijk is zodanig dat deze gegevens in een aantal 
gevallen later beschikbaar komen. Dit leidt ertoe dat niet in alle gevallen 
de gegevens over het verslagjaar ten tijde van het opstellen van het 
jaarverslag beschikbaar waren.
Wat is nieuw in dit Jaarverslag
Groeiparagraaf
Het Jaarverslag 2014 is op de volgende punten gewijzigd ten opzichte van 
het vorige jaarverslag:
Bijdragen aan agentschappen
«Bijdragen aan agentschappen» is één van de financiële instrumenten 
waarin beleidsartikelen, in lijn met Verantwoord Begroten, moet worden 
ingedeeld. Met ingang van de ontwerpbegroting 2014 is deze reeks in de 
tabel «Budgettaire gevolgen van beleid» uitgesplitst naar de agent-
schappen die deze bijdrage ontvangen. Op deze manier wordt inzicht 
gegeven in welke agentschappen een bijdrage uit de beleidsartikelen van 
IenM krijgen.
Aanpassing artikel 21 Duurzaamheid
De benaming van de artikelonderdelen van artikel 21 Duurzaamheid is 
gewijzigd teneinde het artikel te doen aansluiten op ontwikkelingen in het 
werkveld.
Afronding conversie
Als gevolg van de vorming van het Ministerie van Infrastructuur en Milieu 
is de structuur van de begroting 2013 ingrijpend veranderd. In deze 
begroting zijn in het verlengde hiervan de artikelen 1 tot en met 10 
verwijderd. Hiermee is de conversie afgerond.
Eenvoudig Beter (Herziening Omgevingswet)
Gezien de grote financiële belangen is voor Eenvoudig Beter een apart 
artikelonderdeel gecreëerd onder artikel 13 Ruimtelijke Ontwikkeling. 
Hierdoor zijn de uitgaven voor Eenvoudig Beter zichtbaar en navolgbaar.
Tweede Kamer, vergaderjaar 2014–2015, 34 200 XII, nr. 1 8
