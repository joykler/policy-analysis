Beleidsverslag
EU Nabuurschapslanden
Op 27 maart 2014 presenteerde de Europese Commissie het jaarlijkse 
nabuurschapspakket met voortgangsrapportages over de tien zuidelijke 
en zes oostelijke nabuurschapslanden (Kamerstuk 22 112, Nr. 1855). Hierin 
werd een somber beeld geschetst over de voortgang in de meeste 
nabuurschapslanden. De doelstelling van het nabuurschapsbeleid (het 
helpen bevorderen van stabiliteit en welvaart aan de buitengrenzen van 
de EU door ondersteuning van transformatieprocessen in partnerlanden) 
is nog onverminderd relevant, maar de effectiviteit van het beleid laat te 
wensen over. De EU concludeerde dat het nabuurschapsbeleid in 2015 
wordt herzien. Vooruitlopend hierop organiseerde Nederland een seminar 
over de effectiviteit van het Europees beleid in de zuidelijke nabuur-
schapslanden. Nederland diende met andere lidstaten een non-paper in 
met aanbevelingen voor de herziening van het nabuurschapsbeleid. Een 
van de aanbevelingen is dat de uitvoering van een incentive-based 
benadering («more for more») niet absoluut kan zijn, maar altijd wordt 
afgewogen tegen de bredere doelstellingen van het Europees en 
Nederlands buitenlandbeleid, zie de ontwikkelingen in Egypte en 
Oekraïne. Voor wat betreft de relatie met de landen van het Oostelijk 
partnerschap was de ondertekening van de associatieakkoorden tussen de 
EU en Oekraïne, Georgië en Moldavië een mijlpaal. De regering heeft het 
ratificatieproces van deze drie akkoorden onverwijld in gang gezet en de 
instemmingsstukken in 2014 aan de Kamer gezonden.
EU Energiebeleid
In 2014 stond de energievoorzieningszekerheid binnen de EU hoog op de 
Europese agenda. Het kabinet heeft zich ingezet voor de vervolmaking van 
de interne energiemarkt en een goede Europese energie-infrastructuur. Dit 
thema was sterk gekoppeld aan de discussie over het nieuwe klimaat-
beleid van de EU, dat is neergelegd in het Klimaat- en Energiepakket 2030 
waar de Europese Raad van 23 en 24 oktober 2014 overeenstemming over 
bereikte. Nederland heeft zich, mede met het oog op de internationale 
klimaatonderhandelingen die eind 2015 in Parijs tot een nieuw mondiaal 
klimaatakkoord moeten leiden, ingezet voor een ambitieus EU klimaat-
beleid met broeikasgasreductie als belangrijkste instrument. Daarbij 
streefde Nederland met succes naar een bindende EU-doelstelling van ten 
minste 40% broeikasgasreductie in 2030 ten opzichte van 1990. Daarnaast 
dient in 2030 het percentage hernieuwbare energie in de EU ten minste 
27% te bedragen eveneens in lijn met de Nederlandse inzet. Verder is een 
EU-brede indicatieve doelstelling voor energie-efficiëntie van 27% 
afgesproken. Dit laatste percentage is lager dan het door Nederland 
gesteunde Commissievoorstel van 30%. De Minister voor Buitenlandse 
Handel en Ontwikkelingssamenwerking heeft in november toegezegd dat 
Nederland EUR 100 miljoen zal storten in het Groene Klimaatfonds (GCF). 
Dit bedrag zal in het voorjaar van 2015 worden ingepast in de begroting 
van BH&OS
Consulaire belangenbehartiging, en een versterkt beeld van 
Nederland in het buitenland
In 2014 is er continue aandacht geweest voor het verlenen van hulp aan 
Nederlanders die in het buitenland in nood verkeren en voor het snel en 
adequaat reageren op crises en noodsituaties, zoals bij de ramp met de 
MH17. Binnen een uur na het bekend worden van de ramp waren er 
verschillende crisisteams opgezet op verschillende locaties: een team 
voor versterking van de ambassade in Kiev, het crisistelefoonteam (CTT) 
op het departement, een team van de Nederlandse ambassade in Maleisië 
en SCOT-teams die naar Kuala Lumpur en Kiev zijn gereisd. In de tijd na 
Tweede Kamer, vergaderjaar 2014–2015, 34 200 V, nr. 1 23
