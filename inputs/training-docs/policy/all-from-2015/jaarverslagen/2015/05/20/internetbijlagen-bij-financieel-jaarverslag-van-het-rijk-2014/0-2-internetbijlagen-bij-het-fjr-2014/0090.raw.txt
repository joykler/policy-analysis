Saldo 2014 art. 1 (mee- en tegenvallers)
Dit is het saldo van een verschillende mutaties op artikel 1 Investeren in 
waterveiligheid. Er was sprake van lagere uitgaven (– 14 mln.) bij onder 
andere de Markermeerdijk, Delflandse kust en Scheveningen en bij een 
aantal kleine projecten. Ook werd het budget voor de ambitie Afsluitdijk in 
2014 niet volledig uitgeput vanwege het ontbreken van voldoende 
geconcretiseerde aanvragen vanuit de regio. Deze middelen schuiven 
door naar 2015.
Diversen (mee- en tegenvallers)
Voor het programma Innovatie KRW, die wordt uitgevoerd door de 
Rijksdienst voor Ondernemend Nederland (RVO), dient nog een slotbe-
taling van 5 mln. plaats te vinden na afronding van het programma. De 
eindvaststelling en slotbetaling door IenM heeft nog niet kunnen 
plaatsvinden als gevolg van vertraging in de onderliggende projecten. 
Deze middelen schuiven door naar 2015.
Saldo 2013
Het voordelig saldo van het Deltafonds over 2013 (uitgaven 16,1 mln.- 
ontvangsten 14: 2,1 mln.) werd bij Voorjaarsnota aan het Deltafonds 
toegevoegd.
Saldo 2014 art. 1 (Beleidsmatige mutaties)
Dit betreft het saldo van mutaties op artikel 1 Investeren in waterveiligheid 
(36 mln.) en bestond uit onder andere uit de volgende mutaties:
Er was sprake van hogere uitgaven dan voorzien. Hiervan wordt 79 mln. 
door projecten op het Hoogwaterbeschermingsprogramma (HWBP) en 68 
mln. door Ruimte voor de Rivier veroorzaakt. Bij de Maaswerken was er 
een onderuitputting van 16 mln. Daarnaast was er sprake van lagere 
uitgaven (– 81 mln.) voor het realisatieprogramma waterveiligheid en 8 
mln. op de verkenning- en planstudies. Deze uitgaven zullen na 2014 
worden gerealiseerd. Ook was er sprake van vertraging bij de maatre-
gelen in het kader van rivierverruiming (– 11 mln.).
Saldo 2014 art. 4
Het Toekomstbestendig Ecologisch Systeem (TBES) project Marker 
Wadden is een initiatief van Natuurmonumenten (NM) om in het 
Markermeer langs de Houtribdijk nabij Lelystad een moeraseiland aan te 
leggen. De voorbereidingen voor de uitvoering van de eerste fase Marker 
Wadden zijn gestart met een budget van 50 mln. IenM en EZ droegen 
ieder 15 mln. bij (totaal 30 mln.). De Rijksbijdrage van 15 mln. die in de 
jaren 2015 en 2016 begroot was werd in 2014 gerealiseerd.
Saldo 2014 art. 5
De minregel op de investeringsruimte (– 23 mln.), gemeld bij de begroting 
2015 (door het niet volledig uitkeren van de prijsbijstelling) wordt 
opgeheven. Dit zal in 2015 in mindering worden gebracht op het Delta-
fonds.
Diversen (technische mutaties)
Dit betreft het saldo van verschillende technische mutaties. De grootse 
daarvan was de «Nota ruimte project IJsselsprong» (– 18 mln.). In het 
kader van het decentralisatiebeleid werd het budget voor het Nota Ruimte 
project IJsselsprong vanuit het Deltafonds gedecentraliseerd naar het 
Provinciefonds. Dit betrof een desaldering van zowel de uitgaven als 
ontvangsten.
89
