Beleidsartikelen
Artikel 4 Consulaire belangenbehartiging en het internationaal 
uitdragen van Nederlandse waarden en belangen
Het budget voor consulaire belangenbehartiging en het internationaal 
uitdragen van Nederlandse waarden en belangen is met name gedaald 
vanwege de overheveling van de bijdrage voor het Internationaal Strafhof 
naar artikel 1.
Artikel 6 Nominaal en Onvoorzien
De per saldo lagere uitgaven worden onder andere veroorzaakt door 
bijstellingen op grond van aanpassing van inflatieramingen door het 
Centraal Planbureau (CPB), verwerking van de HGIS-eindejaarsmarge 
2013 en overboekingen naar begrotingen van andere ministeries, conform 
de claims die zijn verwerkt naar aanleiding van de HGIS-besluitvorming. 
Daarnaast heeft de HGIS in totaal EUR 50,2 miljoen, verdeeld over drie 
jaren, bijgedragen om het generale beeld te ontlasten. Ten slotte is de 
motie Sjoerdsma verwerkt die de bezuiniging op het postennet halveert 
via dekking uit nominaal en onvoorzien.
Artikel 7 Apparaat
De lagere realisatie bestaat uit een saldo van personele- en materiële 
uitgaven. De personeelsuitgaven dalen hoofdzakelijk doordat het 
personeelsbestand op de posten en op het departement is afgenomen 
omdat de invulling van de taakstellingen Rutte I en II voortvarender is 
doorgevoerd dan gepland. De materiele uitgaven dalen per saldo vooral 
omdat de kosten van huisvesting in het buitenland zijn afgenomen.
Tweede Kamer, vergaderjaar 2014–2015, 34 200 V, nr. 1 29
