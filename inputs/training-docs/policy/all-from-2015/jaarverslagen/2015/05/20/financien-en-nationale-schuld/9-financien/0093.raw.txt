Beleidsartikelen
4.8 Financiering staatsschuld 
A: Algemene doelstelling 
Schuldfinanciering tegen zo laag mogelijke rentekosten onder acceptabel 
risico voor de begroting.
B: Rol en verantwoordelijkheid 
De Minister van Financiën is verantwoordelijk voor het uitvoeren van de 
financiering van de staatsschuld. Het doel is om de schuld tegen zo laag 
mogelijke kosten met een acceptabel risico voor de begroting te finan-
cieren. De wettelijke basis voor deze verantwoordelijkheid is geregeld in 
23
de Comptabiliteitswet 2001 .
Het risico voor de begroting is laag wanneer de rentes op leningen zo lang 
mogelijk vast worden gezet. Als de rente langer vastgezet wordt, gaat dit 
echter over het algemeen gepaard met hogere kosten. Er is daarom 
sprake van een afruil tussen kosten en risico, waarbij de ene afruil niet per 
definitie beter of slechter is dan de andere. Het Agentschap financiert de 
staatsschuld aan de hand van een beleidskader dat voor een periode van 
vier jaar wordt vastgesteld. In het onderzoek in aanloop van de nieuwe 
beleidskaders is in 2007 en 2011 gekozen voor een afruil die hoort bij een 
24
portefeuille waarbij de rente steeds voor 7 jaar wordt vastgezet . Als 
gevolg daarvan werkt het Agentschap van de Generale Thesaurie sinds 
2008 met een renterisicokader voor de staatsschuld dat gelijk is aan dat 
van een 7-jaars gecentreerde portefeuille. Een dergelijke financiering is 
efficiënt in de zin dat er geen andere portefeuille mogelijk is met een gelijk 
risico en lagere kosten, of gelijke kosten en een lager risico.
Om het gewenste renterisico te bereiken gebruikt de Nederlandse Staat 
renteswaps. Met het gebruik van swaps worden renterisico en uitgifte-
beleid losgekoppeld. Het is hierdoor mogelijk om leningen met gangbare 
looptijden en een voldoende omvang uit te geven en tegelijkertijd met 
renteswaps het renterisico te optimaliseren. In praktijk betekent dit dat de 
rente op elke kapitaalmarktuitgifte met een receiverswap wordt omgezet 
in een variabele rente die vervolgens met dagelijkse payerswaps weer 
wordt omgezet in de op dat moment geldende 7-jaarsrente.
Sinds 2012 is het onder voorwaarden mogelijk om van dit kader af te 
wijken en de rente op een kapitaalmarktuitgifte niet met renteswaps om te 
zetten naar de 7-jaarsrente. De voorwaarden zijn dat afwijkingen niet 
mogen leiden tot meer risico voor de begroting en inpasbaar zijn binnen 
de begroting. De eerste voorwaarde impliceert dat alleen afwijkingen die 
de portefeuille verlengen toegestaan zijn. De portefeuille wordt verlengd 
als leningen met een looptijd langer dan 7 jaar niet naar de 7-jaarsrente 
terug worden geswapt. Deze afwijkingen zijn bevorderlijk voor de 
stabiliteit van de begroting omdat ze zorgen voor minder risico. De 
tweede voorwaarde zorgt ervoor dat als gevolg van het afwijken van het 
risicokader de begroting niet overschreden wordt.
23
Kamerstukken II 2001/02, 28 035, nr.A.
24
Voor achtergronden wordt verwezen naar het rapport Risicomanagement van de Staatsschuld, 
evaluatie van het beleid 2008–2011 & beleid 2012–2015, Agentschap, Ministerie van Financiën, 
2011 en de aanbiedingsbrief aan de Tweede Kamer, 32 000 IXA, nr.5, vergaderjaar 2011–2012.
Tweede Kamer, vergaderjaar 2014–2015, 34 200 IX, nr. 1 92
