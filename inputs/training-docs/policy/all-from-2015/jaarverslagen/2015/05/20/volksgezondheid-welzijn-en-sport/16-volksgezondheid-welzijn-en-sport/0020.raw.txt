strengere kwaliteitseisen hoeft er minder lang en minder vaak behandeld 
te worden en zullen er minder hersteloperaties zijn.
Ook wordt de positie van de patiënt versterkt en het evenwicht in de 
sector hersteld. Bovendien beoogt het kabinet de positie van ouderen en 
chronisch zieken te versterken. Het wordt voor verzekeraars aantrekke-
lijker om voor deze groepen goede, samenhangende zorg in te kopen. 
Doordat verzekeraars scherper op kwaliteit en prijs kunnen inkopen, blijft 
de zorg betaalbaar.
Kwaliteits- en doelmatigheidagenda
Nederlandse ziekenhuizen doen het internationaal gezien goed: ze bieden 
goede kwaliteit tegen relatief lage kosten. In de kwaliteits- en doelmatig-
heidsagenda «Verbinden, verbeteren, borgen» die in 2014 door de bij het 
hoofdlijnenakkoord Medisch-specialistische zorg betrokken partijen is 
gesloten, staan verschillende concrete initiatieven om deze positie verder 
te verbeteren. Met de agenda wordt ingezet op een permanente 
planmatige verbetercyclus, waarbij onder andere richtlijnontwikkeling, 
implementatie van richtlijnen, kwaliteitsregistratie, zorginkoop en 
zorgevaluatie kritisch onder de loep worden genomen en aangescherpt 
(TK 32 620, nr. 121).
Transparantie van kwaliteit
Transparantie over de kwaliteit van zorg is de sleutel om te komen tot 
betaalbare zorg van goede kwaliteit. Het is belangrijk voor patiënten om te 
bepalen in welk ziekenhuis zij willen worden behandeld, bij welke 
zorgverzekeraar zij zich willen verzekeren en om een beter gesprek aan te 
kunnen gaan met zorgverleners over de onderzoeks- en behandelmoge-
lijkheden. Patiënten hebben nu nog onvoldoende informatie over de 
kwaliteit en veiligheid bij zorgaanbieders. Het afgelopen jaar zijn 
aanvullende stappen gezet om een trendbreuk te forceren (TK 31 765, 
nr. 93).
Vanaf 1 maart 2014 zijn ziekenhuizen verplicht hun gestandaardiseerde 
sterftecijfers – Hospital Standardized Mortality Ratio (HSMR) – te 
publiceren (www.hsmr.nl). Er is een maatschappelijk belang om de 
kwaliteitsinformatie en kwaliteitsverschillen in de zorg inzichtelijk te 
maken. Meer partijen, zoals de IGZ, de verzekeraars en de patiënten 
vragen om betrouwbare informatie op dat punt. De HSMR is ook relevant 
voor de interne kwaliteitsbewaking van instellingen.
Sinds 1 april 2014 heeft het Kwaliteitsinstituut bevoegdheden om voor de 
patiënt/cliënt en de zorgverzekeraar informatie over kwaliteit en transpa-
rantie zowel voor de curatieve als de langdurige zorg toegankelijk te 
maken. Het Kwaliteitsinstituut heeft daarnaast een belangrijke taak in het 
toetsen van de kwaliteitsstandaarden, bijvoorbeeld op evenwichtige 
inbreng van patiënten, wetenschappelijke verenigingen en verzekeraars. 
Het Kwaliteitsinstituut moet op een voor patiënten begrijpelijke manier 
informatie publiceren over wat goede zorg is en waar die wordt geleverd. 
De website www.kiesbeter.nl krijgt een belangrijke rol in het beter 
beschikbaar maken van kwaliteitsinformatie waardoor mensen begeleid 
worden naar betrouwbare zorginformatie. KiesBeter wordt begin 2015 
vernieuwd; de voorbereidingen hiervoor waren in 2014 in volle gang. 
KiesBeter pretendeert niet alle informatie te leveren maar wel om te 
verwijzen naar betrouwbare bronnen. Voor patiënten die zorg nodig 
Tweede Kamer, vergaderjaar 2014–2015, 34 200 XVI, nr. 1 19
