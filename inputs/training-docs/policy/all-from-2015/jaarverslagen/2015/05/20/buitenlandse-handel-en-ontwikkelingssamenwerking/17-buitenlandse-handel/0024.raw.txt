landen waar de politieke ruimte van maatschappelijke organisaties onder 
druk staat heeft het Task Team via EU-delegaties en lokale NGO-netwerken 
aandacht gevraagd voor verbetering van deze situatie.
Toename van het aantal goed opgeleide professionals, versterking van 
hoger- en beroepsonderwijsinstellingen en het bevorderen van beleidsre-
levant onderzoek
In 2014 zijn het beurzenprogramma Netherlands Fellowship Programmes 
(NFP) en het capaciteitsversterkingsprogramma van hoger- en beroepson-
derwijsinstellingen (NICHE) verder uitgerold. Via pilots in Ethiopië en 
Bangladesh worden nieuwe samenwerkingsmodellen uitgetest binnen het 
NICHE en NFP, gericht op een betere aansluiting op de bredere BH&OS 
agenda en op een meer langere termijn relatie-opbouw tussen Neder-
landse en lokale instellingen. Cuba werd toegevoegd aan de 
NFP-landenlijst.
De afbouw van de onderwijsprogramma’s in de partnerlanden alsook van 
de centrale onderwijsprogramma’s lag in 2014 op koers.
Vrede en veiligheid voor ontwikkeling
Humanitaire hulp
De humanitaire noden stegen in 2014 naar ongekende hoogte. De wereld 
kende al drie humanitaire crises van de zwaarste categorie: Syrië, 
Zuid-Soedan en de Centraal Afrikaanse Republiek. De crisis in Irak en de 
ebola-uitbraak kwamen daar nog bij. Nog niet eerder sinds de Tweede 
Wereldoorlog was het aantal vluchtelingen en ontheemden zo hoog. De 
sterk toegenomen behoefte aan humanitaire hulp maar ook de 
complexiteit van gewapende conflicten zette het bestaande humanitaire 
systeem onder druk. Aan de oorspronkelijke humanitaire begroting van 
EUR 205 miljoen werd in 2014 EUR 12 miljoen toegevoegd: EUR 5 miljoen 
voor Zuid-Soedan en EUR 7 miljoen als gevolg van het amendement-
Voordewind voor humanitaire activiteiten van NGO’s ten behoeve van de 
Syrische crisis.
Naast het stijgende aantal acute crises, zijn er ook nog altijd veel 
chronische crises; landen die zich in een vicieuze cirkel van armoede en 
onveiligheid bevinden en waar de bevolking extra kwetsbaar is voor 
ontwrichting door geweld, natuurrampen en ziektes. In 2014 zijn zeven 
Nederlandse NGO’s geselecteerd voor een strategisch partnerschap met 
het ministerie om in de Hoorn van Afrika en de Grote Meren-regio de 
transitie van noodhulp naar wederopbouw en duurzame ontwikkeling te 
verbeteren.
In de zomer stelde het kabinet het Relief Fund in dat het budget voor 
noodhulp substantieel verhoogde met EUR 570 miljoen voor de periode 
2014–2017. Hiervan werd nog in 2014 EUR 100 miljoen bijgedragen aan de 
hulpverlening in de vijf hierboven genoemde grootste humanitaire crises. 
Extra hulp alleen bleek echter niet voldoende: een kostenefficiëntie-slag is 
nodig in de sector. Als top-10-humanitaire donor voelt Nederland de 
verantwoordelijkheid bij te dragen aan verbeteringen van het (interna-
tionale) humanitaire systeem. Een aantal thema’s (zoals opvang van 
vluchtelingen in de regio en paraatheid) is daarom aangemerkt als 
deelgebied waarop Nederland zich de komende jaren extra gaat 
inspannen om innovaties door te voeren.
Tweede Kamer, vergaderjaar 2014–2015, 34 200 XVII, nr. 1 23
