Overige opdrachten
Luchtvaartnota en de Alderstafels
Het Nederlandse mainportbeleid is gericht op een selectieve ontwikkeling 
van de mainport Schiphol, in samenhang met de ontwikkeling van de 
regionale luchthavens van nationale betekenis. In 2011 is het Aldersadvies 
Eindhoven door het Kabinet en de Tweede Kamer overgenomen. In 2014 
is het Luchthavenbesluit Eindhoven genomen en is het ontwerp Luchtha-
venbesluit Lelystad aan de Tweede Kamer aangeboden.
Evalueren Normen en handhavingsstelsel
De ontwikkeling van Schiphol tot 2020 vindt plaats binnen de aan de 
Alderstafel afgesproken kaders. In 2013 heeft de Alderstafel Schiphol op 
basis van de evaluatie van het experiment met het Nieuwe Normen en 
Handhavingsstelsel (Kamerstukken II, 2013/2014, 29 665, nr. 190) het 
advies uitgebracht om het Nieuwe Normen en Handhavingsstelsel 
conform het experiment vorm te geven. Het kabinet heeft in 2013 in lijn 
met dit advies besloten het nieuwe stelsel in nieuwe wetgeving te 
verankeren. In de eerste helft van 2014 is aan de hand van het Alders-
advies d.d. 8 oktober 2013 het wetsvoorstel tot wijziging van de Wet 
luchtvaart opgesteld. Met dit wetsvoorstel is de basis van het nieuwe 
normen- en handhavingstelsel Schiphol in de Wet luchtvaart vastgelegd. 
De Raad van State heeft geadviseerd over het voorstel. Het wetsvoorstel 
en het nader rapport naar aanleiding van het advies van de Raad van 
State zijn eind 2014 aan de Tweede Kamer gezonden ten behoeve van de 
parlementaire behandeling.
Beleidsonderzoek vliegveiligheid
De uitgaven aan onderzoek en evaluatie zijn gerealiseerd in het kader van 
de uitvoering van de Beleidsagenda Luchtvaartveiligheid 2011–2015.
Verminderen risico op vogelaanvaringen
In 2014 is gewerkt aan het uitvoeren van de maatregelen uit het 
convenant Reduceren risico vogelaanvaringen Schiphol uit 2012. De 
effecten van onderwerking oogstresten en de andere sporen van de 
viersporen aanpak zijn geëvalueerd en de resultaten zijn aan de Tweede 
Kamer verzonden (Kamerstukken II, 2014/15, 28 286, nr. 778).
Nadere uitwerking luchtruimvisie en civiel-militaire samenwerking
Aan de hand van de Beleidsagenda Luchtruimvisie werken Rijk en 
luchtverkeersdienstverleners aan het realiseren van een goede lucht-
zijdige bereikbaarheid van de Nederlandse luchthavens. Het Rijk en de 
luchtverkeersdienstverleners hebben afspraken gemaakt om de civiel-
militaire co-locatie voor het lager luchtruim op Schiphol Oost in 2017 te 
realiseren.
Luchthavens Caribisch Nederland
In 2014 is een vervolg gegeven aan de voorbereidingen voor de uitvoering 
van de masterplannen van de luchthavens op Bonaire, Saba en Sint 
Eustatius. Zo zijn de documenten, die noodzakelijk zijn voor de aanbe-
steding van de werkzaamheden, in het eerste kwartaal gereed gekomen. 
Direct daarna is door Rijkswaterstaat gestart met de aanbesteding van de 
werkzaamheden conform de uniforme Europese aanbestedingsvoor-
schriften. Op 8 april 2014 is de aankondiging van een opdracht gepubli-
ceerd. Er zijn zowel in Nederland als op de eilanden diverse inlichtingen-
bijeenkomsten georganiseerd voor geïnteresseerde partijen. De 
aanbesteding is succesvol verlopen en heeft geresulteerd in een positief 
Tweede Kamer, vergaderjaar 2014–2015, 34 200 XII, nr. 1 74
