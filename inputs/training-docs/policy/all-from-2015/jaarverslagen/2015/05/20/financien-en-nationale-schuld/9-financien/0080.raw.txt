Beleidsartikelen
Deelneming multilaterale ontwikkelingsbanken en -fondsen 
(+ € 557,9 mln.)
Garantie Wereldbank (+ € 468,8 mln.)
De aanpassing van de verplichting wordt voornamelijk veroorzaak door de 
wisselkoersaanpassing van de garanties afgegeven aan de Wereldbank.
Garantie Cotonou (+ € 89,1 mln.)
De Europese Investeringsbank (EIB) verricht activiteiten in landen in 
Afrika, het Caribisch gebied en de Stille Oceaan (ACS-landen), alsmede de 
Europese landen en gebieden overzee (LGO). Dit in het kader van de 
ACS-EU-partnerschapsovereenkomst (Verdrag van Cotonou), en de 
toewijzing van financiële bijstand ten behoeve van de landen en gebieden 
overzee. Het Intern Akkoord betreft een periodieke financiële uitwerking 
van de genoemde overeenkomsten gedurende het MFK 2014–2020 en is 
aan de Kamer voorgelegd (Kamerstukken II 2013/14, 33 838, nr. 3.). Het 
Intern Akkoord bevat een garantie voor 75% van de politieke en soeve-
reine risico’s die de EIB bij haar activiteiten in de ACS en LGO loopt. Deze 
is in de tweede suppletoire van de Financiën begroting opgenomen. 
Tevens is de vordering van het eerdere Cotonou programma met € 1,9 
mln. toegenomen.
Garantie aan DNB inzake IMF en BIS (+ € 2,0 mld.)
– Aanpassing garantie DNB inzake IMF door wisselkoerswijziging 
(+ € 2.045,2 mln.)
De aanpassing van de verplichting wordt veroorzaakt door de wisselkoers-
aanpassing van de garanties afgegeven aan DNB inzake de deelnemingen 
van het IMF.
– Beëindiging garantie BIS
Deze garantieovereenkomsten tussen de staat en DNB betreffen het 
Nederlandse aandeel in de via de Bank voor Internationale Betalingen 
(BIS) te verstrekken kredietfaciliteiten. Als verplichtingenraming (stelpost) 
wordt jaarlijks een garantieplafond van € 113 mln. in de ontwerpbe-
groting opgenomen. De laatste jaren is geen gebruik gemaakt van deze 
regeling en wordt deze niet meer noodzakelijk geacht. Daarom wordt de 
garantieverplichting niet meer opgenomen (zoals gemeld in de begroting 
IX 2015).
EU-betalingsbalanssteun (– € 10,0 mln.)
Naar aanleiding van een verandering in het Nederlandse aandeel in de 
EU-begroting is de bestaande garantieverplichting bijgesteld.
EFSM (– € 12,0 mln.)
Naar aanleiding van een verandering in het Nederlandse aandeel in de 
EU-begroting is de bestaande garantieverplichting bijgesteld
Uitgaven
Aanpassing betalingsritme International Development Agency (– € 26,9 
mln.)
Om budgettechnische redenen is het betaalritme van de toezeggingen aan 
IDA aangepast. Hiermee wordt het zwaartepunt van de IDA betalingen 
verlegd naar de jaren 2016 en 2017.
Tweede Kamer, vergaderjaar 2014–2015, 34 200 IX, nr. 1 79
