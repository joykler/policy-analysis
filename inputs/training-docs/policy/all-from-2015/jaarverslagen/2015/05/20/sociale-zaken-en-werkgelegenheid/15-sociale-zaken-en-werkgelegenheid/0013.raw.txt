nieuwe gevallen. In cao’s kunnen werkgevers en werknemers afspraken 
maken over aanvullingen.
Nog een belangrijke hervorming uit het regeerakkoord is de vereenvou-
diging van de kindregelingen. Per 2015 is het aantal kindregelingen 
teruggebracht van 10 naar 4, namelijk de kinderbijslag, het kindgebonden 
budget, de combinatiekorting en de kinderopvangtoeslag. Met het 
consolideren van deze kindregelingen wordt structureel circa € 0,5 miljard 
bespaard. Door deze nieuwe wet gaan alleenstaande ouders die tegen het 
minimumloon (gaan) werken er in inkomen op vooruit. Hiermee wordt de 
armoedeval voor alleenstaande ouders die vanuit de uitkering gaan 
werken opgelost. De financiële prikkel om deel te nemen aan het 
arbeidsproces wordt hierdoor sterker.
Het kabinet heeft ook andere voorstellen gedaan ter verbetering van de 
werking van de arbeidsmarkt. De werkloosheid was immers hoog in 2014, 
ook al trok de economie iets aan. Voor werkgevers is het financieel 
aantrekkelijk gemaakt om jongeren in dienst te nemen via de zogenaamde 
premiekorting. In 2014 is deze regeling aangepast zodanig dat werkgevers 
meer gebruik kunnen gaan maken van deze regeling. Het is vanaf 1 juli 
2015 toegestaan deze korting toe te passen op dienstverbanden van 24 
uur per week in plaats van 32 uur of meer.
Met het «Actieplan 55+ werkt» is al € 67 miljoen beschikbaar gesteld voor 
oudere werkzoekenden met een WW-uitkering. Zij kunnen een scholings-
bijdrage ontvangen, deelnemen aan sollicitatietrainingen of inspiratie-
dagen bijwonen waar werkgevers en werkzoekenden elkaar ontmoeten. 
Ook krijgen uitzendbureaus een bonus als ze 55-plussers succesvol 
bemiddelen. Omdat de arbeidsmarktpositie voor 50-plussers niet veel 
anders is dan die van 55-plussers, is in juni 2014 de leeftijdscategorie 
uitgebreid naar 50-plussers, waarmee in 2014 € 34 miljoen extra 
geïnvesteerd is in het actieplan. Tevens heeft het kabinet in 2014 besloten 
de werkloosheidstermijn in de kinderopvangtoeslag te verlengen van drie 
naar zes maanden. Dit betekent dat ouders in de eerste zes maanden van 
werkloosheid nog recht hebben op kinderopvangtoeslag.
Midden 2013 is een start gemaakt met de uitwerking van de sectorplannen 
zoals dit in het sociaal akkoord van april 2013 was afgesproken. Een groot 
aantal sectorplannen is in 2014 goedgekeurd, onder andere die van de 
levensmiddelenindustrie, de metaalsector en de uitzendbranche. Deze 
plannen leiden tot meer leerwerk- of stageplekken voor jongeren, behoud 
van vakkrachten en de begeleiding van met ontslag bedreigde 
werknemers naar nieuw werk. Het gaat om gezamenlijke plannen van 
werkgeversorganisaties en betrokken vakbonden. Zij krijgen voor 
maximaal de helft van de benodigde middelen voor deze plannen een 
financiële bijdrage van de overheid. Deze cofinanciering door de overheid 
geldt voor een periode van maximaal 2 jaar. Het kabinet heeft voor de 
sectorplannen € 600 miljoen vrijgemaakt.
De Wet Mogelijkheid Koopkrachttegemoetkoming Oudere Belastingplich-
tigen (MKOB) is komen te vervallen. In november 2014 is een wetsvoorstel 
ingediend dat tot doel heeft de AOW-leeftijd vanaf 2016 versneld te 
verhogen naar 67 jaar in 2021 in plaats van in 2023. Het wetsvoorstel is op 
26 maart 2015 door de Tweede Kamer aangenomen. AOW-gerechtigden 
krijgen bovendien recht op een inkomensondersteuning boven hun 
AOW-uitkering. Deze inkomensondersteuning is gekoppeld aan de in 
Nederland opgebouwde AOW-rechten.
Tweede Kamer, vergaderjaar 2014–2015, 34 200 XV, nr. 1 12
