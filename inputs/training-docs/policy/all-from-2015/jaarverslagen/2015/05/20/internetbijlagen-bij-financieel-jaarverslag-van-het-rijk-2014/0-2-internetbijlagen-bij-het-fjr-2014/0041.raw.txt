Bijdrage aan gemeenten en wgr-plusregio’s
Er is meer beroep gedaan op het btw-compensatiefonds dan vooraf was 
geraamd.
Bijstelling BCF
De raming van het btw-compensatiefonds (BCF) is opwaarts bijgesteld op 
basis van realisatiecijfers over 2013.
IABF (uitgaven en ontvangsten)
In december 2013 is een deel van de Alt-A portefeuille van ING verkocht. 
Het restant van de portefeuille is begin 2014 verkocht, wat leidt tot hogere 
ontvangsten voor 2014.
Belasting- en invorderingsrente
Er is meer aan belasting- en invorderingsrente ontvangen dan in de 
begroting geraamd is. Dit wordt met name veroorzaakt door hogere 
rente-ontvangsten bij de VPB.
Dividend staatsdeelnemingen (beleidsmatige mutaties en niet tot een 
ijklijn behorend)
Op basis van nieuwe businessplannen is het geraamde dividend voor 
onder andere Urenco, Gasunie en Schiphol gedurende het jaar opwaarts 
bijgesteld.
Ontvangsten boetes en schikkingen
De ontvangsten van de boetes en schikkingen vallen hoger uit dan 
geraamd. Dit wordt met name veroorzaakt door een toename van de 
geïnde verzuimboetes voor te laat betaalde aangiften motorrijtuigenbe-
lasting en door een hoger aandeel in de boetes inkomstenbelasting (als 
gevolg van het vaststellen van de definitieve verdeelsleutels met de 
sociale fondsen).
Winstafdracht DNB
De winstafdracht DNB was lager dan begroot. De winstafdracht wordt 
deels onder het kader en deels buiten het kader verantwoord op de 
begroting van Financiën. Deze uitsplitsing wordt gemaakt op basis van 
respectievelijk de niet-crisisgerelateerde winst (kaderrelevant) en de 
crisisgerelateerde winst (niet-kaderrelevant). In 2014 is sprake van een 
kaderrelevante meevaller van 68 mln. en een niet kaderrelevant tegen-
valler van 116 mln. Per saldo is er sprake van een tegenvaller van 48 mln. 
in 2014.
Diversen (beleidsmatige mutaties)
Hieronder vallen onder andere de bijstelling van de doorbelaste kosten 
van vervolging (10 mln.) en een vrijval van de saldibalans van Financiën. 
Deze vrijval heeft betrekking op een bedrag dat afkomstig is van 
opbrengsten van in beslag genomen goederen tijdens justitie-acties in 
2007. Achteraf bleek dat deze goederen onterecht in beslag zijn genomen. 
Het merendeel van het bedrag is terugbetaald aan de rechtmatige 
eigenaren, voor een bedrag van 11,6 mln. konden deze niet meer 
achterhaald worden. Dit bedrag is vrijgevallen.
Diversen (technische mutaties)
Onder deze post vallen onder andere ontvangsten ten gevolge van de 
oprichting van de centrale examenbank die niet waren geraamd in de 
begroting (6,5 mln.), doorbelaste apparaatuitgaven (6 mln.) en de 
desaldering NLFI (12 mln.).
40
