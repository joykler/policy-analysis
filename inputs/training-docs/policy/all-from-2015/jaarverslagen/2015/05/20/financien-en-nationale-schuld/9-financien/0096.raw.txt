Beleidsartikelen
Resultaat afwijkingen benchmark
Zoals reeds vermeld, is in 2012, 2013 en 2014 een aantal maal besloten de 
lange rente te laten «staan» en de uitgifte van een lening niet terug te 
swappen naar de voorgeschreven 7 jaar. De eerste 7 jaar van de looptijd 
van de niet geswapte uitgiftes zijn de rentekosten hoger dan wanneer wel 
geswapt zou zijn, omdat de lange rente doorgaans hoger is dan de 7-jaars 
swaprente. Als niet van de benchmark zou zijn afgeweken, dan zouden de 
gerealiseerde kosten in 2014 op de feitelijke portefeuille € 202 mln. lager 
zijn geweest (€ 8.423 mln. in plaats van € 8.624 mln.). De gerealiseerde 
kosten op de feitelijke portefeuille zouden dan € 207 mln. hoger zijn 
geweest dan de benchmark, in plaats van € 409 mln. hoger dan de 
benchmark. Het voordeel van het niet terug swappen van lange leningen 
zou in latere jaren moeten optreden als na 7 jaar de 7-jaarsrente 
voldoende gestegen is. Bovendien zijn deze afwijkingen bevorderlijk voor 
de stabiliteit van de begroting vanwege het lagere risico.
Totale resultaat van de feitelijke portefeuille ten opzichte van de 
benchmark
Het alleen vergelijken van de rentelasten levert geen volledig beeld op. In 
de feitelijke portefeuille en de benchmark verschillen de momenten 
waarop schuld wordt afgelost, herfinanciering plaatsvindt of renteswaps 
aflopen. De marktwaarde van de aangegane verplichtingen verschilt 
hierdoor in beide portefeuilles. Daarom wordt ook gekeken naar markt-
waardeveranderingen, oftewel het ongerealiseerde resultaat. In feite 
worden alle toekomstige verplichtingen en vorderingen contant gemaakt 
naar het heden om ze met elkaar te vergelijken. Op zowel de feitelijke 
portefeuille als de benchmark was in 2014 het ongerealiseerde resultaat 
negatief. De stevige daling van de rente zorgt voor een toename in de 
marktwaarde van bestaande staatsobligaties. Deze obligaties, met een 
rente die hoger is dan de actuele rente, worden immers meer waard voor 
de investeerder. Voor de staat is het effect omgekeerd: als de leningen 
later waren uitgegeven dan zou dat tegen een lagere rente geweest zijn. 
Vanuit de staat bezien wordt de marktwaarde van een obligatie bij een 
dalende rente dus meer negatief.
Vanuit het perspectief van de staat heeft de marktwaarde van de feitelijke 
portefeuille zich minder gunstig ontwikkeld dan de benchmark porte-
feuille. Het ongerealiseerde resultaat is € 5.652 mln. lager dan de 
benchmark (zie tabel 2b). Nota bene: of het ongerealiseerde resultaat in de 
toekomst inderdaad gerealiseerd wordt, hangt in sterke mate af van 
toekomstige renteontwikkelingen. Het betreft derhalve de waarde van nog 
langlopende verplichtingen en vorderingen.
Tabel 2 geeft het resultaat op de feitelijke portefeuille en de benchmark in 
2014. De ABN AMRO portefeuille is apart opgenomen in deze tabel. Het 
totale resultaat (gerealiseerd en ongerealiseerd) op de feitelijke porte-
feuille was € – 22.709 mln., terwijl het totale resultaat op de benchmark 
€ – 16.648 mln. is. Het effect van de ongunstige marktwaardeverandering 
van de feitelijke portefeuille ten opzichte van de benchmark in 2014 is 
groot. Het totale resultaat komt uit € – 6.060 mln. ten opzichte van de 
benchmark. Dit bedrag is opgebouwd uit het ongerealiseerde (€ 5.652 
mln.) en het gerealiseerde resultaat (€ 409 mln., zie tabel 1 en 2b).Van 
deze € – 6.060 mln. is € – 4.110 mln. het gevolg van het afwijken van de 
benchmark. Zie de bijlage voor een toelichting op dit getal. Het resultaat 
van de feitelijke portefeuille ten opzichte van de benchmark zou zonder 
afwijkingen € – 1.950 mln. geweest zijn.
Tweede Kamer, vergaderjaar 2014–2015, 34 200 IX, nr. 1 95
