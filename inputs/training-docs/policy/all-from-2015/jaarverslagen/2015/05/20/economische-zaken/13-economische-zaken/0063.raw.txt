De beleidsartikelen
� Het creëren van randvoorwaarden voor een doelmatige en verant-
woorde winning van onze bodemschatten.
� Het stimuleren van de transitie naar een duurzame en betrouwbare 
energievoorziening.
� Het coördineren van het energiebesparingsbeleid via de verschillende 
vakministers en het stimuleren van energiebesparing in de industrie en 
energiesectoren.
� Het stimuleren van de ontwikkeling en gebruik van innovatieve 
energietechnologieën.
� Het stimuleren van de verdergaande reductie van CO – uitstoot van 
2 
energiebedrijven en industrie.
Beleidsconclusies
In 2014 is de uitvoering van het Energieakkoord, dat in het najaar van 2013 
is afgesloten, voortvarend opgepakt. In het Energieakkoord hebben 
partijen zich gecommitteerd aan de volgende doelen:
� Een besparing van het finale energieverbruik met gemiddeld 1,5% per 
jaar;
� 100 Petajoule aan energiebesparing in het finale energieverbruik van 
Nederland per 2020;
� Een toename van het aandeel van hernieuwbare energieopwekking 
van 4,5% naar 14% in 2020;
� Een verdere stijging van dit aandeel naar 16% in 2023;
� Ten minste 15.000 voltijdsbanen, voor een belangrijk deel in de 
eerstkomende jaren te creëren.
Er zijn belangrijke stappen gezet in de implementatie van het akkoord, 
vooral door het creëren van de juiste randvoorwaarden. Voor wind op zee 
is het wetgevend kader en de uitrolstrategie vormgegeven. Voor wind op 
land zijn de gebieden voor windenenergie planologisch vastgelegd en is 
de gedragscode wind op land vastgesteld. De duurzaamheidscriteria voor 
biomassa kunnen in de eerste maanden van 2015 worden vastgesteld. Uit 
de Nationale Energieverkenning 2014 blijkt dat de doelen uit het Energie-
akkoord behaald kunnen worden, maar dat hiervoor de komende jaren 
een stevige inzet van alle betrokken partijen noodzakelijk is.
In 2014 is de beleidsdoorlichting van artikel 14 over de jaren 2007 – 2012 
afgerond (http://www.tweedekamer.nl/kamerstukken/brieven_regering/
detail?id=2014Z23842&did=2014D48069). De algemene conclusie van de 
beleidsdoorlichting is dat de inzet en inspanningen van EZ in redelijke 
mate hebben bijgedragen aan de operationele doelstellingen die in de 
begroting staan.
Uit het onderzoek blijkt dat het bevorderen van intensieve samenwerking 
tussen beleid en uitvoering, bijdraagt aan een beter ontwerp van 
instrumenten. Niet alleen bij het maken van beleid maar ook bij de 
vormgeving van beleidsinstrumenten is het beter om instrumenten die 
hetzelfde einddoel hebben, maar een andere prikkel of stimulering geven, 
meer integraal uit te voeren. De beleidsdoorlichting bevestigt inzichten 
over betere vormgeving van beleid, het concreet benoemen van meetbare 
doelstellingen en het belang van monitoring en regelmatige tusseneva-
luatie van instrumenten. Bij de meest bepalende beleidsinstrumenten 
voor de drie operationele doelen zijn verbeteringen doorgevoerd of zijn 
deze in voorbereiding.
Tweede Kamer, vergaderjaar 2014–2015, 34 200 XIII, nr. 1 62
