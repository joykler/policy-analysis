Artikel 6. Dienstverlenende en innovatieve overheid 
A Algemene doelstelling
Een compacte overheid, door minder regeldruk, voorzieningen voor 
efficiënt gebruik van overheidsinformatie en het bevorderen van 
maatschappelijk initiatief (actief burgerschap).
B Rol en verantwoordelijkheid
De Minister van Binnenlandse Zaken en Koninkrijksrelaties heeft een 
regisserende rol voor het verminderen van administratieve lasten en 
regeldruk voor burgers en professionals. Ook heeft de Minister vanuit zijn 
systeemverantwoordelijkheid een regisserende rol voor het stelsel van 
basisregistraties. Het stelsel is samen met de digitale authenticatievoor-
ziening de ruggengraat van de basisinfrastructuur van de 
e-overheidsdienstverlening. De Minister is vanuit de Wet Basisregistratie 
Personen (BRP) verantwoordelijk voor een goed functionerende Gemeen-
telijke Basisadministratie Persoonsgegevens (GBA) en vanuit de 
Paspoortwet verantwoordelijk voor betrouwbare reis- en identiteitsdocu-
menten. De Minister stelt voor deze basisregistratie het beleid vast en is 
verantwoordelijk voor de uitvoering.
De Minister heeft een stimulerende rol voor het gebruik en de implemen-
tatie van e-overheidvoorzieningen en heeft een uitvoerende rol voor de 
ontwikkeling en het beheer van diverse e-overheidvoorzieningen. De 
Minister heeft een stimulerende rol voor het bevorderen van de 
doe-democratie (programma burgerschap).
C Beleidsconclusies
Programma Digitaal 2017
In het kader van de kabinetsdoelstelling dat burgers en bedrijven in 2017 
hun zaken met de overheid digitaal kunnen afhandelen, hebben alle 
overheden in 2014 gewerkt aan verdere digitalisering van hun diensten en 
producten (Kamerstukken II, 2013–2014, 26 643, nr. 316). Om de voortgang 
in aanbod, gebruik en kwaliteit van de digitale voorzieningen te meten zijn 
monitors ontwikkeld, waaronder ook een webmonitor voor de webricht-
lijnen.
Ook is in 2014 gestart met wetgevingstrajecten voor het digitaal 
zakendoen met de overheid. Hiertoe is een gezamenlijk wetgevingspro-
gramma met het Ministerie van Economische Zaken (EZ) opgestart. 
Daarnaast is de toegankelijkheid, gebruikersvriendelijkheid en veiligheid 
van de digitale overheid vergroot. Dit betreft onder andere de aanpassing 
van het aanvraagproces van DigiD om de veiligheid te vergroten, 
ontwikkeling van een digitaal hulpplein om hulp te bieden aan minder 
digivaardigen, ontwikkeling van een oefentool DigiD, zodat mensen in een 
veilige omgeving DigiD kunnen leren gebruiken en is er een netwerk 
«Gebruikers Centraal» opgericht, dat beheerd wordt door Logius.
In 2014 is tevens de digicommissaris (de Nationaal Commissaris Digitale 
Overheid) gestart. Zijn taak is om regie te voeren op de financiering en 
governance van de generieke digitale infrastructuur. De Tweede Kamer is 
hierover geïnformeerd middels een brief (Kamerstukken II, 2013–2014, 
26 643, nr. 314). Onder regie van de digicommissaris wordt het fundament 
onder de verdere digitalisering verankerd, wat bijdraagt aan de realisatie 
van de kabinetsdoelstelling.
Tweede Kamer, vergaderjaar 2014–2015, 34 200 VII, nr. 1 28
