Beleidsverslag
de gestelde vereisten en zijn daarmee in 2014 ontslagen uit de buitenspo-
rigtekortprocedure (met uitzondering van Malta). De versterkte Europese 
begrotingsregels leveren daarmee concrete resultaten op. Ook Nederland 
is in 2014 ontslagen uit de buitensporigtekortprocedure. Eén van de 
prioriteiten van het kabinet is het op orde brengen van de overheidsfi-
nanciën. Het ontslag uit de buitensporigtekortprocedure laat zien dat 
Nederland op dit terrein een belangrijke stap heeft gezet.
Als sluitstuk van versterkte economische beleidscoördinatie in de 
Eurozone verstrekt het ESM, onder strikte beleidscondities en waar 
mogelijk in samenwerking met het IMF, financiële steun aan landen in 
nood. Sinds juli 2013 kunnen het EFSM en EFSF geen nieuwe leningen 
meer aangaan. Het EFSF en EFSM blijven bestaan totdat de laatste 
leningen zijn afgelost. Het ESM is nu het voornaamste noodfonds.
Het ESM heeft in 2014 financiële steun verstrekt aan Cyprus. Portugal 
heeft in het eerste half jaar van 2014 nog steun ontvangen van het EFSM, 
EFSF en het IMF en heeft eind mei 2014 het leningenprogramma 
succesvol verlaten. Griekenland heeft in 2014 financiële steun van het 
EFSF en het IMF ontvangen. Op 27 februari 2015 is, op verzoek van de 
nieuwe Griekse regering, het leningenprogramma van het EFSF nogmaals 
verlengd met vier maanden tot en met 30 juni 2015. Spanje en Ierland 
hebben eind 2013 de leningenprogramma’s succesvol afgerond, er 
worden geen nieuwe leningen meer verstrekt. Zowel Spanje als Ierland 
hebben in 2014 al een deel van de leningen vervroegd afgelost. Spanje 
heeft in juli 2014 € 1,6 miljard vervroegd afgelost aan het ESM en Ierland 
heeft in december 2014 al € 9 miljard vervroegd afgelost aan het IMF. Op 
8 december 2014 heeft de Raad van gouverneurs van het ESM ingestemd 
met de uitwerking van het ESM-instrument voor directe herkapitalisatie 
van banken. Hiermee is het instrument operationeel geworden.
Tot slot stond het jaar 2014 voor de Eurogroep ook in het teken van de 
voorbereiding voor de toetreding van Litouwen als negentiende lid van de 
Eurozone dat per 1 januari 2015 de Euro succesvol invoerde als 
munteenheid.
Beleidsmatige conclusie
Mede dankzij de inzet van Nederland zijn de aangescherpte regels ten 
aanzien van het SGP nageleefd. Alle lidstaten met een deadline in 2013 of 
2014 in hun buitensporigtekortprocedure hebben voldaan aan de gestelde 
vereisten en zijn in 2014 ontslagen (met uitzondering van Malta). Verder 
zijn op dit dossier geen afwijking van de planning, echter is volledige 
realisatie conform brief van het kabinet niet mogelijk voor 31 december 
2014. De brief met daarin de visie van het kabinet op de toekomst van de 
EMU/EU gaat in op stappen die wat het kabinet betreft van belang zijn 
voor de toekomst van de EMU/EU. De Minister van Financiën draagt bij 
aan het beheer van stabilisatiemechanismen zoals het EFSF en het ESM 
ten behoeve van het bewaken van de financiële stabiliteit. Het ESM en het 
EFSF hebben in 2014, onder strikte beleidscondities, in samenwerking met 
het IMF, financiële steun verstrekt aan Cyprus, Portugal en Griekenland.
3. Sobere en effectieve EU-begroting
Het begrotingsjaar 2014 was het eerste jaar van het nieuwe Meerjarig 
Financieel Kader (MFK) van de Europese Unie. Dit MFK is in vergelijking 
met het vorige MFK versoberd – het uitgavenplafond is 4 procent reëel 
gedaald ten opzichte van het plafond uit het vorige MFK – en gemoderni-
seerd – meer budget voor onder andere onderwijs, onderzoek en 
Tweede Kamer, vergaderjaar 2014–2015, 34 200 IX, nr. 1 23
