Uitgaven
Mee- en tegenvallers
Actualisering Zvw-uitgaven
  
Tabel 7A Actualisering Zvw-uitgaven (bedragen x € 1 miljoen)
 2014  
Eerstelijnszorg   – 175,2 
 Tweedelijnszorg  – 95,7 
Genees- en hulpmiddelen   – 1.026,8 
 Ziekenvervoer  – 39,4 
 Beschikbaarheidbijdrage opleidingen – 9,1  
Grensoverschrijdende zorg   – 264,1 
 Multidisciplinaire zorgverlening  17,1 
 Totaal  – 1.593,2
Bron: VWS, NZa-gegevens over de productieafspraken en voorlopige realisatiegegevens, 
gegevens ZiNL over de (voorlopige) financieringslasten Zvw en AWBZ.
 
Zoals aangegeven bij tabel 7 bevat deze post alle mutaties vanaf de stand 
ontwerpbegroting 2014. Onderdeel hiervan is de actualisering van de 
zorguitgaven op basis van voorlopige realisatiegegevens 2014 van de NZa 
en het ZiNL (zie tabel 7A).
Een belangrijk deel van deze mutaties is reeds toegelicht in eerdere 
budgettaire stukken. Voor de toelichting op de eerste suppletoire wet 2014 
(TK 33 940 XVI, nr. 2), de ontwerpbegroting 2015 (TK 34 000 XVI, nr. 2) en 
de tweede suppletoire wet 2014 (TK 34 085 XVI, nr. 2) wordt verwezen 
naar de betreffende publicaties. De mutaties die na de tweede suppletoire 
wet 2014 hebben plaatsgevonden zijn in het verdiepingshoofdstuk per 
deelsector verder toegelicht.
De belangrijkste mutaties uit tabel 7A worden hieronder nader toegelicht.
Eerstelijnszorg
De onderschrijding bij de eerstelijnszorg van € 175 miljoen doet zich voor 
bij de huisartsenzorg (€ 43 miljoen), de tandheelkundige zorg Zvw 
(€ 23 miljoen), de paramedische zorg (€ 80 miljoen), de verloskunde en 
kraamzorg (samen € 12 miljoen) en de dieetadvisering (€ 17 miljoen).
Huisartsenzorg
Bij de huisartsenzorg is in 2014 een onderschrijding van € 43 miljoen te 
zien. Daarmee blijven de uitgaven ruim binnen het afgesproken kader.
Tandheelkundige zorg
Over 2014 is een onderschrijding te zien van € 23 miljoen. De over 2013 
geconstateerde meevaller van € 46 miljoen was structureel verwerkt, 
maar uit de huidige actualisering blijkt die meevaller slechts deels 
structureel.
Paramedische zorg
Bij de paramedische zorg is in 2014 een onderschrijding van € 80 miljoen 
te zien. Deze onderschrijding doet zich in belangrijke mate voor bij de 
fysiotherapie en de logopedie.
Tweede Kamer, vergaderjaar 2014–2015, 34 200 XVI, nr. 1 171
