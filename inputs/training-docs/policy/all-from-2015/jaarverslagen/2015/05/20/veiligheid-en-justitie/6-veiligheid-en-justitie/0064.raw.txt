Beleidsartikelen
Masterplan Dienst Justitiële Inrichtingen
Beleidsconclusies
De implementatie van het Masterplan DJI ligt op koers. De doelstelling 
van het Van Werk Naar Werk-beleid voor 2013 en 2014 is gehaald. Een 
uitstroom van 37% van het totaal aantal van 3.370 fte, waarmee de 
personeelsbezetting zal moeten dalen, is gerealiseerd. Waar eind 2012 
nog 16.212 fte werkzaam was bij DJI, is dit aantal per 1 januari 2015 
gedaald tot 14.908 fte; een afname van 1.304 fte. Een groot aantal 
DJI-medewerkers is mobiel geworden en heeft een andere baan 
gevonden, binnen of buiten DJI. Het totaal aantal interne tijdelijke en 
structurele verplaatsingen in 2014 bedraagt 1.193.
De Minister voor Wonen en Rijksdienst en de Minister van Veiligheid en 
Justitie hebben op 26 juni 2014 een akkoord met de vakorganisaties 
gesloten over de SBF-(substantieel bezwarende functies)-regeling. Deze 
akkoorden bevatten onder andere een compensatie voor de gevolgen van 
de verhoging van de AOW-leeftijd en een compensatie in verband met de 
problematiek van de SBF-verlofmedewerker, die voor 1 juli 2012 met 
SBF-verlof is gegaan.
Door alle mobiliteitsbewegingen, zowel intern als extern, ontstaat er 
binnen DJI personele frictie op functie-, lokaal, en regionaal niveau. De 
DJI-mobiliteitsorganisatie speelt hier zo goed mogelijk op in door in een 
vroegtijdig stadium de behoefte aan personele bezetting via regionale en 
landelijke afstemming in te vullen. De detentiecapaciteit wordt zo efficiënt 
mogelijk ingezet door het concentreren van leegstand, dit in relatie tot de 
personele bezetting. De sluitingen van de locaties opgenomen in het 
Masterplan zijn volgens planning uitgevoerd.
Elektronische detentie
Het wetsvoorstel Elektronische detentie is in september 2014 verworpen 
door de Eerste Kamer. In de brief aan de Tweede Kamer van 21 november 
64 
2014 zijn de voornemens uiteengezet om de detentiefasering aan te 
passen. In deze brief is een vormgeving geschetst waarmee een 
volwaardig stelsel van detentiefasering tot stand komt, waarin de 
gedetineerde het eerste deel van zijn vrijheidsstraf te allen tijde intra-
muraal ondergaat en, als hij aan de voorwaarden voldoet, ook in 
aanmerking komt voor externe vrijheden in de vorm van 
re-integratieverlof, deelname aan een penitentiair programma en als 
sluitstuk voorwaardelijke invrijheidstelling. In dit systeem van detentiefa-
sering is sprake van een balans tussen het waarborgen van de veiligheid 
van de maatschappij en het stapsgewijs voorbereiden van de gedeti-
neerde op diens terugkeer in de maatschappij. Er is geen sprake meer van 
vrijblijvendheid: interne en externe vrijheden moeten worden verdiend op 
basis van goed gedrag. Deze brief is behandeld tijdens een Algemeen 
Overleg op 22 januari 2015. Dit overleg gaf geen aanleiding om de 
voornemens aan te passen. De uitvoering van de voornemens wordt 
daarom inmiddels voorbereid.
Langdurig toezicht gewelds- en zedendelinquenten
Het wetsvoorstel Langdurig toezicht is in september 2014 aangenomen 
door de Tweede Kamer. Het wetsvoorstel is nu aanhangig bij de Eerste 
65 
Kamer. Met dit wetsvoorstel is het mogelijk zedendelinquenten en zware 
geweldsdelinquenten na afloop van hun vrijheidsstraf of terbeschikking-
stelling langdurig (en indien noodzakelijk levenslang) onder toezicht te 
64
Tweede Kamer, 24 587, nr. 608.
65
Eerste Kamer, 33 816, nr. A.
Tweede Kamer, vergaderjaar 2014–2015, 34 200 VI, nr. 1 63
