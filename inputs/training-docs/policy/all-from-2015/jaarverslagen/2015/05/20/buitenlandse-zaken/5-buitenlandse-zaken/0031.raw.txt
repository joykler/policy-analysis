Beleidsartikel 1
Beleidsartikel 1. Versterkte internationale rechtsorde en eerbie-
diging van mensenrechten 
A: Algemene doelstelling 
Het bevorderen van een goed functionerende internationale rechtsorde, 
met een blijvende inzet op mensenrechten, als integraal onderdeel van 
het buitenlandbeleid.
Een sterke rechtsorde maakt de wereld op termijn stabieler, veiliger, vrijer 
en welvarender. Dit vereist goed functionerende internationale instel-
lingen met een breed draagvlak en voortdurende inzet tegen straffe-
loosheid. Deze rechtsorde is onlosmakelijk verbonden met universele 
mensenrechten. De bevordering van mensenrechten is daarom ook een 
kernelement van het Nederlands buitenlandbeleid.
B: Rol en verantwoordelijkheid 
De regering zet zich concreet in voor de bevordering van vrijheid en 
meningsuiting, waaronder in het bijzonder internetvrijheid, de vrijheid van 
godsdienst en levensovertuiging, gelijke rechten voor mannen en 
vrouwen, de rechten van lesbiennes, homo’s, biseksuelen en trans-
genders, de ondersteuning van mensenrechtenverdedigers, en de 
bevordering van fundamentele arbeidsnormen en maatschappelijk 
verantwoord ondernemen.
De Minister is verantwoordelijk voor:
Stimuleren 
� Van een effectief stelsel van internationale organisaties, inclusief 
financiële bijdrage, om een stabiele internationale omgeving te 
scheppen en de internationale rechtsorde te versterken.
� Stimuleren van een betere mensenrechtensituatie mede door 
financieren en uitvoeren van projecten via bilaterale en multilaterale 
kanalen ter bevordering van prioritaire mensenrechtenthema’s.
Regisseren 
� Van interdepartementale coördinatie ten behoeve van een coherente 
en consistente Nederlandse inzet in internationale organisaties ter 
bevordering van de internationale rechtsorde en mensenrechten.
Financieren 
� Bijdragen ten behoeve van goed functionerende internationale 
instellingen.
� Bijdragen ter bescherming en bevordering van mensenrechten.
C: Beleidsconclusies 
De beleidsdoelstellingen uit de begroting werden conform uitgevoerd. De 
campagne voor de Nederlandse kandidatuur voor een niet-permanente 
zetel in de VN-veiligheidsraad is verder uitgebouwd. Op 21 oktober 2014 
werd Nederland gekozen in de Mensenrechtenraad. Dit zal het Neder-
landse profiel op mensenrechtengebied verder versterken.
Tweede Kamer, vergaderjaar 2014–2015, 34 200 V, nr. 1 30
