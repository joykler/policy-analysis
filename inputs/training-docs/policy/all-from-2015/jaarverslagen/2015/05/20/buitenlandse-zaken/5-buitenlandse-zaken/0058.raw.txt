Bedrijfsvoeringsparagraaf
en het bundelen van facturen, de invoering van het principe Quality at 
Entry (Q@E), minder budgethouders en minder kleine budgetten, open 
data, wereldkaart postennet met managementinformatie, beleidsken-
merken en per post de mogelijkheid door te klikken naar webpagina’s.
Overige aspecten van de bedrijfsvoering
Grote, lopende ICT projecten
BZ wordt niet genoemd in het rapport van de parlementaire onderzoeks-
commissie Elias met betrekking tot ICT-projecten bij de overheid. Wel 
heeft BZ het programma I-diplomatie (voorheen het programma digitali-
sering), dat plaats-, tijd en apparaat-onafhankelijk werken mogelijk moet 
maken, als een groot ICT-project aangemerkt en geplaatst op het Rijks-ICT 
dashboard. Het programma I-diplomatie wordt standaard geagendeerd bij 
de ambtelijke leiding. Er zijn geen risico’s m.b.t. de uitvoering en privacy 
die gerapporteerd moeten worden. Wel doet de ADR de aanbeveling om 
de uitputting van het budget via standaard voortgangsrapportages te 
bewaken. Daartoe moet de aansluiting van de projectadministratie op de 
financiële administratie beter worden geborgd en dienen gerealiseerde 
kosten per categorie in de financiële administratie te worden geboekt en 
bewaakt.
Voor de vervanging van het financiële systeem zijn in 2014 voorberei-
dingen getroffen ten behoeve van de aansluiting bij het systeem van I&M. 
Voor de vervanging van de functionaliteit van de activiteitencyclus is 
medio december 2014 de marktverkenning afgerond en is besloten door 
te gaan met SAP-Grantor Management.
De uitvoering van de digitalisering van het visumaanvraagproces is 
vertraagd. De reden hiervoor is dat de ontwikkeling van een applicatie 
geen bevredigend resultaat heeft opgeleverd en daarom de samen-
werking in dit project met de betreffende leverancier is beëindigd. 
Alternatieve mogelijkheden worden momenteel in kaart gebracht. Gezien 
het grote belang van het bewerkstelligen van een betere dienstverlening 
voor de burger, waarvoor digitalisering essentieel is, zal hierop vol blijven 
worden ingezet.
Activiteiten Audit Committee
Sinds de inwerkingtreding van de Regeling Audit Committee 2012 maakt 
BZ onderscheid tussen een Strategisch AC waaraan het Plv. DG Manage-
mentberaad en externe leden deelnemen en een Operationeel AC zonder 
deze leden. Tijdens de interne evaluatie van het AC in 2014 – voorge-
schreven op grond van artikel 6 van de Regeling Audit Committees 2012 – 
werd geconcludeerd dat niet altijd duidelijk is waar de rol van het 
Strategisch AC ophoudt en waar die van het Operationeel AC begint. Op 
verzoek van SG en FEZ zal er een nadere beschrijving van de onderschei-
dende AC vergaderingen worden opgesteld.
De rol van de externe leden wordt vooral gezien als «blik van buiten», als 
positief kritische adviseurs, die waar nodig de vinger op de zere plek 
kunnen leggen. De inbreng van de externe leden wordt zeer gewaardeerd. 
De externe leden ervaren zelf ook dat ze alle ruimte krijgen en dat ze de 
indruk hebben dat hun bijdrage serieus wordt genomen. De secretaris van 
het AC inventariseert de opvolging van de adviezen door externe leden.
Tweede Kamer, vergaderjaar 2014–2015, 34 200 V, nr. 1 57
