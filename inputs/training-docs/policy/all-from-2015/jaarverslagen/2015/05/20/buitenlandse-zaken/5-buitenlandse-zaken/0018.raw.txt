Beleidsverslag
dienden te worden. Nederland heeft zich in NAVO-kader hard gemaakt 
voor blijvende focus op alle drie de kerntaken van de NAVO – gemeen-
schappelijke verdediging, crisisbeheersing en coöperatieve veiligheid – en 
voor meer (financiële) transparantie. Nederland leverde daarnaast via 
onder andere de OVSE een actieve bijdrage aan de pogingen het conflict 
in Oekraïne te beteugelen. Na de ramp met de MH17 heeft Nederland zich 
ook beijverd om, met intensieve steun van de OVSE-aanwezigheid op de 
grond, toegang te verkrijgen tot het rampgebied. Door de Oekraïne-crisis 
is de focus van de OVSE – en van Nederland – in 2014 meer op het 
politiek-militaire vlak komen te liggen. Voor het politieke spoor speelde en 
speelt ook de EU een belangrijke rol. In EU-kader werd in 2014 overeen-
stemming bereikt over meerdere pakketten sanctiemaatregelen tegen 
Rusland vanwege de acties van dat land die de territoriale integriteit, 
soevereiniteit en onafhankelijkheid van Oekraïne ondermijnen of 
bedreigen.
In het licht van de toenemende instabiliteit aan de zuidflanken van Europa 
in het bijzonder als gevolg van de snelle opmars van ISIS, heeft Nederland 
internationaal aangedrongen op een gemeenschappelijke lange-
termijnagenda voor de strijd tegen ISIS en het herwinnen van stabiliteit in 
Syrië en Irak. Nederland trad in 2014 toe tot de coalitie ter bestrijding van 
ISIS. Behalve een militaire bijdrage (F-16’s en trainers in Irak) is Nederland 
ook betrokken bij de andere sporen van de coalitie, onder andere: het 
tegengaan van Foreign Terrorist Fighters, het stoppen van financierings-
stromen en het delegitimeren van ISIS. Ten aanzien van Syrië steunde 
Nederland alle (track I en II) initiatieven gericht op een politieke oplossing. 
Om deze te helpen bewerkstelligen, steunde Nederland daarnaast 
verschillende initiatieven ten behoeve van de gematigde oppositie in 
Syrië. Een fact finding-missie (FFM) van Buitenlandse Zaken en Defensie 
heeft de wenselijkheid, kansen en risico’s in kaart gebracht voor het 
verlenen van niet-gewapende steun aan gematigde gewapende groepen 
in Syrië. Nederland heeft zich binnen de EU ingezet om draagvlak te 
creëren en te komen tot een brede EU-strategie voor Syrië en Irak. 
Nederland heeft ook opgeroepen tot doorverwijzing van de situatie in 
Syrië naar het Internationaal Strafhof en organisaties die bewijsmateriaal 
vergaren ten behoeve van onderzoek en strafrechtelijke vervolging 
gesteund. Nederland heeft tevens initiatieven gesteund ter versterking 
van de rol van vrouwen in het toekomstige bestuur van Syrië.
In Libië zijn de bilaterale programma’s ondanks de verslechterde 
veiligheidssituatie waar mogelijk voortgezet. Sinds juli 2014 is de 
Nederlandse ambassade in Tripoli tijdelijk gesloten; de Nederlandse 
ambassadeur opereert sindsdien vanuit Tunis. Nederland steunt de 
VN-inspanningen onder leiding van VN-gezant León om te komen tot 
onderhandelingen tussen de conflictpartijen en een inclusief politiek 
proces.
Het door Nederland gesteunde initiatief van de Amerikaanse Minister van 
Buitenlandse Zaken Kerry om het Midden-Oosten vredesproces te 
hervatten, is helaas mislukt. Nederland heeft zich in de zomer van 2014 
actief bilateraal ingespannen voor de-escalatie van het militaire conflict 
tussen Israël en Gaza. Nederland heeft in 2014 met EUR 12 miljoen steun 
verleend aan de wederopbouw van Gaza. De bilaterale samenwerking met 
Israël en de Palestijnse Gebieden is verdiept via de samenwerkingsfora.
Nederland leverde voorts in 2014 een belangrijke militaire bijdrage aan de 
VN-missie in Mali (MINUSMA). De Nederlandse bijdrage richtte zich op 
Tweede Kamer, vergaderjaar 2014–2015, 34 200 V, nr. 1 17
