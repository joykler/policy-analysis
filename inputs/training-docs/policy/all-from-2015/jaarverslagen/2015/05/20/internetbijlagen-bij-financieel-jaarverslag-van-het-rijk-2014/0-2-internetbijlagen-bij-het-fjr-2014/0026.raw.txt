Administratiekostenvergoeding CJIB
De afspraken tussen VenJ en het Centraal Justitieel Incassobureau (CJIB) 
rondom de uitgaven en ontvangsten voor de administratiekostenver-
goeding zijn meerjarig verwerkt in de begroting van VenJ. De ontvangsten 
uit de administratiekostenvergoeding zijn beschikbaar gesteld aan het 
Centraal Justitieel Incassobureau (CJIB) ter dekking van de gemaakte 
kosten bij WAHV-zaken, boetevonnissen en OM-afdoeningen.
Frictiekosten huisvesting
De uitvoering van het Masterplan DJI (TK 2012–2013, 24 587, nr. 535) heeft 
tot gevolg dat een aanzienlijk aantal justitiële inrichtingen wordt gesloten. 
Dit brengt onder andere frictiekosten ten aanzien van het vastgoed met 
zich mee. Voor het inpassen van de frictiekosten huisvesting Masterplan 
DJI is in 2013 door Financiën een kasschuif toegepast. De in 2014 
benodigde middelen zijn in het voorjaar van 2014 via de Aanvullende Post 
bij Financiën aan de begroting van VenJ beschikbaar gesteld.
Reorganisatie nationale politie
De vorming van de Nationale Politie gaat gepaard met een personele 
reorganisatie, waar alle medewerkers van de voormalige 25 regionale 
korpsen, het KLPD en de VtSPN bij betrokken zijn. In het Regeerakkoord 
van het kabinet Rutte I is voor de kosten van deze reorganisatie voor de 
jaren 2013 tot en met 2016 in totaal een bedrag van 130 mln. gereserveerd 
op de Aanvullende Post bij Financiën. Van dit bedrag is voor het jaar 2013 
30 mln. overgeheveld naar de begroting van VenJ ter dekking van de in 
2013 verwachte uitgaven. Het restant is in het voorjaar van 2014 aan de 
begroting van VenJ toegevoegd.
Diversen (technische mutaties)
De post diversen is het saldo van verschillende technische mutaties. De 
grootste mutatie betreft de loonbijstelling tranche 2014 (21 mln.) die dit 
voorjaar aan de begroting van VenJ is toegevoegd.
Afpakken SBM
Eind 2014 heeft het OM een schikking getroffen met SBM Offshore. Een 
groot deel van het schikkingbedrag is in 2014 binnengekomen, waardoor 
zich een meevaller heeft voorgedaan.
Diversen (mee- en tegenvallers)
De post diversen is een optelling van verschillende mee- en tegenvallers. 
Bij de Raad voor de Kinderbescherming heeft zich een meevaller 
voorgedaan van 3 mln. door detacheringen van eigen personeel bij 
andere onderdelen van VenJ. Daarnaast zijn er meevallers van in totaal 7 
mln. binnen het onderdeel Jeugd en Sanctietoepassing (zie ook diversen - 
uitgaven). Bij Slotwet hebben zich nog verschillende kleine mutaties 
voorgedaan. Hierdoor resulteert de post diversen per saldo in een 
tegenvaller.
Griffierechten
Op basis van de uitkomsten van het prognose model justitiële ketens 
(PMJ) in 2014, zijn de geraamde inkomsten uit griffierechten neerwaarts 
bijgesteld.
25
