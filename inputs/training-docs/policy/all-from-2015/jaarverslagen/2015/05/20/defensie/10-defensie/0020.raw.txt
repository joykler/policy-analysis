Beleidsprioriteiten
SAP
Na het beëindigen van het programma SPEER in 2013 heeft de lijnorgani-
satie gewerkt aan de voltooiing van de basisimplementatie ERP. Het 
grootste deel van de organisatie is inmiddels gemigreerd. De geplande 
einddatum voor de migratie van de F-16 is niet gehaald. De ERP-migratie 
is een arbeidsintensief proces en beperkt het gebruik van de F-16. Dit kon 
niet worden gecombineerd met de inzet van de F-16’s in 2014. De migratie 
van de F-16’s zal derhalve niet in één keer gebeuren, maar gefaseerd. De 
Kamer is hierover op 9 januari 2015 geïnformeerd (Kamerstuk 31 460, nr. 
51). Na voltooiing van de basisimplementatie ERP ontvangt de Kamer in 
2016 een eindevaluatie over het bereiken van de doelstellingen van ERP.
Sourcing
De sourcingsagenda van Defensie concentreert zich op de volgende zeven 
projecten: Defensie Bewakings- en Beveiligingssysteem, Defensiebrede 
Vervanging Operationele Wielervoertuigen tot 7,5 kN, Vastgoeddiensten, 
Uitbesteding Cateringdiensten Defensie, Sourcing P&O-diensten, de 
Michiel Adriaanszoon de Ruyterkazerne en IV/ICT. Voor het project 
Defensiebrede Vervanging Operationele Wielervoertuigen is in 2014 het 
testprogramma voor de VW Amaroks succesvol afgesloten. Vanaf oktober 
2014 zijn de eerste voertuigen ingestroomd. Voor het project Vastgoed-
diensten heeft Defensie zich aangesloten bij het Rijksvastgoedbedrijf, dat 
is opgericht in juli 2014. Daarnaast is de aanbesteding gestart voor het 
project Defensie Bewakings- en Beveiligingssysteem. In juli 2014 is aan de 
Kamer gemeld dat de aanpak van sourcing IV/ICT wordt herijkt, zodat deze 
aansluit bij de IT-visie van Defensie (Kamerstuk 31 125, nr. 45). Het 
afgelopen jaar is sourcing, door belegging in de lijn, onderdeel geworden 
van de reguliere bedrijfsvoering. Over de voortgang van de geselecteerde 
sourcingprojecten is de Kamer op 26 november 2014 (Kamerstuk 31 125, 
nr. 44) geïnformeerd.
Vastgoed
In 2014 kregen maatregelen uit het Herbeleggingsplan Vastgoed Defensie 
hun beslag en zijn aanvullende maatregelen uit de nota In het belang van 
Nederland uitgewerkt. Als gevolg van de vastgoedmaatregelen uit die 
nota steeg de totale incidentele investeringsbehoefte van € 395 miljoen 
naar € 483 miljoen. De verwachte structurele besparing op de jaarlijkse 
vastgoedexploitatie na voltooiing van de maatregelen loopt ook op, van 
€ 41,9 miljoen in 2019 tot € 66,4 miljoen in 2020. De stijging is onder 
meer het gevolg van de besparingen ten gevolge van de afstoting van het 
Marine Etablissement Amsterdam, een hogere opbrengst bij de herin-
richting van de munitieketen bij DMO en de maatregelen uit de nota In het 
belang van Nederland. De Kamer is in augustus en november geïnfor-
meerd over de voortgang en uitwerking van de vastgoedmaatregelen 
(Kamerstuk 33 763, nr. 53 en Kamerstuk 33 763, nr. 60). Op 1 juli 2014 is 
het Rijksvastgoedbedrijf (RVB) opgericht. Vanaf die datum is het overgrote 
deel van het personeel van de Dienst Vastgoed Defensie gedetacheerd bij 
het RVB, vooruitlopend op verdere integratie.
Tweede Kamer, vergaderjaar 2014–2015, 34 200 X, nr. 1 19
