energievoorziening (o.a. de bovenleiding), spoorbruggen en -tunnels. Dit 
is gebeurd in de onderhoudsgebieden Zeeland, Eemland, Gelre, 
Rotterdam en Betuweroute. In totaal voldeed 85% van de spoorobjecten 
aan de onderhoudsnormen van ProRail. Bij 15% was sprake van 
aandachtspunten. Over de hele linie is de spoorinfrastructuur van 
voldoende kwaliteit.
In verband met nog steeds bestaande risico’s in de dienstregeling hebben 
ProRail en NS Reizigers ook in 2014 onder verscherpt toezicht gestaan. 
Daarnaast blijft het aantal «stoptonend sein (STS) passages» weliswaar 
dalen, maar zijn de doelstellingen uit 2010 nog niet gehaald; de inspectie 
heeft dit daarom ook in 2014 nauwgezet gevolgd.
De inspectie heeft in 2014, onder regie van het OM, opgetreden tegen 
Uberpop en een aantal chauffeurs. Op basis van bestaande wet- en 
regelgeving is sprake van illegaal taxivervoer. Wat betreft het overige 
illegale taxivervoer (de snorders) is in 2014 een dalende trend gezien. 
Gebleken is wel dat optreden van de inspectie noodzakelijk blijft om het 
illegaal vervoer te beheersen.
Het toezicht van de inspectie op de Boordcomputer taxi (BCT) is eind 2014 
gestaakt omdat de geïmporteerde gegevens (rij- en rusttijden) niet 
betrouwbaar bleken. De handhaving wordt hervat na aanpassing van de 
specificaties (notificatie in Brussel vereist) en herprogrammering van de 
BCT’s.
Bij het wegvervoer heeft de inspectie ook in 2014 weer toezicht gehouden 
op cabotage (binnenlands vervoer door buitenlandse vervoersonderne-
mingen in Nederland). Bij ruim 6% van de gecontroleerde voertuigen was 
in 2014 sprake van illegale cabotage. Om een meer representatief beeld te 
verkrijgen zet de inspectie haar inventariserende onderzoek de komende 
jaren voort. Zij heeft voor de periode van twee jaar hiervoor extra 
capaciteit gekregen.
De fraude bij de digitale tachograaf blijft een aandachtspunt. In 2014 is bij 
18% van de gecontroleerde voertuigen fraude geconstateerd. Om de 
naleving te verbeteren, zijn vanaf 2014 de boetes fors verhoogd.
Scheepvaart
Binnenvaart
De naleving in de binnenvaart kwam in 2014 over de hele linie uit op 91%. 
Dat is vrijwel even hoog als in 2012 en 2013 (beide jaren 92%). Niettemin 
waren er ook in 2014 nog belangrijke risico’s: instabiliteit, onjuiste 
stuwage, niet naleving vaartijden en bemanningssterkte en falende 
techniek. Wegens geconstateerde overtredingen legde de inspectie o.a. 
ruim 508 bestuurlijke boetes op, maakte 51 processen verbaal op, paste 38 
maal bestuursdwang toe en gaf ruim 2.100 maal een waarschuwing.
Bij de binnenvaart zijn in 2014 meer objectinspecties (ten koste van de 
geplande administratiecontroles) uitgevoerd, omdat de regelgeving rond 
administratiecontroles pas eind 2014 van kracht is geworden.
Zeevaart
In 2014 is de nieuwe Wet zeevarenden van kracht geworden. Dit bracht 
extra werk met zich mee in het kader van de erkenning van opleidingen.
De slechte naleving van wet- en regelgeving door de visserijsector is 
hardnekkig. De trend van de naleving bij de bemanningsvoorschriften is 
de laatste jaren weliswaar licht positief (van 43% naleving in 2012 naar 
65% naleving in 2014) maar het percentage blijft laag.
Tweede Kamer, vergaderjaar 2014–2015, 34 200 XII, nr. 1 124
