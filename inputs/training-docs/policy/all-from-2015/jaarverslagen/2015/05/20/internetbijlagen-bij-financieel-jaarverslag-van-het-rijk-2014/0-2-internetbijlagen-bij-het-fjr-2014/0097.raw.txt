Invulling in=uit-taakstelling & Ramingstechnische veronderstelling in=uit 
(Rijksbegroting in enge zin & Sociale zekerheid)
Bij Voorjaarsnota is de eindejaarsmarge uitgekeerd aan de departe-
mentale begrotingen. Als tegenhanger hiervan is de ramingstechnische 
veronderstelling in=uit op de Aanvullende Post verwerkt (in=uit-
taakstelling). Hierbij wordt ervan uitgegaan dat de onderuitputting die zich 
in 2013 heeft voortgedaan ook in 2014 zal optreden. De eindejaarsmarge 
voor de HGIS-middelen en de daarmee corresponderende in=uit-
taakstelling is over drie jaren verspreid. Voor 2014 resteerde ook nog een 
in=uit-taakstelling van 75,5 mln. door de HGIS eindejaarsmarge 2012. De 
in=uit-taakstelling op kader RBG-eng en SZA is volledig ingevuld.
Reservering augustus & Inzet reservering augustus
De reservering augustus is tijdens de augustusbesluitvorming ingezet. De 
middelen voor het Toekomstfonds zijn naar de begroting van EZ overge-
heveld.
Uitkering intensivering kwaliteit onderwijs
Dit betreft de overheveling van middelen voortvloeiend uit het Nationaal 
Onderwijs Akkoord (TK 33 750 VIII 4).
Uitkering middelen nationale politie
De vorming van de Nationale Politie gaat gepaard met een personele 
reorganisatie, waar alle medewerkers van de voormalige 25 regionale 
korpsen, het KLPD en de VtSPN bij betrokken zijn. In het Regeerakkoord 
van het kabinet Rutte I is voor de kosten van deze reorganisatie voor de 
jaren 2013 tot en met 2016 in totaal een bedrag van 130 mln. gereserveerd 
op de Aanvullende Post. Van dit bedrag is voor het jaar 2014 30 mln. 
overgeheveld naar de begroting van VenJ ter dekking van de in 2014 
verwachte uitgaven. Het restant is bij Voorjaarsnota aan de begroting van 
VenJ toegevoegd.
Uitkering middelen vastgoed DJI
De uitvoering van het Masterplan DJI (TK 2012–2013, 24 587, nr. 535) heeft 
tot gevolg dat een aanzienlijk aantal justitiële inrichtingen wordt gesloten. 
Dit brengt onder andere frictiekosten ten aanzien van het vastgoed met 
zich mee. Voor het inpassen van de frictiekosten huisvesting Masterplan 
DJI is vorig jaar een kasschuif toegepast. De in 2014 benodigde middelen 
zijn bij Voorjaarsnota via de Aanvullende Post aan de begroting van VenJ 
beschikbaar gesteld.
Uitkeren e57 maatwerkvoorziening inkomenssteun chronisch zieken
De middelen voor regeerakkoordmaatregel E57 (Maatwerkvoorziening 
inkomenssteun chronisch zieken en gehandicapten) zijn overgeheveld 
naar het gemeentefonds.
96
