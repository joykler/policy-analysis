Agentschapsparagrafen
Immateriële vaste activa
De opgenomen immateriële vaste activa hebben betrekking op de 
ontwikkelkosten van het systeem INDiGO en de ontwikkelkosten voor het 
nieuwe datawarehouse (DWH) bij de IND. In afwijking van BW 2, titel 9 
worden bij activering van immateriële vaste activa geen wettelijke reserve 
onder het eigen vermogen opgenomen (artikel 27 lid 2 d van de Regeling 
agentschappen).
Sinds 2013 is INDiGO het primaire systeem van de IND. In een aantal 
releases, is de kwaliteit en functionaliteit van INDiGO verder uitgebreid en 
geoptimaliseerd; deze uitbreidingen betroffen onder andere aanpassingen 
ten behoeve van de uitvoering Masterplan Informatievoorziening Kleine 
Keten. Daarnaast zijn er verschillende wijzigingen doorgevoerd die 
benodigd zijn voor nieuwe wetgeving.
Verder is in 2013 gestart met de ontwikkeling van het nieuwe DWH van de 
IND. De functionaliteit van dit DWH, zal naast de functionaliteit die het 
huidige DWH biedt, ook de functionaliteit bieden om op eenvoudige wijze 
ad hoc informatie aan te bieden.
Debiteuren
De post debiteuren bestaat onder andere uit € 0,3 mln. uit vorderingen op 
het moederdepartement en voor € 0,4 mln. uit vorderingen op overige 
ministeries en agentschappen. De vorderingen hebben betrekking op 
leges naturalisatie, doorbelaste loonkosten van gedetacheerd personeel 
en de incassotape van de leges op het gebied van aanvragen voor 
toegang en verblijf die per balansdatum nog niet was verwerkt. Daarnaast 
wordt het saldo gevormd door openstaande posten met betrekking tot 
verstuurde acceptgiro’s door het Centraal Justitieel Incassobureau (CJIB) 
voor aangevraagde verblijfsvergunningen.
Nog te ontvangen/vooruitbetaald
De post nog te ontvangen bestaat onder andere voor € 0,5 mln. uit 
vorderingen op het moederdepartement en voor € 0,9 mln. uit vorde-
ringen op overige ministeries en agentschappen. Deze balanspost betreft 
onder andere vooruitbetaalde huren en verstrekte voorschotten aan 
medewerkers van de IND die in het buitenland zijn gestationeerd 
(permanent), voor medewerkers die op buitenlandse dienstreis zijn 
geweest (incidenteel) en de vooruitbetaalde btw-compensatie. De post 
nog te ontvangen bedragen bestaat onder meer uit nog te factureren 
posten aan derden voor uitgevoerde diensten.
Liquide middelen
De liquide middelen bestaan voornamelijk uit de rekening-courant bij de 
Rijkshoofdboekhouding van het Ministerie van Financiën.
Voorzieningen
Per ultimo 2014 bestaat het bedrag van de voorziening uit de gevormde 
reorganisatievoorziening en de kosten als gevolg van de sluiting van AC 
Schiphol eind 2012. De huur van het pand loopt nog door tot en met 2015.
Tweede Kamer, vergaderjaar 2014–2015, 34 200 VI, nr. 1 135
