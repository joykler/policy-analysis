Beleidsartikelen
bijdrage aan DJI toegevoegd. Tevens is bij eerste suppletoire begroting 
2014 de niet benutte financiering en/of exploitatieresultaat 2013 bij de 
organisaties CJIB, Justis, DJI en Jeugdbescherming en -reclassering aan 
de begroting van DJI toegevoegd (€ 36,7 mln.). Verder zijn optredende 
uitgavenmeevallers ingezet om een tekort bij DJI (€ 11,8 mln.) te dekken, 
veroorzaakt door tegenvallers op het gebied van GHB-cellen, arrondisse-
mentale vervoerstromen en ICT.
De overige mutaties betreffen een hogere bijdrage aan de Forensische 
Zorg vanwege loonbijstelling voor de Overheidsbijdrage in de arbeidskos-
tenontwikkeling (OVA) (€ 12,3 mln.), voor zorginkoop ten behoeve van 
gedragsbeïnvloedende maatregelen en terugkeeractiviteiten (€ 6,7 mln.) 
en een terugontvangen bijdrage van OCW in verband met de neerwaartse 
ontwikkeling van de justitiële jeugdcapaciteit en daarmee ook de 
capaciteit van de aan de JJI’s verbonden scholen.
Centraal Justitieel Incasso Bureau (CJIB)
Het CJIB is de uitvoeringsorganisatie van het Ministerie van Veiligheid en 
Justitie die alleen voor of in opdracht van de overheid werkt, met 
aangewezen taken binnen de justitieketen voor het ten uitvoerleggen en 
coördineren van opgelegde (Europese) financiële straffen, sancties, 
transacties, strafbeschikkingen, maatregelen en confiscatiebeslissingen. 
Het verschil tussen de begrote en gerealiseerde kasuitgaven wordt met 
name verklaard doordat in 2014 € 58 mln. aan administratiekostenver-
goeding ontvangsten op de VenJ-begroting zijn verantwoord. Deze 
worden via de uitgaven gebruikt voor de financiering van het CJIB. Deze 
budgettair neutrale mutatie was nog niet opgenomen in de ontwerpbe-
groting 2014. Daarnaast heeft financiering (€ 15 mln.) plaatsgevonden aan 
het CJIB ten behoeve van de uitvoering van het programma Uitvoering 
Strafrechtelijke Beslissingen (USB) en aan projecten als routeren 
jeugdreclassering, voorwaardelijke invrijheidsstelling, routeren toezicht en 
het Programma Afpakken («Pluk-ze wetgeving»).
Bijdrage aan ZBO’s/RWT’s
Reclasseringsorganisaties
Er zijn drie erkende reclasseringsorganisaties: Reclassering Nederland, de 
Stichting Verslavingsreclassering GGZ (SVG) met elf regionale instel-
lingen voor verslavingsreclassering en het Leger des Heils Jeugdzorg & 
Reclassering. In 2014 werkten de drie organisaties nauw met elkaar 
samen, zij het dat ze elk hun eigen aandachtsgebied hadden:
� De SVG richt zich vooral op cliënten met verslavingsproblematiek.
� Het Leger des Heils heeft als doelgroep met name de dak- en thuisloze 
cliënten binnen de Reclassering.
� Reclassering Nederland kent geen specifieke doelgroep, maar bedient 
alle andere cliënten.
Deze reclasseringsorganisaties zijn belangrijke actoren binnen de 
strafrechtsketen, met als kerntaken advies, toezicht, werkstraffen en 
gedragsinterventies. Deze taken zijn rechtstreeks verbonden aan de 
specifieke behoeften van de partners in de strafrechtsketen (OM, zittende 
magistratuur en DJI). Het verminderen van recidive en het voorkomen van 
slachtoffers staat hierbij centraal. De drie reclasseringsorganisaties 
ontvingen voor hun werkzaamheden ook in 2014 afzonderlijk een bijdrage 
in de vorm van een subsidie van het Ministerie van Veiligheid en Justitie.
Tweede Kamer, vergaderjaar 2014–2015, 34 200 VI, nr. 1 72
