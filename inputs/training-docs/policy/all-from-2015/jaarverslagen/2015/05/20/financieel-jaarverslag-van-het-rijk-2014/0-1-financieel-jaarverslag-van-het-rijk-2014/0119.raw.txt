Kas- transverschillen 
De verschillen die ontstaan door toepassing van zowel het kas- als het 
transactiebegrip.
Lastenverlichting (en -verzwaring) 
Een verlaging (verhoging) van belastingtarieven dan wel verruiming 
(beperking) van fiscale aftrekmogelijkheden of een verlaging (verhoging) 
van de tarieven van de socialenverzekeringspremies.
Loonbijstelling 
Tegemoetkoming voor ministeries voor loonstijgingen. Deze middelen 
worden gereserveerd op een aanvullende post.
Materieelbeheer 
De zorg voor het onderhoud en de instandhouding van roerende en 
onroerende zaken vanaf het moment van inbeheer- of ingebruikneming 
tot aan het moment van overtolligstelling.
Najaarsnota 
Tussentijds overzicht van de lopende begrotingsuitvoering samenhan-
gende met de tweede suppletoire begrotingen, waarin wordt aangegeven 
welke wijzigingen optreden ten opzichte van de stand van de 
Voorjaarsnota. De Najaarsnota moet uiterlijk op 1 december van het 
lopende begrotingsjaar bij de Staten-Generaal worden ingediend.
Netto-uitgaven Rijksbegroting in enge zin 
Relevante uitgaven en niet-belastingontvangsten van de Rijksbegroting 
exclusief de uitgaven en niet-belastingontvangsten van de Rijksbegroting 
die tot de sector Sociale Zekerheid en Arbeidsmarktbeleid of tot de sector 
Zorg worden gerekend. Tevens worden de relevante uitgaven gecorri-
geerd voor enkele incidentele posten.
Netto-uitgaven Sociale Zekerheid en Arbeidsmarkt 
De budgetdisciplinesector Sociale Zekerheid en Arbeidsmarktbeleid 
omvat de sociale zekerheid op de Rijksbegroting, alsmede de uitgaven 
van de sociale fondsen. Voor de sociale fondsen is het totaal van 
uitkeringen en administratiekosten relevant. Het bovenwettelijke gedeelte 
blijft buiten beschouwing.
Netto-uitgaven Zorgsector 
De uitgaven die tot het Budgettair Kader Zorg (BKZ) worden gerekend. Het 
BKZ omvat de via de AWBZ, ZVW en particuliere verzekeraars (voorzover 
betrekking hebbend op de particulier verzekerde voorzieningen die ook in 
het ZVW-verzekerde pakket zijn opgenomen) gefinancierde netto-
uitgaven. Bij het collectief gefinancierde deel van het BKZ worden de via 
de particuliere verzekeraars gefinancierde uitgaven niet meegenomen, 
met uitzondering van de via de omslagbijdrage WTZ gefinancierde 
uitgaven.
Niet-belastingontvangsten 
Alle begrotingsontvangsten van het Rijk die niet tot de belastingen- en 
premieontvangsten worden gerekend. Het betreft een zeer heterogene 
groep. Het gaat daarbij vooral om ontvangsten die samenhangen met 
verleende overheidsdiensten en kredietverlening door het Rijk, sommige 
ontvangsten die als collectieve lasten worden aangemerkt, de delfstof-
baten en bijvoorbeeld incidentele ontvangsten uit de verkoop van 
staatsdeelnemingen.
Tweede Kamer, vergaderjaar 2014â€“2015, 34 200, nr. 1 118
