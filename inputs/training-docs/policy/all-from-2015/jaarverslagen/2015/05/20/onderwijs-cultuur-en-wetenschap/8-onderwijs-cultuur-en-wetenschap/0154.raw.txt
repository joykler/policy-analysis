Jaarrekening
Rekening-Courant RHB
Op de rekening-courant wordt de financiële verhouding met het Ministerie 
van Financiën geadministreerd. Tevens worden door middel van deze 
administratie de begrotingsuitgaven en ontvangsten met het Ministerie 
van Financiën afgewikkeld.
Begrotingsreserve museaal aankoopfonds
In 1998 is het museaal aankoopfonds opgericht. Dit is een intra-comptabel 
fonds met het karakter van een interne reserverekening. Op deze rekening 
wordt bijgehouden hoeveel geld er voor kunstaankopen voor latere jaren 
beschikbaar is.
In 2014 zijn er geen aankopen geweest.
  
Tabel 3 Rekening-courant museaal aankoopfonds (bedragen x € 1.000)
Saldo 1 januari 2014 33.917 
Rentebijschrijving 2014 492 
Bijdrage aankoop 2014 0 
Saldo per 31 december 2014 34.409
 
Rekening-Courant museaal aankoopfonds
Voor de begrotingsreserve museaal aankoopfonds wordt een rekening-
courant aangehouden bij het Ministerie van Financiën.
Reserve risicopremie garantstelling onderwijsinstellingen
In 2004 is de regeling Schatkistbankieren van kracht geworden. Instel-
lingen kunnen bij het Ministerie van Financiën een schatkistlening 
aanvragen op basis van een strikte hypothecaire zekerheid of garantie-
stelling van de gemeenten. Het Ministerie van Onderwijs, Cultuur en 
Wetenschap (OCW) staat garant voor deze leningen. Hiervoor ontvangt 
het Ministerie van OCW een risicopremie van 0,1%-punt per jaar 
gedurende de gehele looptijd van de schatkistlening. In verband met een 
herziening van de afspraken tussen de Ministeries van Financiën en OCW 
staat OCW vanaf 2012 tevens garant voor de rekening courantlimieten die 
instellingen aanhouden bij het Ministerie van Financiën. Hiervoor 
ontvangt het Ministerie van OCW een risicopremie van 0,25%-punt van 
het uitstaande saldo. Beide risicopremies worden gestort op een 
begrotingsreserve.
Op deze rekening wordt bijgehouden hoeveel geld er voor eventuele 
tegenvallers voor latere jaren beschikbaar is. Dit is een intra-comptabele 
rekening met het karakter van een interne reserverekening.
In 2014 is geen risicopremie ontvangen over het jaar 2014. Deze wordt pas 
in de loop van 2015 bijgeschreven.
Rekening courant risicopremie garantstelling onderwijs-
instellingen
Voor de begrotingsreserve risicopremie garantstelling onderwijs-
instellingen en rekening courantlimieten die instellingen aanhouden bij 
het Ministerie van Financiën wordt een rekening-courant aangehouden bij 
het Ministerie van Financiën.
Tweede Kamer, vergaderjaar 2014–2015, 34 200 VIII, nr. 1 153
