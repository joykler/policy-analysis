Beleidsartikelen
de vennootschapsbelastingplicht voor overheidsondernemingen 
gemoderniseerd. Het wetsvoorstel ligt inmiddels in de Eerste Kamer.
Beschikking Geen Loon
Op 22 september 2014 is een wetsvoorstel ingediend voor de vervanging 
van de Verklaring Arbeidsrelatie (VAR) door de Beschikking Geen Loon 
(BGL). Met de invoering van de BGL is de opdrachtgever medeverant-
woordelijk voor de vraag of feitelijk sprake is van een dienstbetrekking. 
Als gevolg van die medeverantwoordelijkheid kan ook de opdrachtgever 
aansprakelijk worden voor de afdracht van de loonheffingen. Het 
wetsvoorstel is op dit moment nog aanhangig in de Tweede Kamer.
Belastingverdragen
De Nederlandse overheid onderhandelt voortdurend met andere landen 
over (nieuwe) belastingverdragen. In 2014 is Nederland onder meer 
gesprekken aangegaan met België, Bulgarije, Duitsland, Ierland, Polen en 
Rusland. Doel van de onderhandelingen is een nieuw of gewijzigd 
belastingverdrag. Daarnaast heeft het kabinet reeds in 2013 aangekondigd 
om 23 ontwikkelingslanden waarmee Nederland een belastingverdrag 
heeft, of waarmee onderhandelingen lopen, aan te bieden om 
anti-misbruikmaatregelen in die verdragen op te nemen. In 2014 is met 
deze landen contact gelegd en zijn gesprekken gevoerd met enkele van 
deze landen, waaronder Ghana, Kenia en Zambia.
Fiscaal vestigingsklimaat
Nederland heeft een goed vestigingsklimaat. Het fiscale vestigingsklimaat 
is een belangrijk facet hiervan. Het fiscale vestigingsklimaat staat echter 
onder druk van andere landen die aantrekkelijke Nederlandse fiscale 
maatregelen kopiëren. Vanwege zijn aantrekkelijke fiscale vestigings-
klimaat ligt Nederland ook extra onder het vergrootglas in de discussie 
over internationale belastingontwijking. Nederland is van mening dat dit 
een internationale problematiek betreft die alleen internationaal echt tot 
een oplossing kan worden gebracht. Nederland participeert actief in 
internationale initiatieven op het terrein van het tegengaan van interna-
tionale belastingontwijking door multinationals, zoals in het OESO 
BEPS-project (Base Erosion and Profit Shifting) en binnen de Europese 
Unie, waar maatregelen worden ontwikkeld die aan een dergelijke 
oplossing kunnen bijdragen op een wijze die alle landen op eenzelfde 
manier binden. In beide fora zijn het afgelopen jaar belangrijke stappen 
gezet. Waar dat mogelijk is, loopt Nederland voorop. Dit is onder andere 
op het gebied van transparantie en uitwisseling van inlichtingen, waarbij 
de regering ook enkele eenzijdige maatregelen heeft getroffen.
BELASTINGDIENST
E.2: Dienstverlening
De Belastingdienst bevordert met passende dienstverlening dat burgers 
en bedrijven hun wettelijke verplichtingen nakomen.
Doelbereiking
De bereikbaarheid van de BelastingTelefoon over het jaar 2014 ligt onder 
de streefwaarde en de afhandeling van bezwaren en klachten is niet 
binnen de Awb-termijn gerealiseerd. De overige realisaties zijn op het 
gewenste niveau.
Tweede Kamer, vergaderjaar 2014–2015, 34 200 IX, nr. 1 50
