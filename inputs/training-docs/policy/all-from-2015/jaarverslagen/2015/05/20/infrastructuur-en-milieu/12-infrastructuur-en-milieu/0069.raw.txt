Artikel 17 Luchtvaart 
Het versterken van de internationale concurrentiekracht van de mainports 
Algemene beleidsdoelstelling
van de Nederlandse luchtvaartsector en het realiseren van een efficiënt, 
 
veilig en duurzaam luchtvaartbestel voor goederen, passagiers en 
omwonenden.
Regisseren
Rollen en verantwoordelijkheden
De Minister is verantwoordelijk voor de vormgeving van de kaders en 
voor het binnen deze kaders (doen) realiseren van de gewenste ontwik-
keling van de Nederlandse luchtvaart. De rol «regisseren» heeft ook 
betrekking op de volgende taken:
– Voor een veilig en duurzaam gebruik van netwerken stelt de Minister 
normen (en handhaaft deze). Om de concurrentiekracht van de 
luchtvaart te versterken streeft de Minister naar een internationaal 
level playing field. Daarin passen een actief Nederlands lidmaatschap 
van de International Civil Aviation Organization (ICAO) en een gerichte 
bijdrage in de totstandkoming van Europese regelgeving inclusief een 
actieve rol in agentschappen als de European Aviation Safety Agency 
(EASA) en andere;
– Voor het in stand houden en versterken van het luchtvaartnetwerk van 
verbindingen van Nederland met de rest van de wereld zijn interna-
tionale overeenkomsten cruciaal (multilateraal en bilateraal). De 
Minister sluit hiertoe overeenkomsten met de vanuit de Nederlandse 
luchtvaartpolitiek belangrijke landen;
– Daarnaast wordt mede vanuit het oogpunt van verbetering van het 
milieu en van de kwaliteit van de leefomgeving in de luchthavengebie-
den de innovatie en de transitie naar een duurzame luchtvaart 
bevorderd. IenM zorgt voor de regelgeving op het gebied van 
marktordening, passagiersrechten, veiligheid, milieu en security, houdt 
toezicht en handhaaft de regelgeving om de publieke belangen te 
waarborgen. Veel van deze regelgeving komt in internationaal of 
Europees kader tot stand. In deze kaders levert Nederland een actieve 
bijdrage gericht op de Nederlandse belangen;
– De Minister richt zich nationaal en internationaal op het veiligstellen en 
efficiënter gebruiken van de capaciteit in het luchtruim en op verbete-
ring van de prestaties van de Luchtverkeersleiding, intensievere 
samenwerking tussen civiele en militaire luchtverkeersleidingsorgani-
saties (co-locatie) en betere samenwerking van internationale 
luchtverkeersleidingsorganisaties binnen het Functional Airspace Block 
Europe Central (FABEC);
– De Minister geeft zoveel mogelijk ruimte voor ondernemerschap, met 
een maximaal beroep op de eigen verantwoordelijkheid van het 
bedrijfsleven voor duurzaamheid met betrekking tot mainportbeleid en 
voor een permanente verbetering van de veiligheid middels introduc-
tie van veiligheidsmanagement;
– Voorts geeft IenM invulling aan de wettelijke verplichtingen, zoals het 
nemen van omzettingsregelingen (aanpassing aan nieuwe wetgeving) 
en luchthavenbesluiten voor de regionale luchthavens van nationale 
betekenis en het vrijwaren van de veiligheidssloopzone van Schiphol. 
Voorts zet de Minister in op een intensivering en stroomlijning van de 
inspanningen van alle overheden, belangenorganisaties en sectorpar-
tijen betrokken bij bovenstaande beleidsopgaven.
Tenslotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de ILT op dit 
beleidsterrein (zie beleidsartikel 24 Handhaving en toezicht).
Tweede Kamer, vergaderjaar 2014–2015, 34 200 XII, nr. 1 68
