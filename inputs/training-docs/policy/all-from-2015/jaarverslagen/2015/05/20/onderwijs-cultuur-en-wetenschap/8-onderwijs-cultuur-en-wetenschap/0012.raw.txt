Beleidsverslag
B. BELEIDSVERSLAG 
Beleidsprioriteiten over 2014 
Inleiding
Nederland staat voor grote uitdagingen: de technologische ontwikkeling 
gaat hard, SCP en WRR constateren in het rapport «Gescheiden 
werelden» een sociaal-culturele tegenstelling tussen lager- en hogeropge-
leiden, ondanks de ingezette daling is de jeugdwerkloosheid nog steeds 
hoog in vergelijking met de jaren voor de economische crisis. Maar 
technologische ontwikkeling biedt ook kansen, er ontstaan nieuwe 
initiatieven om bevolkingsgroepen bij elkaar te brengen, scholen zetten 
zich in voor een veilige plek waar verschillende groepen samenkomen en 
de economie trok vorig jaar voorzichtig aan. In al deze onderwerpen komt 
het belang naar voren van onderwijs, cultuur en wetenschap. Het helpt 
mensen zich te ontwikkelen, zichzelf te laten zijn, hun kennis te vergroten, 
innovatie te stimuleren en creatief te zijn. Met dit doel voor ogen was 2014 
het jaar om het Regeerakkoord uit te werken en een agenda voor de 
toekomst neer te zetten.
Uitwerking van het Regeerakkoord
Afgelopen jaar was het tweede volle jaar van het kabinet, een jaar waarin 
veel beleid uit het Regeerakkoord in de steigers is gezet, veel wetgeving is 
voltooid. Het beleid zelf is daarmee zeker nog niet voltooid, het komt nu 
aan op de implementatie. De implementatie bepaalt het uiteindelijke 
succes, de plannen moeten «landen in de klas».
Het wetsvoorstel Studievoorschot is inmiddels aangenomen door zowel 
de Tweede als de Eerste Kamer. Afgesproken is dat de middelen die 
vrijkomen door de hervorming van het stelsel van studiefinanciering 
worden geïnvesteerd in de kwaliteit van het hoger onderwijs en aan hoger 
onderwijs gerelateerd onderzoek. Daarbij zal het gaan om gerichte 
investeringen, aansluitend bij de strategische plannen van de instellingen 
en nieuw te maken kwaliteitsafspraken. Door het verhogen van de 
aanvullende beurs blijft het hoger onderwijs toegankelijk voor studenten 
met ouders met een lager inkomen.
Met het sluiten van de sectorakkoorden voor het po, vo en mbo, én de 
ondertekening van de Regeldrukagenda Onderwijs 2014–2017 hebben we 
invulling gegeven aan de ambities uit het Nationaal Onderwijs Akkoord 
(NOA) en de Lerarenagenda. Het Nederlandse onderwijs presteert 
namelijk over de hele linie goed (zie de internationale positie weerge-
geven op Trends in Beeld), maar onze ambitie gaat verder. Daarnaast is 
het passend onderwijs ingevoerd. In 2007 werd dit proces gestart met het 
invoeringsplan passend onderwijs, op 1 augustus 2014 werd de zorgplicht 
ingevoerd. Alle kinderen verdienen een zo goed mogelijke plek in het 
onderwijs. Onderwijs dat leerlingen uitdaagt, dat uitgaat van hun moge-
lijkheden en rekening houdt met hun beperkingen. Als het kan, gaat het 
kind naar een reguliere school, daarbij blijft het speciaal onderwijs 
bestaan voor kinderen die daar het best op hun plek zijn. Zo wordt 
voorkomen dat kinderen langdurig thuis komen te zitten en wordt ieder 
kind voorbereid op een vervolgopleiding en op een plek in de 
samenleving.
Ieder mens moet zich volledig kunnen ontplooien, discriminatie kan een 
barrière vormen. De zogenaamde Kracht on Tour door Nederland, die in 
2014 is gestart, heeft als doel de bewustwording te vergroten van het 
Tweede Kamer, vergaderjaar 2014–2015, 34 200 VIII, nr. 1 11
