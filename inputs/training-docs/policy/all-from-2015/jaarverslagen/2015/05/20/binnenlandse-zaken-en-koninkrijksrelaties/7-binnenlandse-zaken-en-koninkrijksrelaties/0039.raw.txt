Artikel 7. Arbeidszaken overheid 
A Algemene doelstelling
Een (compacte) overheid met voldoende en goed gekwalificeerde, 
integere medewerkers en politieke ambtsdragers tegen verantwoorde 
kosten.
B Rol en verantwoordelijkheid
Onder meer op grond van de Ambtenarenwet, de Algemene Pensioenwet 
Politieke Ambtsdragers en de Wet privatisering ABP heeft de Minister van 
Binnenlandse Zaken en Koninkrijksrelaties een regisserende rol in het 
arbeidsvoorwaardenbeleid in de publieke sector. De Minister is verant-
woordelijk voor de werking van het stelsel waarin (organisaties van) 
werkgevers en werknemers in verschillende overheids- en onderwijssec-
toren afspraken over de collectieve arbeidsvoorwaarden maken, en 
subsidieert daartoe (het overleg tussen) de sociale partners in de publieke 
sector. De Minister van Binnenlandse Zaken en Koninkrijksrelaties 
stimuleert daarnaast de doorvertaling van kabinetsbeleid naar afspraken 
over arbeidsvoorwaarden in en tussen de sectoren.
De Minister voert de regie over de landelijke aanpak van agressie en 
geweld tegen werknemers met een publieke taak. Verder is de Minister 
verantwoordelijk voor het bevorderen van integriteit van ambtenaren en 
politieke ambtsdragers, voor het bevorderen van de professionaliteit van 
politieke ambtsdragers, voor het onderhouden en moderniseren van de 
rechtspositieregelingen voor politieke ambtsdragers (in het verlengde van 
de Dijkstal-voorstellen) en voor het bevorderen van mobiliteit binnen het 
openbaar bestuur door het wegnemen van bestaande belemmeringen. De 
Minister creëert voorwaarden ter bescherming van klokkenluiders binnen 
de publieke sector en gaat excessieve beloningen in de publieke en 
semi-publieke sector tegen.
De Minister van Binnenlandse Zaken en Koninkrijksrelaties is uitvoerings-
verantwoordelijk voor de rechtspositionele regelingen van (voormalige) 
politieke ambtsdragers, de pensioenregelingen van Nederlandse 
ambtenaren uit de voormalige overzeese gebiedsdelen en hun nagelaten 
betrekkingen, de (her-)benoemingen en ontslagen van onder andere 
burgemeesters, commissarissen der Koning en leden van de Raad van 
State, het decoratiestelsel en voor de toekenning van Koninklijke 
onderscheidingen.
C Beleidsconclusies
Als onderdeel van het in de Miljoenennota 2014 gepresenteerde aanvul-
lende beleidspakket heeft het kabinet besloten tot het inhouden van de 
loonbijstelling voor kabinets- en onderwijssectoren (exclusief zorg) in 
2014. Er zijn CAO’s gesloten in de sectoren gemeenten en provincies en in 
de onderwijssectoren primair onderwijs, voortgezet onderwijs, het MBO 
en het HBO. In 2014 zijn er in de kabinetssectoren Defensie, Politie, Rijk en 
Rechterlijke macht nog geen CAO’s gesloten, de onderhandelingen lopen 
nog.
Verder is in 2014 overeenstemming bereikt over het aanpassen van de 
ABP-pensioenregeling. De pensioenopbouw is verlaagd, waardoor de 
regeling voldoet aan de fiscale eisen. Daarnaast is het Vut-overgangsrecht 
versoberd. Lagere premies leiden enerzijds tot koopkracht verbetering bij 
de werknemers. Anderzijds zijn de vrijgevallen middelen (werkgevers-
premie) als extra ruimte beschikbaar voor de CAO-onderhandelingen. Bij 
Tweede Kamer, vergaderjaar 2014–2015, 34 200 VII, nr. 1 38
