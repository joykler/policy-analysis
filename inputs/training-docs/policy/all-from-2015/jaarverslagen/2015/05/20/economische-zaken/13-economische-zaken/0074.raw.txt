De beleidsartikelen
16 Concurrerende, duurzame, veilige agro-, visserij- en 
voedselketens 
Algemene doelstelling
EZ streeft naar internationaal toonaangevende, concurrerende, sociaal 
verantwoorde, veilige en dier- en milieuvriendelijke agro-, visserij- en 
voedselketens.
Rol en Verantwoordelijkheid
De Minister van EZ is verantwoordelijk voor:
Stimuleren
� Het versterken van de positie van de Nederlandse agrarische en 
visserijketen en het stimuleren van groene economische groei via 
energie- en klimaatbeleid voor de landbouw (artikelonderdeel 16.1).
� Het stimuleren van een adequate en duurzame voedselvoorziening/
voedselzekerheid op Europees en mondiaal niveau alsmede het 
bijdragen aan het Europese en internationale landbouw- en visserijbe-
leid (artikelonderdelen 16.1 en 16.5).
Regisseren
� Het borgen van voedselveiligheid en voedselkwaliteit (artikelonderdeel 
16.2). Producenten en partijen uit de voedselketen zijn primair 
verantwoordelijk voor hun producten en productiewijze. Zij opereren 
op basis van normen en kaders die de overheid stelt en die goeddeels 
hun grondslag vinden in internationale, met name Europese regelge-
ving. De Minister van VWS is verantwoordelijk voor wetgeving voor 
voedselveiligheid, met uitzondering van wetgeving voor het slachten 
van dieren en het keuren en uitsnijden van vlees, waar de Minister van 
EZ verantwoordelijk voor is. De Minister van EZ is voorts verantwoor-
delijk voor de controle op en handhaving van de regels voor de 
veiligheid van voedsel in de primaire productie en slachterijfase.
� Het zeker stellen van goede gewasbescherming, alsmede het borgen 
van diergezondheid en dierenwelzijn (artikelonderdeel 16.3)
(Doen) uitvoeren
� Het doen uitvoeren van adequaat fytosanitair beleid (artikelonderdeel 
16.3).
� Het doen uitvoeren van kennisontwikkeling en financieren van 
innovatie ten behoeve van het groene domein (artikelonderdeel 16.4).
Bij het verder vormgeven van het Europees Landbouwbeleid voor de 
periode 2014–2020 heeft de Minister de rol om te zorgen dat de Neder-
landse inbreng met betrekking tot versterking concurrentiekracht, 
vergroening en verduurzaming goed tot hun recht komen. In de Beleids-
agenda en bijlage 3 Europese geldstromen wordt hierop nader ingegaan.
Tweede Kamer, vergaderjaar 2014–2015, 34 200 XIII, nr. 1 73
