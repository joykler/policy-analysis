Bedrijfsvoeringsparagraaf
Artikel 7. Kabinet van de Gouverneur van Curaçao 
1. Rechtmatigheid 
In 2014 zijn de tolerantiegrenzen voor de rechtmatigheid niet 
overschreden. Er is sprake van een getrouwe weergave.
2. Totstandkoming beleidsinformatie 
Gegevens over naturalisatieverzoeken, reisdocumenten, visa en optiever-
zoeken worden ontleend aan de wettelijke registratie, tezamen met de 
verplichting tot archiveren van de bijbehorende documenten. 
Voornoemde registraties worden ondersteund door geautomatiseerde 
gegevensbestanden (zoals RAAS en NVIS). Voorts worden gegevens voor 
de andere categorieën ontleend aan het Document Management System, 
waarin alle inkomende en uitgaande stukken waarop een archiveringsver-
plichting ligt, worden geregistreerd.
3. Financieel en materieel beheer 
Het financieel beheer voldoet aan de eisen van rechtmatigheid, 
ordelijkheid en controleerbaarheid en wordt overigens zo doelmatig 
mogelijk ingericht.
4. Overige aspecten van bedrijfsvoering 
Organisatie
Per 1 juli is de functie van hofmeester ingevuld. De functie van een 
medewerker directie/secretariaat is nog vacant. Een besluit over de 
invulling van deze formatieplaats zal in 2015 plaatsvinden.
Huisvesting
Doordat pas eind 2014 de werkzaamheden met betrekking tot het 
noodzakelijk onderhoud aan het paleis zijn aangevangen, zal het reste-
rende noodzakelijk onderhoud doorgeschoven worden naar 2015. De 
noodzakelijke renovatie aan de niet publieke delen van het paleis is medio 
2014 gestart. Ook hier zullen de werkzaamheden met betrekking tot de 
renovatie in 2015 verder doorlopen. Als gevolg van deze hierboven 
genoemde uitlopende werkzaamheden is een aanvraag budgetmutatie 
gedaan om de kosten met betrekking tot de uitlopende werkzaamheden te 
kunnen dekken.
Tweede Kamer, vergaderjaar 2014–2015, 34 200 IIB, nr. 1 41
