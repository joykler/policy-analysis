Beleidsprioriteiten
B. BELEIDSVERSLAG 
3. BELEIDSPRIORITEITEN 
Het Ministerie van Veiligheid en Justitie (VenJ) werkt aan een veiliger 
Nederland en een sterke rechtsstaat. Deze ambitie wil het Ministerie 
realiseren door te werken aan zeven kernthema’s. Aan de hand van deze 
kernthema’s volgen hieronder de belangrijkste beleidsresultaten van 2014.
Het afgelopen jaar werd overschaduwd door de rampzalige crash van 
vlucht MH17 op 17 juli, waarbij 298 mensen hun leven verloren. Het 
Ministerie van Veiligheid en Justitie verrichte sinds de ramp een coördine-
rende taak op de drie prioriteiten van het kabinet. Dat zijn de repatriëring 
van de slachtoffers en hun persoonlijke bezittingen, het onderzoek van de 
Onderzoeksraad voor Veiligheid (OVV) naar de feitelijke toedracht van de 
ramp en het internationale strafrechtelijke onderzoek waarin het Neder-
landse Openbaar Ministerie (OM) het voortouw heeft.
Versterking Prestaties Strafrechtsketen (artikel 31, 32, 33, 34)
Slachtoffers en verdachten hebben recht op een herkenbaar, krachtig en 
op maat gesneden strafrecht. Het strafrecht moet ook een adequate 
reactie zijn op ontoelaatbaar gedrag. Daarom zijn de prestaties van de 
strafrechtketen in 2014 verder verbeterd en versterkt.
Verbetering aangifte
De politie heeft het aangifteproces verbeterd door de kwaliteit van het 
proces te verhogen en drempels te verlagen. Bijvoorbeeld door burgers 
en bedrijven meerdere kanalen van aangifte aan te bieden: via internet, 
telefonisch, op het bureau, op locatie of via een 3D-loket. Het 
uitgangspunt hierbij is dat de politie 24/7 bereikbaar is en in overleg met 
de aangever het juiste kanaal voor aangifte kiest. In 2014 zijn nieuwe 
3D-loketten geopend, ging de politie voor steeds meer delicten naar 
mensen toe om aangifte op te nemen en zijn voorbereidingen getroffen 
voor de uitbreiding van de internetaangifte naar andere delicten. Vanaf 
1 januari 2014 worden aangevers van High Impact Crimes (woningin-
braken, overvallen, straatroof, geweld) binnen twee weken persoonlijk 
geïnformeerd over het verloop van de aangifte.
Inzicht ketenstromen en doorlooptijden
In 2014 zijn verschillende trajecten gestart of verder ontwikkeld die de 
kwaliteit in de strafrechtketen verhogen en als onderdeel daarvan 
doorlooptijden helpen te verkorten. Een voorbeeld hiervan is de start van 
het project Mobiel Effectief op Straat (MEOS) waarmee een mobiele 
werkomgeving voor de politie wordt gerealiseerd. Hierdoor hoeven 
papieren bonnen niet meer te worden overhandigd. Een ander voorbeeld 
1
is ZSM . Hierdoor kan Slachtofferhulp vanaf 1 januari 2015 op de tien 
ZSM-locaties zeven dagen per week slachtoffers actief benaderen. Waar 
nodig bieden zij – naast juridische dienstverlening – psychosociale en/of 
praktische hulp.
Om de strafrechtketen te digitaliseren zijn in 2014 belangrijke stappen 
gezet, zoals de start van het hiervoor genoemde project MEOS. Verder is 
het Digitaal Loket Verkeer gestart, waarbij burgers via het internet in 
beroep kunnen gaan tegen een verkeersboete (Mulderbeschikkingen) en 
1
De afkorting ZSM staat voor Zo Selectief, Snel, Samen, Slim, Simpel en Samenlevingsgericht 
Mogelijk.
Tweede Kamer, vergaderjaar 2014–2015, 34 200 VI, nr. 1 10
