Voorraden
Dit betreft voorraden medicinale cannabis. In verband met verwachte 
hoge afzet begin 2014 is er eind 2013 tijdelijk een grotere voorraad 
aangehouden.
Debiteuren
De debiteuren vloeien onder andere voort uit de jaarvergoeding voor 
verstrekte opiumwet- en farmacievergunningen, uit de verkopen 
medicinale cannabis en uit voorgefinancierde projecten.
Van het totaal heeft € 0,12 miljoen betrekking op het moederdepartement 
(doorbelasting) en € 0,14 miljoen op andere departementen in verband 
met uitvoering projecten.
Nog te ontvangen
De nog te ontvangen bedragen van € 7,2 miljoen hebben onder andere 
betrekking op:
– De nog af te dragen ontvangsten van door een externe dienstverlener 
namens het CIBG gefactureerde UZI-passen (€ 1,3 miljoen).
– De vorderingen op opdrachtgevers (€ 5,5 miljoen). Hiervan heeft 
€ 0,4 miljoen betrekking op OCW, BZK, EZ en SZW en € 5,1 miljoen op 
het moederdepartement.
Liquide middelen
Het CIBG maakt gebruikt van schatkistbankieren en heeft liquide middelen 
als gevolg hiervan bij het Ministerie van Financiën ondergebracht.
Eigen vermogen
Het resultaat over 2013 is na afroming door het moederdepartement, 
opnieuw beschikbaar gesteld ter dekking van investeringen en is daarom 
ten gunste van de exploitatiereserve geboekt.
Het berekende maximum aan eigen vermogen bedraagt € 2,16 miljoen. 
Het eigen vermogen 2014 is lager dan dit maximum.
Voorzieningen
Het CIBG neemt, onder verwijzing naar artikel 27 van de Regeling 
agentschappen geen voorziening op voor ambtsjubilea. De kosten 
hiervoor worden genomen in het jaar dat ze voorkomen.
Crediteuren
Het saldo crediteuren bedraagt € 2,9 miljoen. Dit betreft rekeningen over 
2014 die begin 2015 worden betaald. Hiervan heeft € 0,48 miljoen 
betrekking op andere departementen en agentschappen en € 0,02 miljoen 
op het moederdepartement.
Nog te betalen
De nog te betalen bedragen (€ 30,4 miljoen) hebben betrekking op:
– De vooruitontvangen BIG-gelden (€ 7,2 miljoen) betreffen bijdragen 
voor 5 jaar.
– Het saldo vooruitontvangen investeringen (€ 7,9 miljoen) betreft 
bedragen betaald door de opdrachtgevers ten behoeve van investerin-
gen voor nog te leveren producten of diensten. Hiervan is 
€ 5,6 miljoen afkomstig van de ministeries van OCW, EZ en SZW en 
€ 2,3 miljoen van VWS.
– De van opdrachtgevers ontvangen projectgelden zijn nog te besteden 
middelen voor lopende en nog af te rekenen projecten 
Tweede Kamer, vergaderjaar 2014–2015, 34 200 XVI, nr. 1 121
