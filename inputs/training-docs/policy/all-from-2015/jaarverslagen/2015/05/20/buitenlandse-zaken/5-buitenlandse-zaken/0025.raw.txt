Beleidsverslag
de ramp is er onafgebroken gewerkt om alle familieleden en andere 
betrokkenen zo goed als mogelijk bij te staan.
Het consulaire werk bestaat echter uit meer dan het bijstaan van Neder-
landers die in acute nood verkeren. Het omvat ook andere diensten aan 
burgers en bedrijven, zoals het verstrekken van paspoorten aan 
niet-ingezeten (bijna 160.000 reisdocumentaanvragen in 2014), visa (circa 
490.000 in 2014), gedetineerdenbezoek (momenteel zitten er 2.250 
Nederlanders vast in buitenlandse gevangenissen) en legalisatie van 
(82.000) Nederlandse documenten, die grotendeels betrekking hebben op 
handelsrelaties. Ook levert de Minister een bijdrage aan een gereguleerd 
personenverkeer door het opstellen van ambtsberichten. Samenwerking 
met Zweden, Noorwegen en België heeft er in december 2014 toe geleid 
dat voor het eerst een regulier ambtsbericht van Buitenlandse Zaken werd 
vervangen door een in Europees verband opgesteld ambtsbericht.
In 2014 zijn er scherpe keuzes gemaakt om de consulaire dienstverlening 
te versoberen daar waar verantwoorde alternatieven zijn en te investeren 
in die diensten waar een meerwaarde kan worden geboden. Zo is de 
dienstverlening versoberd (vooral ten aanzien van paspoortaanvragen) bij 
de consulaten-generaal in Antwerpen, Düsseldorf, München, Milaan en 
Chicago. Voor de ambassade in Brussel wordt dit onderzocht. Bij de 
honorair consulaten liep dit proces al. Hier staat tegenover dat sinds 
voorjaar 2014 paspoorten voor Nederlanders van 18 jaar en ouder een 
geldigheidstermijn hebben van 10 jaar. Ook is het aantal grensgemeenten 
waar niet-ingezeten Nederlanders een paspoort kunnen aanvragen 
uitgebreid. De pilot-balie van de gemeente Haarlemmermeer op Schiphol 
heeft meer klanten dan verwacht, maar kent ook hogere kosten.
Er zijn ook scherpe keuzes gemaakt bij het gedetineerdenbeleid dat in 
2014 grondig is herzien. De vaste bezoekfrequentie van minimaal twee 
bezoeken per jaar, ongeacht de omstandigheden in de gevangenis en de 
persoonlijke situatie van de gedetineerde, is losgelaten. Gekozen is voor 
een meer gedifferentieerde benadering, waarbij de bezoekfrequentie is 
afgestemd op de specifieke detentieomstandigheden in het betreffende 
land. Zo kunnen we blijven garanderen dat de gedetineerden die 
consulaire bijstand het meest nodig hebben die ook krijgen.
Naast het versoberen van de dienstverlening heeft Buitenlandse Zaken 
geïnvesteerd in e-dienstverlening om het de burger makkelijk te maken de 
verantwoordelijkheid te nemen goed voorbereid op reis te gaan. Dit 
draagt bij aan de visie van BZ dat burgers een eigen verantwoordelijkheid 
hebben als het gaat om hun veiligheid, ook in het buitenland. In het kader 
daarvan is de website voor reisadviezen het afgelopen jaar herzien en de 
reisapp vernieuwd. Ook heeft Buitenlandse Zaken in 2014 voorberei-
dingen getroffen voor de lancering in 2015 van het 24/7 consulair contact 
center. Dit is een hulp en advieslijn voor Nederlanders in het buitenland 
die de eerstelijns telefonische dienstverlening van ambassades en 
consulaten overneemt.
Tot slot zijn er belangrijke resultaten geboekt bij het visumbeleid. Ten 
aanzien van het Schengenvisumbeleid kan gemeld worden dat Moldavië 
het visumliberalisatie-actieplan succesvol heeft afgesloten en is toege-
voegd aan de lijst visumvrije landen. De inspanningen voor het maken 
van visumvertegenwoordigingsafspraken met andere Schengenlanden 
zijn ook in 2014 voortgezet, met als belangrijkste doelen het behalen van 
efficiency, harmonisatie en verdergaande Europese samenwerking. Met 
Tweede Kamer, vergaderjaar 2014–2015, 34 200 V, nr. 1 24
