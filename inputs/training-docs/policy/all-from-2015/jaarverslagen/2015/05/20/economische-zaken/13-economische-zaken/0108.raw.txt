De beleidsartikelen
Decentralisatiemiddelen natuur (18.3)
De middelen van het Natuurpact ontwikkeling en beheer van natuur in 
Nederland (TK, 33 576, nr. 6) zijn overgeheveld naar het Provinciefonds.
Bijdragen aan agentschappen
Dienst Landelijk Gebied
De hogere bijdrage van € 18,7 mln houdt voornamelijk verband met 
transitiekosten in 2014 als gevolg van het besluit tot opsplitsing van de 
Dienst Landelijk Gebied (DLG). Hiervoor is € 18,2 mln beschikbaar gesteld 
uit extra grondverkopen (zie ontvangsten). De resterende verhoging houdt 
verband met extra uitvoeringkosten op het natuurterrein, onder meer voor 
de Noord-Hollandse Waterlinie.
Rijksdienst voor Ondernemend Nederland
De hogere bijdrage van € 15,7 mln houdt onder meer verband met een 
extra bijdrage van € 10,8 mln.
Deze bijdrage is bedoeld voor zowel de uitvoeringskosten als de investe-
ringskosten die noodzakelijk zijn voor de implementatie van het nieuwe 
collectieve stelsel van het Agrarisch Natuur- en Landschapsbeheer (ANLb) 
per 1 januari 2016. In het kader van het Natuurpact en de implementatie 
van het nieuwe GLB hebben Rijk en provincies afspraken gemaakt voor dit 
transitietraject naar een efficiënter en effectiever stelsel voor ANLb. Verder 
is de bijdrage verhoogd met € 1,2 mln in verband met het feit dat de 
provincies een bijdrage leveren ten behoeve van de werkzaamheden die 
de RVO verricht met betrekking tot het Plattelands Ontwikkelingspro-
gramma. De resterende verhoging houdt onder meer verband met diverse 
uitvoeringskosten op het gebied van natuur en het in lijn brengen van de 
bijdrage in relatie met het opdrachtenpakket.
Nederlandse Voedsel- en Warenautoriteit
De hogere bijdrage houdt voornamelijk verband met werkzaamheden op 
het gebied van invasieve exoten. De werkzaamheden richten zich onder 
andere op vroegtijdige signalering, monitoring, risicocommunicatie en 
coördinatie van bestrijdingsacties van invasieve exoten.
Toelichting op de ontvangsten
Landinrichtingsrente
De hogere landinrichtingsrente houdt voor circa € 2 mln verband met het 
feit dat er in 2014 meer nieuw afgesloten ruilverkavelingsprojecten waren. 
Daarnaast is circa € 7 mln meer ontvangen omdat begunstigden van 
ruilverkavelingsprojecten gebruik hebben gemaakt van de mogelijkheid 
om landinrichtingsrente vervroegd af te kopen.
Verkoop gronden
In 2014 zijn meerontvangsten gerealiseerd uit de taakstelling verkoop 
natuurgronden. Het in 2013 niet ontvangen deel van de taakstelling 
(€ 18,2 mln) is in 2014 alsnog door de provincies betaald.
Overige
De hogere ontvangsten van € 7,1 mln houden onder meer verband met 
het volgende:
� Afrekeningen van projecten in het kader van ruimtelijk economisch 
beleid. Het betreft hier extra ontvangsten vanuit het «Interregionaal 
programma Limburg» en de afrekening Toppers/bedrijventerreinen 
(€ 3,9 mln).
Tweede Kamer, vergaderjaar 2014–2015, 34 200 XIII, nr. 1 107
