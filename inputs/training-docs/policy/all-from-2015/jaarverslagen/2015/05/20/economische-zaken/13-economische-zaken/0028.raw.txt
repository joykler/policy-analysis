De beleidsartikelen
Aanbestedings- en mededingingsbeleid
De in 2013 in werking getreden Aanbestedingswet beoogt een eenduidig 
en helder regelgevend kader te schetsen van de voorwaarden waaronder 
aanbestedende diensten hun opdrachten voor concurrentie moeten 
openstellen. Op Europees niveau zijn nieuwe richtlijnen tot stand 
gekomen die de Europese aanbestedingsregels vereenvoudigen en 
moderniseren. De richtlijnen zijn met medewerking van Nederland tot 
stand gekomen en dienen uiterlijk op 18 april 2016 in de Nederlandse wet 
te zijn geïmplementeerd.
Een belangrijk element in het aanbestedingsbeleid vormt TenderNed. 
TenderNed is het elektronische aanbestedingssysteem, waardoor alle 
openbare (overheids)opdrachten op één centrale plaats te vinden zijn voor 
ondernemers. TenderNed levert een belangrijke bijdrage aan de professio-
nalisering van de overheidsinkoop en leidt daarnaast tot een vermin-
dering van de administratieve lasten voor ondernemers.
De Commissie van Aanbestedingsexperts bemiddelt of geeft niet-bindend 
advies aan ondernemers en aanbestedende diensten bij aanbestedings-
klachten. In 2014 is het aantal aanbestedingsklachten dat voor advies aan 
de Commissie van Aanbestedingsexperts werd voorgelegd verder 
toegenomen. Vanwege het toegenomen aantal klachten wordt de 
capaciteit van de Commissie in 2015 uitgebreid. Hiermee wordt invulling 
gegeven aan de motie Schouten/Gesthuizen uit 2014 (TK II 2014/15, 34 000 
XIII, nr. 37).
In 2014 is gestart met extern onderzoek naar de effecten van de Aanbeste-
dingswet 2012. In de onderzoeken wordt gekeken naar de toegang van het 
MKB tot overheidsopdrachten, naar de lasten van het aanbesteden voor 
overheden en ondernemers, de naleving van de aanbestedingsplicht, de 
ontwikkelingen in de rechtspraak en naar het gebruik van de mogelijk-
heden van de Aanbestedingswet 2012 (uniformiteit, toepassing 
duurzaamheid, sociale voorwaarden etc.). De evaluatie zal in 2015, met 
een beleidsbrief, aan de Kamer worden gezonden.
In 2014 is de «verruimde bagatelvrijstelling» geëvalueerd. De bagatelvrij-
stelling is één van de uitzonderingen op het kartelverbod en staat kleine 
ondernemingen met een beperkt marktaandeel toe onderling afspraken te 
maken. Bekeken is welke effecten de verruiming van de bagatelvrijstelling 
(in 2011) heeft gehad op het gebruik van de bagatelvrijstelling door het 
bedrijfsleven, het tegenwicht bieden aan inkoopmacht, de rechtszekerheid 
voor ondernemingen en consumenten. Eind 2014 is de evaluatie afgerond 
en is het rapport, samen met beleidsconclusies, naar beide Kamers 
gestuurd (TK II 2014/2015, 34 121, nr. 1, TK I 2014/15, 31 531, nr. T). Hoewel 
de effecten van de verruiming beperkt waren, geeft de evaluatie geen 
reden de huidige verruimde bagatelvrijstelling aan te passen of te laten 
vervallen. Begin 2015 zal de uitleg over de bagatelvrijstelling op 
overheidswebsites worden verbeterd.
Beleidsvoorbereiding en evaluaties Frequenties en Veiligheid
� De huidige vergunningen in de 2.1 GHz-band (UMTS) lopen op 
1 januari 2017 af. In 2014 is besloten de vergunningen voor deze band 
te verlengen en is daartoe een Verlengbaarheidsbesluit geconsulteerd 
en in definitieve vorm gepubliceerd. Ook is een begin gemaakt met de 
regelgeving voor de verlengingsprijzen voor de betreffende vergunnin-
gen.
Tweede Kamer, vergaderjaar 2014–2015, 34 200 XIII, nr. 1 27
