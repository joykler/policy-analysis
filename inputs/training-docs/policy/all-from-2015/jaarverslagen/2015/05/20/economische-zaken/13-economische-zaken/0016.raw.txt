Beleidsprioriteiten
oprichting van een Alliance Climate Smart Agriculture, dit thema 
wereldwijd op de politieke agenda geplaatst. De kabinetsplannen om de 
voedselproductie fors te verhogen en tegelijk het verbruik van grond-
stoffen te verminderen, zijn door 75 landen omarmd. Uit de Monitor 
Duurzame Agrogrondstoffen van het CBS blijkt dat de verduurzaming van 
agrogrondstofketens op koers ligt. Dichter bij huis is samen met de 
topsectoren en de Alliantie Verduurzaming Voedsel gewerkt aan de 
verdere verduurzaming van de voedselproductie en het verminderen van 
voedselverspilling (2014 was het jaar tegen de «voedselverspilling»). Het 
initiatief voor de transitie wordt steeds meer genomen door de sector zelf 
zoals wordt geïllustreerd door de uitgebrachte visie op de duurzame 
varkenshouderij «recept voor duurzaam varkensvlees».
Om de transitie naar een duurzame economie te versnellen, werd de 
Green-Deals-aanpak in 2014 voortgezet, wat sinds de start in 2011 heeft 
geresulteerd in 176 projecten. Zo zijn er afspraken gemaakt ter bevor-
dering van circulair inkopen, groene gewasbescherming, natuur, de 
chemieketen en duurzaam toerisme. Ook is in 2014 de Programmatische 
Aanpak Stikstof (PAS) opgesteld om het overschot aan stikstof in Natura 
2000-gebieden aan te pakken. De PAS borgt het evenwicht tussen een 
veerkrachtige natuur enerzijds en ruimte voor gezonde economische 
ontwikkeling anderzijds. Vooruitlopend op het vervallen van de Europese 
melkquota, is in 2014 gewerkt aan een raamwerk om te borgen dat 
economische groei van de melkveehouderij plaatsvindt binnen de 
milieurandvoorwaarden van de Nitraatrichtlijn. Op 1 januari 2015 is de 
wet «Verantwoorde groei melkveehouderij» van kracht geworden. In 
aanvulling hierop volgen nadere regels ter versterking van de grondge-
bonden groei in de melkveehouderij en worden afspraken gemaakt om de 
9 
weidegang te bevorderen. Met verschillende regelingen zijn in 2014 
investeringen in duurzame veehouderij bevorderd. In 2014 was er bij 27 
procent van de totale investeringen in de sector sprake van investeringen 
in duurzame productiemiddelen.
3. Verbindingen leggen en de dialoog aangaan 
De omgeving waarin beleid wordt gemaakt, verandert. Burgers en 
bedrijven wachten vaak niet meer op de overheid, maar organiseren zelf 
samenwerkingsverbanden om tot oplossingen te komen. Beleid kan niet 
zonder meer centraal worden bepaald en uitgevoerd. Om tot resultaten te 
komen, is vaak een andere aanpak gewenst. Door het stellen van 
randvoorwaarden blijft de regie bij de overheid, maar daar waar het kan, 
wordt ruimte gelaten aan burgers en bedrijven, waarbij de overheid ook 
een rol heeft als netwerkpartner. In 2014 is op diverse terreinen voor deze 
vernieuwende aanpak gekozen. Zo zijn bij de ontwikkeling van de 
Natuurvisie «Natuurlijk verder», burgers, bedrijven en maatschappelijke 
organisaties intensief betrokken. Dit heeft geresulteerd in een visie waarin 
een omslag van denken is verwoord. Het gaat niet meer om het 
beschermen van natuur tegen de samenleving, maar om het versterken 
van natuur samen met de samenleving. Daarnaast worden in de Natuur-
visie de natuurlijke en economische belangen nauwer met elkaar 
verweven. Het Rijk en de provincies hebben afgesproken samen op te 
trekken in de realisatie van de uitvoeringsagenda van de Natuurvisie. Ook 
bij de totstandkoming en uitvoering van het Energieakkoord is gewerkt 
vanuit het principe dat partijen gezamenlijk verantwoordelijkheid nemen. 
9
Onder meer de subsidieregeling Verduurzaming Veehouderij, de investeringsregeling 
fijnstofmaatregelen, de investeringsregeling duurzame stallen (PAS- en GLB-variant).
Tweede Kamer, vergaderjaar 2014–2015, 34 200 XIII, nr. 1 15
