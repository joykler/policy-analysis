Beleidsartikelen
reflectie op de gevolgen van een eventuele verkoop van de aandelen door 
de andere aandeelhouders op de borging van de publieke belangen en de 
toegevoegde waarde van het Nederlandse minderheidsaandeelhouder-
schap in deze situatie. Het kabinet kondigde in 2013 aan te overwegen de 
aandelen die de Staat der Nederlanden indirect houdt in URENCO Ltd. te 
vervreemden mits de publieke belangen inzake non-proliferatie, veiligheid 
en leveringszekerheid kunnen worden geborgd. Daarom is er door het 
kabinet een traject gestart om deze publieke belangen middels een 
adequaat instrumentarium te borgen. In 2013 is Nederland met het 
Verenigd Koninkrijk en Duitsland in gesprek gegaan over de borging van 
de publieke belangen indien dat niet meer via een meerderheidsaandeel-
houderschap van overheden zou geschieden. Deze gesprekken zijn 
voortgezet in 2014 en zullen ook in 2015 door lopen.
In het regeerakkoord is opgenomen dat het kabinet voornemens is 
Holland Casino te verkopen, mits aan de gestelde voorwaarden wordt 
voldaan. In 2013 is een begin gemaakt met de uitwerking van een visie op 
ordening van de casinomarkt. Dit is afgerond in 2014 en heeft geleid tot 
een wetsvoorstel modernisering speelcasinoregime van de Staatssecre-
taris van Veiligheid en Justitie, dat momenteel ter consultatie voorligt.
Wanneer de Kamer akkoord is met de ordening van de casinomarkt kan de 
staat met Holland Casino een verkooptraject ingaan.
Gezien de financiële situatie van de onderneming heeft Holland Casino 
geen winst afgedragen in 2014. Holland Casino voert een omvangrijke 
herstructurering door om zo een financieel solide basis te creëren om 
zelfstandig in een gemoderniseerde kansspelmarkt te opereren. De eerste 
resultaten van deze herstructurering zijn inmiddels zichtbaar: de omzet 
stijgt en de kosten zijn fors teruggebracht. Ten aanzien van de staatsloterij 
(SENS) is gesproken over de teruglopende omzetten en de mogelijkheid 
om de online kansspelmarkt te betreden. Staatssecretaris Teeven heeft de 
Kamer in juli daarnaast geïnformeerd dat onderzoek wordt gedaan naar 
een nadere samenwerking tussen de Staatsloterij en Lotto. Hierover lopen 
gesprekken, die ook in 2015 zullen door lopen.
In 2014 is door het kabinet onderzocht of de mogelijkheid moet worden 
geopend om via kruislingse participatie strategische samenwerking aan te 
gaan met netwerkbedrijven in andere EU-landen. Hierover is in februari 
2014 een brief naar de Kamer gestuurd, met daarin het voornemen om de 
mogelijkheid te openen voor beide bedrijven om via kruislingse aandelen-
participatie strategische samenwerkingsverbanden aan te gaan met 
buitenlandse netbeheerders die op grond van Europese regels gecertifi-
ceerd zijn. Na debat met de Kamer heeft het kabinet besloten dit 
onderwerp mee te nemen in de herziening van de Elektriciteitswet 1998 en 
de Gaswet (STROOM). Dit wetsvoorstel zal naar verwachting in het 
voorjaar van 2015 worden ingediend bij de Tweede Kamer.
Statuten
Zoals in de Nota Deelnemingenbeleid is aangekondigd, is het Ministerie 
van Financiën in 2014 met staatsdeelnemingen in gesprek gegaan over 
het doorvoeren van de aangescherpte standaardstatuten bij de staatsdeel-
nemingen. De aanscherping van de standaardstatuten zit onder andere in 
de herijking van de goedkeuringsdrempels voor investeringen door de 
betreffende staatsdeelneming. Door te kijken naar de waarde van de 
investeringen als gedaan in het verleden, de toekomstige investeringsa-
genda, alsmede door middel van een portefeuillebrede vergelijking is 
bekeken wat de nieuwe goedkeuringsdrempels dienen te zijn. Andere 
wijzigingen zitten met name op het gebied van de tijdige ontvangst van 
Tweede Kamer, vergaderjaar 2014–2015, 34 200 IX, nr. 1 66
