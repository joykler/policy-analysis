De beleidsartikelen (artikel 3)
Bijdragen aan RWT’s en ZBO’s
ZBO: College voor Toetsen en Examens
Het College voor Toetsen en Examens (CvtE) zorgt voor uitvoerende 
werkzaamheden met betrekking tot de centrale examens in het reguliere 
voortgezet onderwijs, het middelbaar beroepsonderwijs, de volwassenen-
educatie, de staatsexamens voor het voortgezet onderwijs en voor 
Nederlands als tweede taal (NT2). De taak van het CvtE is om namens de 
overheid de kwaliteit van al deze examens te waarborgen en te zorgen 
voor een vlekkeloze afname.
Het budget is in 2014 per saldo met € 7,4 miljoen verhoogd door 
overboekingen voor het uitvoeren van diverse projecten (o.a. staats-
examens NT2, taal en rekenen en toetsen). De afspraak geldt dat alle 
betalingen naar het CvtE via artikel 3 voortgezet onderwijs plaatsvinden.
SLOA: Onderwijs ondersteunende instellingen primair-, voortgezet- en 
beroepsonderwijs en volwasseneneducatie
Op 1 januari 2014 is de Wet SLOA 2013 in werking getreden. De wet biedt 
de wettelijke grondslag voor subsidiering van de wettelijke taken van 
stichting Cito en SLO. Het budget in 2014 bedroeg totaal € 52,4 miljoen 
voor toets- en examenontwikkeling (incl. diagnostische tussentijdse toets) 
en normering alsmede leerplanontwikkeling.
Het budget is in 2014 per saldo met € 3,9 miljoen verhoogd door 
overboekingen voor het uitvoeren van diverse projecten (o.a. voor de 
centraal ontwikkelde examens taal en rekenen po en mbo 2f en 3f).
Bijdragen aan (inter)nationale organisaties
Onder deze post vallen bijdragen aan de internationale organisaties 
European Centre for Modern Lanquages (ECML) en Organisation for 
Economic Co-operation and Development (OECD) ten behoeve van PISA. 
Het (ECML) is een mede door Nederland opgericht Europees expertise-
centrum voor het talenonderwijs. Nederlandse sleutelfiguren op dit terrein 
nemen in workshops en via publicaties kennis van de ontwikkelingen 
daar. Met de deelname aan het PISA project houdt OCW bij hoe de 
prestaties van 15-jarigen zich ontwikkelen op het gebied van wiskunde 
lezen en «science». Als zodanig is PISA een toetssteen voor het succes 
van het onderwijsstelsel.
Ontvangsten
Het ontvangstenbudget wordt met € 3,9 miljoen verhoogd als gevolg van 
onder meer het terugvorderen van middelen naar aanleiding van de 
controle op aanvragen in het kader van de regeling Binnenmilieu en 
Energiezuinigheid.
Tweede Kamer, vergaderjaar 2014–2015, 34 200 VIII, nr. 1 47
