proces van totstandkoming is in opzet geborgd; werking en dossier-
vorming verdienen nog aandacht».
Beschikbaarheid van beleidsinformatie
In de onderzoeken van de Algemene Rekenkamer«Effectiviteitsonderzoek 
bij de rijksoverheid» werd geconcludeerd dat de rijksoverheid te weinig 
beleidsuitgaven evalueerde op effectiviteit. In het verslagjaar zijn de 
resultaten van de beleidsdoorlichtingen waterkwantiteit, ruimtelijke 
ontwikkeling, regionaal openbaar vervoer en Duurzame ontwikkeling (de 
artikelen 11, 13, 15 en 21) verstrekt aan de Tweede Kamer met de brief van 
19 december 2014. Via deze brief is ook voldaan aan het verzoek van de 
Tweede Kamer om kennis te mogen nemen van het concept opzet voor en 
vraagstelling van de in de begroting 2015 geprogrammeerde beleidsdoor-
lichtingen waterkwaliteit en geluid (de artikelen 12 en 20).
In de bedrijfsvoeringsparagraaf in het vorig jaarverslag werd gerappor-
teerd over de aanbevelingen van de Commissie Zevenbergen en het 
onafhankelijk onderzoek van Holtslag naar de casus van het ILT-rapport 
over ProRail Daaraan kan worden toegevoegd dat de Inspectie Leefom-
geving en Transport in haar Meerjarenplan 2014–2018 haar rol in de 
beleidscyclus heeft toegelicht. Bij de verschillende onderdelen van IenM 
staat het thema «vakmanschap» hoog op de agenda. De centrale 
managementprogramma’s zijn doorontwikkeld en leerlijnen voor de 
doelgroep ondersteuning en voor beleidsmedewerkers kennen groeiende 
belangstelling. Daarbij staat leren in het werk en aansluiten bij de 
organisatieontwikkeling steeds meer centraal.
D. Financieel- en materieel beheer 
Geconstateerde onvolkomenheden over 2013
In 2014 is veel aandacht besteed aan het op orde brengen van de door de 
AR (Algemene Rekenkamer) geconstateerde onvolkomenheden over 2013. 
Dit betrof de volgende onderwerpen:
– Financieel beheer ILT;
– Inkoopbeheer beleidskern.
– Informatiebeveiliging beleidskern en Rijkswaterstaat.
Hieronder wordt ingegaan op de uitgevoerde verbeteracties bij deze 
onderwerpen.
Financieel beheer ILT
De Inspectie Leefomgeving en Transport (ILT) heeft gestuurd op een goed 
financieel beheer. In de interne managementcontracten 2014 zijn de 
gewenste en uit te voeren verbeterpunten opgenomen. De taken op het 
gebied van de inkoop en administratie zijn per 1-1-2015 overgedragen aan 
de SSO. De Financial audits hebben het management per kwartaal inzicht 
geboden in de verbetering van de tekortkomingen in het financieel beheer 
van de ILT en de daarbij van belang zijnde dienstverleningsovereen-
komsten en processen. Aandacht ging daarbij ondermeer uit naar 
activabeheer, ict en inkoop.
Inkoopbeheer beleidskern
In 2014 is de inkoopfunctie verder verbeterd. Het Inkoop Uitvoerings-
Centrum voor de Beleidskern heeft in 2014 een IenM-inkoopbeleidsplan in 
samenspraak met de IenM-organisatie opgesteld, spendanalyses over 
2013 en 2014 uitgevoerd en afgerond en heeft de bevindingen opgepakt in 
het kader van het continu verbeteren van de inkoopfunctie.
Tweede Kamer, vergaderjaar 2014–2015, 34 200 XII, nr. 1 145
