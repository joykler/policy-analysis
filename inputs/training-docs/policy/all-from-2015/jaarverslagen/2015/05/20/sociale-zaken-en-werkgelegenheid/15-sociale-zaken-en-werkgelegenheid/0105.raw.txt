9. JAARVERANTWOORDING AGENTSCHAPPEN 
9.1 Agentschap SZW (AGSZW) 
Algemeen
Het AGSZW richt zich met name op de uitvoering van complexe Europese 
subsidieregelingen. In de huidige opdrachtenportefeuille zitten ook enkele 
nationale regelingen. Bij de uitvoering van de subsidieregelingen ligt de 
nadruk op het waarborgen van de rechtmatigheid en de doelmatigheid. 
Onderstaand een opsomming van de subsidieregelingen die het AGSZW 
uitvoert.
Het Europees Sociaal Fonds (ESF) verbetert de kansen van mensen op 
de arbeidsmarkt. De huidige ESF-programmaperiode 2007–2013 loopt 
tot en met 2015, met afrondende werkzaamheden in de jaren daarna. 
Opdrachtgever is het Ministerie van SZW. In 2014 zijn de eerste tijdvakken 
van de ESF programmaperiode 2014–2020 opengesteld. De uitvoering 
van de nieuwe periode loopt in ieder geval tot en met 2022. Opdracht-
gever is het Ministerie van SZW. Uit het ESF worden vanaf 2015 ook 
projecten gefinancierd uit het Europees Fonds voor Meest Behoef-
tigen (EFMB). De regeling EFMB zal worden ingezet om de sociale 
participatie van kwetsbare ouderen (met een laag besteedbaar inkomen) 
te stimuleren.
Het Europees Globalisatiefonds (EGF) is een andere Europese 
subsidieregeling die het AGSZW uitvoert voor het Ministerie van SZW. 
Bedrijven en sectoren die zijn getroffen door grote veranderingen in de 
wereldhandelspatronen of door de wereldwijde economische financiële 
crisis, kunnen bij massaontslag gebruikmaken van geld uit het EGF.
In opdracht van het Ministerie van V&J voert het AGSZW met ingang van 
2014 de subsidieregelingen van de Europese MigratieFondsen (EMF) 
uit. Deze fondsen zijn bedoeld om projecten te subsidiëren waarmee 
migratie- en integratieprocessen binnen de EU worden verbeterd. Net als 
bij ESF is de uitvoering opgedeeld in programmaperioden en is de 
verwachte looptijd van deze activiteiten tot 2022. De projecten van de 
lopende programmaperiode 2007–2013 worden door het AGSZW 
afgerond. In deze periode worden projectactiviteiten uitgevoerd voor het 
Europees buitengrenzenfonds (EBF), het Europees integratiefonds (EIF), 
het Europees terugkeerfonds (ETF) en het Europees vluchtelingenfonds 
(EVF).
In de nieuwe programmaperiode 2014–2020 bestaan de Europese 
Migratie- en Veiligheidsfondsen (EMVF) uit het Asiel-, Migratie- en 
IntegratieFonds (AMIF) en het fonds voor de Interne Veiligheid (ISF).
Daarnaast voert het AGSZW enkele Nationale Regelingen uit:
� Regeling cofinanciering sectorplannen (RCSP) voor het Ministe-
rie van SZW. Looptijd: 1 oktober 2013 tot en met 2017. Werkgevers- en 
werknemersorganisaties krijgen een financiële bijdrage van de 
overheid als zij gezamenlijk plannen maken om mensen aan het werk 
te krijgen en te houden. Een betere werking van de arbeidsmarkt, het 
bieden van werkzekerheid en het voorkomen van werkloosheid staan 
centraal;
� Kinderopvang: Versterking taal- en interactievaardigheden voor 
het Ministerie van SZW. Looptijd: eind 2014 tot en met 2018. Deze 
regeling heeft ten doel om de «taal- en interactieve vaardigheden» te 
verbeteren van gastouders en medewerkers in de kinderopvang;
Tweede Kamer, vergaderjaar 2014–2015, 34 200 XV, nr. 1 104
