Diversen (technische mutaties; uitgaven en ontvangsten)
Eind 2012/begin 2013 heeft Nederland de laatste samenwerkingsmiddelen 
voor Curaçao en Sint Maarten overgemaakt. In 2014 heeft de eindafre-
kening met de stichting AMFO plaatsgevonden en heeft een tussenafre-
kening met stichting SONA plaatsgevonden. De terugontvangen middelen 
zijn ingezet om lopende beleidsprogramma’s op Curaçao te continueren.
Lopende inschrijving Curaçao en St. Maarten
De landen Curaçao en Sint Maarten hebben op grond van de Rijkswet 
Financieel toezicht de mogelijkheid om, via een lopende inschrijving met 
Nederland, leningen voor investeringen aan te gaan. De geldleningen 
waarop Nederland inschrijft dienen te voldoen aan de normen en criteria 
van de Rijkswet, zoals een positief advies van het College Financieel 
Toezicht. Voor Curaçao is in 2014 een leenaanvraag van Naf 250 mln. (ca. 
105 mln. euro) voor de bouw van een nieuw ziekenhuis ingewilligd. Voor 
Sint Maarten is in het voorjaar een drietal leenverzoeken ingediend van 
totaal Naf 145,4 mln. (ca. 60,5 mln. euro) (TK 2013–2014, 33 750 IV, nr. 42). 
Hierover is de Tweede Kamer op 16 mei jl. geïnformeerd. Op 2 juni 2014 is 
de inschrijving geëffectueerd. Sint Maarten heeft nogmaals een 
leenverzoek ingediend van Ang 30,7 mln. (ca. 13,9 mln. euro). Dit is 
gemeld op 17 december 2014 (TK 2014–2015, 34 000 IV, nr. 30). De 
niet-kaderrelevante uitgaven en uiteindelijke ontvangsten vallen onder 
begrotingshoofdstuk IV Koninkrijksrelaties.
20
