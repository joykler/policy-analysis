Verkiezingen
De verkiezingen in 2014 voor leden van de gemeenteraden (19 maart 
2014) en voor de Nederlandse leden voor het Europees Parlement (22 mei 
2014) zijn goed verlopen. De opkomst bedroeg respectievelijk 54% en 
37%. Beide verkiezingen zijn geëvalueerd. De (gecombineerde) evaluatie 
1
is aan de Tweede Kamer gestuurd . Bij de verkiezing van de gemeente-
raden en van de leden van het Europees Parlement is in enkele 
gemeenten geëxperimenteerd met centrale stemopneming. Bij de 
verkiezing van de leden van het Europees Parlement is geëxperimenteerd 
met een nieuw stembiljet voor Nederlanders die vanuit het buitenland 
mogen stemmen. Uit de evaluatie is gebleken dat de experimenten goed 
zijn verlopen en zullen worden gecontinueerd. In 2014 is de Kieswet 
gewijzigd in verband met de Waterschapsverkiezingen (Stb 2014, 63). 
Gemeenten zijn op 18 maart 2015 voor het eerst verantwoordelijk voor het 
organiseren van de Waterschapsverkiezingen. Deze vallen dan samen met 
de verkiezingen voor de leden van de provinciale staten.
Financiering politieke partijen
De Wet financiering politieke partijen (Wfpp) is op 1 mei 2013 in werking 
getreden. Vóór 1 juli 2014 hebben de politieke partijen voor het eerst 
overzichten van giften en schulden en een financieel verslag met 
bijbehorende controleverklaring over het kalenderjaar 2013 ingeleverd. De 
overzichten en de financiële verslagen zijn te vinden op 
www.rijksoverheid.nl/partijfinanciering, en worden binnenkort gepubli-
ceerd in de Staatscourant.
Verdieping van het constitutioneel bestel
In 2014 is een verkennende notitie opgesteld over de inrichting en het 
functioneren van parlementaire tweekamerstelsels in andere landen. Deze 
notitie is 26 november 2014 aan de Tweede en Eerste Kamer aange-
2
boden . Tijdens de bespreking van deze notitie heeft de Eerste Kamer de 
wens geuit een staatscommissie in te stellen die een staatsrechtelijke 
bezinning moet plegen op het parlementaire stelsel. Het kabinet heeft 
toegezegd een dergelijke commissie te willen faciliteren. De Eerste Kamer 
kan in overleg treden met de Minister van Binnenlandse Zaken en 
Koninkrijksrelaties over de taakopdracht en de samenstelling van de 
staatscommissie.
In november 2014 is de Kamer met een overzicht geïnformeerd over de 
wijzigingen van de Grondwet die het kabinet voornemens is op korte 
termijn aan de Kamers voor te leggen, en daarbij aan te geven welke 
3
voorstellen gezamenlijk zullen worden voorgelegd . Het voorstel tot 
wijziging van artikel 13 van de Grondwet (brief-, en telecommunicatie-
geheim) is in de zomer 2014 ingediend bij de Tweede Kamer en wordt in 
2015 verder in behandeling genomen. Daarnaast zijn twee regeringsvoor-
stellen tot herziening van de Grondwet in voorbereiding: het voorstel tot 
opneming van een algemene bepaling en het voorstel tot opneming van 
het recht op een eerlijk proces. De (internet)consultatie van deze 
voorstellen is afgerond in december 2014. Het streven is om de wetsvoor-
stellen in de loop van 2015 in te dienen bij de Tweede Kamer.
1
Kamerstukken II, 2014–2015, 31 142, nr. 63
2
Kamerstukken II 2014/15, 34 000 VII, nr. 4
3
Kamerstukken II, 2014/15, 31 570, nr. 25
Tweede Kamer, vergaderjaar 2014–2015, 34 200 VII, nr. 1 9
