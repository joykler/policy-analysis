afgelegd aan Myanmar, Egypte en Indonesië. Delegaties uit de water-
sector sloten zich hierbij aan, waarbij het Kernteam Export en Promotie 
van de Topsector Water een actieve en ondersteunende rol vervulde. 
Verder zijn hoogwaardige inkomende bezoeken vanuit Vietnam, Egypte, 
Myanmar, Indonesië en Bangladesh door de Minister ontvangen, waarbij 
directe betrokkenheid was van het Nederlandse bedrijfsleven. De Minister 
opende in september de Deltaconferentie te Rotterdam waarbij 1.300 
buitenlandse deelnemers aanwezig waren. Voorts nam de Minister deel 
aan Verenigde Naties (UNSGAB) sessies op het gebied van water, en 
voerde zij gesprekken met de Wereldbank over de internationale 
water-inzet.
Dankzij het Partners voor Water programma hebben uitvoerders de 
afgelopen jaren met en voor de sector vele activiteiten kunnen uitvoeren 
die bijdragen aan de internationale positionering van de Nederlandse 
watersector. In 2014 is besloten de samenwerking tussen IenM, BZ en EZ 
ten aanzien van internationale wateractiviteiten te intensiveren. Het 
programma Partners voor Water is een belangrijk uitvoeringsprogramma 
voor deze samenwerking. De voorbereidingen voor een vervolgpro-
gramma, na het aflopen van het huidige programma in 2015, zijn 
opgestart.
Beheersing frauderisico’s
Een groot deel van de aanleg en het beheer en onderhoud van infra-
structuur besteedt IenM/Rijkswaterstaat uit aan de markt. Hierbij doen zich 
mogelijke risico’s voor op omkoping, fraude, marktverdeling of prijsaf-
spraken. Om deze risico’s af te dekken wordt met interne procedures de 
onafhankelijkheid van derden en scheiding van verantwoordelijkheden 
geborgd. RWS heeft onder meer een Gedragscode Publiek Opdrachtge-
verschap ontwikkeld en een centraal meldpunt ingesteld waar opdracht-
nemers met eventuele klachten terecht kunnen.
Tweede Kamer, vergaderjaar 2014–2015, 34 200 XII, nr. 1 20
