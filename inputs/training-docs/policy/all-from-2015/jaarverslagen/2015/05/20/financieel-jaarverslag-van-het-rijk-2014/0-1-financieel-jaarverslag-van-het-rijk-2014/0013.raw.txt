Ontwikkelingen op de arbeidsmarkt
Sinds het begin van de financiële crisis in 2008 liep de werkloosheid flink 
op. In 2008 bedroeg de werkloosheid 3,7%, in 2011 5,0% en in 2014 was 
de werkloosheid opgelopen tot 7,4%. Toch zette in 2014 het bescheiden 
herstel van de arbeidsmarkt in. Op jaarbasis was de werkloosheid in 2014 
weliswaar ongeveer even hoog als in 2013 (7,3%), maar figuur 1.2.4 laat 
zien dat de werkloosheid sinds begin 2014 op maandbasis langzaam 
dalende is.
Figuur 1.2.4 Werkloosheid als percentage van beroepsbevolking
9
8
7
6
5
4
3
2
1
0
2012 2013 2014
Bron: CBS Statline (Enquête Beroepsbevolking)
De ontwikkeling van de werkloosheid hing samen met de groei van de 
werkgelegenheid en de groei van het arbeidsaanbod. Figuur 1.2.5 toont 
dat in 2013 en de eerste twee kwartalen van 2014 de werkzame beroeps-
bevolking daalde. De werkgelegenheid daalde dus in deze periode. Dit 
kantelde in de tweede helft van 2014. De werkzame beroepsbevolking 
groeide in die periode met ongeveer 77.000 personen in vergelijking met 
het tweede kwartaal van 2014. De werkgelegenheid trok dus aan.
Tegelijkertijd nam de totale beroepsbevolking (het arbeidsaanbod) in het 
tweede halfjaar van 2014 toe. In het eerste en tweede kwartaal van 2014 
daalde de beroepsbevolking (figuur 1.2.5). Minder mensen boden zich aan 
op de arbeidsmarkt. Waarschijnlijk waren zij ontmoedigd en zochten ze 
niet langer naar een baan. In 2013 daalde immers de werkgelegenheid 
nog. Deze trend keerde in het derde en vierde kwartaal van 2014. Vooral in 
het vierde kwartaal nam de beroepsbevolking weer toe. In combinatie met 
de stijgende werkgelegenheid in de laatste twee kwartalen van 2014 
daalde de werkloosheid langzaam.
Tweede Kamer, vergaderjaar 2014–2015, 34 200, nr. 1 12
