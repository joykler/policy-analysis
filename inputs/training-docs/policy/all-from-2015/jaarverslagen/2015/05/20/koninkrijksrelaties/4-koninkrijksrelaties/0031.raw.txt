Jaarrekening
Kustwacht in het Caribisch gebied (€ 35,1 mln.). Ook zijn er voorschotten 
verstrekt aan het Korps Landelijke Politiediensten ten behoeve van de 
inzet van het Recherche Samenwerkingsteam (€ 25,5 mln.). De 
voorschotten worden in 2015 en volgende jaren afgewikkeld na ontvangst 
van de goedgekeurde jaarrekeningen.
Artikel 2: Bevorderen autonomie Koninkrijkspartners
Een groot deel van de openstaande voorschotten op dit artikel betreft de 
voorschotten aan de Stichting Ontwikkeling Nederlandse Antillen (SONA) 
(€ 183,2 mln.) ten behoeve van de uitvoering van projecten. De laatste 
stortingen voor de SONA zijn eind 2012/begin 2013 gedaan. Ook zijn er in 
het kader van de «Arubadeal» voorschotten verstrekt aan de Centrale 
Bank van Aruba (€ 91,1 mln.). Dit betreft de samenwerkingsmiddelen die 
onder verantwoordelijkheid van de stichting Fondo Desaroyo Aruba (FDA) 
worden besteed. In januari 2013 is het laatste Nederlandse voorschot voor 
FDA gestort. Om de afsluiting van de samenwerkingsprogramma’s in 
goede banen te leiden zijn de landen en stichtingen in juli 2013 schriftelijk 
geïnformeerd over de afspraken die hierover eerder gemaakt zijn. SONA 
zal ultimo 2015 afrekenen en de stichting FDA per ultimo 2016.
Ad 13 en 13a) Garantieverplichtingen
Het bedrag aan garantieverplichtingen is als volgt opgebouwd:
  
(Bedragen in €)
Garantieverplichtingen per 1 januari 2014 71.446.458 
Aangegane verplichtingen in 2014 0 +/+ 
71.446.458 
Tot betaling gekomen in 2014 0 
Negatieve bijstellingen verplichtingen uit eerdere begrotingsjaren 1.734.283 
1.734.283 -/- 
Totaal 69.712.175 
De openstaande garantieverplichtingen zijn als volgt opgebouwd:
1. Garantie Atradius
De garantieverplichting op de leningen die door Atradius (€ 5,1 mln.) 
verstrekt zijn, hebben betrekking op een overeenkomst van het Rijk 
voor het garant staan van Nederland voor de aflossing en rente van 
deze leningen door het Land Aruba. Tot op heden is er geen beroep 
gedaan op deze garantstelling. Aruba betaalt consequent en de 
garantie loopt contractueel in 2019 af.
2. Bankgarantie Europese Commissie ten behoeve van Bonaire
De bankgarantie ten behoeve van de voorschotten aan Bonaire 
verstrekt door de de Europese Commissie (€ 43,6 mln.) hebben 
betrekking op het Sociaal Infrastructuur-programma en het Bonaire 
riolerings- en waterzuiveringsprogramma. Deze garantie is in 2014 
verlengd tot 1 juli 2015. Nader onderzoek geeft aanleiding te 
veronderstellen dat er mogelijk een beroep op deze garantie gedaan 
zal worden.
3. Bankgarantie Europese Commissie ten behoeve van 10e Europees 
Ontwikkelingsfonds (EOF)
De bankgarantie ten behoeve van de voorschotten aan Curaçao, Sint 
Maarten en de BES-eilanden (€ 21,0 mln.) verstrekt door de Europese 
Commissie hebben betrekking op het 10e EOF-programma en is 
opgebouwd uit projecten ten behoeve van de infrastructuur, 
ontwikkeling haven en woningbouw. De garantieverplichting heeft 
Tweede Kamer, vergaderjaar 2014–2015, 34 200 IV, nr. 1 30
