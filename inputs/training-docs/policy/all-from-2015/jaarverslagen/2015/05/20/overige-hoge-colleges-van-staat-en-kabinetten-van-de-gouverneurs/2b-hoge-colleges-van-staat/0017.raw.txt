Beleidsverslag
In 2014 werd de tweede tranche gerealiseerd van de inspanningsver-
plichting die jegens het kabinet Rutte I werd aangegaan. De inspannings-
verplichting loopt op tot een bedrag van € 1,9 mln. structureel in 2018. 
Om deze inspanningsverplichting te kunnen realiseren neemt de 
Algemene Rekenkamer stevige maatregelen in de organisatie waarbij ze 
de uitvoering van haar wettelijke taken scherp in het oog houdt. Dit geldt 
ook voor de internationale standaarden waaraan de Algemene Reken-
kamer moet voldoen.
Het kabinet Rutte II heeft een extra inspanningsverplichting van € 1,2 mln. 
van de Algemene Rekenkamer gevraagd. De Algemene Rekenkamer heeft 
in februari 2013 in een brief aan de Minister van Binnenlandse Zaken en 
Koninkrijksrelaties aangegeven dat er een toenemend aantal verzoeken tot 
onderzoek wordt ontvangen, met name vanuit de Tweede Kamer. Ook 
wijst zij in deze brief op de extra inspanningen die van de Algemene 
Rekenkamer worden verwacht in het kader van het toezicht op de 
financiële sector. In maart 2014 heeft over de extra inspanningsver-
plichting bestuurlijk overleg plaatsgevonden tussen de president van de 
Algemene Rekenkamer en de Minister van Binnenlandse Zaken en 
Koninkrijksrelaties. Dit overleg wordt in 2015 voortgezet.
Tweede Kamer, vergaderjaar 2014–2015, 34 200 IIB, nr. 1 16
