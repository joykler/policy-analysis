Beleidsartikelen
Per 2014 is de subsidierelatie met Nidos overgeheveld van artikel 35 
Jeugd naar artikel 37 Vreemdelingen. Bij de eerste suppletoire begroting 
is dit budgettair verwerkt. Doordat in 2014 de asielinstroom van AMV’s 
hoger was dan geraamd, zal de subsidie aan Nidos hoger worden 
vastgesteld.
Subsidies
Vereniging Vluchtelingenwerk Nederland (VWN)
Vereniging Vluchtelingenwerk Nederland (VWN) zet zich op basis van 
Universele Verklaring voor de Rechten van de Mens in voor de 
bescherming en het behartigen van de belangen van vluchtelingen en 
asielzoekers. Daarnaast ondersteunt VWN direct of indirect vluchtelingen 
en asielzoekers bij het opbouwen van een nieuw bestaan in Nederland.
In 2014 heeft VWN een subsidie ter grootte van € 6,3 mln. ontvangen. Er 
is meer uitgegeven dat begroot om de activiteiten op de COA-locaties te 
kunnen blijven uitvoeren bij het hogere aantal asielverzoeken.
Opdrachten
Biometrie, keteninformatisering en vernieuwing grensmanagement
Het programma Keteninformatisering heeft door een combinatie en 
uitbouw van bestaande voorzieningen (Basisvoorziening Vreemdelingen 
en Centraal Digitaal Depot van JustID) de uitwisseling van digitale 
documenten in de Vreemdelingenketen mogelijk gemaakt. IND en COA 
zijn als eerste gestart met de uitwisseling van digitale documenten. Er is 
een tijdelijk informatiesysteem Overdracht Vreemdelingen opgeleverd 
waarmee ketenpartners gegevens kunnen uitwisselen in het kader van de 
gedwongen terugkeer van vreemdelingen. Het systeem voor Ketenma-
nagementinformatie levert inmiddels digitale rapportages van zes 
ketenpartners.
Biometrie draagt zorg voor harmonisatie en bevordering van efficiënt 
92 
gebruik van biometrie in de vreemdelingenketen. Het wetsvoorstel dat 
de mogelijkheden in de Vreemdelingenwet 2000 voor gebruik van 
biometrische kenmerken bij vaststelling van de identiteit van vreemde-
lingen verruimd, is door beide kamers aangenomen. De wet is op 1 maart 
2014 in werking getreden. Het biometriesysteem (AFIS) van de Basisvoor-
ziening Vreemdelingen is in 2014 vervangen, waarmee het uitgangspunt 
van eenmalige vastlegging en opslag van deze biometrische gegevens, 
die kunnen worden hergebruikt in alle processen van de vreemdelingen-
keten, verder is gerealiseerd. De uitrol van het Europese Visumsysteem 
(EU-VIS) is verder gecontinueerd. Tevens is geïnvesteerd in een Public Key 
Infrastructure (PKI) voor grens- en vreemdelingentoezicht, de verhoging 
van de kwaliteit van biometrie en een ketenplatform voor effectiever 
gebruik van biometrie in de keten.
De onderschrijdingen op de budgetten voor het programma Keteninfor-
matisering en voor biometrie komen omdat hier geraamde uitgaven 
gerealiseerd zijn op het apparaatsartikel (niet-beleidsartikel 91). Dit in 
verband met herdefiniëring door «Verantwoord Begroten».
92
Staatscourant, 2014, nr. 2.
Tweede Kamer, vergaderjaar 2014–2015, 34 200 VI, nr. 1 95
