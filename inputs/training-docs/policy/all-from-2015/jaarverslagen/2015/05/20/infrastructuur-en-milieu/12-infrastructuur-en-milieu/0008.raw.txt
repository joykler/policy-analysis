2. LEESWIJZER 
Voor u ligt het Jaarverslag 2014 van het Ministerie van Infrastructuur en 
Milieu (IenM), Hoofdstuk XII van de Rijksbegroting. In dit Jaarverslag 2014 
wordt verantwoording afgelegd over de gerealiseerde uitgaven, 
ontvangsten en aangegane verplichtingen ten opzichte van de begroting 
2014 inclusief de nota van wijziging 2014 (Kamerstukken II, 2013/14, 
33 750 XII, nr. 11).
Het Jaarverslag IenM 2014 bestaat uit de volgende onderdelen:
A. Een algemeen deel: hierin is naast deze leeswijzer de officiële 
aanbieding van het Jaarverslag aan de Staten-Generaal en het verzoek 
tot dechargeverlening opgenomen.
B. Het beleidsverslag 2014 van IenM: hierin wordt ingegaan op de 
resultaten die in 2014 zijn geboekt. Het beleidsverslag bestaat uit vier 
onderdelen: het verslag over de beleidsprioriteiten, de beleidsartikelen, 
de niet-beleidsartikelen en de bedrijfsvoeringsparagraaf.
C. De Jaarrekening 2014 van IenM: deze bestaat uit de departementale 
verantwoordingstaat van IenM en de samenvattende verantwoordings-
staten van de agentschappen KNMI, Rijkswaterstaat, Inspectie 
Leefomgeving en Transport (ILT) en de Nederlandse Emissieautoriteit 
(NEa). Tevens bevat dit deel de departementale saldibalans van IenM, 
de jaarverslagen van de agentschappen en de opgave van topinko-
mens.
D. De bijlagen:
1. het overzicht inzake het toezicht op de zelfstandige bestuursorga-
nen (ZBO’s) en de rechtspersonen met een wettelijke taak (RWT’s)
2. het overzicht van afgerond evaluatie en overig onderzoek
3. het overzicht van de externe inhuur
4. de rapportage correspondentie
5. de afkortingenlijst
Naast dit Jaarverslag, Hoofdstuk XII van de Rijksbegroting, kent IenM ook 
de Jaarverslagen van het Infrastructuurfonds en het Deltafonds, respectie-
velijk Hoofdstuk A en J van de Rijksbegroting. In deze fondsen worden de 
concrete investeringsprojecten en programma’s van het Ministerie van 
IenM geraamd en verantwoord.
Met het Infrastructuurfonds wordt invulling gegeven aan de doelstellingen 
zoals genoemd in de Wet op het Infrastructuurfonds (Staatsblad 1993, nr 
319), te weten het bevorderen van een integrale afweging van prioriteiten 
en het bevorderen van continuïteit van middelen voor infrastructuur.
Het Deltafonds kent zijn oorsprong in de Waterwet (Staatsblad 2009, nr 
107). In de Waterwet is als doel van dit fonds opgenomen de bekostiging 
van maatregelen, voorzieningen en onderzoeken op het gebied van 
waterveiligheid en zoetwatervoorziening.
De verantwoordingen van IenM zijn ook digitaal beschikbaar op 
www.rijksbegroting.nl.
De financiële informatie in het beleidsverslag (onderdeel B) wordt 
gepresenteerd door middel van de tabellen «Budgettaire gevolgen van 
beleid». Hierin worden opmerkelijke verschillen tussen de budgettaire 
raming en de realisatie in het verslagjaar toegelicht. Om de hoeveelheid 
informatie te beperken is gekozen voor het hanteren van de hieronder 
aangegeven norm. Aan de hand van deze norm wordt bepaald of een 
verschil wordt toegelicht. Naar aanleiding van de aanbeveling van de 
Tijdelijke Commissie Onderhoud en Innovatie Spoor is de normering 
Tweede Kamer, vergaderjaar 2014–2015, 34 200 XII, nr. 1 7
