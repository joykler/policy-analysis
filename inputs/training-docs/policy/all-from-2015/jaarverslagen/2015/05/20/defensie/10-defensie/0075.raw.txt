Bedrijfsvoeringsparagraaf
uitgaven, niet voldoen aan gestelde contractvoorwaarden en gewenning 
aan de nieuwe werkwijze als gevolg van de implementatie van ERP M&F. 
De overschrijding van de tolerantie voor de fouten in de uitgaven en 
ontvangsten is met name het gevolg van betalingen waarbij niet is 
voldaan aan de contractvoorwaarden.
2. Totstandkoming beleidsinformatie 
In het jaarverslag is opgenomen in hoeverre Defensie in staat is geweest 
de inzetbaarheidsdoelstellingen en de doelstellingen per operationeel 
commando te halen. Over de mate waarin aan de inzetbaarheidsdoelstel-
lingen kan worden voldaan wordt de Kamer sinds 2014 tweemaal per jaar 
geïnformeerd.
De operationele gereedheid van de eenheden wordt bepaald door te 
kijken naar de personele gereedheid, materiële gereedheid en 
geoefendheid. Samen met de appreciatie van de commandant bepaalt dit 
of een eenheid operationeel gereed is. Sinds 2014 wordt er niet meer 
gekeken naar de gemiddelde operationele gereedheid in het jaar, maar 
naar het minimaal aantal eenheden dat te allen tijde operationeel gereed 
is. De verbeterslag ten aanzien van de uniformering van gereedheidsinfor-
matie is bijna afgerond. Voor de personele en materiële gereedheid is 
inmiddels bepaald welke basisadministratie moet worden gebruikt. Voor 
geoefendheid loopt deze verbeterslag nog, waarbij wordt verwacht dat de 
eerste resultaten in 2015 zichtbaar zijn.
3. Financieel- en materieel beheer 
Financieel beheer
In 2014 was de focus erop gericht om, na de afronding eind 2013 van de 
reorganisatie van het controlveld, de verbetermaatregelen werkend en de 
resultaten zichtbaar te krijgen. Hierbij wordt nadrukkelijk gestuurd op 
risico’s. Stappen zijn gezet om de financiële processen te verbeteren. Ook 
zijn er diverse maatregelen ingericht in het kader van regie en monitoring. 
Zo is binnen het Financieel Administratie- en Beheerkantoor (FABK) een 
dashboard ontwikkeld en wordt steekproefsgewijs een onderbouwing bij 
de prestatieverklaring opgevraagd. Daarnaast zijn er op diverse niveaus 
overleggremia waarbij de stand van zaken ten aanzien van het financieel 
beheer wordt gevolgd.
De migratie naar ERP M&F blijft een risico binnen het financieel beheer. 
Deze migratie is een complexe en grootschalige verandering, waarbij er 
sprake is van een wijziging van taken en verantwoordelijkheden en een 
verandering van de werkwijze als gevolg van de koppeling tussen het 
materieellogistieke domein en de financiële processen. Deze (gefaseerde) 
migratie heeft, onder meer door de nog niet gesloten ketens, (negatieve) 
gevolgen voor de ordelijkheid van het financieel beheer. Dit heeft zich met 
name geuit op het gebied van:
– Verschillen in de verplichtingenstanden als gevolg van de wijziging in 
de manier van vastlegging van geconverteerde contracten. Deze 
verschillen zijn extra-comptabel ten behoeve van de saldibalans 
gecorrigeerd.
– De beschikbaarheid van financiële rapportages met betrekking tot 
voorschotten en verplichtingen. Door het combineren van een aantal 
gegevens kon de benodigde informatie alsnog worden opgeleverd. De 
stuurinformatie ten aanzien van de budgetuitputting op kasbasis is in 
Tweede Kamer, vergaderjaar 2014–2015, 34 200 X, nr. 1 74
