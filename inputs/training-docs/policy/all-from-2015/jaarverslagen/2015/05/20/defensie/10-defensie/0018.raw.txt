Beleidsprioriteiten
en systemen van Defensie. Hierbij werkt het centrum onder meer samen 
met het Nationaal Cyber Security Centrum van het Ministerie van 
Veiligheid en Justitie. Daarnaast is de inlichtingencapaciteit in het digitale 
domein van de MIVD geïntensiveerd door uitbreiding van het personeel 
en investeringen in materieel. Een deel van deze capaciteit betreft de 
oprichting van de gezamenlijke Joint Sigint Cyber Unit (JSCU) van de 
AIVD en de MIVD in de zomer van 2014. Ook heeft Defensie een eerste 
stap gezet in de ontwikkeling van offensieve cybercapaciteiten door de 
lancering van het Defensie Cyber Commando (DCC) in het najaar van 
2014. Tot slot werkt Defensie nauw samen met de publieke en private 
partners in het cyberdomein en levert een bijdrage aan cyberprogramma’s 
van de Navo en de EU.
Internationale defensiesamenwerking
Een speerpunt in het defensiebeleid in 2014 was de versterking van 
internationale militaire samenwerking. Defensie zette zich in 2014 in voor 
verdere verdieping van militaire samenwerking in multilateraal verband 
(Navo en EU) en met gelijkgezinde landen in bilateraal verband.
Navo
In 2014 is vooral de samenwerking in Navo-verband in een stroomver-
snelling geraakt. Vanwege de Russische annexatie van de Krim en de 
destabilisering van Oost-Oekraïne heeft de Navo maatregelen genomen 
ter geruststelling van de oostelijke bondgenoten. Nederland heeft 
bijdragen geleverd aan diverse Navo-maatregelen (zie paragraaf 
«gereedstelling en inzet»).
Verder heeft de Navo maatregelen genomen die de gereedheid en 
paraatheid van het bondgenootschap moeten vergroten. Tijdens de 
Navo-top in Wales op 4 en 5 september 2014 is hiertoe een aanzet 
gegeven met het Readiness Action Plan (RAP). In het kader van het RAP is 
binnen het kader van de NATO Response Force de Very High Readiness 
Joint Taskforce (VJTF) opgericht, die het mogelijk moet maken om binnen 
zeer korte tijd troepen in te zetten. Op de top bood Nederland een 
compagnie met daarbij behorende ondersteuning aan.
Europese Unie
In 2014 is gewerkt aan de uitvoering van de afspraken die zijn gemaakt 
tijdens de Europese Raad van december 2013. Dit heeft onder andere 
geleid tot de vaststelling van een Europese maritieme veiligheidsstrategie 
en een bijbehorend actieplan. Nederland, Defensie in het bijzonder, heeft 
een actieve rol gespeeld bij het opstellen van deze strategie en beziet nu 
samen met andere departementen hoe ons land de implementatie ervan 
kan bevorderen.
In november hebben de EU-ministers van de Defensie een overkoepelend 
beleidskader vastgesteld voor structurele defensiesamenwerking. Voor 
Nederland is dit beleidskader een belangrijke stap op weg naar meer 
defensiesamenwerking in Europa.
In 2014 vervulde Nederland een voortrekkersrol bij samenwerkingsinitia-
tieven in het kader van pooling & sharing en het project gericht op de 
gezamenlijke verwerving, de instandhouding en het gebruik van tanker-
transportvliegtuigen (Multi Role Tanker Transport). In het kader van dit 
project is in december 2014 besloten tot een procedure met de firma 
Airbus voor de verwerving van vier vliegtuigen. Tot slot is in november 
2014, voor het project Joint Deployable Exploitation Analysis Laboratory, 
Tweede Kamer, vergaderjaar 2014–2015, 34 200 X, nr. 1 17
