De beleidsartikelen
helft van de G32 gemeenten. Daarnaast werken zeven omgevingsdiensten 
samen met het Ondernemingsdossier. In 2014 zijn 6 nieuwe branches 
aangesloten: Bouwend Nederland, sportbonden, glas- en tuinbouw, 
bakkers, verf & lijmindustrie en betonfabrikanten. Voor deze branches is 
de besluitvormingsfase afgerond en wordt nu gewerkt aan de implemen-
tatie. Daarnaast is verkend welke nieuwe branches in 2015 kunnen starten.
Regelhulpen
Het Beraad Ondernemingsdossier heeft de Impuls Regelhulpen vastge-
steld. In overleg met VNO-NCW/MKB-Nederland en betrokken branches is 
afgesproken dat men zich gezamenlijk zal inspannen om 17 prioritaire 
regelhulpen aan te sluiten op het Ondernemingsdossier, waarvan tien in 
2014. De impuls blijkt te werken, eind 2014 zijn er elf gerealiseerd.
eHerkenning
Het aantal aangesloten overheidsdienstverleners is gestegen naar 117. Als 
het gaat om aansluiten van gemeenten op eHerkenning ligt de stand nu 
op circa 25%. Wat de rijksoverheidsorganisaties betreft zijn nu bijna alle 
uitvoeringsorganisaties van EZ aangesloten. Zo is op 1 juli 2014 RVO 
overgegaan op eHerkenning. Vanaf dat moment loggen agrarische 
ondernemers met eHerkenning in op www.mijn.rvo.nl. Het aantal 
eH-inlogmiddelen bij bedrijven is inmiddels gestegen tot circa 125.000 
stuks.
ICT en economie
In lijn met het regeerakkoord zet het Kabinet in op tien publiek-private 
doorbraakprojecten, onder meer gericht op het vergroten van het gebruik 
en de kennis van ICT door het midden- en kleinbedrijf, in de topsectoren 
en in sectoren als onderwijs en zorg. ICT als motor voor kennis en 
innovatie is een van de bouwstenen van het topsectorenbeleid.
Team ICT
Om in dat kader de bijdrage van de benutting van ICT aan de concurren-
tiekracht van Nederlandse bedrijven te versterken heeft EZ per 1 oktober 
2014 het Team ICT ingesteld. In de werkagenda van het team voor de 
komende periode staan de volgende onderwerpen centraal: Holland 
branding voor ICT, innovatiekansen van Big data, ICT human capital op 
orde en synergie met topsectoren door publieke private samenwerking 
(ICT als Dwarsverband).
Onderzoeksinfrastructuur
Voor de periode 2014–2016 is een subsidie verstrekt aan SURF om de 
Nederlandse ICT-onderzoeksinfrastructuur concurrerend te houden en om 
het bedrijfsleven te informeren over de mogelijkheden van innovatieve 
ICT-oplossingen. In 2014 zijn er mede dankzij deze subsidie upgrades aan 
de supercomputer Cartesius gerealiseerd, wat er mede toe heeft geleid 
dat Cartesius nu tot de top 50 van de wereldwijd krachtigste computers 
behoort. Daarmee blijven Nederlandse onderzoekers toegang houden tot 
een internationaal concurrerende infrastructuur en heeft vooral het MKB 
onder begeleiding geproefd aan de nieuwe mogelijkheden.
ICT doorbraakprojecten
De ICT doorbraakprojecten richten zich op het vergroten van het gebruik 
en de kennis van ICT door het midden- en kleinbedrijf, in de topsectoren 
en in sectoren als zorg en onderwijs. Negen projecten zijn in uitvoering. 
Open (Geo) Data, Ambitieuze MKB’er innoveert met ICT, Massaal Digitaal, 
Informatieplatformen in topsectoren, Ondernemingsdossier, ICT en 
Tweede Kamer, vergaderjaar 2014–2015, 34 200 XIII, nr. 1 53
