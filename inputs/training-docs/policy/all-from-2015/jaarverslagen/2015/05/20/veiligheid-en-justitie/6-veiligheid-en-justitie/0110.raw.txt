Bedrijfsvoeringsparagraaf
beoogde uitvoerders en handhavers beter inschatten in hoeverre het 
voorgenomen beleid of de regelgeving zal worden nageleefd en of en 
welke frauderisico’s aan het voorstel kleven. In aanvulling hierop is de 
mogelijkheid geïntroduceerd om in gevallen waarin er onzekerheid is 
over de frauderisico’s van een nieuwe regeling of op voorhand 
duidelijk is dat er een kwetsbaarheid resteert, opdracht te geven tot 
een periodieke fouten- en misbruiksignalering. Het betreffende 
departement vraagt in dat geval binnen een vooraf vastgestelde 
termijn signalen hierover op bij de diensten die belast zijn met de 
uitvoering, handhaving en opsporing.
� Risico’s (financiële) integriteitsschendingen 
Het tv-programma «Zembla» meldde in oktober over het mogelijk 
onrechtmatig handelen van een ICT-dienstverlener tussen 2005 en 
2010 waar onder andere VenJ bij betrokken was. Direct nadat VenJ 
vragen van Zembla had ontvangen, is gestart met een grondig 
onderzoek van de door Zembla aangedragen casuïstiek. Tegelijkertijd 
zijn de integriteitsregels via de interne communicatiekanalen aan alle 
medewerkers en leidinggevenden opnieuw onder de aandacht 
gebracht. Aanvullend heeft VenJ de Auditdienst Rijk (ADR) gevraagd 
een onafhankelijk onderzoek laten verrichten naar de bekendheid van 
de integriteitsregels voor het aannemen van geschenken en het ingaan 
op uitnodigingen. VenJ heeft eveneens relevante informatie in handen 
gesteld van de Autoriteit Consument en Markt (ACM) om een 
onafhankelijk oordeel te krijgen over schending van het mededingings-
recht.
Op verzoek van het Ministerie van BZK heeft elk ministerie eind 2014 
een check gedaan op het integriteitsmanagement. De hoofdvraag was 
of het stelsel van integriteitszorg op orde is in het licht van de 
geldende waarden en normen en de actuele inzichten en ontwikkelin-
gen.
Wat betreft VenJ is geconstateerd dat het stelsel van integriteitsma-
nagement op orde is: het proces is goed ingericht, procedures zijn op 
orde, er is aandacht voor preventie en opleiding en er is voldoende 
capaciteit beschikbaar. Tegelijkertijd wordt gewerkt aan een verdere 
professionalisering met aandacht voor incidentmanagement, 
actualiteit van regelingen en procedures van melding tot aan de 
afdoening.
In het financieel en personeelsbeheer zijn, conform de overheidsre-
gels, voorzieningen aanwezig ter voorkoming van fraude. In het 
financieel beheer is het autorisatiebeheer van het financieel- en 
inkoopsysteem Leonardo in 2014 op orde gebracht. Ten aanzien van 
het subsidiebeheer zijn medio 2014 maatregelen geïmplementeerd om 
door ex ante en ex post risicoanalyse de kans op misbruik of oneigen-
lijk gebruik te voorkomen. De beheersing van het M&O-risico bij 
bijdrage- en subsidieverlening vergt ook in 2015 verdere aandacht.
Binnen het personeelssysteem P-Direkt wordt gebruik gemaakt van 
geautomatiseerde controles in het systeem en functiescheidingen in 
de workflow, waardoor veel bewuste en onbewuste fouten van 
mensen voorkomen kunnen worden. Waar dit niet als systeemcontrole 
kan worden afgevangen, wordt aanvullend controle uitgevoerd. Voor 
de restrisico’s die niet langs deze lijn kunnen worden afgevangen 
hanteert VenJ sinds 2010 het Basiscontroleplan met controles op 
onder meer de verlofadministratie, de salarisbetaling, het besluitenre-
gister, mutaties en wanneer daar aanleiding toe bestaat, specifieke 
thematische controles. Op de uitvoering van het Basiscontroleplan 
wordt gemonitord. Daarnaast worden de gebruikers van P-Direkt 
Tweede Kamer, vergaderjaar 2014–2015, 34 200 VI, nr. 1 109
