Beleidsartikelen
21
vreemd valutarisico , dit zorgde voor een zeer prudente schatting van het 
uitstaande risico. Uit de inventarisatie van de garantieverplichtingen is 
naar voren gekomen dat deze berekeningswijze niet gebruikelijk is. 
Daarom wordt niet meer het maximale vreemd valuta risico meegenomen 
in de garantieverplichtingen, maar worden de uitstaande garanties in 
andere valuta dan de euro berekend op basis van de wisselkoersen aan 
het einde van het jaar. Dit is conform de berekeningswijze bij andere 
internationale garanties (bijvoorbeeld garantie aan het IMF en de 
Wereldbank) en geeft een realistischer beeld van de huidige risico’s.
In 2014 is er voor € 8,9 mld. aan nieuwe verplichtingen aangegaan en is 
€ 16,3 mld. aan verplichtingen vervallen, waaronder 8,9 mld. vreemd 
valutarisico. Over 2014 bedraagt het saldo van nieuwe en vervallen 
garanties – € 7,4 mld. Ten opzichte van de gecorrigeerde stand 2013 
(exclusief maximaal vreemd valutarisico) zijn de uitstaande garantiever-
plichtingen met ruim € 1,4 mld. gegroeid.
Garantieverplichting Regeling Investeringen (– € 505,2 mln.)
In 2014 is er voor € 5,7 mln. aan nieuwe verplichtingen aangegaan en is 
€ 57,2 mln. aan verplichtingen vervallen. Over 2014 bedraagt het saldo 
van nieuwe en vervallen garanties – € 51,5 mln. Deze mutatie betreft het 
afboeken van het resterende deel van het verplichtingenplafond.
Garantieverplichting Multilateral Investment Guarantee Agency (MIGA) 
(– € 150,0 mln.)
Het jaarlijkse plafond voor de MIGA bedraagt € 150,0 mln. In 2014 is er 
geen beroep gedaan op de MIGA faciliteit.
Uitgaven
Schade-uitkering EKV (– € 53,5 mln.)
De schade-uitkeringen zijn lager uitgevallen dan de raming. De schade-
dreigingen hebben zich in 2014 in mindere mate dan begroot gemateriali-
seerd. De structurele raming is in 2014 neerwaarts bijgesteld, echter 
gegeven de lage olieprijs en de complexe internationale context blijven de 
risico’s voor 2014 ook in de komende jaren aanwezig.
Begrotingsreserve (+ € 186,4 mln.)
Naar aanleiding van het vernieuwde garantiekader wordt voor de 
exportkredietverzekeringsfaciliteit een begrotingsreserve opgericht. In 
2014 heeft een eerste storting in de begrotingsreserve plaats gevonden.
Ontvangsten
Premies EKV (+ € 78,3 mln.)
In 2014 zijn de premieontvangsten van de exportkredietverzekeringen 
hoger uitgevallen dan begroot. Er is een aantal omvangrijke verzekeringen 
afgesloten. Het gaat hierbij om een combinatie van exporttransacties die 
snel tot stand zijn gekomen en projecten die een langere voorbereiding 
kenden en in 2014 daadwerkelijk in gang zijn gezet.
21
Dit risico materialiseert zich echter uitsluitend als de debiteur niet meer aan de betalingsver-
plichtingen kan voldoen en de koers zich maximaal negatief ontwikkelt (er is een maximale 
omrekenkoers afgesproken). Terwijl deze zich ook positief kan ontwikkelen en tot een lagere 
schade kan leiden.
Tweede Kamer, vergaderjaar 2014–2015, 34 200 IX, nr. 1 85
