Beleidsartikel 2 Curatieve zorg 
1. Algemene beleidsdoelstelling 
Een kwalitatief goed en toegankelijk stelsel voor curatieve zorg tegen 
maatschappelijk aanvaardbare kosten. 
2. Rol en verantwoordelijkheid Minister 
De Minister van VWS is verantwoordelijk voor een goed werkend en 
samenhangend stelsel voor curatieve zorg. De Zorgverzekeringswet vormt 
samen met de zorgbrede wetten, zoals de Wet marktordening gezond-
heidszorg (Wmg) en de Wet Toelating Zorginstellingen (WTZi) de 
wettelijke basis van dit stelsel. De uitgaven en ontvangsten op basis van 
de Zorgverzekeringswet komen aan bod in het hoofdstuk Financieel Beeld 
Zorg. Op begrotingsartikel 2 Curatieve zorg worden de begrotingsuit-
gaven en -ontvangsten voor curatieve zorg verantwoord. Het betreft veelal 
uitgaven die ondersteunend zijn aan de werking van het stelsel. Dit laat 
onverlet dat dit beleid niet los kan worden gezien van het beleid ten 
aanzien van de zorg die bekostigd wordt uit de premiemiddelen.
Om het zorgstelsel goed te laten functioneren is het samenspel van 
zorgprofessionals, patiënten, zorginstellingen, zorgverzekeraars en 
toezichthouders van groot belang. De Minister van VWS richt zich in 
beginsel op het formuleren van de voorwaarden waarbinnen dit 
samenspel tot goede resultaten kan leiden en op het inzetten van 
aanvullende instrumenten waar het samenspel (nog) niet leidt tot 
voldoende kwaliteit, toegankelijkheid of betaalbaarheid van de curatieve 
zorg. Een deel van die instrumenten gaat gepaard met uitgaven die vanaf 
dit begrotingsartikel worden betaald. Het betreft subsidies, opdrachten en 
bijdragen waarmee de Minister een regisserende, stimulerende of 
financierende rol uitvoert. Hoe de Minister invulling geeft aan deze rollen 
in het kader van de uitgaven die verantwoord zijn op dit begrotingsartikel 
staat beschreven in de volgende tabel. Het betreft hier een beschrijving 
van de meest van toepassing zijnde rol. In de paragraaf «instrumenten» 
van dit begrotingsartikel staan de uitgaven in meer detail toegelicht.
Naast de uitgaven op dit begrotingsartikel worden er ook begrotingsuit-
gaven en -ontvangsten van de curatieve zorg verantwoord op andere 
begrotingsartikelen. Zo is de Minister van VWS vanuit de verantwoorde-
lijkheid voor curatieve zorg beleidsverantwoordelijk voor de zorgtoeslag. 
Deze middelen staan verantwoord op artikel 8 Tegemoetkoming specifieke 
kosten. De uitgaven voor zorg in Caribisch Nederland staan vermeld in 
artikel 4. De uitgaven voor het apparaat van het Ministerie zelf en de 
financiering van de uitvoerende organisaties staan verantwoord in artikel 
10 Apparaatsuitgaven respectievelijk artikel 4 Zorgbreed beleid.
Tweede Kamer, vergaderjaar 2014–2015, 34 200 XVI, nr. 1 45
