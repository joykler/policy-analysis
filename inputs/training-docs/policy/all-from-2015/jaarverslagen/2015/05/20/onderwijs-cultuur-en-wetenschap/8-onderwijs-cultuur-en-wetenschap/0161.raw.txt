Jaarrekening
  
Tabel 15 Openstaande verplichtingen naar beleidsartikel (bedragen x € 1.000)
01 Primair onderwijs 5.423.277 
03 Voortgezet onderwijs 6.740.162 
04 Beroepsonderwijs en volwasseneneducatie 3.486.605 
06 Hoger beroepsonderwijs 2.731.203 
07 Wetenschappelijk onderwijs 4.173.517 
08 Internationaal beleid 5.726 
09 Arbeidsmarkt en personeelsbeleid 93.277 
11 Studiefinanciering 0 
12 Tegemoetkoming onderwijsbijdrage en
schoolkosten 0 
13 Lesgelden 
14 Cultuur 1.331.168 
15 Media 816.784 
16 Onderzoek en wetenschapsbeleid 1.259.945 
25 Emancipatie 13.290 
95 Bestuursdepartement 0 
Totaal 26.074.954
 
Niet uit de saldibalans blijkende bestuurlijke verplichtingen
Op 3 november 2012 is voor de jaren 2013 tot en met 2016 de prestatiebe-
kostiging voor de hogescholen en universiteiten toegekend. Naar de stand 
ultimo 2014 zijn de verplichtingen tot en met 2015 vastgelegd. Die voor 
het jaar 2016 nog niet, de totale verplichting voor de prestatiebekostiging 
voor dat jaar bedraagt voor de hogescholen € 184 miljoen en voor de 
universiteiten € 141 miljoen.
Op 13 mei 2013 is het Techniekpact 2020 afgesloten met bestuurders uit 
het onderwijs en het bedrijfsleven. Onderdeel van het techniekpact is het 
regionale investeringsfonds mbo. Hiermee is totaal een bedrag 
beschikbaar van € 100 miljoen voor de jaren 2014 t/m 2017. Van dit 
bedrag is ultimo 2014 voor het jaar 2014 al een bedrag van € 25 miljoen 
juridisch verplicht, voor de jaren 2015 t/m 2017 moet nog een bedrag van 
€ 75 miljoen juridisch verplicht worden.
Op 19 september 2013 is een Nationaal Onderwijsakkoord (NOA) gesloten 
met de partijen in de Stichting van het Onderwijs. Aan deze verplichtingen 
zitten condities vast zoals het afsluiten van sectorakkoorden en cao’s met 
de verschillende onderwijssectoren.
Op 17 april 2014 is het Sectorakkoord VO 2014 – 2017 met de VO-Raad 
afgesloten. Met dit akkoord komt er voor 2015 een bedrag van € 238 
miljoen voor het voortgezet onderwijs beschikbaar, oplopend tot 
structureel € 369 miljoen in 2018 en volgende jaren. Deze bedragen waren 
ultimo 2014 nog niet juridisch verplicht, en zijn daarmee niet in de 
saldibalans opgenomen.
Op 11 juli 2014 is het Bestuursakkoord MBO 2015–2019 afgesloten met 
bestuurders uit het onderwijs. Dit bestuursakkoord bouwt voort op 
verschillende akkoorden namelijk het Regeerakkoord «Bruggen Slaan», 
het Actieplan mbo «Focus op Vakmanschap 2011–2015», het Nationale 
Onderwijsakkoord, bestuursakkoord Professionalisering mbo (2011) en 
addendum (2012), Lerarenagenda 2013–2020 en het Nationaal 
Techniekpact 2020. Onderdeel van het Bestuursakkoord MBO is de 
regeling kwaliteitsafspraken. Hiermee is een bedrag beschikbaar van 
€ 231 miljoen in 2015, € 322 miljoen in 2016 en € 400 miljoen vanaf 2017. 
Dit betekent totaal € 1,353 miljard in de jaren 2015–2018.
Tweede Kamer, vergaderjaar 2014–2015, 34 200 VIII, nr. 1 160
