overgaan tot (inhaal)indexatie, zodat er voldoende wordt opgebouwd 
voor de toekomstige pensioenen van de jongeren van nu.
De parlementaire behandeling van het wetsvoorstel pensioencommuni-
catie heeft in 2014 een aanvang genomen. Inmiddels heeft de Tweede 
Kamer het wetsvoorstel op 5 maart 2015 aangenomen. In het wetsvoorstel 
wordt voorgesteld om de pensioencommunicatie te verbeteren door deze 
meer aan te sluiten op de wensen van deelnemers en duidelijker te 
communiceren over onzekerheden. Daarmee is de deelnemer beter in 
staat te beoordelen of het toekomstige pensioen voldoende is, en is hij of 
zij meer bewust van de risico’s die verbonden zijn aan de pensioenver-
binding. Daarmee draagt het wetsvoorstel bij aan het vertrouwen in het 
pensioenstelsel.
In 2014 en begin 2015 heeft de Nationale Pensioendialoog plaatsge-
vonden. Doel hiervan was de vragen te inventariseren die als gevolg van 
veranderde maatschappelijke omstandigheden worden gesteld bij de 
wijze waarop het huidige pensioenstelsel is ingericht. Dit vormt met het 
op 4 maart 2015 door de SER uitgebrachte advies de basis voor een 
hoofdlijnennotitie, die het kabinet in mei 2015 uit wil brengen. Hierin 
zullen varianten worden geschetst voor een mogelijke andere inrichting 
van het pensioenstelsel die meer aansluiten bij de veranderde eisen en 
wensen.
De relatie tussen SZW en de ZBO’s heeft onverminderd in het teken 
gestaan van de implementatie van de hervormingen in de sociale 
zekerheid en het realiseren van de taakstelling op de apparaatsuitgaven. 
De implementatietrajecten zijn volgens planning verlopen, met uitzon-
dering van de digitalisering van de ontslagprocedure bij het UWV. De 
reguliere uitvoering is grotendeels volgens verwachting verlopen, 
nagenoeg alle in de jaarplannen 2014 afgesproken doelen zijn behaald. In 
september 2014 hebben de Staatssecretaris van SZW en de SVB besloten 
om het ICT-deel van het Veranderprogramma SVB Tien niet verder te 
ontwikkelen. Er is een strategische heroriëntatie gestart over de taken en 
dienstverlening van de SVB die moet leiden tot besluitvorming over de 
lange termijn ICT-behoefte.
De Europese Commissie heeft Nederland voor 2014 twee brede aanbeve-
lingen gedaan op het beleidsterrein van het Ministerie van SZW. De eerste 
betreft het nemen van maatregelen om de verhoging van de AOW-leeftijd 
te ondersteunen. SZW trok € 34 miljoen extra uit voor het bevorderen van 
re-integratie van oudere werklozen. Bovendien is het parlement akkoord 
gegaan met een fiscale hervorming van de pensioenen. De tweede 
aanbeveling gaat over het bevorderen van de arbeidsparticipatie in het 
algemeen. De Participatiewet is de meest prominente maatregel ter 
bevordering van de arbeidsparticipatie. Ook is er in september een 
jongerenakkoord gesloten, waarbij bedrijven gaan investeren in jongeren 
middels vacatures, stages en extra leerbanen.
3.3 Economische ontwikkeling en koopkracht 2014 
Begin 2013 waren de economische ontwikkelingen niet rooskleurig; de 
verwachtingen voor de economische groei werden fors neerwaarts 
bijgesteld. De jaren 2012 en 2013 waren jaren van een forse krimp. Bij het 
opstellen van de begroting voor 2014 werd voor het eerst weer uitgegaan 
van een voorzichtig herstel met een economische groei van ½%. De 
werkloosheid steeg van 4½% in 2011 naar 7% in 2013 en naar verwachting 
7½% in 2014. Ook al was er vanaf begin 2014 sprake van een voorzichtig 
Tweede Kamer, vergaderjaar 2014–2015, 34 200 XV, nr. 1 14
