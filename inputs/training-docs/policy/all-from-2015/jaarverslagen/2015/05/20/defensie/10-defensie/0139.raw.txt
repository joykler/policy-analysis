Rapportage inzetbaarheidsdoelstellingen in 2014
In dat laatste geval is de inzet van de CS en CSS eenheden de beperkende 
factor, tenzij bondgenoten de benodigde ondersteuning leveren. Zo is 
langdurige inzet van een NH-90 helikopter voor zowel het Caribisch 
gebied als anti piraterij-operaties door de corrosie en slijtage proble-
matiek niet mogelijk gebleken. Binnen de niche-capaciteiten leverde de 
continue inzet van de Patriot problemen op voor de systemen en de 
geoefendheid van het Patriot personeel. Na twee jaar onafgebroken inzet 
is besloten de missie niet nogmaals te verlengen.
In het domein lucht is met langdurig vier F-16’s in Afghanistan, Air 
Policing in Oost-Europa en in het laatste kwartaal de inzet tegen ISIS met 
zes (plus twee in reserve) F-16’s het ambitieniveau voor gevechtsvlieg-
tuigen meer dan volledig gevuld. Om die reden is voor 2015 besloten de 
F-16’s terug te trekken uit de NRF. Voor de andere domeinen is geen inzet 
geweest in de volledige omvang zoals benoemd in de inzetbaarheidsdoel-
stellingen, maar heeft wel een groot aantal kleinere missies op veel 
verschillende locaties plaatsgevonden. Ook heeft er geen langdurige inzet 
van special forces binnen een joint taakgroep plaatsgevonden. Wel is er 
sprake van een veelheid aan kleinere missies en van een SF-inzet van 
compagniesomvang in Mali. De inzet van operationele inlichtingen 
capaciteit in Mali legt beperkingen op aan de ondersteuningsmogelijk-
heden voor de andere doelstellingen.
   
3. Het bijdragen aan de nationale veiligheid onder civiel gezag. In 
dat kader levert de krijgsmacht de in wettelijke en interdeparte-
mentale afspraken vastgelegde bijdragen. Het gaat hierbij om:
– De uitvoering van structurele nationale taken zoals de 
politietaken van de Koninklijke Marechaussee, de beveiliging 
van het Nederlandse luchtruim met jachtvliegtuigen, de 
coördinatie van en de bijdrage aan de Kustwacht Nederland 
evenals de hydrografische taak;
– Het samen met veiligheidspartners kunnen optreden tegen 
digitale bedreigingen en aanvallen (cybercapaciteit);
– Militaire bijstand en steunverlening bij handhaving van de 
rechtsorde, de openbare orde en veiligheid, in het bijzonder 
met de in de ICMS-catalogus gegarandeerde capaciteiten;
– Militaire bijstand bij de bestrijding van terrorisme, rampen 
en crises – zo nodig met alle op dat moment beschikbare 
 eenheden.
Ad 3.
De structurele nationale taken waren gedurende 2014 haalbaar. De in de 
tussentijdse rapportage genoemde beperkingen op het gebied van 
helikopters voor Search en Rescue capaciteit zijn opgeheven door de 
uitbesteding van deze taken (Kamerstuk 30 490, nr. 24 van 11 december 
jl.). Het patiëntenvervoer vanaf de Waddeneilanden is tijdelijk overge-
nomen door Cougar-helikopters, totdat hiervoor in de loop van 2015 een 
alternatieve oplossing is gerealiseerd.
Aan de inzetbaarheidsdoelstellingen op het gebied van cyber, militaire 
steunverlening bij handhaving van de rechtsorde, de openbare orde en 
veiligheid wordt grotendeels voldaan. De vraag van civiele autoriteiten 
voor ondersteuning door Defensie is groot. Defensie voldoet aan de 
vraag, maar indien eenheden gelijktijdig voor nationale en internationale 
inzet nodig zijn, is een prioriteitstelling noodzakelijk. Hoewel geen 
knelpunten daadwerkelijk zijn opgetreden in de uitvoering, waren er de 
Tweede Kamer, vergaderjaar 2014–2015, 34 200 X, nr. 1 138
