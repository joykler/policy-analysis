De beleidsartikelen
16). In een brief van de Minister van 11 december 2014 aan de Kamer is 
over de uitvoering van de moties gerapporteerd.
In 2014 is de vormgeving van het instrument aangepast. De R&D 
Samenwerkingsprojecten werden in 2014 toegedeeld door middel van 
«ranking» in plaats van op basis van «first come, first served».
Ook is de verdeling van het budget over de sectoren aangepast. Naast 
specifieke budgetten voor de afzonderlijke topsectoren is er in 2014 een 
bedrag van € 8 mln beschikbaar gesteld voor een gezamenlijke tender 
R&D Samenwerkingsprojecten.
B4. TTI-transitie
In 2010 heeft het vorige kabinet aangekondigd dat het de subsidies aan de 
Technologische Top Instituten (TTI’s) na 2012 niet langer zou voortzetten. 
Het kabinet, bedrijven en kennisinstellingen willen echter dat de succes-
factoren van de TTI’s, zoals meerjarige onderzoeksprogramma’s over de 
gehele kennisketen, kenniscirculatie, grote betrokkenheid van de industrie, 
en een sterke netwerkfunctie, behouden blijven. Daarom is in de topsec-
toren waar TTI’s actief waren, een zorgvuldig transitieproces opgezet dat 
het onderzoek van de TTI’s borgt binnen de reguliere kennisinfrastructuur 
en het organiserend vermogen borgt in de TKI’s van de topsectoren.
Hiermee is niet alleen een borging van het onderzoek en organiserend 
vermogen gerealiseerd, maar is tegelijk ingespeeld op de grote 
maatschappelijke uitdagingen en innovatiekansen, veelal op het snijvlak 
van sectoren. Verder is ingezet op versteviging van de Europese samen-
werking. De inbedding van het organiserend vermogen in de TKI’s draagt 
ten slotte bij aan grotere synergie doordat de programmering van de 
PPS-en uit de voormalige TTI’s nu in de bredere programmering van de 
TKI’s meeloopt.
Naast EZ zetten de Ministeries van I&M en VWS eveneens middelen in om 
het onderzoek van de topsector Logistiek te versterken en, onder meer, de 
Europese netwerkvorming te versterken voor de topsector Life Sciences & 
Health.
C. Randvoorwaarden
C1. Ruimtevaart (ESA)
Het jaar 2014 was uiterst succesvol voor de Europese ruimtevaart. ESA 
(European Space Agency) slaagde er als eerste in op een komeet te 
landen (Rosetta-missie). Met de ATV-5 werden nieuwe voorraden naar het 
ISS gebracht. In 2014 zijn de eerste satellieten van het Copernicus 
(aardobservatie)- en het Galileo (navigatie)-programma in een baan om de 
aarde gebracht. Geleidelijk aan zullen beide programma’s operationeel 
worden en veel nieuwe economische mogelijkheden bieden. Het 
Nederlandse bedrijfsleven is actief betrokken bij deze en andere 
ESA-missies via de levering van onderdelen, instrumenten en diensten. In 
2014 is ook het satellietinstrument TROPOMI opgeleverd. Na een 
uitvoerige testperiode zal deze in 2016 gelanceerd worden.
Op 2 december 2014 vond een succesvolle ESA-Ministersconferentie 
plaats te Luxemburg. De Europese Ministers hebben een besluit genomen 
over de opvolging van de Ariane-5 draagraket, over de financiering van 
het Europese deel van de ISS en over twee Europese missies naar Mars 
(in 2016 en 2018).
Tweede Kamer, vergaderjaar 2014–2015, 34 200 XIII, nr. 1 38
