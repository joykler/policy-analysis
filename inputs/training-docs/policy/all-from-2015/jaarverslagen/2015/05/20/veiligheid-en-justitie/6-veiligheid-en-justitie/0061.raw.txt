Beleidsartikelen
Ontvangsten
Aanpassing wijze van verwerken schikkingen en transacties
Schikkingen en transacties van het Openbaar Ministerie worden met 
ingang van het boekjaar 2014 verantwoord op het moment van ontvangst 
van het kasbedrag. Het universaliteitsbeginsel is leidend geweest voor 
deze aanpassing en dit beginsel houdt in dat alle ontvangsten van het Rijk 
als ontvangst worden verantwoord.
In de voorgaande boekjaren werden ontvangsten waarover nog een 
gerechtelijke procedure liep, maar wel werden ontvangen op grond van 
het voorzichtigheidsbeginsel, tijdelijk op een derdenrekening in de 
saldibalans van VenJ verantwoord in afwachting van de afloop van een 
eventuele artikel-12-procedure. Pas na het verstrijken van de termijn van 
de artikel-12-procedure of een uitspraak van de rechter werden de 
bedragen als ontvangst in het dan lopende boekjaar verantwoord. Omdat 
deze wijze van verwerken niet bijdraagt aan de verslaggevingsuniformiteit 
binnen het Rijk is in overleg met het Ministerie van Financiën besloten om 
ook voor deze specifieke categorie van ontvangsten het universaliteitsbe-
ginsel te laten prevaleren. Het toepassen van deze verwerkingswijze biedt 
in de huidige situatie een belangrijke verbetering van het totale inzicht in 
de ontvangsten in de jaarrekening.
Voor de vergelijkbaarheid van de ontvangsten 2014 met voorgaand 
boekjaar wordt in onderstaande tabel de ontvangsten uit Boeten en 
Transacties en de ontvangsten uit Afpakken en Pluk ze in het boekjaar 
2013 op basis van het oude en de nieuwe presentatie weergegeven.
  
Tabel 33.9 Ontvangsten 2013 «Boeten en Transacties» en «Afpakken/Pluk ze» in 
verband met wijziging presentatie (x € 1.000)
 Ontvangsten artikel 33 in jaar 2013 oude presentatie  1.086.824 
 – waarvan ontvangsten «Boeten en Transacties» 2013 oude presentatie 982.386  
 – waarvan ontvangsten « Afpakken/Pluk ze» 2013 oude presentatie  89.982 
 Ontvangsten artikel 33 in jaar 2013 nieuwe presentatie 1.156.824  
 – waarvan ontvangsten «Boeten en Transacties» 2013 nieuwe 
presentatie 1.052.386  
 – waarvan ontvangsten «Afpakken/Pluk ze» 2013 nieuwe presentatie  89.982
 
Boeten en Transacties
In 2014 en 2015 vindt er een grootschalige vervanging plaats van 
trajectcontrolesystemen, digitale flitspalen en radarsets. De effecten van 
de vervanging van met name de flitspalen en radarsets waren in 2014 
groter dan in de raming was geprognosticeerd. Hierdoor zijn de 
opbrengsten uit verkeersboeten in 2014 ca. € 34 mln. achter gebleven bij 
de raming.
Het tekort aan ontvangsten uit verkeersboetes wordt gemitigeerd omdat 
in 2014 een tweetal schikkingen op dit artikelonderdeel verantwoord zijn, 
te weten het transactiedeel van de schikking met SBM Offshore (€ 24 
mln.) en de LIBOR-schikking met de Rabobank (€ 70 mln.).
Afpakken/Pluk ze
In 2014 is ruim € 80 mln. aan crimineel vermogen strafrechtelijk afgepakt. 
Dat is € 10 mln. meer dan oorspronkelijk begroot. Daarboven is het 
ontnemingsdeel van de getroffen schikking met SBM Offshore, te weten 
Tweede Kamer, vergaderjaar 2014–2015, 34 200 VI, nr. 1 60
