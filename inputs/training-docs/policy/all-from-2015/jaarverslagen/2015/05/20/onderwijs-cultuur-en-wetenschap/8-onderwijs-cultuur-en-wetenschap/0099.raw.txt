De beleidsartikelen (artikel 14)
Verplichtingen
De realisatie van de verplichtingen is € 153,2 miljoen lager dan geraamd. 
Het verschil met de begroting wordt veroorzaakt door:
De feitelijke realisatie van de verplichtingen van de bekostiging en 
subsidies is € 2,6 miljoen hoger.
De verlaging van de garantieverplichtingen met € 155,8 miljoen als 
gevolg van lagere toekenning op garanties voor de indemniteitsregeling 
bruikleen collecties (€ 168 miljoen). Daarnaast zijn er minder overige 
garanties verleend (€ 4 miljoen).
De hogere toekenning op garanties voor de achterborgovereenkomst 
monumenten (€ 16,2 miljoen).
Uitgaven
De realisatie van de uitgaven in 2014 ligt € 31 miljoen lager dan oorspron-
kelijk begroot.
De verschillen worden verder verduidelijkt bij de toelichting op de 
instrumenten.
Bekostiging
Toelichting op de instrumenten
De culturele basisinfrastructuur wordt voor een periode van vier jaar 
bekostigd. Het cultuurstelsel voor de periode 2013–2016 is beschreven in 
de brief besluiten over de culturele basisinfrastructuur van 18 september 
2012. De culturele basisinfrastructuur bestaat uit instellingen op het 
gebied van de podiumkunsten (toneel, dans, opera en orkesten), de 
beeldende kunsten, film, musea, letteren en bibliotheken, architectuur, 
vormgeving, nieuwe media, cultuureducatie en een aantal bovensectorale 
instellingen. Daarnaast zijn er de zes cultuurfondsen die sectoraal zijn 
georganiseerd. De cultuurfondsen spelen een belangrijke rol in het 
cultuurstelsel. Door middel van flexibele en kortlopende subsidierege-
lingen kunnen zij de dynamiek en vernieuwing in de cultuur op de voet 
volgen en zijn zij in staat snel op sectorale ontwikkelingen te reageren.
In 2014 is het budget voor de vierjaarlijkse instellingen van de Culturele 
basisinfrastructuur met € 11,9 miljoen verhoogd. Dit betreft de loon- en 
prijsbijstelling 2013 en 2014 op de huisvesting musea (€ 0,5 miljoen) en 
de wijziging van instellingssubsidies in verband met investeringen op het 
gebied van huisvesting (€ 9,4 miljoen). Het budget voor de fondsen is met 
€ 2 miljoen verhoogd ten behoeve van de Arbeidsvoorwaardenmiddelen 
van het Nationaal Fonds voor de Podiumkunsten en voor de loonbij-
stelling 2014.
Monumentenzorg
De brief van 16 september 2011 geeft informatie over de wijze waarop 
subsidie voor instandhouding en restauratie van rijksmonumenten vanaf 
2012 ingezet zal worden. Voor de verdeling van de reguliere restauratie-
middelen zijn de provincies verantwoordelijk, zoals vastgelegd in het 
convenant met het Interprovinciaal Overleg (IPO). Verdere ondersteuning 
van instandhouding van monumenten vindt plaats langs de weg van de 
fiscale aftrek, het vernieuwde Besluit Rijkssubsidiëring Instandhouding 
Monumenten (BRIM), de herbestemmingsregelingen, het Revolving Fund 
voor woonhuismonumenten en de Restauratiefonds-hypotheek-plus. Via 
dit fonds kunnen eigenaren van andere monumenten dan woonhuizen 
voor restauratie een laagrentende lening krijgen uit het Revolving Fund 
Plus van het Nationaal Restauratiefonds (NRF).
Tweede Kamer, vergaderjaar 2014–2015, 34 200 VIII, nr. 1 98
