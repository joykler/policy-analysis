Beleidsartikelen
34.2 Preventieve maatregelen 
Bijdrage aan agentschappen
Dienst Justis
De Dienst Justis toetst of personen antecedenten hebben die het 
uitoefenen van bepaald werk in de weg staat. Daarnaast toetst Justis of 
partijen die bepaalde verklaringen, vergunningen en subsidies aanvragen, 
aan integriteitseisen voldoen. Deze screening van betrouwbaarheid 
vermindert veiligheidsrisico’s en draagt zo bij aan een integere en 
veiligere samenleving.
Bijdrage aan ZBO’s/RWT’s en bijdrage aan (inter)nationale 
organisaties, medeoverheden
Overig preventieve maatregelen
Het betreft een bijdrage aan diverse instanties in het kader van preven-
tieve maatregelen. Oorspronkelijk stond een deel van deze middelen 
geraamd op de subsidies overige preventieve maatregelen en de 
opdrachten overige preventieve maatregelen. Gedurende het jaar is in de 
uitvoering besloten een deel van de middelen voor preventiedoeleinden 
niet middels een subsidie in te zetten maar via een bijdrage aan ZBO’s/
RWT’s of medeoverheden.
Subsidies
Preventie bedrijfsleven
Overheid, burgers en bedrijven hebben een gezamenlijke verantwoorde-
lijkheid voor de leefbaarheid en de veiligheid van de samenleving. Des te 
groter de verantwoordelijkheid van burgers en bedrijven, hoe kleiner het 
risico op ontwrichting, overlast en criminaliteit. Met behulp van subsidies 
zijn ondernemers gestimuleerd preventieve maatregelen te treffen, niet 
alleen tegen veelvoorkomende vormen van criminaliteit zoals inbraak en 
diefstal, maar ook tegen georganiseerde criminaliteit, cybercrime en 
financieel-economische criminaliteit.
Subsidies Integriteit
Met het subsidiëren van de ontwikkeling van integriteitsinstrumenten zijn 
vrijwilligersorganisaties en kerkelijke instanties gestimuleerd om uniforme 
gedragscodes op te stellen voor vrijwilligers die met kinderen omgaan. 
Het integriteitsbeleid heeft tot doel het risico op misbruik van kwetsbare 
groepen te beperken.
Centrum voor Criminaliteitsbestrijding en Veiligheid (CCV)
Het Centrum voor Criminaliteitspreventie en Veiligheid (CCV) heeft kennis 
en samenhangende instrumenten (door)ontwikkeld en geïmplementeerd 
om de maatschappelijke veiligheid te vergroten. Bij de eerste suppletoire 
begroting is € 3,3 mln. subsidiebudget CCV overgeboekt van artikel 33.2 
naar artikel 34.2.
Overig preventieve maatregelen
Het betreft hier diverse subsidies in het kader van preventieve maatre-
gelen.
Tweede Kamer, vergaderjaar 2014–2015, 34 200 VI, nr. 1 70
