Beleidsartikel 3
Beleidsartikel 3. Europese samenwerking 
A: Algemene doelstelling 
De algemene doelstelling is een effectieve Europese samenwerking om de 
Europese Unie en haar lidstaten zo vreedzaam, welvarend en sterk 
mogelijk de toekomst in te loodsen. Europa is essentieel voor onze 
welvaart, vrijheid en veiligheid. Een actieve opstelling van Nederland in 
het Europese besluitvormingsproces is dan ook in het directe belang van 
Nederlandse burgers en bedrijven. Door consequent en constructief 
optreden kan Nederland zijn invloed binnen de Europese Unie vergroten. 
Zo kan Nederland mede vormgeven aan ontwikkelingen in Europa die 
direct van invloed zijn op onze economische, sociale en politieke 
toekomst.
B: Rol en verantwoordelijkheid 
Binnen de Europese Unie zal voornamelijk gewerkt moeten worden aan 
het herstel van economische groei en werkgelegenheid en het weer 
gezond maken van de door de crisis verzwakte overheidsfinanciën van de 
lidstaten.
De jaarlijkse Staat van de Unie bevat de geïntegreerde visie van de 
regering op de Europese samenwerking en de rol van Nederland daarbij.
De Minister is verantwoordelijk voor:
Regisseren 
� Het bevorderen en bewaken van de coherentie en de consistentie van 
het Nederlandse Europabeleid, inclusief de voorbereiding van de 
Europese Raad en horizontale dossiers.
� Het interdepartementaal afstemmen van de Nederlandse inzet in de 
verschillende, afzonderlijke Raadsformaties.
� Het vormgeven van het Europese externe beleid ten opzichte van 
derde landen, inclusief uitbreiding van de EU, regio’s en ontwikkelings-
landen.
� De gedachtenvorming over de institutionele structuur van de EU.
� Het onderhouden en intensiveren van de bilaterale relaties met andere 
Europese landen en het bevorderen van een Europese waardenge-
meenschap.
Financieren 
� De Nederlandse afdrachten aan de Europese begroting en aan het 
Europees Ontwikkelingsfonds (EOF).
� Bijdragen aan een hechtere Europese waardengemeenschap middels 
een bijdrage aan de Raad van Europa.
� Versterkte Nederlandse positie in de Unie van 28 waaronder de 
bijdrage aan de Benelux.
C: Beleidsconclusies 
In 2014 is de Nederlandse agenda van «focus, balans & legitimiteit», zoals 
ook in het regeerakkoord opgenomen, boven verwachting uitgevoerd. 
Nederland is er, in nauwe samenwerking met een aantal gelijkgezinde 
lidstaten, in geslaagd om tijdens de Europese Raad van juni 2014 
duidelijke prioriteiten en principes te laten vastleggen in de «Strategische 
Agenda voor de Unie in Tijden van Verandering». Subsidiariteit en 
proportionaliteit zijn in het DNA van de Europese Commissie gebracht. De 
Tweede Kamer, vergaderjaar 2014–2015, 34 200 V, nr. 1 38
