Jaarrekening
De mutatie in de projectgelden betreft het bedrag aan projectgelden dat 
per saldo wordt overgeheveld naar het volgende boekjaar. Dit wordt met 
name veroorzaakt door vertragingen in het programma DTR en het project 
Masterplan Archiefdepots.
Lasten
De apparaatskosten bedragen € 28,2 miljoen en liggen circa € 12,2 
miljoen onder de begroting. Dit is het resultaat van vertragingen in het 
programma DTR en het project Masterplan Archiefdepots. De vertraging 
in het programma DTR is ontstaan door problemen met de werving van 
personeel, geen investeringen in een nieuwe eigen serverruimte wegens 
toekomstige overgang naar een ODC, vertraagde aanbesteding van 
scanners en op onderdelen een andere fasering van het programma DTR.
Het project Masterplan Archiefdepots is voor de voortgang afhankelijk van 
het Rijksvastgoedbedrijf. Door de vertragingen is minder personeel in 
dienst genomen en minder personeel ingehuurd dan gepland. Daardoor is 
minder personeel in dienst genomen en minder personeel ingehuurd dan 
gepland. Ook de materiële kosten zijn door de vertragingen achterge-
bleven op de begroting.
De afschrijving van de materiele vaste activa bedraagt € 0,9 miljoen en is 
€ 0,1 miljoen hoger dan begroot. De oorzaken van dit verschil zijn 
investeringen die samenhangen met het programma DTR (scanners) en 
het project Masterplan Archiefdepots (archiefstellingen).
In 2014 zijn geen afschrijvingen van immateriële vaste activa, omdat in 
2013 de immateriële vaste activa volledig zijn afgeboekt. De begroting 
(€ 1,6 miljoen) is opgesteld vóór doorvoering van deze stelselwijziging.
In 2014 is als gevolg van een afspraak over een afvloeiingsregeling een 
voorziening getroffen van € 0,2 miljoen.
Tweede Kamer, vergaderjaar 2014–2015, 34 200 VIII, nr. 1 147
