Beleidsprioriteiten
drugshandel en mobiel banditisme te versterken. Met Australië is een 
«Memorandum of Understanding» voor politiesamenwerking afgesloten.
De Minister van Veiligheid en Justitie is korpsbeheerder van het politie- en 
brandweerkorps Bonaire, Sint Eustatius en Saba (BES). De gemandateerd 
korpsbeheerder heeft het nieuwe politiebureau te Kralendijk, Bonaire op 
10 oktober 2014 officieel geopend. In het bureau zijn ook de ketenpartners 
als de Koninklijke Marechaussee en de Kustwacht gehuisvest.
Slachtoffer centraal, sanctietoepassing en jeugd (artikel 34, 35)
Belangen Slachtoffers
3 
De vijf beleidsdoelen uit het visiedocument «Recht doen aan slacht-
offers» geven richting aan de beleidsontwikkelingen in 2014, zodat de 
positie van slachtoffers voor, tijdens en na afloop van het strafproces 
verder wordt verbeterd. Dit is afgesproken in het Regeerakkoord.
De pilots herstelbemiddelingen zijn verlengd tot eind 2014 om voldoende 
input te hebben voor het onderzoek. Het eindrapport van de evaluatie 
wordt in de zomer van 2015 verwacht. Daarnaast zijn in 2014 verschillende 
verbetermaatregelen geïmplementeerd bij de ketenpartners. Er is 
bijvoorbeeld een nieuwe website door het OM ontwikkeld waarop alle 
informatie voor slachtoffers te vinden is. Ook kunnen slachtoffers met een 
inlogmogelijkheid een zaak volgen in hoger beroep. DJI ontwikkelde voor 
slachtoffers informatiebrochures, informatie voor slachtoffers wordt 
aangeboden in begrijpelijker taal en vanaf begin 2015 komt het vereen-
voudigd schadeformulier beschikbaar.
Het onderzoek naar belemmeringen voor verzekeraars om schade te 
verhalen op daders heeft tot de conclusie geleid dat in de praktijk geen 
eenduidige werkprocessen zijn vastgelegd ter ondersteuning van de 
informatie-uitwisseling tussen verzekeraars en politie en OM. Daarom 
wordt nu verder gewerkt aan het gezamenlijk vormgeven en inrichten van 
dat proces.
De Wet conservatoir beslag ten behoeve van slachtoffers is op 1 januari 
2014 in werking getreden. De eerste resultaten van de wet zijn al 
zichtbaar: tot op heden is in meer dan 80 zaken beslag gelegd ten behoeve 
van slachtoffers. Daarnaast is het wetsvoorstel uitbreiding spreekrecht op 
4 
14 november 2014 naar de Tweede Kamer gestuurd. De wijzing van de 
Wet Schadefonds Geweldsmisdrijven is gevoegd bij de uitbreiding van 
het wetsvoorstel.
Masterplan DJI
De implementatie van het Masterplan DJI ligt op koers. De doelstelling 
van het Van Werk Naar Werk-beleid voor 2013 en 2014 is gehaald. Een 
uitstroom van 37% van het totaal aantal van 3.370 fte, waarmee de 
personeelsbezetting zal moeten dalen, is gerealiseerd. Waar eind 2012 
nog 16.212 fte werkzaam was bij DJI, is dit aantal per 1 januari 2015 
gedaald tot 14.908 fte; een afname van 1.304 fte. Een groot aantal 
DJI-medewerkers is mobiel geworden en heeft een andere baan 
gevonden, binnen of buiten DJI. Het totaal aantal interne tijdelijke en 
structurele verplaatsingen in 2014 bedraagt 1.193.
3
Tweede Kamer, 35 552, nr. 2.
4
Tweede Kamer, 34 082, nr. 2.
Tweede Kamer, vergaderjaar 2014–2015, 34 200 VI, nr. 1 18
