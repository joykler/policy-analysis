Beleidsverslag
I. Griekenland
In 2010 en 2011 hebben lidstaten van de eurozone bilaterale leningen 
verstrekt aan Griekenland (Greek Loan Facility). Nederland heeft in totaal 
3,2 miljard euro aan leningen verstrekt. De looptijd van de leningen is 30 
jaar en er is een aflossingsvrije periode van 10 jaar ingesteld. Griekenland 
zal daarom in 2020 beginnen met aflossen. Op deze leningen ontvangt 
Nederland ieder kwartaal rente. Griekenland betaalt momenteel de 
3-maands euribor rente plus een renteopslag van 50 basispunten over de 
bilaterale leningen. Door een lagere rente dan de geraamde CPB 
rekenrente en de retroactieve correctie van de renteverlaging (zoals door 
de Eurogroep in december 2012 overeengekomen) zijn de ontvangsten op 
de Griekse lening lager uitgevallen dan eerder geraamd.
Tweede Kamer, vergaderjaar 2014â€“2015, 34 200 IX, nr. 1 17
