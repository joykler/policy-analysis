Onder misbruik wordt verstaan het bewerkstelligen van geen of te 
geringe betaling van verplichte bijdragen aan de overheid en van het 
verkrijgen of genieten van een (te hoge) uitkering door het bewust 
niet, niet tijdig, niet juist of niet volledig verstrekken van inlichtingen.
Onder oneigenlijk gebruik wordt verstaan het volgens de regels van 
de wet, maar in strijd met de bedoeling van de wettelijke bepalingen, 
geheel of ten dele ontgaan van een verplichte bijdrage aan de 
51
overheid en verkrijgen of genieten van een (te hoge) uitkering .
De departementen behoren voortdurend alert te zijn op mogelijk M&O en 
het voorkomen en bestrijden daarvan. Ieder departement hoort ook inzicht 
te hebben in de M&O-gevoelige regelingen, de potentiële risico’s op M&O 
en de gewenste en getroffen maatregelen om M&O te voorkomen en te 
bestrijden.
De omvang van de te nemen maatregelen voor een toereikend 
M&O-beleid wordt echter wel begrensd door:
� inherente beperkingen in wettelijke bepalingen, zoals privacywetge-
ving;
� politieke overwegingen;
� beperkingen in de betrouwbaarheid van gegevens van externe 
partijen;
� een te ongunstige verhouding tussen de kosten die aan de te nemen 
(extra) maatregelen zijn verbonden in relatie tot het nut van die 
maatregelen.
Deze beperkingen zorgen voor inherente onzekerheid bij het voorkomen 
en bestrijden van M&O.
Wanneer het M&O-beleid toereikend is, hebben eventuele inherente 
onzekerheden geen gevolgen voor de rechtmatigheid van de uitgaven en 
het oordeel daarover van de Auditdienst Rijk (ADR) en de Algemene 
Rekenkamer.
Over regelingen met ontoereikend M&O-beleid moet gerapporteerd 
worden in het onderdeel «Rechtmatigheid» van de bedrijfsvoeringspara-
graaf van het departementaal jaarverslag.
Onzekerheid die het gevolg is van onvoldoende M&O-beleid kan, 
afhankelijk van de omvang, wel negatieve gevolgen hebben voor het 
oordeel van de ADR en de Algemene Rekenkamer.
De bedrijfsvoeringsparagrafen van de departementale jaarverslagen 
maken echter geen melding van M&O-beleid dat (op onderdelen) niet 
toereikend is. Daaruit kan worden geconcludeerd dat het M&O-beleid in 
opzet en werking bij alle departementen toereikend is.
Vanaf 2014 moeten de departementen in de bedrijfsvoeringsparagrafen 
hun M&O-beleid beschrijven voor de onderkende M&O-risico’s, inclusief 
de maatregelen die zijn of worden ingezet om deze M&O-risico’s te 
beheersen. In de bedrijfsvoeringsparagrafen worden eveneens de 
resterende M&O-risico’s beschreven en gekwantificeerd na uitvoering van 
het M&O-beleid.
Uit de bedrijfsvoeringsparagrafen blijken de volgende inherente beper-
kingen en onzekerheden bij het voorkomen en bestrijden van M&O door 
de ministeries:
51
Handleiding ter voorkoming en bestrijding van misbruik en oneigenlijk gebruik, Ministerie van 
Financiën, juni 1998
Tweede Kamer, vergaderjaar 2014–2015, 34 200, nr. 1 54
