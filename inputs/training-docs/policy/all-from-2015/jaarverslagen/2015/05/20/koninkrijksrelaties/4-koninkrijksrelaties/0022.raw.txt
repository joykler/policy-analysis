Beleidsartikel 2
2.4 Schuldsanering
Leningen
Lopende inschrijving
De sanering van schuldtitels en betalingsachterstanden is afgerond. Op 
grond van art. 16 van de Rijkswet financieel toezicht Curaçao en Sint 
Maarten heeft Nederland onder nauwkeurig in de Rijkswet omschreven 
voorwaarden een lopende inschrijving op alle openbare en onderhandse 
geldleningen van de landen Curaçao en Sint Maarten. De geldleningen 
waarop wordt ingeschreven moeten passen binnen de normen en criteria 
uit de rijkswet. Het College financieel toezicht ziet hierop toe. Het 
totaalbeeld van de verstrekte leningen aan Curaçao en Sint Maarten ziet er 
als volgt uit:
Verstrekte leningen x € mln. 
Curaçao Sint Maarten 
Geldleningen per 10-10-2010 658 132 
Lopende inschrijving tot en met 2013 25 0 
Lopende inschrijving in 2014 103 74 
Totaal uitstaande leningen 786 206
 
De lening in 2014 aan Curaçao was bestemd voor de financiering van een 
ziekenhuis. Aan Sint Maarten zijn 4 leningen verstrekt voor diverse 
investeringen (ook uit het verleden) en aankoop van gronden. Deze 
leningen (ruim € 176 mln.) verklaren het verschil met de oorspronkelijke 
begroting.
Voor rente en aflossing in het kader van de schuldsanering is € 171 mln. 
aan de landen verstrekt in de vorm van een lening.
Ontvangsten
De reguliere rente en aflossingen op leningen aan Aruba, Curaçao en Sint 
Maarten worden hier verantwoord. De hogere ontvangsten worden 
grotendeels verklaard door meerontvangsten bij de rente op de lopende 
inschrijving, rente en aflossingen leningen Aruba en de tussenafrekening 
van de Stichting Ontwikkeling Nederlandse Antillen (SONA) en de 
subsidievaststelling 2007–2013 van de stichting Antilliaanse Mede 
Financierings Organisatie (AMFO).
Tweede Kamer, vergaderjaar 2014–2015, 34 200 IV, nr. 1 21
