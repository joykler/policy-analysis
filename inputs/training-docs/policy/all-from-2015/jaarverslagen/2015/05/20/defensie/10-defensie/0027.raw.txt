Beleidsartikelen
United Nations Assistance Mission in Afghanistan (UNAMA)
UNAMA heeft, als politieke missie, in 2014 ondersteuning gegeven aan de 
Afghaanse regering en de Afghaanse bevolking door het creëren van 
draagvlak voor duurzame vrede en de ontwikkeling van goed bestuur. 
Nederland leverde in 2014 één militair aan UNAMA.
Financiële toelichting
De raming (verdiepingshoofdstuk 2014) bedroeg € 62 miljoen. Met de 
eerste suppletoire begroting is de raming met € 12 miljoen neerwaarts 
bijgesteld naar € 50 miljoen. Dit kan worden verklaard doordat de voor de 
redeployment geraamde transportkosten met de SAC C-17 uit de 
GPM-begroting zijn verschoven naar de post «Contributies» binnen het 
BIV. Met de tweede suppletoire begroting is de raming met € 3,7 miljoen 
verlaagd tot € 46,3 miljoen. Deze bijstelling is het gevolg van het twee 
maanden eerder redeployen van de ATF.
De eindrealisatie bedroeg in totaal € 38,2 miljoen (voor ISAF, GPM, 
UNAMA en Resolute Support). De onderrealisatie wordt voor € 8,1 
miljoen verklaard door naar 2015 overlopende verplichtingen en achter-
blijvende betalingen aan coalitiepartners en de Navo om het gebruikte 
materieel terug te brengen in de originele staat.
Patriots Turkije (BMDTF)
De Patriotsystemen zijn in 2014 ingezet in Turkije met als doel de 
bevolking en het grondgebied van deze Navo-bondgenoot te beschermen 
door het onderscheppen van eventuele inkomende ballistische raketten en 
zo bij te dragen aan de de-escalatie van de crisis langs de zuidoostelijke 
grenzen van het bondgenootschap. Nederland heeft in 2014 enkele 
honderden militairen ingezet in Turkije.
Financiële toelichting
Voor de Patriots in Turkije bedroeg de raming € 21,9 miljoen. Dit bedrag is 
met de eerste suppletoire begrotingswet toegevoegd aan de defensiebe-
groting. Met de tweede suppletoire begroting is de raming met € 1,7 
miljoen verlaagd tot € 20,2 miljoen. Deze bijstelling is het gevolg van 
minder wegtransport, minder brandstofverbruik en minder uitgaven voor 
internet en telefonie. De eindrealisatie bedroeg € 18,2 miljoen. De 
onderrealisatie van € 2 miljoen ten opzichte van de tweede suppletoire 
begroting wordt verklaard door lagere transportuitgaven als gevolg van 
het gebruik van eigen transportcapaciteit.
United Nations Multidimensional Integrated Stabilisation Mission in Mali 
(MINUSMA)
MINUSMA heeft zich in 2014 gericht op begeleiden van Mali naar een 
functionerende overheid die veiligheid en andere diensten aan de 
bevolking levert in het gehele land. In 2014 is de Nederlandse bijdrage aan 
MINUSMA ontplooid naar Mali. Nederland leverde in 2014 een bijdrage 
aan MINUSMA van enkele honderden militairen en enkele helikopters.
Financiële toelichting
De raming voor de missie in Mali bedroeg € 108,3 miljoen. Dit bedrag is 
met de eerste suppletoire begroting toegevoegd aan de defensiebe-
groting. De realisatie bedroeg € 87,7 miljoen. De onderrealisatie van 
€ 20,6 miljoen is hoofdzakelijk ontstaan door latere ontplooiing van de 
hoofdmacht en door vertraging in de definitieve oplevering van kamp 
Castor.
Tweede Kamer, vergaderjaar 2014–2015, 34 200 X, nr. 1 26
