Bedrijfsvoeringsparagraaf
In 2014 zijn flinke stappen gezet in de standaardisering en harmonisering 
van de opzet en uitvoering van de verbijzonderde interne controle binnen 
het postennet en de coördinatie hiervan met het departement. De 
aandachtspunten met betrekking tot de werkprogramma’s (actualisatie), 
archivering (op 24/7) en een meer uniforme rapportage worden in 2015 
verder uitgewerkt.
Beheer vastgoed
In lijn met SGO5 is scheiding gemaakt tussen enerzijds beleid/
kaderstelling en anderzijds de uitvoering. De rollen van de beleidsmaker, 
eigenaar en gebruiker zijn daarmee onafhankelijk belegd. De nieuwe 
directie Bedrijfsvoering (DBV) is verantwoordelijk voor het beleid en voert 
tevens regie op de huisvestings- en vastgoedportefeuille. Het SSO 3W is 
verantwoordelijk voor de uitvoering. DBV zorgt als regisseur en eigenaar 
voor vertaling van het beleid (primair) naar de vastgoedvraag. DBV is 
opdrachtgever van 3W. DBV heeft zich versterkt met een huisvestings- en 
vastgoed expert die vooral de regie organisatie DBV beter zal afstemmen 
op de huisvestingsportefeuille, de klant (het postennetwerk) en de 
uitvoerende organisatie (3W).
Verder is er goede voortgang gemaakt met het inzichtelijk maken van het 
vastgoedfonds (opbrengsten uit verkoop eigendom) en de koppeling naar 
de opgelegde structurele bezuiniging op de vastgoedportefeuille. De 
voortgang op de stroomlijning van de informatievoorziening (het Real 
Estate Management Informatie Systeem REMIS) verliep volgens 
verwachting. Een eerste set parameters en indicatoren kunnen met elkaar 
in verband worden gezet en zichtbaar worden gemaakt op een dashboard. 
In 2015 zal verder gewerkt worden aan het systeem om bezit en behoefte 
op tal van manieren zichtbaar te kunnen maken. Hierbij is onder andere 
voorzien in een koppeling met het financiële systeem (PPR) en het 
personeelssysteem (People Inc.). Eerste kwartaal 2015 zal de eerste fase 
van het systeem naar verwachting operationeel worden en vervolgens 
verder worden ontwikkeld.
Herinrichting financiële functie
BZ heeft het programmaplan Toekomst Financiële Functie opgesteld dat 
onderdeel is van het programma Modernisering Diplomatie waarin twee 
eindresultaten zijn gedefinieerd voor de financiële functie: vermindering 
van de beleids- en beheerlast en herinrichting van de financiële functie. 
Het programmaplan voorziet in de bundeling van de financiële adminis-
traties, herinrichting organisatie en processen financiële functie, 
vervanging financieel systeem en P-beleid voor de financiële functie. 
Onderdeel van het P-beleid is de strategische personeelsplanning van de 
financiële functie die door de ADR is aangehaald als best practice binnen 
het rijk. In 2014 is in het kader van strategische personeelsplanning 
gestart met een personeelsscan waaraan medewerkers vrijwillig kunnen 
deelnemen. Voor de bundeling van de financiële administraties is eind 
2014 een kwartiermaker aangesteld die begonnen is met het opstellen van 
een plan van aanpak.
Vermindering beleids- en beheerlast
Het project Minder beleids- en beheerlast is onderdeel van het 
programma Modernisering Diplomatie. In 2014 zijn tientallen maatregelen 
ontwikkeld om de regeldruk te verminderen zowel op het terrein van de 
bedrijfsvoering als beleid. Voorbeelden van vereenvoudiging zijn onder 
andere nieuwe beoordelingssjablonen voor activiteiten, vereenvoudiging 
voorschottenbeheer, de procedure voor interdepartementaal verrekenen 
Tweede Kamer, vergaderjaar 2014–2015, 34 200 V, nr. 1 56
