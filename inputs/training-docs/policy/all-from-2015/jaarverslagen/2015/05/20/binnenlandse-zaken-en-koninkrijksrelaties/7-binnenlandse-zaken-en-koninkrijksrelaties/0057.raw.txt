Beveiligingsnormen DigiD
Het belang van een veilig en vertrouwd DigiD staat nog steeds hoog op de 
agenda. Er is in 2014 veel gedaan om verbeteringen in het beheer van 
DigiD te realiseren. Een taskforce bij de beheerorganisatie Logius, 
onderdeel van het Ministerie van BZK, heeft het afgelopen jaar hard 
gewerkt aan het oplossen van een aantal grote en kleine problemen. 
Hierbij is gebruik gemaakt van bewezen technologie. Deze oplossingen 
worden eerdaags getoetst door een externe auditor. Tevens is een aantal 
onderzoeken uitgevoerd om na te gaan of er een materieel risico voor 
DigiD aan de orde is. Uit deze en eerder uitgevoerde onderzoeken blijkt 
dat er over 2014 sprake is geweest van materiële beveiligingsrisico’s. De 
bevindingen worden geprioriteerd en in 2015 zullen inspanningen worden 
geleverd om ook deze bevindingen op te lossen. De bevindingen die het 
grootste risico met zich meebrengen worden als eerste aangepakt. In het 
jaarverslag 2014 van de beheerorganisatie Logius staat meer informatie 
over de beveiligingsnormen DigiD.
WNT
De problemen met de WNT zijn in 2014 opgelost.
Informatiebeveiliging kerndepartement /implementatie BIR
De aanpak «implementatie Baseline Informatiebeveiliging Rijk (BIR) 
kerndepartement» gaat uit van de totale set aan beveiligingsdoelstel-
lingen en beheersmaatregelen van de BIR. Daarbij wordt eveneens 
aansluiting gezocht bij het Voorschrift Informatiebeveiliging Rijk (VIR) 
2007, waarin staat dat de informatiebeveiliging op basis van risicoma-
nagement tot stand komt. BZK geeft een In Control Verklaring (ICV) af 
voor het voldoen aan de BIR. De ICV van BZK over 2014 heeft betrekking 
op een selectie van ongeveer 20 informatiesystemen. Beveiligingsdoel-
stellingen die meer aan de organisatorische kant liggen (P-beleid, 
informatiebeveiligingsbeleid, bewustwording) worden opgenomen in de 
ICV van BZK. De organisatieonderdelen is gevraagd de stand van zaken 
per 31-12-2014 door te geven aan de CIO BZK. Op basis hiervan is door 
het Ministerie van BZK op 15 februari 2015 de ICV afgegeven. Hiermee 
verklaart de bestuurder dat het Ministerie de beheersing van de informa-
tiebeveiliging, conform de kaders zoals gesteld door het VIR 2007 en de 
Baseline Informatiebeveiliging Rijksdienst (BIR), op orde heeft. De ICV 
heeft betrekking op de situatie per 31-12-2014.
Inkoopbeheer FMHaaglanden
Uit interne controle is gebleken dat de tekortkomingen die zijn geconsta-
teerd op de juistheid en volledigheid van het contractenregister zich niet 
meer voordoen. De inkoopanalyses zijn verbeterd en er is in 2014 voor 
gekozen elke 2 maanden een spendanalyse uit te voeren. Daarbij zijn alle 
zes aspecten uit het normenkader inkoop van de Algemene Rekenkamer 
meegenomen. Verder heeft verbetering plaatsgevonden op de interne 
controle op naleving van aanbestedingprocedures. FMH kent op dit 
moment, naast de inhuurovereenkomsten, slechts drie (dienst)(raam) 
overeenkomsten met meerdere contractpartners voor dezelfde dienstver-
lening. FMH heeft een interne controle uitgevoerd op de uitgaven die 
betrekking hebben op deze overeenkomsten en hierbij zijn geen onrecht-
matigheden geconstateerd. FMH heeft in oktober besloten om 
meervoudige aanbestedingen altijd te laten uitvoeren door de HIS. De 
inhuur is vrijwel geheel uitbesteed aan het Expertisecentrum Organisatie 
en Personeel.
Tweede Kamer, vergaderjaar 2014–2015, 34 200 VII, nr. 1 56
