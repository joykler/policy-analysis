De beleidsartikelen
verspilling is in samenwerking met de topsector Agro&Food, onder de 
uitvoeringslijn duurzaamheid, in 2014 een SBIR (Small Business 
Innovation Research program) duurzame voedselproductie uitgeschreven. 
Samen met de Alliantie Verduurzaming Voedsel (de Alliantie) is invulling 
gegeven aan «Het jaar tegen de voedselverspilling». De samenwerking 
tussen voedselbanken en de Alliantie heeft verder vorm gekregen, er is 
een helpdesk voedselverspilling ingericht, het Voedingscentrum heeft de 
campagne «Hoezo 50 kilo?» gevoerd, en het onderwerp houdbaar-
heidsdata op voedsel is geagendeerd in Brussel. Verder is geïnvesteerd in 
de ontwikkeling van de monitoringsystematiek rondom voedselver-
spilling. Ook is ondersteuning gegeven aan de uitvoering van de Green 
Deal rondom nieuwe eiwitten.
16.3 Plant- en diergezondheid 
Borgen plantgezondheid
In 2014 is voortgang geboekt met de onderhandelingen over de 
voorstellen van de Europese Commissie voor de herziening van de EU 
Fytorichtlijn. Een belangrijk punt van discussie blijft de handhaving van 
een open importsysteem voor plantaardige producten. Nederland heeft 
zich hiervoor ingezet. De Europese Commissie heeft in 2014 besloten om 
de voorstellen voor herziening van de Verkeersrichtlijnen voor plantaardig 
materiaal in te trekken. De boycot van Rusland voor de export van 
plantaardige producten heeft de druk vergroot om te zoeken naar 
alternatieve afzetmogelijkheden. In 2014 is de Intentieverklaring afspraken 
fytosanitaire preventie tussen EZ en plantaardige sectororganisaties 
getekend. Het doel is betere preventieve maatregelen tegen planten-
ziekten door de sector zelf en een voorziening om overblijvende risico’s af 
te dekken. In het Regeerakkoord is afgesproken dat de product- en 
bedrijfschappen worden opgeheven en dat de publieke taken van deze 
bedrijfslichamen worden overgenomen door EZ. Eén van de overge-
nomen publieke taken betreft de zogenaamde «plantaardige product-
schapsverordeningen» van het Productschap Akkerbouw en het Product-
schap Tuinbouw. In 2014 zijn deze verordeningen overgenomen in de 
«Regeling bestrijding schadelijke organismen» onder de «Plantenziek-
tenwet». Het toezicht op deze verordeningen is belegd bij de NVWA.
Verminderen milieulast gewasbeschermingsmiddelen
Het gebruik van gewasbeschermingsmiddelen is een integraal onderdeel 
van de huidige bedrijfsvoering in de land- en tuinbouw. Het beleid heeft 
tot doel het verduurzamen van het gebruik van gewasbeschermingsmid-
delen, onder meer via het bevorderen van het gebruik van middelen met 
minder risico, zoals biologische, natuurvriendelijke en alternatieve 
middelen en het terugdringen van risicovollere gewasbescherming. Qua 
uitvoering en beoogde resultaten hebben zich in 2014 geen bijzonder-
heden voorgedaan; er is voortgang gemaakt conform het Actieplan van de 
Nota Gezonde Groei, Duurzame Oogst.
Dierenwelzijn van productie en gezelschapsdieren
In juli 2014 is het besluit Diergeneeskundigen en het besluit Houders van 
dieren in werking getreden, inclusief regels voor het bedrijfsmatig houden 
van gezelschapsdieren en algemene huisvestings- en verzorgingsnormen 
voor alle gehouden dieren. De positieflijst zoogdieren is daarvan 
uitgezonderd en is 1 februari 2015 van kracht geworden. Dit is later dan 
beoogd omdat naar aanleiding van een advies van de Raad voor 
Dierenaangelegenheden de systematiek waarmee de dieren worden 
Tweede Kamer, vergaderjaar 2014–2015, 34 200 XIII, nr. 1 79
