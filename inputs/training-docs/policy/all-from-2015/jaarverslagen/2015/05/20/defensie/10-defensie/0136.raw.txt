Rapportage inzetbaarheidsdoelstellingen in 2014
BIJLAGE 8: RAPPORTAGE INZETBAARHEIDSDOELSTELLINGEN IN 
2014 
Bij de begroting en in het jaarverslag wordt de Kamer geïnformeerd over 
de mate waarin Defensie in staat is de inzetbaarheidsdoelstellingen te 
halen (Kamerstuk 32 733, nr. 116). De brief van 9 oktober jl. (Kamerstuk 
33 763, nr. 57) betreft de rapportage over de eerste helft van 2014, 
uitgaande van de inzetbaarheidsdoelstellingen zoals in de nota In het 
belang van Nederland geformuleerd. Deze bijlage in het jaarverslag is de 
tweede rapportage over het jaar 2014. De wijzigingen ten opzichte van de 
rapportage van oktober betreffen onder meer de situatie bij de helikopters 
(NH-90, Cougar en de afgestoten AB-412), het toegenomen beslag op de 
F-16’s door Air Policing in Oost-Europa en in het laatste kwartaal ook de 
inzet tegen ISIS, de uitbesteding van Search And Rescue taken en enkele 
nieuwe beperkingen bij de in de ICMS-catalogus gegarandeerde capaci-
teiten.
Het beeld over 2014 is dat Defensie grotendeels voldoet aan de 
inzetbaarheids-doelstellingen. Het beroep op Defensie in 2014 was groot. 
De krijgsmacht is onder meer ingezet in Afghanistan, Mali, de hoorn van 
Afrika, het Midden-Oosten, de Balkan en Turkije. Ook de nationale inzet, 
waaronder die van de Koninklijke Marechaussee, de explosievenoprui-
mingsdienst, luchtruimbewaking, de kustwacht en militaire bijstand en 
steunverlening ging onverminderd door, evenals de inzet in het Caribisch 
deel van het Koninkrijk. Er was in 2014 bovendien een groeiende vraag 
naar ondersteuning door Defensie binnen Nederland.
Zoals onderkend in de begroting stond de haalbaarheid van de inzetbaar-
heidsdoelstellingen onder druk. Deze beperkingen hebben invloed op het 
vermogen om operaties langdurig uit te voeren. Ook de mogelijkheid om 
gelijktijdig verschillende operaties uit te voeren was aan beperkingen 
onderhevig.
In het algemeen gold voor de haalbaarheid van de inzetbaarheidsdoelstel-
lingen in 2014 het volgende:
– Gelijktijdige eenmalige inzet van een brigade, een maritieme taakgroep 
en/of acht jachtvliegtuigen kan niet plaatsvinden zonder beperkingen 
op het gebied van Combat Support of Combat Service Support 
(CS/CSS), tenzij het gaat om dezelfde missie in hetzelfde operatiege-
bied.
– Bij gelijktijdige langdurige operaties op land of op zee, kan de 
krijgsmacht niet of niet volledig voorzien in eigen CS/CSS capaciteit. 
Voor de tweede (land of maritieme) operatie zal hiervoor een beroep 
moeten worden gedaan op bondgenoten.
– Door de uitvoering van eenzijdige missies laag in het geweldspectrum 
staat de geoefendheid voor ander type operaties onder druk. Ook 
materiële beperkingen en het gebrek aan gespecialiseerd personeel 
beïnvloeden het voortzettingsvermogen en de geoefendheid van de 
krijgsmacht. Dit heeft tot gevolg dat voor inzet bij een hoger dreigings-
scenario een langere voorbereidingstijd nodig is.
Specifieke aandachtspunten worden geconstateerd op de volgende 
gebieden:
– Beschikbaarheid helikopters. De materiele gereedheid van de Apache 
en de Chinook is in het vierde kwartaal licht verbeterd, maar het duurt 
naar verwachting tot tenminste eind 2015 totdat de beschikbaarheid en 
inzetbaarheid voldoende zijn. De afname van de laatste zeven NH-90 
Tweede Kamer, vergaderjaar 2014–2015, 34 200 X, nr. 1 135
