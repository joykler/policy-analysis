Bedrijfsvoeringparagraaf
taakstellingen in te vullen, gestegen volumes te verwerken en de 
intensivering van het toezicht waar te maken. De realisatie van dit alles is 
een grote opgave voor de Belastingdienst, die qua programmering nauw 
luistert. Door de frequentie en omvang van nieuwe wet- en regelgeving 
fiscaliteit en overige maatregelen is de belasting op de uitvoering, en 
daarmee de ICT, de afgelopen jaren fors toegenomen. Voor de toch al 
kwetsbare massale heffings- en inningsprocessen dreigt dat steeds meer 
damages optreden, welke veel ongemak voor burger en bedrijf opleveren 
en voor de Belastingdienst grote hersteloperaties en een overbelasting 
van de telefonische dienstverlening met zich meebrengen. Door de 
Staatssecretaris is in mei 2014 een samenhangend verbeterprogramma 
«de Brede Agenda Belastingdienst» opgesteld (Kamerstukken II 2013/14, 
31 066, nr. 201). De leidende gedachte is dat de Belastingdienst beter gaat 
functioneren als hij niet aanhoudend voor ondoenlijke opgaven wordt 
gesteld, als de processen tegelijkertijd worden verbeterd om te voldoen 
aan de eisen die we er vandaag en morgen aan stellen, en als ten slotte de 
prestaties kunnen worden afgezet tegen die eisen. Op basis van een 
zelf-assesment onderzoek afbreukrisico’s klantprocessen is ondermeer 
besloten de rol van het managementteam Belastingdienst te versterken bij 
uitvoeringstoetsen, bij besluitvorming over in uitvoering te nemen 
programma’s en strategische projecten en op het bewaken van bedrijfson-
derdeel overstijgende processen (onderlinge samenhang), waarbij 
effecten op burgers en bedrijven leidend zijn.
De Brede agenda kent voor elk terrein een afzonderlijk spoor: (1) vermin-
deren van de complexiteit, (2) robuuster maken van de werkprocessen, en 
(3) het helder stellen van verwachtingen en rapporteren van de (beoogde 
en geleverde) prestaties, plus een spoor om de veranderingen als gevolg 
van de andere sporen in de organisatie te borgen. Voor de overall-
besturing van de Brede agenda is het managementteam Belastingdienst 
verantwoordelijk. De verantwoordelijkheid voor programma’s, projecten 
en overige activiteiten zijn daarbij bij individuele leden van het manage-
mentteam Belastingdienst belegd. De bewaking van de uit de Brede 
agenda voortvloeiende programma’s, projecten en overige activiteiten is 
belegd bij een programmadirecteur Brede Agenda. In dit kader wordt 
intern tweemaandelijks gerapporteerd. Over de stand van zaken van de 
Brede Agenda wordt de Kamer gerapporteerd in de halfjaarsrapportages 
van de Belastingdienst, beginnend met de 14e halfjaarsrapportage 
(Kamerstukken II 2014/15, 31 066, nr. 215). Het waarmaken van alle 
opdrachten met de huidige instrumenten en middelen is een zeer lastige 
opgave. Op dit moment wordt bezien wat nodig is om alle opdrachten te 
kunnen waarmaken. Dit jaar volgen voorstellen hoe de plannen voor de 
Brede Agenda meer in detail kunnen worden uitgewerkt.
Herinrichting Belastingen
De Belastingdienst heeft in 2013 de regio’s vervangen door een segment-
structuur, waarvan de inrichting in volle gang is. De concentratiebeweging 
krijgt hierbij inhoud: zo is er goede voortgang geboekt bij het concen-
treren van de klantregistratie, de middelenadministratie, toezicht 
particulieren bijzondere invordering en bezwaar. In 2015 zal de herin-
richting goeddeels worden voltooid.
Portfoliomanagement en oplossen legacy problematiek
De Belastingdienst heeft daarnaast in 2014 aanpassingen aangebracht in 
het portfoliomanagement. Sturing en beheersing voor de korte termijn 
zijn verbeterd. Op het terrein van verkrijgen van een meerjarig inzicht in 
het portfolio lopen verbeterinitiatieven. Met dit inzicht kan aan het 
meerjarig stabilisatieprogramma Rationalisatie van systemen, benodigd 
Tweede Kamer, vergaderjaar 2014–2015, 34 200 IX, nr. 1 113
