van de Jeugdwet. Naast de inkoop van zorg ging het om regionale 
samenwerking, inrichting van de toegang (inclusief crisisdienst), de 
aansluiting op het gedwongen kader, het inrichten van de interne 
processen bij gemeenten, de wijze van gegevensuitwisseling en 
borging van privacy, het vaststellen van het beleidsplan en de 
verordening. Met de meicirculaire zijn gemeenten geïnformeerd over 
de jeugdbudgetten 2015.
– Aanvullend op het wettelijke overgangsrecht van één jaar zijn in 2014 
verschillende bestuurlijke vangnetten geplaatst om de continuïteit van 
jeugdhulp te borgen. De Transitieautoreit Jeugd (TAJ) is per april 2014 
van start gegaan om het transitieproces te begeleiden en in juli is 
€ 200 miljoen gereserveerd om tot 2018 bijzondere transitiekosten te 
kunnen opvangen. In oktober hebben gemeenten, branches en Rijk 
bestuursafspraken gemaakt over de continuïteit van bovenregionale 
jeugdhulp.
– Gemeenten en jeugdhulpaanbieders zijn in hun voorbereidingen 
ondersteund door het Transitiebureau Jeugd met informatie- en 
scholingsbijeenkomsten, handreikingen, factsheets en inzet van 
experts. In een wekelijks cockpit overleg met VNG en brancheorganisa-
ties zijn knelpunten geadresseerd door het direct beschikbaar stellen 
van financiële expertise om vastgelopen inkooptrajecten vlot te 
trekken. Via de website www.voordejeugd.nl zijn goede voorbeelden 
uitgewisseld.
– Mede dankzij de geboden ondersteuning en bestuurlijke interventies 
waren op 1 december 2014 nagenoeg alle jeugdhulpcontracten 
afgesloten.
Demedicaliseren, ontzorgen en normaliseren
– Begin december 2014 (TK 25 424, nr. 258) is de Tweede Kamer 
geïnformeerd over een vervolgaanpak langs drie sporen:
Ë benutten kansen Jeugdwet;
Ë acties beroepsgroepen;
Ë onderzoek.
Naar aanleiding van het advies van de Gezondheidsraad «ADHD: 
medicatie en maatschappij» van juli 2014, hebben de medische 
beroepsgroepen en organisaties uit het onderwijsveld de handen 
ineen geslagen om demedicalisering bij jongeren met ADHD gezamen-
lijk aan te pakken. In januari 2015 is een gezamenlijke intentieverkla-
ring getekend.
Aanpak Kindermishandeling en voorkomen seksueel misbruik
– In 2014 is uitvoering gegeven aan de acties uit het actieplan Kinderen 
Veilig, zoals de ondersteuning van gemeenten via de website 
Voordejeugd.nl, implementatie van de kindcheck, de publiekscam-
pagne en de samenwerking op regionale schaal tussen artsen met het 
oog op de inzet van forensisch-medische expertise. Met de nieuwe 
Jeugdwet zijn gemeenten vanaf 1 januari 2015 daadwerkelijk in positie 
om samenwerking te stimuleren en te verbeteren tussen de partijen 
die betrokken zijn bij het voorkomen, signaleren en hulp bieden aan de 
slachtoffers.
– In december 2014 heeft de Kamer de Midterm Review Actieplan 
Kinderen Veilig ontvangen (TK 31 015, nr. 112) met voorstellen voor 
2015 en 2016. De hardnekkigheid van de problematiek vereist blijvende 
inzet van professionals zoals jeugdhulpverleners, jeugdbeschermers, 
leraren, wijkagenten en gemeenteambtenaren. Ook de samenwerking 
tussen de medische sector, het onderwijs, de jeugdhulp en de 
strafrechtketen kan in veel regio’s beter.
Tweede Kamer, vergaderjaar 2014–2015, 34 200 XVI, nr. 1 78
