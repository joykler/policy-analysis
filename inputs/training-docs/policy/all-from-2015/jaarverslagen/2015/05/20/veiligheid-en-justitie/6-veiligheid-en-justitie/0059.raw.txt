Beleidsartikelen
schikking Milieu (BSB) (€ 1 mln.), alsmede diverse bijdragen aan 
provincies en gemeenten in het kader van opsporing en vervolging (totaal 
ca. € 2,5 mln.).
Opdrachten
Schadeloosstellingen
Dit betreft de budgetten voor schadeloosstellingen buiten de strafrechte-
lijke keten, zoals vergoedingen vanwege onrechtmatige vreemdelingenbe-
waring en in het geval van bijzondere opnemingen in psychiatrische 
ziekenhuizen (BOPZ). Daarnaast kunnen ook vergoedingen worden 
verstrekt voor bijvoorbeeld juridische bijstand. De overschrijding van 
€ 2,4 mln. in 2014 is voornamelijk het gevolg van een getroffen schikking 
met de Stichting NORMA (Naburige Rechtenorganisatie voor Musici en 
Auteurs) van € 10 mln. naar aanleiding van een gerechtelijke uitspraak 
over thuiskopievergoedingen.
Keten Informatie Management (KIM)
Het doel van KIM is het realiseren van innovatie op het gebied van 
informatiegestuurde opsporing, vervolging en executie. Binnen KIM zijn 
er verschillende programma’s zoals de Digitalisering Strafrechtketen, het 
Digitaal Proces Dossier en het E-Justiceprogramma. In het kader van 
compenseren van tegenvallers op andere budgetten zijn de uitgaven op 
dit dossier getemporiseerd.
Onrechtmatige detentie
Ten laste van dit budget zijn voor € 11,7 mln. vergoedingen verantwoord 
aan ex-justitiabelen waarvan is vastgesteld dat recht is ontstaan op een 
vergoeding vanwege onrechtmatige detentie. Over het algemeen worden 
deze vergoedingen vastgesteld door de rechter. Vanwege het openeinde-
karakter van dit budget zijn de uitgaven lastig te prognosticeren.
Programma Herontwerp Keten Strafrechtelijke Handhaving (HKSH)
In 2014 zijn ook de laatste twee regio’s van de Gerechtelijke Kaart 
aangesloten en werken zeven ketenpartners uit de strafrechtketen aan het 
verbeteren van hun werkprocessen met behulp van de verbetermethodiek 
Lean Six Sigma. Bij politie, OM, rechterlijke macht, 3 RO, Raad voor de 
Kinderbescherming, Slachtofferhulp Nederland en NIFP zijn inmiddels 
meer dan 1.000 professionals opgeleid in deze methodiek. 150 verbeter-
projecten zijn op de volgende ketenthema’s gestart: ZSM, zittingsvoorbe-
reiding, aanhouding, hoger beroep, executie, jeugd en verbetering bij de 
Centrale Verwerking van het Openbaar Ministerie. In het kader van 
compenseren van tegenvallers op andere budgetten zijn de uitgaven op 
dit dossier getemporiseerd
Gerechtskosten OM
Ten laste van dit budget worden de uitgaven gebracht die betrekking 
hebben op deskundigen, tolken en vertalers die een bijdrage leveren aan 
het strafproces en worden bekostigd in overeenstemming met het Besluit 
tarieven in strafzaken. De overschrijding van het budget met € 7,7 mln. is 
onder andere het gevolg van aanpassing en uitbreiding van wet- en 
regelgeving (zoals EU-richtlijn vertolking en vertaling, Wet deskundigen in 
strafzaken) waardoor er meer vertalingen zijn vereist.
Tweede Kamer, vergaderjaar 2014–2015, 34 200 VI, nr. 1 58
