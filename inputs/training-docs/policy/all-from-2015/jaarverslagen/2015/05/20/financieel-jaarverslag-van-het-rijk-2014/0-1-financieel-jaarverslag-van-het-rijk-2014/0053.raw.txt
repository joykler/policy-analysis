Hoofdstuk 4: Financieel Management
4.1 Inleiding 
Het financieel management bij het Rijk is van goede kwaliteit en 
waarborgt ook in 2014 een goede beheersing van de uitgaven en 
46 
ontvangsten van de rijksoverheid. De financiële functie zorgt bovendien 
voor beheersing en continuïteit in de financiële processen. De financiële 
functie kent een duidelijke decentrale inrichting en tegelijkertijd een 
groeiende samenwerking binnen de bedrijfsvoering van de rijksoverheid.
Resultaten 2014
Het afgelopen jaar is de bedrijfsvoering in 2014 over het algemeen 
beheerst verlopen. Het niveau van rechtmatigheid van de verplichtingen, 
ontvangsten en uitgaven van het Rijk is in 2014 wederom hoog. 
Nederland voldoet op rijksniveau ruimschoots aan de nationale norm 
voor rechtmatigheid.
Toch zijn er aandachtspunten. Bij twee ministeries (Defensie en Wonen en 
Rijksdienst) is de grens voor fouten en onzekerheden op begrotingshoofd-
stukniveau overschreden (zie paragraaf 4.2). De rijksbrede bedrijfsvoering, 
de hierin onderkende risico’s (zie paragrafen 4.3 en 4.4) en de kwaliteit van 
de beleidsinformatie (zie paragraaf 4.5) verdienen aandacht. Om de 
kwaliteit van de bedrijfsvoering op een hoog niveau te waarborgen en 
adequaat te reageren op de (rijksbrede) risico’s is continue aandacht voor 
verandering en verbetering noodzakelijk (zie paragrafen 4.4 en 4.6). Voor 
de resultaten in 2014 op het terrein van personeel, informatie- en 
communicatietechnologie (ICT), organisatie, huisvesting, inkoop, 
facilitaire dienstverlening en beveiliging wordt verwezen naar de 
47 
Jaarrapportage Bedrijfsvoering Rijk 2014 van de Minister voor Wonen 
en Rijksdienst (WenR).
4.2 Rechtmatigheid van de uitgaven 
Het niveau van rechtmatigheid van de verplichtingen, ontvangsten en 
uitgaven van het Rijk was in 2014 opnieuw hoog. Het percentage 
onrechtmatigheden ligt voor het gehele Rijk, evenals voorgaande jaren, 
ruim onder de grens van 1 procent van de totale uitgaven in 2014.
  
Tabel 4.1 Rechtmatigheid van de rijksuitgaven in de afgelopen jaren volgens de Algemene Rekenkamer (in procenten)
 2009  2010  2011   2012  2013  2014 
 Rechtmatigheid uitgaven Rijk (%)  99,69  99,66 99,76  99,80  99,73   99,53
46
De financiële functie omvat zowel de centrale controlfunctie (directies Financieel-Economische 
Zaken bij de ministeries) als de decentrale controlfunctie en de auditfunctie (Auditdienst Rijk 
en de departementale auditdiensten)
47
De Jaarrapportage Bedrijfsvoering Rijk 2014 wordt tegelijk met het departementale jaarverslag 
van BZK aan de Tweede Kamer aangeboden
Tweede Kamer, vergaderjaar 2014–2015, 34 200, nr. 1 52
