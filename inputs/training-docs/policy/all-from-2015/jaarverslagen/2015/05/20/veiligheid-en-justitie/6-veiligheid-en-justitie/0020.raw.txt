Beleidsprioriteiten
De Minister voor Wonen en Rijksdienst en de Staatssecretaris van 
Veiligheid en Justitie hebben op 26 juni 2014 een akkoord met de 
vakorganisaties kunnen sluiten over de SBF-(substantieel bezwarende 
functies)-regeling. Dit akkoord bevat onder meer een compensatie voor de 
gevolgen van de verhoging van de AOW-leeftijd en een compensatie in 
verband met de problematiek van de SBF-verlofmedewerker, die voor 
1 juli 2012 met SBF-verlof is gegaan.
Door alle mobiliteitsbewegingen, zowel intern als extern, ontstaat er 
binnen DJI personele frictie op functie-, lokaal-, en regionaal niveau. De 
DJI-mobiliteitsorganisatie speelt hier zo goed mogelijk op in door in een 
vroegtijdig stadium de behoefte in te vullen aan personele bezetting via 
regionale en landelijke afstemming. De detentiecapaciteit wordt zo 
efficiënt mogelijk ingezet door het concentreren van leegstand, dit in 
relatie tot de personele bezetting. De sluitingen van de locaties 
opgenomen in het Masterplan zijn volgens planning uitgevoerd.
Gevangeniswezen
Binnen het gevangeniswezen staat de persoonsgerichte benadering 
centraal. In dat kader is ook het systeem van promoveren en degraderen 
in 2014 ingevoerd. Gedetineerden verdienen interne en externe vrijheden 
met goed gedrag. De Eerste Kamer is niet akkoord gegaan met het 
wetsvoorstel waarmee elektronische detentie zou worden ingevoerd. Dat 
betekent onder meer dat de penitentiaire programma’s hiermee niet 
komen te vervallen.
Tbs
In 2014 zijn belangrijke stappen gezet om de ambities op het terrein van 
de tbs die waren verwoord in de Meerjarenovereenkomst Forensische 
Zorg 2013 tot en met 2017 te verwezenlijken. De taskforce behandelduur 
tbs onder leiding van Bas Eenhoorn is eind 2014 met een aantal aanbeve-
lingen gekomen om de behandelduur in de tbs tot een aanvaardbaar 
niveau terug te brengen, en daarmee de houdbaarheid van het tbs-stelsel 
ook voor de toekomst te waarborgen. Deze aanbevelingen zijn door de 
Staatssecretaris en het veld omarmd.
Stelselherziening jeugd
Dit jaar is ingezet op de implementatie van de Jeugdwet bij gemeenten, 
brancheorganisaties en justitiepartners. Daarnaast is het certificerings-
stelsel Jeugdbescherming/jeugdreclassering nader ingericht. VenJ is 
eigenaar van het normenkader en certificatieschema en verantwoordelijk 
voor de werking van het certificeringsstelsel. De Vliegwielprojecten 
toonden een nieuwe aanpak binnen de jeugdbescherming. Ze illus-
treerden daarmee hoe succesvol een innovatieve jeugdbescherming kan 
zijn. De Vliegwielprojecten droegen in belangrijke mate bij aan een 
indrukwekkende daling van het aantal ondertoezichtstellingen in 2014.
Aanpak Problematische Jeugdgroepen
In 2014 is hard gewerkt aan het verder terugdringen van het aantal 
hinderlijke, overlastgevende en criminele jeugdgroepen. Op 6 mei 2014 is 
aan de Tweede Kamer een verdere daling ten opzichte van het 
5 
voorgaande jaar gerapporteerd. Het aantal hinderlijke jeugdgroepen in 
2014 ten opzichte van 2013 is gedaald met ruim 20% (427), het aantal 
overlastgevende met ruim 11% (163) en het aantal criminele jeugd-
groepen met bijna 27% (33). In totaal is het aantal problematische 
5
Tweede Kamer, 28 684, nr. 404.
Tweede Kamer, vergaderjaar 2014–2015, 34 200 VI, nr. 1 19
