Ad 3) De hogere realisatie van het begrotingsbedrag voor kunstwerken 
dan de begrote omvang komt deels door uitgaven voor «Beveiligd 
Werken» (aangescherpte rijksbrede werkwijze om vitale objecten beter te 
beveiligen) en deels door hogere uitgaven om gebreken bij stuwen sneller 
aan te pakken.
3.02.03 Vervanging 
Het zodanig in conditie houden van het hoofdwatersysteem dat de 
primaire functie voor zowel waterveiligheid als zoetwatervoorziening 
vervuld kan worden.
Onder de categorie Vervanging vallen uitgaven ten behoeve van 
werkzaamheden die betrekking hebben op renovatie- en vervangingsin-
vesteringen. Door de veroudering van de infrastructuur en het veel 
intensievere gebruik dan bij het ontwerp is voorzien, zal er geïnvesteerd 
moeten worden in de vervanging dan wel renovatie hiervan.
Het budget dat op dit artikelonderdeel is opgenomen, is bestemd voor de 
werkzaamheden ten behoeve van de stuwen Nederrijn en Lek, het 
programma Stroomlijn en vegetatiebeheer uiterwaarden. Begroeiing 
langs de rivier heeft op sommige plekken een negatief effect op de 
maatregelen die worden genomen voor de waterveiligheid. Het 
programma Stroomlijn is een inhaalslag van het vegetatiebeheer in de 
uiterwaarden en brengt voor het gehele Nederlandse rivierengebied in 
kaart waar de vegetatie moet worden aangepast en zorgt ervoor dat de 
vegetatie in de uiterwaarden waar nodig en mogelijk verwijderd wordt. 
Uitvoering van het programma gebeurt in samenwerking met de 
eigenaren van de gebieden en in afstemming met de lopende waterveilig-
heidsprogramma’s.
  
Vervanging Waterprojecten
Water Project Gereed Gereed
Begroting Jaarverslag
2014 2014 
Nederrijn/Lek Renovatie stuwensemble in 
Nederrijn en Lek 1) 2019 2021 
Diversen Programma Stroomlijn 2) 2016 2016
 
Toelichting
Ad 1) De aanbesteding van de Renovatie Stuwen Nederrijn/Lek is najaar 
2014 gestart. In de voorbereiding is de voorziene oplevering met 
anderhalf jaar vertraagd. Ten opzichte van de eerdere planning is een 
extra laagwaterseizoen nodig om de stuwen in volgorde te kunnen 
renoveren, zoals bij de ontwerpbegroting 2015 gemeld. In 2014 is extra 
inzet gepleegd om latere risico’s rond bediening en besturing te kunnen 
beheersen. Hierdoor is de planning ten opzichte van de planning in de 
ontwerpbegroting 2015 nog een jaar naar achteren geschoven.
Ad 2) Het programma Stroomlijn omvat het verwijderen van 1.002 hectare 
ruwe vegetatie en is verdeeld in drie fasen:
� Fase 1 en 2 (230 hectare) hebben betrekking op terreinen van Natuur 
Beherende Organisaties, zoals Staatsbosbeheer, Natuurmonumenten 
en Landschappen. Deze fasen zijn in 2014 voor 95% afgerond.
� Fase 3 betreft met name de resterende inhaalslag op de terreinen van 
particulieren en bedrijven, en is verdeeld in twee tranches. De eerste 
tranche is in maart 2014 gegund aan de markt en de tweede tranche in 
november 2014. De ontwerpen voor de eerste 24 uiterwaarden zijn 
Tweede Kamer, vergaderjaar 2014–2015, 34 200 J, nr. 1 42
