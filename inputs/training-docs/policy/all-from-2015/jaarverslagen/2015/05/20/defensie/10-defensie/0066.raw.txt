Beleidsartikelen
4.8 Beleidsartikel 8 Ondersteuning krijgsmacht door Commando 
DienstenCentra 
Algemene doelstelling
Het Commando DienstenCentra (CDC) voorziet in een doelmatige en 
doeltreffende ondersteuning van de krijgsmacht. Het CDC draagt zorg 
voor de levering van ondersteunende diensten aan de krijgsmacht, is 
wereldwijd actief en voorziet in randvoorwaarden en faciliteiten, zodat de 
defensieonderdelen zich kunnen concentreren op hun kerntaken. Deze 
ondersteunende diensten betreffen huisvesting, beveiliging, facilitaire 
diensten, transport, catering, P&O dienstverlening, gezondheidszorg en 
opleidingen voor officieren.
Rol en verantwoordelijkheid
De Minister is verantwoordelijk voor een doeltreffende en doelmatige 
dienstverlening binnen Defensie waaraan het CDC een bijdrage levert.
Beleidsconclusie
In de begroting voor 2014 is gemeld dat de ondersteunende diensten van 
Defensie verder worden geconcentreerd bij het CDC. Hieraan is vervolg 
gegeven met de vorming van de divisie Personeel en Organisatie Defensie 
(DPOD), waarin een aantal personele taken zijn gebundeld. Verder is de 
oprichting van het Financieel Administratie- en Beheerkantoor (FABK) in 
de divisie Facilitair en Logistiek voltooid. De samenvoeging van de 
defensiebrede niet-operationele gezondheidszorg bij de divisie Defensie 
Gezondheidsorganisatie (DGO) is in de besluitvormingsfase. Op 1 juli 
2014 is het Rijksvastgoedbedrijf opgericht. Vanaf die datum is het 
overgrote deel van het personeel van de Dienst Vastgoed Defensie 
gedetacheerd bij het RVB, vooruitlopend op verdere integratie.
Tweede Kamer, vergaderjaar 2014â€“2015, 34 200 X, nr. 1 65
