D. BIJLAGEN 
BIJLAGE 1. SZA-KADER 
Deze bijlage presenteert een totaaloverzicht van de uitgaven in de 
budgetdisciplinesector Sociale Zekerheid en Arbeidsmarkt (SZA) in het 
jaar 2014. Eerst wordt de opbouw van de totale uitgaven in het SZA-kader 
weergegeven, onderverdeeld naar begrotings- en premiegefinancierde 
uitgaven. Daarna wordt inzicht gegeven in de onderverdeling van de 
uitgaven in het SZA-kader naar de verschillende regelingen. Ten slotte 
worden de uitgavenmutaties sinds de begroting 2014 gegroepeerd 
weergegeven en vindt toetsing van de SZA-uitgaven aan de ijklijn plaats.
Om een goede vergelijking te maken tussen begrote en gerealiseerde 
Overzicht en aansluiting bij 
uitgaven zijn de uitgaven van de begroting 2014 (prijzen 2013) 
jaarverslag
omgerekend naar prijzen 2014. Bij de analyse wordt de raming van 
uitgaven en ontvangsten uit de begroting 2014 (de stand Miljoenennota 
2014) als startpunt genomen. Dit in tegendeel tot in de beleidsartikelen, 
waarbij de door de Tweede Kamer vastgestelde begroting, na verwerking 
van de nota van wijziging als startpunt wordt gebruikt. Daarnaast worden 
in deze paragraaf de ontvangsten in mindering gebracht op de uitgaven 
(netto SZA-uitgaven). Derhalve wijken deze uitgaven af van de uitgaven 
zoals opgenomen in de beleidsartikelen.
Allereerst volgt een vergelijking van de gerealiseerde SZA-uitgaven ten 
opzichte van de uitgaven zoals geraamd in de begroting 2014 (zie tabel 
B1.1). Uit deze tabel is af te leiden dat de totale uitgaven onder het 
SZA-kader € 2,9 miljard lager zijn uitgekomen dan voorzien bij de 
begroting 2014. De uitgaven in het SZA-kader bestaan uit begrotingsgefi-
nancierde uitgaven (€ 32,6 miljard) en premiegefinancierde uitgaven 
(€ 55,3 miljard). De begrotingsgefinancierde uitgaven worden uit 
belastinginkomsten betaald, de premiegefinancierde uitgaven worden 
voornamelijk door middel van premies gefinancierd. Het merendeel van 
de uitgaven van de SZW-begroting valt binnen het uitgavenkader SZA. Op 
de totaaltelling van de uitgaven vindt een correctie plaats om dubbel-
telling te voorkomen die ontstaat doordat sociale fondsen voor een deel 
gefinancierd worden uit begrotingsmiddelen. Deze zogeheten Rijksbij-
dragen worden verantwoord op artikel 12 van dit jaarverslag. Dit betreft 
hoofdzakelijk een bijdrage aan het Ouderdomsfonds. De opbrengsten van 
de AOW-premie zijn onvoldoende om de ouderdomsuitgaven (AOW) te 
dekken. De rijksbijdrage is in 2014 hoger uitgekomen dan begroot (€ 0,3 
miljard). Belangrijkste oorzaak is een hogere vaststelling van de rijksbij-
drage in de kosten van heffingskortingen AOW. De apparaatuitgaven en 
enkele andere uitgaven, waaronder subsidies en opdrachten, behoren tot 
de uitgaven onder het kader Rijksbegroting in enge zin (RBG-eng) en zijn 
derhalve niet relevant voor het SZA-kader. Deze uitgaven worden in 
mindering gebracht op de totaaltelling. Voor het gedeelte van de 
ontvangsten dat tot de niet-belastingontvangsten wordt gerekend wordt 
51
eveneens gecorrigeerd .
51
De gerealiseerde ontvangsten van de begrotingsartikelen in het SZA- kader (€ 1.219 miljoen) 
wijken af van de totale artikelontvangsten in de taartdiagrammen aan het begin van dit 
jaarverslag (€ 2.297 miljoen). In deze diagrammen zijn ook de artikelontvangsten die 
betrekking hebben op de budgetdisciplinesector RBG-eng en de niet-kaderrelevante 
ontvangsten meegenomen (voornamelijk werkgeversbijdragen kinderopvangtoeslag).
Tweede Kamer, vergaderjaar 2014–2015, 34 200 XV, nr. 1 120
