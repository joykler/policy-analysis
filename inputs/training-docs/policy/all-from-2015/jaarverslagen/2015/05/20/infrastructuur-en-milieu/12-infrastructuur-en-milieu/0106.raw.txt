21.04 Duurzaamheidsinstrumentarium 
21.04.01 Opdrachten (ad 2) 
Het verschil wordt met name verklaard door een overboeking naar 
artikelonderdeel 19.02 ten behoeve van de uitvoering van het milieu-
innovatieprogramma door Rijksdienst Voor Ondernemend Nederland 
(RVO).
Daarnaast zijn er opdrachten verstrekt voor de voorlichtingscampagne 
Duurzaam Inkopen, de stimulering in het Middelbaar Beroepsonderwijs 
(MBO) en de ontwikkeling en implementatie van duurzaamheidinstrumen-
taria (zoals groene business cases, afwegingskaders op het gebied van 
verduurzaming en financiële instrumenten).
21.04.03 Bijdragen aan agentschappen 
Aan Rijkswaterstaat, unit Leefomgeving zijn voor 2014 middelen ter 
beschikking gesteld voor de uitvoering van het afvalbeleid en voor de 
duurzaamheidgerelateerde taken van INFOMIL (centraal punt voor de 
bundeling en verspreiding van milieu wet- en regelgeving).
21.05 Duurzame productketens 
21.05.01 Opdrachten 
In 2013 is besloten de verbetering van het afvalbeheer in Caribisch 
Nederland op de BES-eilanden (Bonaire, Sint Eustatius en Saba) te 
ondersteunen (Kamerstukken II, 2013/2014, 30 872, nr. 149). De eilanden 
hebben, conform afspraak, een Afvalbeheer- en uitvoeringsplan 
ingediend, waarmee is ingestemd. Voor de uitvoering is in totaal een 
bedrag van € 4,0 miljoen toegezegd, waarvan in 2014 een bedrag van 
€ 3,7 miljoen is betaald.
Daarnaast zijn opdrachten verstrekt voor projecten ter verduurzaming van 
ketens in het kader van de circulaire economie en de uitvoering van 
wettelijke taken op het gebied van de afvalverwijdering (onder andere 
registratie van Vervoerders, Inzamelaars, Handelaars en Bemiddelaars van 
afvalstoffen, VIHB).
21.05.02 Subsidies (ad 3) 
Het verschil wordt voornamelijk verklaard doordat er ten behoeve van 
beleidsintensivering op Duurzaamheid vanuit de artikelen 20 en 22 extra 
budget beschikbaar is gesteld. Deze herprioritering was met name in het 
kader van Van Afval Naar Grondstof (VANG).
Ten behoeve van het Uitvoeringsprogramma Huishoudelijk Afval in het 
kader van VANG is een subsidie verstrekt aan Nederlandse Vereniging van 
Reinigingsdirecteuren (NVRD). Verder zijn er subsidies verstrekt aan 
Stichting Milieu Centraal en Stichting Milieukeur.
21.05.03 Bijdragen aan agentschappen (ad 4) 
Aan Rijkswaterstaat, unit Leefomgeving zijn in 2014 middelen ter 
beschikking gesteld voor de capaciteitsinzet in het kader van de uitvoering 
van het beleid op het gebied van afval, grondstoffen en productketens.
Tweede Kamer, vergaderjaar 2014–2015, 34 200 XII, nr. 1 105
