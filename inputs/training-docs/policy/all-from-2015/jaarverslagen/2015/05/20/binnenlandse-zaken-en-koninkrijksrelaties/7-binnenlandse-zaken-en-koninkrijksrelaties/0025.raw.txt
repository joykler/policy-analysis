Artikel 2. Algemene Inlichtingen- en Veiligheidsdienst 
A Algemene doelstelling
Tijdige onderkenning van niet direct waarneembare dreigingen en risico’s 
voor de (inter)nationale veiligheidsbelangen van de Nederlandse staat en 
samenleving, en daarop gebaseerde informatieverstrekking aan de 
partners van de Algemene Inlichtingen- en Veiligheidsdienst (AIVD), die 
daardoor worden aangezet om passende maatregelen te nemen.
B Rol en verantwoordelijkheid
De Minister van Binnenlandse Zaken en Koninkrijksrelaties is verantwoor-
delijk voor de taakuitvoering van de AIVD. De Minister legt zo veel als 
mogelijk in het openbaar verantwoording af aan de Tweede Kamer. Waar 
dat niet kan, vanwege geheimhoudingsnoodzaak, gebeurt dit via de 
Commissie voor de Inlichtingen- en Veiligheidsdiensten (CIVD) van de 
Tweede Kamer.
De AIVD staat voor de nationale veiligheid door tijdig dreigingen, politieke 
ontwikkelingen en risico’s te onderkennen die niet direct zichtbaar zijn. 
Hiervoor verricht de AIVD onderzoek in binnen- en buitenland met behulp 
van algemene inlichtingenmiddelen (open bronnen) en bijzondere 
inlichtingenmiddelen. Op basis van de onderzoeksresultaten zet de AIVD 
bestuurders, beleidsmakers en andere belanghebbenden op lokaal, 
nationaal en internationaal niveau aan tot handelen. Hiertoe informeert en 
adviseert de AIVD zijn afnemers met ambtsberichten en analyses 
(waaronder openbare publicaties) en door gericht relatiemanagement.
In onderstaande tabel zijn enkele verschuivingen te zien ten opzichte van 
2013. De toename van het aantal ambtsberichten aan het Openbaar 
Ministerie (OM) en dreigingsinformatieproducten ten behoeve van het 
stelsel bewaken en beveiligen werd onder meer veroorzaakt door de 
ontwikkelingen in de Oekraïne.
De daling van het aantal aangewezen vertrouwensfuncties is een 
voorziene daling als gevolg van de reorganisatie bij de politie. Het aantal 
aangewezen vertrouwensfuncties viel in 2013 hoger uit omdat er een 
incidentele toename plaatsvond in het aantal vertrouwensfuncties van 
tijdelijke aard als gevolg van de (Nuclear Security Summit (NSS). Dat 
leverde in 2014 ook een stijging op van het aantal in behandeling 
genomen veiligheidsonderzoeken. Daarnaast nam het aantal veiligheids-
onderzoeken toe vanwege een conjuncturele verbetering van de arbeids-
markt, welk een direct gevolg heeft op de functies bij de burgerluchtvaart 
en gerelateerde bedrijven. De stijging van onderzoeken bij de burgerlucht-
vaart leidt ook tot een toename van het aantal geweigerde Verklaringen 
van Geen Bezwaar.
Tweede Kamer, vergaderjaar 2014–2015, 34 200 VII, nr. 1 24
