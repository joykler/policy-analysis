Beleidsartikel 1
Ontvangsten
De ontvangsten hebben voornamelijk betrekking op de Kustwachtbij-
dragen die iets hoger zijn uitgevallen dan aanvankelijk verwacht. De 
Kustwacht wordt door middel van drie geldstromen gefinancierd. De 
Luchtverkenning inclusief integrale exploitatie van Steunpunt Hato wordt 
volledig gefinancierd uit de begroting Koninkrijksrelaties. De inzet van 
Defensiemiddelen (vaardagen van het stationsschip en vlieguren van de 
boordhelikopter) wordt gefinancierd door het Ministerie van Defensie. De 
personele en materiële exploitatie-uitgaven en de investeringsuitgaven 
worden door alle deelnemende landen gezamenlijk gefinancierd op basis 
van een door de Rijksministerraad vastgestelde verdeelsleutel. Het 
Ministerie van BZK verzorgt de initiële bijdrage (zie hierboven onder 
Bijdragen aan andere begrotingshoofdstukken). Vervolgens betalen de 
landen hun deel achteraf aan Nederland (Aruba: 11%, Curaçao: 16%, en 
Sint Maarten: 4%) op basis van de werkelijke realisatie en geactualiseerde 
wisselkoers.
Tweede Kamer, vergaderjaar 2014–2015, 34 200 IV, nr. 1 16
