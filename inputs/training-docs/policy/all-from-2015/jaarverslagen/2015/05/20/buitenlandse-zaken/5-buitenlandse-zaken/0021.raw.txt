Beleidsverslag
zullen worden meegenomen in besluitvorming over de toekomst van het 
programma na 2015.
Energie- en grondstoffenvoorzieningszekerheid
Toegang tot en verantwoorde en duurzame winning van energie en 
grondstoffen is cruciaal. Nederland heeft het afgelopen jaar ingezet op 
versterking van bilaterale samenwerking met Duitsland en het Verenigd 
Koninkrijk op het gebied van duurzame grondstoffenwinning wereldwijd. 
Ook met Italië zijn de banden aangehaald. Zo heeft de Minister van 
Buitenlandse Zaken met zijn Duitse en Italiaanse collega EU Hoge 
Vertegenwoordiger Ashton geschreven om het concept van preventive 
foreign policy op de Europese agenda te krijgen. De EDEO zou graag zien 
dat nog meer lidstaten hierbij aansluiten, maar als startend initiatief heeft 
het al enig draagvlak gekregen. Ook heeft Nederland door Chatham House 
vervolgonderzoek laten doen naar verstoorde grondstoffenmarkten. 
Aanbeveling is dat nationale mededingingsautoriteiten beter samen-
werken om internationale kartelafspraken tegen te gaan. De speciaal 
gezant Natuurlijke Hulpbronnen heeft verschillende reizen ondernomen 
om strategische partnerschappen te onderzoeken in onder andere 
Marokko Bolivia, Peru en in OESO-verband naar DRC. De president van 
Bolivia, Morales, is in 2014 ook in Nederland geweest om de Nederlands-
Boliviaanse samenwerking op het gebied van de winning en verwerking 
van lithium te bespreken. Een gezamenlijk project is opgezet dat zich richt 
op de opleiding van Boliviaanse studenten aan de TU Delft, en op de 
bouw van een laboratorium en een batterijfabriek. Op het gebied van 
transparantie is verder onderzocht of en hoe Nederland de Extractive 
Industry Transparency Initiative zou kunnen implementeren. Naar 
verwachting kan dit in 2015 daadwerkelijk plaats gaan vinden.
Strategische relaties met belangrijke energiespelers zijn in 2014 gestart 
met twee opkomende energieproducenten Tanzania en Mozambique 
middels de Dutch Resource Facility. Focus hierbij is duurzaamheid, 
verbreiding en toepassing van standaarden en governance. Energie-
missies uit Mexico, Cyprus, Israël, Albanië en Nigeria hebben kennis 
gemaakt met het Nederlandse bedrijfsleven en haar expertise op 
gasgebied. Energiesamenwerking met onze buurlanden, vooral met 
Duitsland en België, is door het Ministerie van Economische Zaken en 
ambassades in betreffende landen versterkt. De energiesamenwerking 
met Rusland is vanwege de ontwikkelingen in de Krim en Oekraïne op een 
laag pitje gezet. De energierelatie met de VS is verder versterkt via de EU 
met twee bijeenkomsten van de EU US Energy Council. De samenwerking 
met Brazilië en China is verder versterkt in het kader van het associatie-
proces van het Internationale Energieagentschap (IEA). In 2014 is 
eveneens een aanzet gemaakt tot verdere energiesamenwerking van de 
EU met de Noord-Afrikaanse regio, onder andere in het kader van het 
Energy Charter Treaty (ECT); in 2015 wordt dit verder uitgewerkt.
Het Ministerie van Buitenlandse Zaken heeft, met het oog op de noodzaak 
vanaf 2016 een nieuwe polaire strategie vast te stellen, en gelet op de 
toenemende geopolitieke (en economische) belangstelling voor het 
gebied, in 2014 samen met het Ministerie van Defensie een AIV-advies 
gevraagd en ontvangen over buitenlandse en veiligheidspolitieke 
aspecten van de regio. De kabinetsreactie daarop wordt begin 2015 
verstuurd. In 2014 werd door Nederland (als waarnemer) actief deelge-
nomen aan bijeenkomsten van de Arctische Raad.
Tweede Kamer, vergaderjaar 2014–2015, 34 200 V, nr. 1 20
