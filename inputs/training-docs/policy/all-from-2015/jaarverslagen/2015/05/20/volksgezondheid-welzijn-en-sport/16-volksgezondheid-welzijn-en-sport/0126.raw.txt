Het negatieve resultaat komt ten laste van de exploitatiereserve. Het RIVM 
stuurt op een sluitende dekking vanuit de normale bedrijfsvoering. Het 
realiseren van de met de eigenaar afgesproken declarabiliteitsnorm en 
voldoende dekking voor de laboratoriumactiviteiten is hiervoor een 
voorwaarde. In 2013 was geconstateerd dat voldoende dekking voor de 
laboratoriumactiviteiten moeilijk gerealiseerd konden worden. Tevens was 
het tarief niet toereikend om de totale kosten volledig te dekken. In 2014 
zijn hierover nadere afspraken gemaakt met eigenaar en (primaire) 
opdrachtgevers waarmee de condities aanwezig zijn voor een resultaat-
neutrale exploitatie vanaf 2015.
Baten
De gerealiseerde omzet moederdepartement omvat de bijdrage van VWS 
als eigenaar voor het programma strategisch onderzoek en enkele 
specifieke bedragen (€ 29,0 miljoen) en de bijdrage van 
VWS-opdrachtgevers (€ 130,0 miljoen). De gerealiseerde omzet is circa 
€ 12,7 miljoen hoger dan geraamd als gevolg van compensatie door de 
eigenaar van in totaal € 9,5 miljoen aan gemaakte kosten (bovenstaand 
toegelicht) en additionele opdrachten van VWS-opdrachtgevers (circa 
€ 3,2 miljoen).
In de omzet overige departementen zijn begrepen de bijdragen van het 
Ministerie van Infrastructuur en Milieu (DG Milieu en Internationaal; 
Inspectie Leefomgeving en Transport) voor de reguliere onderzoeks- en 
adviesprogramma’s en voor verstrekte additionele opdrachten 
(€ 47,4 miljoen), de bijdrage van het Ministerie van Economische Zaken 
voor het reguliere onderzoeks- en adviesprogramma (€ 10,8 miljoen) en 
de bijdrage van overige departementen voor uitgevoerde werkzaamheden 
(€ 6 miljoen). De feitelijk uitgevoerde werkzaamheden hebben geleid tot 
de gerealiseerde omzetten. De gerealiseerde omzet overige departe-
menten is € 8,9 miljoen hoger dan geraamd, voornamelijk door een 
hogere omzet vanuit het Ministerie van Infrastructuur en Milieu. Ten 
opzichte van de begroting is € 10,5 miljoen meer gerealiseerd. Dit komt 
voornamelijk doordat er in de meerjarenopdracht onderuitputting was uit 
voorgaande jaren, waarvoor in 2014 in overleg met de opdrachtgever 
extra werkzaamheden zijn verricht.
De omzet derden bestaat onder andere uit projecten ten behoeve van en 
gefinancierd door andere nationale en internationale opdrachtgevers, 
zoals de EU en de WHO (gezamenlijk € 14,4 miljoen). Daarnaast is onder 
deze post begrepen de declaratie ten laste van de AWBZ voor de kosten 
van de uitvoering van het Rijksvaccinatieprogramma en de Nationale 
Hielprikscreening (€ 93,8 miljoen) en voor de vaccinatiekosten ten laste 
van de Centrale Registratie Entingen Asielzoekers (€ 0,9 miljoen). Tevens 
is in de post opbrengst derden de omzet van de uitvoering van werkzaam-
heden voor onder andere reizigersvaccins en bijzondere diagnostiek van 
€ 6,3 miljoen begrepen. Naast de lagere omzet derden uit projecten 
gefinancierd door andere nationale en internationale opdrachtgevers, is 
de omzet ten opzichte van de begroting vooral lager door het wegvallen 
van de facilitaire dienstverlening aan derden op het ALT. In de begroting 
was nog rekening gehouden met de financiële stromen voor dienstver-
lening aan NVI, PBL, PD ALT en BBIO, waar deze in de realisatie groten-
deels zijn weggevallen als gevolg van de overgang van deze services naar 
PD ALT.
Rentebaten en vrijval uit voorzieningen zijn niet begroot in verband met 
het incidentele karakter van de betreffende posten.
Tweede Kamer, vergaderjaar 2014–2015, 34 200 XVI, nr. 1 125
