De beleidsartikelen (artikel 11)
Leningen
De leenmogelijkheden in de studiefinanciering stellen studerenden in 
staat om hun eigen bijdrage tegen relatief gunstige voorwaarden via de 
rijksoverheid te financieren.
Naast een rentedragende lening voor levensonderhoud kunnen studenten 
in het hoger onderwijs gebruik maken van het collegegeldkrediet.
  
Tabel 11.11 Niet-relevante uitgaven leenfaciliteit (bedragen x € 1 miljoen)
Realisatie Vastge- Verschil 
stelde 
begroting 
2010 2011 2012 2013 2014 2014 2014 
rentedragende lening 1.131,5 1.169,1 1.212,8 1.343,5 1.567,1 1.339,2 227,9 
omzettingen prestatiebeurs naar 
rentedragende lening 76,0 83,4 87,9 91,0 – 16,1 95,8 – 111,9 
collegegeldkrediet 86,6 101,9 122,7 142,2 162,8 179,8 – 17,0 
Totaal 1.294,1 1.354,4 1.423,4 1.576,7 1.713,8 1.614,9 98,9
Bron: realisatiegegevens DUO
Toelichting:
Per saldo is er in 2014 € 98,9 miljoen meer door studenten geleend dan 
geraamd. De uitgaven aan de reguliere studielening zijn in 2014 € 227,9 
miljoen hoger dan geraamd. Dit komt doordat in de raming 2014 is 
uitgegaan van een lager gemiddeld geleend bedrag; door een stijging van 
het aantal studerenden dat leent; door meer omzettingen van achter-
stallige lagere rechten in langlopende vorderingen en door overige 
technische bijstellingen op dit artikelonderdeel.
De omzettingen van prestatiebeurzen in een rentedragende lening zijn in 
2014 € 111,9 miljoen minder dan geraamd. Dit houdt verband met de 
gewijzigde boekingssystematiek door DUO in 2014 (zie hiervoor ook de 
toelichting bij tabel 11.5).
Er is in 2014 € 17,0 miljoen minder aan collegegeldkrediet verstrekt dan 
geraamd.
Bijdrage aan agentschappen
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatie-
voorziening. Het betreft het aandeel in de uitvoeringskosten van DUO 
voor dit begrotingsartikel.
Het verschil tussen raming en realisatie 2014 bedraagt € 23,7 miljoen. Dit 
wordt hoofdzakelijkveroorzaakt door een bijstelling (bij voorjaarsnota 
2014) van het Programma Vernieuwing Studiefinanciering (PVS) met 
€ 20,3 miljoen als gevolg van de actualisering van de business case. Met 
de nieuwe systemen kan de uitvoering efficiënter worden, de dienstver-
lening aan studenten eigentijds (digitaal) en kunnen maatregelen binnen 
de studiefinanciering beter worden geaccommodeerd. Daarnaast is er een 
structurele interne overboeking binnen het beleidsartikel studiefinan-
ciering van € 2,9 miljoen in verband met een gewijzigde afrekensyste-
matiek van de uitvoeringskosten in relatie tot onterecht kaartbezit bij de 
reisvoorziening. Ten derde is er een bijstelling van het DUO-budget met 
€ 2,9 miljoen voor onder meer het leerlingenvolume en de uitvoerings-
kosten op het gebied van het tegengaan van misbruik uitwonendenbeurs 
Tweede Kamer, vergaderjaar 2014–2015, 34 200 VIII, nr. 1 87
