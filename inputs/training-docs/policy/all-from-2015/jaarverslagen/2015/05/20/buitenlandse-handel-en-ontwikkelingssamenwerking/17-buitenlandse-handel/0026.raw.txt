Op het gebied van gender in relatie tot vrede en veiligheid ondersteunde 
Nederland Syrische vrouwen in het formuleren van een gezamenlijk 
standpunt ten aanzien van het vredesproces in Genève. Deze samen-
werking met UN Women leidde tot het Syrian Women’s Initative for Peace 
and Development (SWIPD), dat de Syrische vrouwen begin 2014 
lanceerden.
In 2014 nam het thema grensoverschrijdende georganiseerde criminaliteit 
en de koppeling met ontwikkeling een vlucht. Nederland slaagde erin een 
aanjagende rol te spelen bij internationale discussies over het negatief 
effect van criminaliteit op ontwikkeling.
Versterkte kaders voor ontwikkeling
Versterkte multilaterale betrokkenheid
In 2014 was Nederland bijzonder actief in de werkgroep die de mondiale 
post-2015 agenda voor duurzame ontwikkeling heeft voorbereid. In 
aanvulling op sociale, economische en ecologische ontwikkeling heeft 
Nederland succesvol ingezet op opname van stevige doelen op het terrein 
van vrede en veiligheid, gender en SRGR.
De Wereldbank heeft in 2014 ambitieuze institutionele hervormingen 
doorgevoerd teneinde de ontwikkelingseffectiviteit van de Bank te 
vergroten. Nederland zette hierbij specifiek in op een betere samen-
werking met de private sector. Dit resulteerde bijvoorbeeld in een 
innovatief partnerschap tussen Nederland en de Wereldbank op het 
terrein van water dat, naast een ontwikkelingscomponent, nadrukkelijk 
ook de particuliere sector integreert. Verder is substantiële voortgang 
geboekt met de stroomlijning van de financieringskanalen van de Bank 
door samenvoeging van Trust Funds.
Nederland steunde voorstellen die de stijging van de salarissen van 
internationale (VN) ambtenaren inperken. Nederland pleitte ook voor een 
financieel soberder pakket van vergoedingen voor VN-personeel. Er is 
slechts sprake van trage voorgang op dit thema. Nederland drong in 2014 
ook bij alle ontwikkelingsbanken consequent aan op een sober salaris-
beleid.
Nederland bepleitte in 2014 intensivering van de samenwerking tussen de 
Inter-American Development Bank (IDB) en de Caraïbische landen van het 
Koninkrijk. Verder nam het Koninkrijk der Nederlanden deel aan de derde 
Small Islands Developing States (SIDS) conferentie op Samoa in 
september 2014, gericht op duurzame ontwikkeling. De uitkomsten 
worden meegenomen in de uitwerking van de post-2015 ontwikkelingsa-
genda.
Overig armoedebeleid
Nederland zette zich in voor een gezonde uitleencapaciteit bij de regionale 
ontwikkelingsbanken waaronder de Asian Development Bank (AsDB). 
Nederland werkte mee aan een voorstel waardoor de uitleencapaciteit van 
de AsDB wordt verdubbeld zonder dat extra bijdragen van aandeel-
houders en donoren nodig zijn.
Nederland droeg in 2014 bij aan het Debt Management and Financial 
Analysis System (DMFAS) programma van UNCTAD. Dit programma geeft 
technische assistentie op het gebied van schuldmanagement waardoor 
ontwikkelingslanden inzicht krijgen in hun schulden. Dit inzicht is cruciaal 
Tweede Kamer, vergaderjaar 2014–2015, 34 200 XVII, nr. 1 25
