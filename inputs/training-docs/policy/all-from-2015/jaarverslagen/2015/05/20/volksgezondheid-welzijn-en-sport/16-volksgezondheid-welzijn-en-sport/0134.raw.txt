Toelichting bij de staat van baten en lasten
Resultaat
Het negatief resultaat wordt voornamelijk veroorzaakt door de afboeking 
van de activa bij verkoop. Deze kosten worden gedekt vanuit de verkoop-
prijs van de activiteiten, echter de opbrengst loopt niet via het agent-
schap.
Waar de begroting gaat over het hele jaar 2014, beperkt de realisatie zich 
tot het eerste half jaar 2014. Hierdoor is de vergelijking niet goed mogelijk.
Baten
De bijdrage van het moederdepartement voor 2014 is als volgt bepaald:
– Regulier (op basis van PxQ) voor de maanden januari 
t/m juni € 4,6 miljoen 
Bij: Vrijgevallen restant ontwikkelbudget en egalisatie 
investeringen € 0,3 miljoen 
Totaal € 4,9 miljoen
 
De omzet derden bestaat uit ESF Bijdrage/Cofinanciering, uitleen 
personeel en doorbelasting huur aan onderwijs op de locatie.
Lasten
Personele kosten
De personele kosten betreffen de periode t/m juni 2014 
(circa € 3,1 miljoen). De afkoopkosten voor het sociaal plan en de kosten 
voor VWNW kandidaten en faciliteiten (€ 2,1 miljoen) zijn verantwoord bij 
het agentschap Lindenhorst-Almata.
Daarnaast bedroegen de overige personele uitgaven € 0,1 miljoen 
negatief. Deze bestaan uit externe inhuur, scholingskosten en overige 
kosten, gecompenseerd door de vrijval van de opgebouwde verplichting 
voor vakantiedagen, eindejaarsuitkering en vakantiegeld.
Materiële kosten
De materiële kosten bestaan onder andere uit uitgaven voor huisvesting, 
beveiliging en toezicht, bedrijfskosten (inclusief ICT en materialen), 
verzorgingskosten en ingekochte zorg verleend door ketenpartners.
Afschrijvingen
De afschrijvingen bedroegen circa € 0,7 miljoen, waarvan circa 
€ 0,6 miljoen voor afwaardering activa bij verkoop. Alle activa werden 
verkocht aan SJSJ. De verkoopopbrengst van circa € 1 miljoen is geboekt 
op de rekening van het Ministerie van VWS en is daarom niet in de 
verantwoording van het agentschap verwerkt.
Vrijval en dotaties voorzieningen
Door de overheveling van alle deelnemers aan de regeling Specifiek 
bezwarende functie (SBF), is de voorziening niet langer nodig. De 
verplichtingen worden overgenomen door de MOVD. In 2014 zijn twee 
deelnemers gebruik gaan maken van de regeling.
Tweede Kamer, vergaderjaar 2014–2015, 34 200 XVI, nr. 1 133
