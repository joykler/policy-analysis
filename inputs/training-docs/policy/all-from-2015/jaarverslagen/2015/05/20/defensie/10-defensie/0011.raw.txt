Beleidsprioriteiten
B. BELEIDSVERSLAG 
3. BELEIDSPRIORITEITEN 
Inleiding
De beleidsagenda van de begroting 2014 vloeide voort uit de nota In het 
Belang van Nederland (Kamerstuk 33 763, nr. 1), waarin het kabinet kiest 
voor een operationeel en financieel duurzame krijgsmacht, gericht op 
(internationale) samenwerking. In de nota werden maatregelen aange-
kondigd om financiële problematiek oplopend van € 234 miljoen in 2014 
tot € 348 miljoen in 2018 het hoofd te bieden. In oktober 2013 kondigde 
het kabinet aanvullende afspraken aan (Begrotingsafspraken 2014, 
Kamerstuk 33 750, nr. 19), waarmee onder meer € 115 miljoen structureel 
voor Defensie beschikbaar kwam. Een deel van dit bedrag is aangewend 
om het effect van onvolledige uitkering van prijscompensatie in 2014 op 
te vangen. Daarnaast konden maatregelen uit de nota worden verzacht. 
De afspraken zijn verwerkt in de financiële kaders van de begroting. De 
uitwerking hiervan is beschreven in een aanvulling op de nota In het 
Belang van Nederland (Kamerstuk 33 763, nr. 7). De nota en de aanvul-
lende brief behelzen, net als de beleidsbrief 2011 Defensie na de Krediet-
crisis (Kamerstuk 32 733, nr. 1), veranderingen voor Defensie. In 2014 
hebben de maatregelen uit de beleidsbrief 2011 verder hun beslag 
gekregen en is er intensief gewerkt aan de uitvoering van de maatregelen 
die voortvloeien uit eerdergenoemde nota en aanvullende brief. Parallel 
hieraan is op basis van de nota gewerkt aan het groeitraject financiële 
duurzaamheid. Hierbij zijn vooral twee elementen van belang: 1) 
verantwoord handelen en 2) meer inzicht in de kosten van het hebben en 
gebruiken van wapensystemen.
Met ingang van 2014 was op de begroting van Buitenlandse Handel en 
Ontwikkelingssamenwerking € 250 miljoen beschikbaar voor de 
uitvoering van de geïntegreerde benadering voor internationale vrede en 
veiligheid. Het Budget Internationale Veiligheid (BIV) is in 2014 onder 
meer aangewend voor uitgaven aan crisisbeheersingsoperaties, de inzet 
van transportvliegtuigen, de nazorg van militairen, de inzet van Vessel 
Protection Detachments en capaciteitsopbouw in ontwikkelingslanden. In 
september 2014 heeft het kabinet besloten het BIV, met ingang van 2015, 
over te hevelen naar de begroting van Defensie. Het geïntegreerde 
karakter van het BIV voor de gerichte inzet van diplomatie, ontwikkelings-
samenwerking en militaire activiteiten blijft gewaarborgd.
Het beroep op de krijgsmacht in 2014, nationaal en internationaal, was 
groot. Als gevolg van zorgwekkende ontwikkelingen in het Midden-
Oosten, Noord-Afrika, de Sahel-regio en Oekraïne besloot het kabinet 
militaire bijdragen te leveren aan onder meer de VN-missie MINUSMA in 
Mali en de strijd tegen ISIS in Noord-Irak. Om deze extra inzet (financieel) 
mogelijk te maken, is het BIV-budget achtereenvolgens verhoogd met 
ruim € 177 miljoen en ruim € 120 miljoen vanuit de HGIS, verdeeld over 
2014 en 2015. Daarnaast is Defensie gecompenseerd voor uitgaven in het 
kader van de inzet van defensiepersoneel en -materieel bij de MH-17 
vliegtuigramp. Ook het beroep op de krijgsmacht voor nationale 
incidentele militaire bijstand en steunverlening steeg ten opzichte van 
2012 en 2013.
Tweede Kamer, vergaderjaar 2014–2015, 34 200 X, nr. 1 10
