Belastinguitgaven 
Onder een belastinguitgave (in enge zin) wordt verstaan een overheids-
uitgave in de vorm van een derving of uitstel van belastingontvangsten, 
die voorvloeit uit een voorziening in de wet voor zover die voorziening 
niet in overeenstemming is met de primaire heffingstructuur van de wet.
Beleidsdoorlichting 
Een beleidsdoorlichting vat de kennis samen over de effectiviteit en 
doelmatigheid van een heel beleidsterrein. De doorlichting kijkt naar de 
samenhang tussen verschillende vormen van beleid. Losse evaluaties van 
beleid onderbouwen dit.
Beleidsinformatie 
Beleidsinformatie is informatie die inzicht biedt in de inhoud van het 
beleid (doelstellingen, doelgroepen, instrumenten, budgetten, organisatie, 
handhaafbaarheid, planning e.d.) en in de doeltreffendheid en doelma-
tigheid ervan.
Bruto Binnenlands Product (bbp) 
Het bbp is de totale toegevoegde waarde van alle goederen en diensten 
die binnen de grenzen van een land zijn geproduceerd.
Bruto Nationaal Product (bnp) 
Het bnp is de totale toegevoegde waarde van alle goederen en diensten in 
een land, waarbij rekening gehouden is met het saldo van de primaire 
inkomens ontvangen uit en betaald aan het buitenland.
Collectieve lastendruk 
Het totaal van belasting- en premieontvangsten, vermeerderd met enkele 
niet-belastingontvangsten, uitgedrukt in procenten van het bbp.
Collectieve uitgaven 
Het totaal van de relevante uitgaven van het Rijk (inclusief debudgette-
ringen en de uitgaven van de agentschappen), de overige publiekrechte-
lijke lichamen en de sociale fondsen. Onderlinge betalingen worden 
geconsolideerd.
Comprehensive Assessment 
Een doorlichting van de bankbalansen van de grote banken in de 
eurozone.
Contractloon 
Het looninkomen per werknemer als direct gevolg van de afgesloten 
collectieve arbeidsovereenkomsten (CAO) in de private sector en van 
arbeidsvoorwaardenafspraken met overheidspersoneel.
Economische en Monetaire Unie (EMU) 
De in het Verdrag van Maastricht geregelde unie tussen EU-lidstaten. De 
derde fase die op 1 januari 1999 van start is gegaan, kenmerkt zich door 
onherroepelijk vastgelegde wisselkoersen, volledig vrij kapitaalverkeer en 
girale invoering van de gemeenschappelijke munt, de euro. De euro is per 
1 januari 2002 ook chartaal ingevoerd. In de EMU is de Europese Centrale 
Bank verantwoordelijk voor het gemeenschappelijke monetaire beleid dat 
wordt gevoerd door het Europees Stelsel van Centrale Banken. Tevens 
vindt binnen de EMU coördinatie van het economisch beleid plaats.
Tweede Kamer, vergaderjaar 2014–2015, 34 200, nr. 1 116
