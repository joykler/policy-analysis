Beleidsverslag
De eindafrekening van AMFO is in 2014 opgeleverd evenals de eindeva-
luatie (Kamerstukken II, 2014–2015, 34 000 IV, nr. 23). Door de continuering 
van de financiering van NGO’s via Reda Sosial in Curaçao is de 
duurzaamheid van een aantal projecten vooralsnog gewaarborgd.
De projecten van het Onderwijs en Jongeren Samenwerkingsprogramma 
(OJSP), het programma Institutionele Versterking van de Bestuurskracht 
(IVB), het samenwerkingsprogramma Sociaal-Economisch Initiatief (SEI) 
en Plan Veiligheid (PV) zijn door USONA, de uitvoeringsorganisatie van de 
Stichting Ontwikkeling Nederlandse Antillen (SONA), in 2014 adminis-
tratief afgesloten. In 2015 wordt de subsidie definitief vastgesteld en de 
eindevaluatie van de samenwerkingsprogramma’s van SONA uitgevoerd.
Voor het Fondo Desaroyo Aruba (FDA) zijn bestuurlijke afspraken gemaakt 
over ondermeer de eindevaluatie en de eindafrekening die in 2016 
opgeleverd zullen moeten worden.
Waarborgfunctie
De doelstelling van de waarborgfunctie is het borgen van de funda-
mentele mensenrechten en vrijheden, de rechtszekerheid en de deugde-
lijkheid van het bestuur. In 2014 is in samenwerking met het Openbaar 
Ministerie van Curaçao en het Recherche Samenwerkingsteam (RST) het 
project Duradero gestart voor de duur van 3 jaar. Het project Duradero 
beoogt een duurzame uitbreiding en versterking van de handhavingscapa-
citeit in Curaçao ten behoeve van de aanpak van financieel-economische 
criminaliteit. Daarnaast is in 2014 een nieuw protocol ondertekend inzake 
de flexibel inzetbare pool Koninklijke Marechaussee. Met de onderte-
kening van dit protocol treedt Aruba per 1 juli 2015 toe. Hiermee wordt het 
mogelijk om de flexibele pool van de Koninklijke Marechaussee tot eind 
2019 in te zetten in het gehele Caribische deel van het Koninkrijk.
Begin 2014 is in opdracht van de Koninkrijksregering door de Gouverneur 
van Sint Maarten een onderzoek ingesteld naar de integriteit van het 
openbaar bestuur van het land. Het onderzoeksrapport is eind augustus 
aangeboden aan de Rijksministerraad (Kamerstukken II, 2014–2015, 34 000 
IV, nr. 8). Uit de rapportage blijkt dat de deugdelijkheid van het bestuur, 
met name op het gebied van integriteit, over de hele linie ondermaats is 
en zorgelijk. De Minister van Binnenlandse Zaken en Koninkrijksrelaties 
heeft beide Kamers toegezegd hetzij op basis van consensus, hetzij op 
basis van waarborg te komen tot een samenhangende aanpak.
Bij de behandeling van de begroting voor 2015 in de Tweede Kamer heeft 
de Minister van Binnenlandse Zaken en Koninkrijksrelaties aangekondigd 
dat hij maatregelen wil nemen ter versterking van de rechtshandhaving in 
de landen van het Caribisch deel van het Koninkrijk. In 2015 wordt hier 
verder invulling aan gegeven.
Financieel toezicht
Curaçao heeft naar het oordeel van het College financieel toezicht (Cft) 
volledig voldaan aan alle onderdelen van de aanwijzing uit 2012. Curaçao 
heeft daarmee laten zien in staat te zijn in relatief korte tijd met ingrij-
pende maatregelen terug te keren naar evenwichtige en houdbare 
overheidsfinanciën. Omdat het begrotingsevenwicht naar het oordeel van 
het Cft in 2014 in stand is gebleven en voldoet aan de overige normen van 
begrotingsevenwicht en rentelast uit de Rijkswet financieel toezicht 
Curaçao en Sint Maarten is de weg vrij om te investeren in de maatschap-
pelijke en economische ontwikkeling. Dat laat onverlet dat Curaçao nog 
Tweede Kamer, vergaderjaar 2014–2015, 34 200 IV, nr. 1 9
