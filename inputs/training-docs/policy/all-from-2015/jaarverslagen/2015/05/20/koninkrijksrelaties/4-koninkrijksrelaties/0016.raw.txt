Beleidsartikel 1
de Kustwacht voor het Caribische deel van het Koninkrijk een onmisbare 
schakel in de rechtshandhavingketen. Daarnaast heeft de Kustwacht een 
bijdrage geleverd aan de veiligheid op het water door het uitvoeren van 
zoek- en reddingsoperaties (Search and Rescue) en haar toezichthou-
dende taken uitgevoerd, waaronder visserij- en milieu-inspecties. In 
Caribisch Nederland lag het accent op de bescherming van het mariene 
milieu, waaronder de Sababank en koraalriffen, en het optreden tegen 
illegale (speer)visserij. De uitgaven van de Kustwacht voor het Caribische 
deel komen ten laste van deze begroting.
Over de vervanging van de interceptorvaartuigen is in de Kustwachtcom-
missie overeenstemming bereikt. Het aanbestedingstraject voor twaalf 
nieuwe interceptorvaartuigen wordt verder uitgewerkt. Dit leidt tot een 
stijging van de uitgaven in 2016 en 2017.
Recherchecapaciteit
Zoals vastgelegd in de Rijkswet politie en het Protocol Recherche 
Samenwerkingsteam heeft het Recherche Samenwerkingsteam (RST) als 
taak de bestrijding van zware, georganiseerde en grensoverschrijdende 
criminaliteit. Daarnaast verricht het RST de afhandeling van internationale 
rechtshulpverzoeken op dit gebied. Het RST heeft vestigingen op Aruba, 
Bonaire, Curaçao en Sint Maarten, waar men werkt onder gezag van de 
lokale Openbaar Ministeries. De kosten daarvan komen ten laste van deze 
begroting. De overbesteding is het gevolg van extra capaciteit die is 
ingezet voor projecten en meer dan gebruikelijke doorstroom van 
personeel.
Prioriteiten voor 2014 waren de aanpak van witwassen, mensenhandel, 
wapensmokkel, internationale drugshandel en bendevorming. Gemiddeld 
waren er bij het RST ongeveer 70 uit Nederland uitgezonden 
medewerkers werkzaam, die uitgezonden worden voor een periode van 3 
tot 5 jaar. Dit aantal is aangevuld met 36 medewerkers uit de lokale 
korpsen en 15 overige lokaal geworven medewerkers. De betrokken 
Ministers van (Veiligheid en) Justitie van de landen en de Minister van 
Binnenlandse Zaken en Koninkrijksrelaties stellen gezamenlijk de 
jaarstukken van het RST vast in het Justitieel vierpartijenoverleg.
Rechterlijke macht
Nederland stelt op verzoek rechters en officieren van justitie ter 
beschikking aan Aruba, Curaçao en Sint Maarten om op die manier te 
komen tot een volledige bezetting van het Gemeenschappelijk Hof en het 
Openbaar Ministerie (OM). In 2014 zijn gemiddeld 39 uitgezonden rechters 
en officieren van justitie werkzaam geweest. Het OM in Nederland stelt de 
betreffende rechterlijke ambtenaren ter beschikking. Vanuit het Ministerie 
van Binnenlandse Zaken en Koninkrijksrelaties wordt het «Voorzieningen-
stelsel Buitenlandtoelagen Rechterlijke Ambtenaren (VBRA)» bekostigd. In 
2014 is gezamenlijk met Curaçao een start gemaakt met het project 
Duradero.
De onderbesteding op deze regeling heeft te maken met de overgang van 
het VBRA naar het Voorzieningenstelsel Uitzendingen Binnenlandse Zaken 
en Koninkrijksrelaties en met het niet geheel uitputten van het budget 
voor Duradero.
Tweede Kamer, vergaderjaar 2014–2015, 34 200 IV, nr. 1 15
