€ 370 mln. gecontroleerd. Van de geregistreerde verplichtingen is in 2014 
een bedrag van € 30 mln. gecontroleerd
Verbeteringen op het gebied van inkoop worden beschreven onder het 
kopje inkoopbeheer kerndepartement van deze bedrijfsvoeringsparagraaf. 
Alle bewuste afwijkingen van Europese aanbestedingsregels, waar een 
managementbesluit aan ten grondslag ligt, worden opgenomen in een 
centraal register. Deze managementbesluiten veroorzaken in 2014 een 
onrechtmatigheid van 46 (op basis van verplichtingen) miljoen voor heel 
BZK, inclusief de agentschappen. Het totaal aan afwijkingen (manage-
mentbesluiten én waiververzoeken) in het register staat op 50 miljoen. In 
2014 zijn twee spendanalyses uitgevoerd om achteraf het niet naleven van 
de EU-aanbestedingsregels en interne inkoopprocedures te signaleren, 
zodat maatregelen genomen kunnen worden om herhaling te voorkomen. 
Uit de spendanalyse 2014 is bij in totaal 12 inkoopverplichtingen voor 
€ 2,8 mln. aan onrechtmatigheden en voor € 0,6 mln. aan onzekerheden 
geconstateerd.
Rapporteringtoleranties huurtoeslag en Rijksgebouwendienst
De berekening van de rapporteringtoleranties voor twee BZK onder-
werpen is kwestieus. Het betreft de toleranties van de Rijksgebouwen-
dienst (Rgd) en de huurtoeslagen. BZK wil zich in 2015 inspannen om met 
alle betrokken partijen tot een oplossing te komen. Een structurele 
oplossing moet waarschijnlijk worden gezocht in de aanpassing van 
regelgeving (RBV).
De rapporteringstolerantie voor de Rgd werd altijd gebaseerd op het 
balanstotaal. De AR heeft zich in 2014 op het standpunt gesteld dat de 
regelgeving voorschrijft dat de tolerantie gebaseerd moet worden op het 
totaal aan baten. Hierdoor wordt de rapporteringtolerantie vele malen 
kleiner en daarmee de kans op overschrijding groter.
Rechtmatigheidsfouten in de huurtoeslag, gemaakt door de belasting-
dienst, leiden snel tot overschrijding van de tolerantie op hoofdstuk 
niveau (XVIII). Dit komt door de relatief kleine financiële omvang van het 
begrotingshoofdstuk en de relatief grote financiële omvang van de 
huurtoeslag. De tolerantie op artikelniveau is veel ruimer, wat de kans op 
overschrijding kleiner maakt. Deze problematiek wordt meer uitgebreid 
beschreven in de bedrijfsvoeringsparagraaf van het jaarverslag van 
hoofdstuk XVIII.
Toezicht door BZK
Het toezicht door BZK bestaat uit drie onderdelen: ZBO’s en RWT’s, 
financieel toezicht op provincies en uitvoeringstoezicht op overheidsstich-
tingen. Het toezicht op deze drie onderdelen heeft in 2014 naar behoren 
gefunctioneerd. Dat oordeel is gebaseerd op enerzijds de eigen bevin-
dingen van de toezichthouders binnen BZK en anderzijds verkenningen en 
rapporten van de externe accountants, de Auditdienst Rijk en de 
Algemene Rekenkamer. In het toezichtprogramma van BZK zijn de drie 
onderdelen van het toezicht gestructureerd opgezet binnen een planning 
en controlcyclus. Er wordt systematisch nagedacht over mogelijke risico’s 
in de uitvoering van de toezichttaken. Het Toezichthouder Overleg heeft 
een coördinerende rol in de uitvoering van het toezicht. In 2014 is extra 
aandacht uitgegaan naar de implementatie van nieuwe kaders zoals de 
WNT, de Beleidslijn Derivaten en het Normenkader Financieel Beheer en 
Toezicht.
Tweede Kamer, vergaderjaar 2014–2015, 34 200 VII, nr. 1 59
