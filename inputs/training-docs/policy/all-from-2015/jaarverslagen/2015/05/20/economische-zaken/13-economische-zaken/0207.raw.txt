Europese geldstromen
6. Programma’s Eurostars en Joint Technology Initiatives (JTI’s) 
Naast bijdragen aan projecten draagt de Europese Commissie vanuit het 
Kaderprogramma ook bij aan publiek-publieke en publiek-private 
programma’s. Publiek-publieke programma’s zijn gebaseerd op artikel 185 
van het Verdrag betreffende de werking van de Europese Unie (VwEU)en 
worden ook nationaal gecofinancierd. Het Ministerie van EZ cofinanciert 
één daarvan direct, het artikel 185 initiatief Eurostars, een Europees 
stimuleringsprogramma voor internationale samenwerkingsprojecten 
voor het high tech MKB. Indirect (via het standaardeninstituut VSL) wordt 
het artikel 185 initiatief EMPIR door EZ gecofinancierd, een programma 
voor onderzoek op gebied van metrologie.
De publiek-private programma’s, zogenaamde Joint Technology Initiatives 
(JTI’s), zijn gebaseerd op artikel 187 van VwEU en krijgen in een aantal 
gevallen eveneens nationale cofinanciering. Het Ministerie van EZ is tot 
2014 betrokken geweest bij de cofinanciering van de JTI’s ARTEMIS en 
ENIAC gericht op respectievelijk embedded computing systems en 
nano-electronica. De Joint Technology Initiatives (JTIs) bevorderen de 
internationale kennis- en technologiesamenwerking tussen bedrijven en 
kennisinstellingen met als doel verhoging van productiviteit en concurren-
tiekracht. De JTI ECSEL (Electronics Components and Systems for 
European Leadership) startte in 2014, onder Horizon2020, als vervolg op 
ENIAC en ARTEMIS. Het programma richt zich op nano-elektronica, 
embedded- en smart systems.
Tweede Kamer, vergaderjaar 2014–2015, 34 200 XIII, nr. 1 206
