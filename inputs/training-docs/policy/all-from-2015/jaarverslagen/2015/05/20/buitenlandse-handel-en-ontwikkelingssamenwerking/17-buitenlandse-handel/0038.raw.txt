Artikel 1.2
De uitgaven voor dit subartikel zijn lager uitgevallen dan in de begroting 
voorzien. Zoals in de Tweede Suppletoire Begroting is vermeld, is het 
budget voor de Netherlands Business Support Offices neerwaarts 
bijgesteld. Dit programma is reeds in 2013 bevoorschot. Tevens was 
sprake van een lagere liquiditeitsbehoefte voor de uitfinanciering van het 
programma Package4Growth, door vrijval binnen projecten. Ook de 
uitgaven voor Finance for International Business zijn lager uitgevallen. Er 
is budget overgeheveld naar subartikel 1.3 voor technische assistentie ten 
behoeve van het DGGF. Tot slot is de bijdrage aan RVO voor de uitvoering 
van het instrumentarium lager dan voorzien in de begroting.
Artikel 1.3
De lagere uitgaven worden door een aantal mutaties veroorzaakt. Bij 
Eerste Suppletoire Begroting is budget overgeheveld naar het mensen-
rechtenartikel op de begroting van Buitenlandse Zaken, ten behoeve van 
de bestrijding van kinderarbeid (onderdeel van het amendement-
Voordewind c.s.). Daarnaast is bij Tweede Suppletoire Begroting het 
budget naar beneden bijgesteld. Dit betreft het saldo van de overheveling 
van IDH en Solidaridad, de toevoeging van budget voor technische 
assistentie voor het DGGF en de verlaging van de budgetten voor de 
landenprogramma’s, de transitiefaciliteit, het bedrijfsleveninstrumen-
tarium en de bijdragen aan internationale organisaties. De uitgaven voor 
technische assistentie voor het DGGF waren uiteindelijk lager dan 
voorzien. Ook het budget voor ORIO is verder neerwaarts bijgesteld als 
gevolg van een vertraagde ontwikkelfase van projecten en de uitvoering 
hiervan. Daar staat tegenover dat de uitgaven voor het Infrastructure 
Development Fund (voorheen MOL fonds FMO) zijn gestegen, doordat 
nieuwe verplichtingen zijn aangegaan. Tevens zijn de uitgaven aan het CBI 
gestegen, door een additionele opdracht aan het CBI.
Artikel 1.4
Door een kasschuif van 2016 naar 2014 bij Eerste Suppletoire Begroting 
en een aanpassing van de liquiditeitsbehoefte voor 2014 bij Tweede 
Suppletoire Begroting is het budget voor het DGGF per saldo verhoogd 
met EUR 30 miljoen. Uiteindelijk is in 2014 EUR 81,8 miljoen uitgegeven. 
Hiervan is EUR 17 miljoen in de interne begrotingsreserve gestort voor de 
garanties die worden verstrekt binnen het DGGF. EUR 18,2 miljoen wordt 
in latere jaren toegevoegd aan het DGGF (via de eindejaarsmarge voor het 
DGGF). De totale omvang van het DGGF (EUR 700 miljoen) verandert dus 
niet.
Ontvangsten
In 2014 waren de uitgaven voor het bedrijfsleveninstrument Finance for 
International Business (FIB) lager dan oorspronkelijk geraamd (zie ook de 
uitgaven), waardoor in 2014 geen beroep is gedaan op de begrotingsre-
serve en zowel de uitgaven- als de ontvangstenraming bij Tweede 
Suppletoire Begroting naar beneden is bijgesteld.
Tweede Kamer, vergaderjaar 2014–2015, 34 200 XVII, nr. 1 37
