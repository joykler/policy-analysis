3. Strategisch onderzoek RIVM
Het Rijksinstituut voor Volksgezondheid en Milieu (RIVM) is een agent-
schap van het Ministerie van VWS en doet projectmatig onderzoek voor 
zijn primaire opdrachtgevers: de Ministeries van VWS, IenM, EZ en SZW. 
Op dit artikel zijn middelen voor het Strategisch Programma RIVM (SPR) 
en specifieke huisvestingkosten van het RIVM geraamd. Het Ministerie 
van VWS verstrekt jaarlijks een eigenaarsbijdrage aan het RIVM.
Het SPR (voorheen het Strategisch Onderzoek RIVM) bestaat uit 
onderzoek en andere werkzaamheden die het RIVM uitvoert om de kennis 
en expertise te ontwikkelen die nodig zijn voor de continuïteit van het 
instituut. De Wet op het RIVM vormt de wettelijke basis voor het SPR. 
Deze wet bepaalt dat de directeur-generaal RIVM jaarlijks een programma 
van onderzoek opstelt. Hierin beschrijft hij welke inzichten het instituut 
moet verwerven om de taken adequaat te kunnen uitvoeren. Het 
programma is gericht op de continuïteit van het RIVM op de langere 
termijn, bedoeld om te kunnen anticiperen op nieuwe kennisvragen van 
de opdrachtgevers op de middellange en lange termijn en om de positie 
van het RIVM in het wetenschappelijk veld te handhaven en waar nodig te 
versterken. Met deze wettelijke bepaling laat de wetgever zien dat het 
RIVM professioneel zelfstandig is.
Daarnaast draagt VWS bij aan de specifieke huisvestingskosten die niet 
door middel van het tarief van het RIVM bekostigd worden. Dit zijn kosten 
die te maken hebben met de instandhouding en het vervangen van 
bepaalde installaties van het RIVM.
De realisatie 2014 op deze doelstelling bedraagt € 26,1 miljoen. Dat is 
€ 1,2 miljoen hoger dan het in de begroting opgenomen bedrag van 
€ 24,8 miljoen. Dit houdt verband met mutaties die in de eerste en tweede 
suppletoire wet 2014 zijn toegelicht, onder andere in verband met de 
financiering Projectdirectie Anthonie van Leeuwenhoekterrein (PD-ALT) en 
de verkoop van het Anthonie van Leeuwenhoekterrein.
Ontvangsten
Het eigen vermogen van het RIVM met € 18,2 miljoen afgeroomd, 
€ 1 miljoen is als ontvangst geboekt bij de eigenaar (artikel 9) en 
€ 17,2 miljoen is als ontvangst geboekt bij de opdrachtgever (artikel 1).
Tweede Kamer, vergaderjaar 2014–2015, 34 200 XVI, nr. 1 100
