Beleidsprioriteiten
B. HET BELEIDSVERSLAG 
1.3.1 De beleidsprioriteiten 
Inleiding
Na een aantal moeilijke economische jaren groeide de Nederlandse 
economie in 2014 met 0,9 procent. In 2014 heeft het Ministerie van 
Economische Zaken zich ingezet om het herstel optimaal te ondersteunen 
en het verdienvermogen van onze economie duurzaam te versterken. Er is 
ruimte geboden aan ondernemerschap en innovatie en tegelijkertijd 
gewerkt aan het bevorderen van de duurzame welvaart met oog voor 
mens en natuur, duurzame productie en een toekomstbestendige 
energievoorziening. Geregeld is daarbij gekozen voor een vernieuwende 
aanpak waarin actief de dialoog is gezocht met burgers, bedrijven en 
organisaties.
1. Voorzichtig economisch herstel in 2014 
1
De economische groei kwam in 2014 uit op 0,9 procent . Het is bemoe-
digend om te zien dat het herstel doorzet, ondanks een aantal tegenval-
lende ontwikkelingen op internationaal gebied. Het herstel wordt 
bovendien steeds breder gedragen. Zo bedroeg de stijging van de export 
4,0 procent, stegen de bedrijfsinvesteringen en namen de consumenten-
bestedingen weer toe. De afgelopen jaren zijn flinke stappen gezet om de 
oorzaken van de financiële crisis aan te pakken. De Europese Centrale 
Bank concludeerde in haar stresstest dat de Nederlandse banken er goed 
voor staan en naar verwachting neemt de kredietverlening in 2015 weer 
toe. Ook op de woningmarkt zijn duidelijke tekenen van herstel te zien met 
lichte prijsstijgingen en toenemende transacties. De positieve ontwikke-
lingen bieden burgers en ondernemers het komende jaar perspectief. 
2
Voor 2015 wordt een groei van 1,7 procent verwacht . Geopolitieke 
spanningen, lage inflatie en tegenvallende groei in het eurogebied blijven 
evenwel ook het komend jaar risico’s vormen. Daar staat tegenover dat 
een verdere daling van de olieprijs en de eurokoers dan thans voorzien 
het economisch herstel ook kan versnellen.
1
CBS (maart 2015).
2
Kerngegevenstabel (2013 – 2015) CPB, 5 maart 2015.
Tweede Kamer, vergaderjaar 2014–2015, 34 200 XIII, nr. 1 10
