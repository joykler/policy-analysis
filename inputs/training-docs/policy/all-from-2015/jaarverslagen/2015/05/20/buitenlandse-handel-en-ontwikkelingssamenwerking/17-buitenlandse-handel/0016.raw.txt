Deze grote verwevenheid met het buitenland maakt de economie 
eveneens vatbaar voor schokken van buitenaf. Sprekend voorbeeld zijn de 
sancties tegen Rusland die ook onze eigen economie raken. De Minister 
voor BH&OS zet zich op verschillende manieren in om het succes van het 
Nederlands bedrijfsleven in het buitenland te versterken.
Ten eerste door het afsluiten van veelomvattende handelsakkoorden. De 
onderhandelingen over een veelomvattend bilateraal vrijhandelsverdrag 
tussen de EU en Canada (CETA) zijn voltooid. De onderhandelingen over 
een vrijhandelsverdrag tussen de EU en de VS (TTIP) duren voort. Naast 
de offensieve belangen is het van belang de maatschappelijke zorgen over 
het akkoord te adresseren. Eén van deze zorgen betreft investeringsbe-
scherming, waarover zowel in EU-kader als in Nederland het debat met 
alle betrokken stakeholders verder gevoerd wordt.
Ten tweede via economische diplomatie, waaronder de economische 
missies. Op kabinetsniveau vonden in 2014 20 uitgaande economische 
missies en 13 inkomende missies plaats. Ook zijn in het kader van de 
modernisering diplomatie – in samenwerking met vakdepartementen – 
extra inspanningen geleverd voor de versterking van de economische 
dienstverlening en MKB internationalisering. Voor economische diplo-
matie betekent dit onder meer dat er regionale medewerkers business 
development aangesteld worden.
Europa
De Europese Commissie bracht een nieuwe mededeling uit over de 
EU-positie ten aanzien van de post-2015 ontwikkelingsagenda. Hierover 
werden Raadsconclusies aangenomen. De Commissie bracht eveneens 
een mededeling uit over private sector ontwikkeling; hierover werden 
twee sets Raadsconclusies aangenomen. Nederland rondde de ratificatie 
af van het Intern Akkoord van het Elfde Europees Ontwikkelingsfonds. Nu 
het instrumentarium voor de periode 2014–2020 op poten staat, 
besteedde het ministerie in 2014 veel aandacht aan outreach aan 
niet-gouvernementele organisaties en het bedrijfsleven over de inrichting 
van de Europese ontwikkelingssamenwerking en hoe deze voor hen 
toegankelijk is. Met vier gelijkgezinde lidstaten schreef Nederland een 
brief aan het extern-cluster van de nieuwe Europese Commissie waarin de 
inzet voor de komende periode werd vermeld: de geïntegreerde 
benadering van het extern beleid, beleidscoherentie voor ontwikkeling 
(waaronder op het gebied van handel, belastingen en textiel) en aandacht 
voor gender-gelijkheid staan hierin centraal.
Hieronder wordt nader teruggekeken op de ambities die in de memorie 
van toelichting 2014 zijn geformuleerd.
Ambities
Duurzame handel en investeringen
Versterkt internationaal handelssysteem, met aandacht voor MVO
Het multilaterale handelssysteem blijft voor handelsland Nederland van 
groot belang. In 2014 werd de impasse rond de inwerkingtreding van het 
WTO-akkoord over handelsfacilitatie doorbroken.
Daarmee kunnen de WTO onderhandelaars zich weer volledig richten op 
de afronding van de Doha-ontwikkelingsronde. In samenwerking met de 
UNCTAD is gewerkt aan het vergroten van de markttoegang voor de minst 
Tweede Kamer, vergaderjaar 2014–2015, 34 200 XVII, nr. 1 15
