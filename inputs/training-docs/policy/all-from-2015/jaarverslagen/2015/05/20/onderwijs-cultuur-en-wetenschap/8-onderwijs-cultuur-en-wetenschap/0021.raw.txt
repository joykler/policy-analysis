Beleidsverslag
gericht op het arbeidsmarktbeleid en de sociale zekerheid. Het nieuwe 
studiefinancieringsstelsel geeft ook een impuls aan Leven Lang Leren. Het 
collegegeldkrediet is uitgebreid naar studenten boven de 30 die een 
geaccrediteerde opleiding willen volgen in het hbo en wo, voltijd én 
deeltijd, en naar studenten in het mbo-bol.
Om het onderwijs en de arbeidsmarkt beter te laten aansluiten op elkaar 
en om het aantal technici te vergroten is het Nationaal Techniekpact 2020 
gesloten tussen onderwijs, ondernemers en de overheid. Het Techniekpact 
kent drie actielijnen: kiezen voor techniek, leren in de techniek en werken 
in de techniek. Aan die lijnen zijn concrete acties gekoppeld. Een van de 
maatregelen is het Regionaal investeringsfonds mbo. We hebben voor de 
periode 2014–2017 € 100 miljoen beschikbaar gesteld om duurzame 
publiek-private samenwerking in het beroepsonderwijs te stimuleren. In 
2014 zijn in de eerste aanvraagronde 18 aanvragen toegekend voor ruim 
€ 14 miljoen. Aangevuld met twee derde deel cofinanciering van het 
bedrijfsleven en de regio is een totale investering van ruim € 42 miljoen 
ontstaan voor het opstarten van deze duurzame publiek-private samen-
werkingsverbanden. Vanuit het actieplan «kiezen voor techniek» zijn 
diverse activiteiten opgestart vanaf juni 2014. Zo hebben 105 vmbo-t 
scholen zich aangemeld voor het M-tech programma en is gestart met de 
uitvoering van het programma om meer leerlingen te interesseren voor 
een technologische loopbaan. Dit doen zij binnen 19 netwerken verspreid 
over heel Nederland. Binnen deze netwerken werken scholen aan een 
ontwikkelagenda en de daaraan verbonden activiteiten. Ook is Jet-Net 
gestart met een webcast om meer leerlingen te bereiken, met gastlessen 
die worden gegeven door bedrijven en loopt er een onderzoek naar de 
ondersteuningsbehoefte met betrekking tot Loopbaanoriëntatie en 
-begeleiding (LOB) in de nieuwe beroepsgerichte examenprogramma’s en 
LOB op het gebied van technologie op de mavo. De officiële kick-off van 
«kiezen voor techniek» vond plaats op 1 oktober 2014. Het percentage 
leerlingen in de beroepsgerichte leerweg van het vmbo dat kiest voor 
techniek is tussen 2012 en 2013 gestegen van 23% naar ruim 27%. Ook het 
aandeel mbo-studenten techniek is enigszins toegenomen, van ruim 26% 
naar ruim 27%. De ambitie van 30% (voor beide sectoren) is daarmee iets 
dichterbij gekomen.
Tot slot is besloten dat het aantal techniek bachelors in het bekostigde hbo 
teruggebracht wordt van 65 naar circa 30 à 35 brede bachelors waardoor 
het aanbod transparanter wordt. Daarnaast kunnen de bredere oplei-
dingen makkelijker inspelen op ontwikkelingen op de (regionale) 
arbeidsmarkt. De hbo-techniekopleidingen worden ondergebracht in zes 
landelijke domeinen: Applied Sciences, Built Environment, Creative 
Technologies, Engineering, ICT en Maritime Operations. De achttien 
techniekhogescholen hebben, conform landelijke afspraken onderling, 
verzoeken bij ons ingediend om hun techniekopleidingen per 1 september 
2015 daar waar nodig te converteren.
2. Studiefinanciering 
In mei 2014 is een akkoord bereikt met de fracties van VVD, PvdA, D66 en 
GroenLinks over de hervorming van ons stelsel van studiefinanciering. Dit 
akkoord vervangt de in het Regeerakkoord aangekondigde maatregelen 
voor een sociaal leenstelsel en het vervangen van het studentenreis-
product door een kortingskaart. Met de invoering van het studievoorschot 
blijven we ervoor zorgen dat iedereen die wil studeren ook kan studeren. 
Tegelijkertijd maakt dit akkoord het mogelijk dat we met de middelen die 
Tweede Kamer, vergaderjaar 2014–2015, 34 200 VIII, nr. 1 20
