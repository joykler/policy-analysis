Dividenden
In 2014 was sprake van een meevaller bij de dividenden op staatsdeelne-
mingen. Op basis van nieuwe businessplannen viel het geraamde 
dividend van onder andere Urenco, Gasunie en Schiphol hoger uit. Ook 
de winstafdracht DNB liet een meevaller zien. Door deze meevallers zijn 
de netto-uitgaven van het rijk gedaald en daardoor ook het accres.
Kasschuiven
Daarnaast is besloten tot enkele kasschuiven. Op de begroting van 
Infrastructuur en Milieu zijn middelen uit 2014 (ongeveer 250 miljoen 
euro) doorgeschoven naar de jaren 2016 en 2017 om de schommelingen 
binnen het budget te egaliseren. Dit drukt het accres in 2014 en leidt tot 
een hoger accres in de jaren 2016 en 2017. Daar tegenover staat een 
kasschuif op de OCW-begroting van 450 miljoen euro van 2015 naar 2014 
voor de OV-studentenkaart om het kasritme van de staat te optimaliseren.
Lagere realisatie begroting 2014
Het Financieel Jaarverslag 2014 laat een lagere realisatie van de rijksbe-
groting zien dan was begroot bij Miljoenennota 2015. Dit heeft tot een 
neerwaartse bijstelling van het accres van ongeveer 140 miljoen euro 
geleid. Zo is er minder uitgegeven aan kinderopvangtoeslag en overige 
kindregelingen. Er is sprake van minder studieleningen. En er is sprake 
van onderuitputting bij het innovatiefonds. Daarnaast is er sprake van 
onderuitputting op de departementale begrotingen van bijna 200 miljoen 
euro. De onderuitputting doet zich met name voor op de begrotingen van 
V&J, Financiën en SZW.
Tweede Kamer, vergaderjaar 2014–2015, 34 200, nr. 1 99
