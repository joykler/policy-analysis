Beleidsverslag
het versterken van de inlichtingenketen van de missie. De Nederlanders 
vormden daarmee de «oren en ogen» binnen de VN-missie. Daarnaast 
hielpen civiele deskundigen de Malinese politie en rechtsstaat te 
verbeteren.
Het kabinet besloot in 2014 het mandaat voor de Nederlandse bijdrage 
aan EULEX Kosovo met twee jaar te verlengen. Ook de Nederlandse 
bijdrage aan de VN-missie in Zuid-Sudan werd verlengd.
De eindevaluatie van de geïntegreerde politietrainingsmissie in Afgha-
nistan over de periode 2011–2013 conform het Toetsingskader 2009, is op 
28 augustus 2014 aan de Tweede Kamer verzonden. In 2014 werd tevens 
een besluit genomen over een beperkte bijdrage van Nederland aan de 
NAVO-vervolgmissie in Afghanistan, Resolute Support.
Nederland heeft zich verder actief ingezet voor de bestrijding van piraterij 
in de wateren rond Somalië, door bijdragen aan de antipiraterij-operaties 
van de EU (Atalanta) en de NAVO (Ocean Shield). Ook heeft Nederland, in 
internationaal verband, een bijdrage geleverd aan de aanpak van de 
onderliggende oorzaken van piraterij op het land.
Tijdens de Nuclear Security Summit in Den Haag in voorjaar 2014 zijn 
door de verzamelde wereldleiders concrete afspraken gemaakt over 
nucleaire veiligheid en het reduceren van nucleair terrorisme.
In NAVO-kader is consequent aandacht gevraagd voor nucleaire ontwa-
pening, transparantie en het terugdringen van de rol van nucleaire 
wapens in militaire doctrines. Nederland heeft zich ook ingezet voor de 
universalisering, uitvoering en handhaving van alle belangrijke ontwape-
ningsverdragen. Daarnaast heeft Nederland getracht in Non-Proliferation 
and Disarmament Initiative (NPDI) verband de rol van bruggenbouwer te 
spelen en bij te dragen aan de voorbereidingen voor een succesvolle NPV 
Toetsingsconferentie in 2015.
De inspanningen van het Internationaal Atoomenergieagentschap (IAEA) 
en de onderhandelingen met Iran werden nauwlettend gevolgd en 
(financieel) gesteund. Nederland heeft ook financieel, personeel en 
logistiek bijgedragen aan het monitoren van de ontmanteling van het 
Syrische chemische wapens-programma.
Op het terrein van wapenexportcontrole heeft Nederland zich in 2014 
actief ingezet voor verdere Europese harmonisatie, transparantie en een 
uniforme en strikte uitvoering op het gebied van wapenexport. Op 
24 december 2014 is het VN-wapenhandelsverdrag (Arms Trade Treaty) in 
werking getreden, ook voor Nederland, dat kort voor die tijd als zestigste 
land het verdrag ratificeerde.
In 2014 heeft het Gemeenschappelijk Veiligheids- en Defensiebeleid 
(GVDB) van de EU een nieuwe impuls gekregen, met de conclusies van de 
Europese Raad van december 2013 als katalysator. Vaak samen met vooral 
de ministers van Defensie heeft de Raad Buitenlandse Zaken in 2014 de 
geïntegreerde benadering verder vormgegeven, een Policy Framework for 
Systematic and Long-Term Defence Cooperation aangenomen, alsook een 
EU Defence Cyber Policy Framework. Ook heeft de Europese Raad de EU 
Maritieme Veiligheidsstrategie beklonken, inclusief een bijbehorend 
Actieplan. In alle gevallen zijn deze resultaten in lijn met de actieve 
interdepartementale inzet. Daarnaast was er in 2014 ruim aandacht voor 
Tweede Kamer, vergaderjaar 2014–2015, 34 200 V, nr. 1 18
