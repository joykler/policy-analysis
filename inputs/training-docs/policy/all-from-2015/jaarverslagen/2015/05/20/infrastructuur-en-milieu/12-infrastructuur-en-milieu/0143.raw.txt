sprekcyclus en vlootschouw heeft geleid tot een fors verbeterde verslag-
legging en onderbouwing van beloningsbeslissingen.
Organisatieverandering RWS
In 2014 heeft RWS activiteiten uitgevoerd in het kader van het Onderne-
mingsplan 2015. Het O&F rapport en het daaropvolgende plaatsings-
proces zijn in 2014 afgerond. Tevens zijn in 2014 stappen zijn gezet om 
belangrijke verbeteringen door te voeren, bijvoorbeeld op het vlak van het 
werken vanuit een netwerkbeheervisie, het RWS-breed integraal program-
meren van werkzaamheden en een betere besturing van informatievoor-
ziening (waaronder ICT). De nieuwe RWS-processen zijn beschreven en 
medewerkers zijn steeds meer vanuit de procesketen gaan denken. Ook 
zijn de medewerkers meer gericht op het verbeteren van zijn of haar 
bijdragen binnen de RWS-processen. Door meer uniform te werken waar 
dat kan en een steeds betere samenwerking zowel intern als met externe 
partijen, is RWS in staat geweest om zowel de productie als de taakstel-
lingen te realiseren.
Kennismanagement RWS
Het kennismanagement heeft bij RWS bijzondere aandacht. Hiertoe heeft 
RWS de kritische kennisgebieden die essentieel zijn in het goed uitvoeren 
van haar operationele doelen geïnventariseerd. Voor deze kritische 
gebieden zijn verbindingen gelegd met onder meer onderwijsinstellingen. 
Tevens wordt kennis verbonden door samenwerking met waterschappen, 
markt en kennisinstellingen, onder meer in het Hoogwaterbeschermings-
programma en het Kennisplatform risicobeheersing. Ook is een plan 
uitgewerkt om bij de belangrijkste waterkerende objecten te werken met 
reviewteams en om voor de inhoudelijke velden actiever kennis te delen 
en borgen in Communities. Ook intern RWS wordt nadrukkelijker de 
verbinding gelegd tussen managers en specialisten. Met summerschools 
voor leidinggevenden, vergroten van de adviesvaardigheden van 
specialisten en professionalisering van de eerder genoemde Communities 
wordt het wederzijds begrip en vertrouwen vergroot waardoor managers 
en specialisten elkaar meer versterken.
Organisatieverandering KNMI
In het kader van de implementatie van de Veranderopgave is de nieuwe 
organisatie officieel per 15 september gestart en is het plaatsingsproces 
voor de medewerkers afgerond met een beperkt aantal bezwaren. Het 
nieuwe managementteam is aangesteld. Op het pad naar het ontwikkelen 
van een cultuur voor de vraagsturing zijn waarneembare stappen gezet.
Vanaf april 2014 is de dienstverlening op het gebied van de kantoorauto-
matisering in handen van het Shared Service Center (SSC) Campus en 
vanaf 1 januari 2015 zal ook de overige dienstverlening op ICT gebied in 
handen zijn van het SSC Campus. SSC Campus is de flexibele en 
innovatieve ICT partner voor kennis- en onderzoeksinstituten en levert 
betrouwbare ICT-dienstverlening aan kennisinstituten binnen de rijks-
overheid. De ontwikkeling van SCC-Campus gebeurt in partnerschap 
tussen KNMI en RIVM
B. Rechtmatigheid 
Aanbestedingsregels
Bij IenM is voorgeschreven dat in uitzonderingsgevallen gemotiveerd kan 
worden afgeweken van de aanbestedingsregels met toestemming van de 
verantwoordelijke Directeur-Generaal. In sommige gevallen kan naleving 
Tweede Kamer, vergaderjaar 2014–2015, 34 200 XII, nr. 1 142
