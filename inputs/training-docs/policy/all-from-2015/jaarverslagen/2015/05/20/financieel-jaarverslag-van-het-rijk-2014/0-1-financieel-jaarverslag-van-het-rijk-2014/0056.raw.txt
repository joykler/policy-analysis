1. Afhankelijkheid van de juiste opgave door belanghebbenden van 
gegevens over onder meer woonplaats, adres, leeftijd, werk, 
(buitenlands) inkomen, vermogen, partner, gezinssamenstelling en 
kinderen in het buitenland;
2. Afhankelijkheid van de juistheid en volledigheid van de registratie in 
52
de BRP ;
3. Afhankelijkheid van de juiste opgaven van ouders van leerlingen over 
hun opleidingsniveau, die door de scholen niet mogen worden 
getoetst aan officiële documenten (zoals diploma’s);
4. Controle-inspanningen die niet opwegen tegen de kosten die 
daarmee zijn gemoeid.
Fraude
Op verzoek van de Tweede Kamer is tijdens het verantwoordingsdebat 
over 2012 toegezegd om voortaan in de bedrijfsvoeringsparagrafen van 
de departementale jaarverslagen expliciet aandacht te besteden aan de 
53 
onderkende frauderisico’s en de maatregelen die zijn of worden ingezet 
om deze risico’s te beheersen.
De meeste departementen hebben hieraan aandacht besteed in de 
bedrijfsvoeringsparagrafen van hun departementale jaarverslagen over 
2014.
De Minister van Veiligheid en Justitie (VenJ) heeft namens het kabinet op 
54 
19 december 2014 de Tweede Kamer geïnformeerd over de voortgang 
van de rijksbrede aanpak van fraude. Hierin zijn de resultaten en de 
voortgang van het rijksbrede actieplan gepresenteerd met aanvullende 
maatregelen ter versterking van de aanpak van fraude met publieke 
middelen. De volgende vier hoofdlijnen zijn daarbij onderkend: 1) 
fraudebestendige regelgeving, 2) goed functionerende basisregistraties en 
een verbeterde informatiepositie, 3) bestrijding van faciliterende fraudefe-
nomenen en 4) een gerichte aanpak van fraudeurs. Inmiddels is ook een 
pakket van maatregelen tegen fraude uitgewerkt dat specifiek gericht is op 
burgers en bedrijven. Hieruit blijkt dat het kabinet in 2014 vorderingen 
heeft gemaakt bij het verder verstevigen van het beleid tegen fraude met 
overheidsgeld. De coördinatie hiervan verloopt via de ministeriële 
commissie aanpak fraude die onder voorzitterschap staat van de 
Minister-President en de Minister van VenJ als coördinerend bewinds-
persoon. De voortgang en maatregelen worden gemonitord. De diverse 
bewindslieden informeren de Kamer op de gebruikelijke manier – via de 
departementale jaarverslagen en andere reguliere rapportages – over de 
stand van zaken op de onderscheiden beleidsterreinen.
In de Verantwoordingsbrief 2014 wordt nader ingegaan op het thema 
«Fraude» dat door de Tweede Kamer als focusonderwerp is benoemd 
voor het Verantwoordingsdebat.
Nationale verantwoording uitgaven EU-fondsen in gedeeld beheer
In 2015 heeft het kabinet voor de negende keer de Nationale Verklaring 
afgegeven. Hiermee legt het kabinet verantwoording af aan de Tweede 
Kamer en de Europese Commissie over de EU-fondsen in gedeeld beheer. 
Deze verklaring gaat over de uitgaven in Nederland van de 
52
Basisregistratie Personen (voorheen GBA)
53
Onder fraude wordt verstaan: «Opzettelijke misleiding om een onrechtmatig of onwettig 
voordeel te verkrijgen» (Algemene Rekenkamer, 2008, Studierapport Signaleren van fraude).
54
TK 2014–2015, 17 050, nr. 496
Tweede Kamer, vergaderjaar 2014–2015, 34 200, nr. 1 55
