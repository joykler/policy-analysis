6.2 Informatiebeleid en ontwikkeling e-overheidsvoorzieningen
Subsidies
(Door)ontwikkeling e-overheidsvoorzieningen
In 2014 zijn subsidies uitgekeerd in het kader van bevorderen open 
spending aan de Open State Foundation en het bevorderen van digivaar-
digheden van burgers (subsidies aan Kwaliteitsinstituut Nederlandse 
Gemeenten en Stichting DigiSterker).
Opdrachten
(Door)ontwikkeling e-overheidsvoorzieningen
In 2014 waren diverse e-Overheidsvoorzieningen in bedrijf en is door 
onder andere stichting ICT Uitvoeringsorganisatie (ICTU) gewerkt aan het 
up-to-date houden en het voldoen aan de steeds wijzigende eisen met 
betrekking tot veiligheid, toenemend gebruik en de gegevensuitwisseling 
tussen de verschillende systemen. Daarnaast zijn verdere stappen naar 
een open overheid genomen, waarbij de activiteiten uit het actieplan 
(Kamerstukken II, 2013–2014, 32 802, nr. 5) uitgevoerd zijn. Ook is er een 
leer- en expertisecentrum Open overheid ingericht. Ten aanzien van de 
informatieveiligheid is het bestuurlijk en operationeel besef van het 
belang van informatiebeveiliging vergroot door de Taskforce BID (Bestuur 
en Informatieveiligheid Dienstverlening). De generieke digitale basisinfra-
structuur is een belangrijke basis voor het realiseren van de afspraak uit 
het regeerakkoord; bedrijven en burgers moeten uiterlijk in 2017 zaken die 
ze met de overheid doen, zoals het aanvragen van een vergunning, 
digitaal kunnen afhandelen. In dat kader is in 2014 onder andere gestart 
met het monitoren van het aanbod, gebruik en kwaliteit van digitale 
voorzieningen. Een belangrijk programma voor de doorontwikkeling van 
de e-Overheid: het programma i-NUP (overheidsbrede implementatie-
agenda Nationaal Uitvoeringsprogramma e-overheid), is eind 2014 
afgerond. Hiermee is een fundament onder de e-samenleving gelegd.
Er is een digitale basisinfrastructuur tot stand gebracht, bestaande uit een 
digitale frontoffice voor burgers, onderdelen van de digitale frontoffice 
voor bedrijven en een stelsel van basisregistraties. Ten behoeve van de 
wijzigingen ten opzichte van de ontwerpbegroting worden de grootste 
posten hieronder toegelicht:
Om het programma iNUP tijdig af te ronden is € 2,2 mln. extra geïnves-
teerd in 2014 ten opzichte van de begroting. Per 6 januari 2014 werd het 
mogelijk om niet-ingezetenen in te schrijven. Dit kan in daartoe aange-
wezen RNI-loketten. Niet-ingezetenen krijgen dan een Burgerservice-
nummer (BSN) toegewezen. In 2014 is verder gewerkt aan de doorontwik-
keling van deze voorziening. Bij Najaarsnota zijn de ontvangsten van de 
PRIMA-gelden (Programma Implementatie Agenda ICT-beleid) ingezet 
voor de Registratie Niet-Ingezetenen (RNI) voor circa € 4,5 mln. Ook is het 
eID-stelsel nader uitgewerkt (€ 3 mln.) en is toegezegd om te onderzoeken 
of het mogelijk is om het eID publiek middel op een bestaande drager te 
plaatsen. Voorts is het iNUP in 2014 afgerond.
Aanpak fraudebestrijding
In 2013 is besloten om een impuls te geven aan de aanpak van fraude. 
Deze aanpak is in 2014 nader uitgewerkt. Een belangrijk resultaat is 
verbetering van het proces van het inleveren en beoordelen van (buiten-
landse) brondocumenten bij gemeenten door project Naar Betrouwbare 
Persoonsgegevens (NBP), dat uitgevoerd wordt door ICTU. BZK heeft 
daarnaast in de herfst van 2014 de KopieID app beschikbaar gesteld. 
Tweede Kamer, vergaderjaar 2014–2015, 34 200 VII, nr. 1 32
