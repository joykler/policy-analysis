De beleidsartikelen (artikel 6 en 7)
Overig (hbo en wo)
Bij dit financiële instrument zijn afzonderlijk voor de sectoren hbo en wo 
overige toekenningen opgenomen die gelijk dan wel kleiner zijn dan € 1 
miljoen. Het budget voor wo is met circa € 1,5 miljoen verlaagd, met 
name doordat in het kader van Verantwoord Begroten bedragen zijn 
overgeheveld naar de bekostiging van wo.
Opdrachten
Uitbesteding (hbo en wo)
Voor de beleidsontwikkeling worden opdrachten verstrekt voor het 
uitvoeren van diensten. Het gaat hierbij met name om opdrachten voor 
beleidsgericht onderzoek.
Bijdragen aan agentschappen
DUO
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatie-
voorziening. Het betreft het aandeel in de uitvoeringskosten van DUO 
voor deze begrotingsartikelen. Vanwege aanvullende werkzaamheden 
door DUO op een aantal ho-trajecten (diplomaregister, gedragscode en 
BRON-HO) is de realisatie € 2,1 miljoen hoger dan begroot.
Bijdragen ZBO’s / RWT’s
Nederlands-Vlaamse Accreditatie Organisatie (NVAO)
De NVAO is als onafhankelijke, binationale accreditatie organisatie 
opgericht door de Nederlandse en Vlaamse overheid en geeft een 
deskundig en objectief oordeel over de kwaliteit van het hoger onderwijs 
in Nederland en Vlaanderen. In deze begroting is de bijdrage opgenomen 
die de Nederlandse overheid rechtstreeks aan de NVAO vergoedt voor de 
uitvoering van haar wettelijke taken. De daling van het budget is het 
gevolg van taakstellingen op de apparaatskosten van ZBO’s door de 
kabinetten Rutte I en II.
NWO (praktijkgericht onderzoek hbo)
Van hogescholen wordt verwacht dat zij een centrale rol in de Neder-
landse en internationale kennisinfrastructuur vervullen. Voor praktijkge-
richt onderzoek hebben hogescholen direct toegang tot de competitieve 
onderzoekgeldstroom voor het hbo; het RAAK-programma (voormalige 
Regeling bevordering kennisfunctie hogescholen).
Om te zorgen dat de functie van deze onderzoeksgeldstroom wordt 
geborgd binnen het Nederlandse kennissysteem heeft het Ministerie van 
OCW met de werkgevers, andere partners van de Stichting Innovatie 
Alliantie (SIA) en met NWO een convenant ondertekend waarin is 
vastgelegd dat de middelen voor het RAAK-programma vanaf 2014 
worden ingebed via de bekostiging bij NWO.
Tweede Kamer, vergaderjaar 2014–2015, 34 200 VIII, nr. 1 66
