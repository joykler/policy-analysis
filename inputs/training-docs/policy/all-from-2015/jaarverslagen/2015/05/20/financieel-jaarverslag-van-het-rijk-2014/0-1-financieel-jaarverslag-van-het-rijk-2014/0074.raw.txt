Ad 9 en 20) Openstaande verplichtingen
De post openstaande verplichtingen vormt een saldo van aangegane 
verplichtingen en hierop verrichte betalingen. Het saldo heeft zowel 
betrekking op de binnen als buiten begrotingsverband geboekte verplich-
tingen.
Ad 10 en 21) Deelnemingen
Onder de post deelnemingen worden alle deelnemingen in besloten en 
naamloze vennootschappen en internationale instellingen opgenomen. De 
waardering van de deelnemingen geschiedt op basis van de oorspronke-
lijke aankoopprijs. In enkele gevallen geschiedt de waardering tegen de 
nominale waarde van het aandeel in het gestort en opgevraagd kapitaal.
Ad 11 en 22) Garanties
Onder de post garanties worden de bedragen opgenomen die de 
hoofdsommen vormen van de garanties. Een afgegeven garantie wordt 
gezien als een verplichting en moet ook op dezelfde manier in de 
administratie worden verwerkt. Er is dus geen verschil in de registratie 
van garantieverplichtingen en andersoortige verplichtingen. Een verschil 
tussen een garantie en een andere verplichting is wel dat de hoofdsom 
van een garantie veelal niet of slechts gedeeltelijk tot uitbetaling zal 
leiden.
Ad 12) Ontvangsten ten gunste van de begroting
Onder de post ontvangsten ten gunste van de begroting worden de 
gerealiseerde ontvangsten van het betreffende begrotingsjaar 
opgenomen van alle ministeries en begrotingsfondsen.
Ad 13) Ontvangsten buiten begrotingsverband (intra-comptabele 
schulden)
Onder ontvangsten buiten begrotingsverband worden de ontvangsten 
geboekt die in een later jaar met een ander onderdeel van het Rijk dan wel 
met een derde worden verrekend.
Ad 14) Saldi begrotingsfondsen
Onder saldi begrotingsfondsen worden de voordelige beginsaldi van het 
betreffende begrotingsjaar opgenomen. Het betreft de voordelige 
beginsaldi van het Diergezondheidsfonds en van het Deltafonds en het 
nadelige beginsaldo van het Infrastructuurfonds.
Ad 15) Saldi begrotingsreserve
Onder de saldi begrotingsreserve worden de interne reserves van de 
ministeries opgenomen. Het gaat hier om de volgende reserves:
� Museaal Aankoopfonds en de risicopremie garantstelling (OCW);
� Diverse Economische Zaken;
� Export kredietverzekeringen (Financiën);
� SENO faciliteit (Financiën);
� Garantstelling EON (Financiën);
� Nationale Hypotheekgarantie (Wonen en Rijksdienst);
� Asiel (V&J);
� Fonds opkomende markten (FOM) (Buitenlandse Zaken);
� Finance for international business (FIB) (Buitenlandse Zaken).
Tweede Kamer, vergaderjaar 2014–2015, 34 200, nr. 1 73
