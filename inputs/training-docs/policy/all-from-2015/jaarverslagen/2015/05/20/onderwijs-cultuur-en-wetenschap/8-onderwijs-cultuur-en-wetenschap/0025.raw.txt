Beleidsverslag
toekomstvisie hebben we uiteengezet welke veranderingen nodig zijn om 
het publieke mediabestel toekomstbestendig te maken. Het doel is een 
publieke omroep te creëren die publiek aan zich bindt met een uitge-
sproken publieke programmering en zich veel beter onderscheidt van 
andere media-aanbieders. Het moet een slagvaardige publieke omroep 
zijn, waarin creatieve competitie leidend is en de NPO en omroepen 
werken vanuit één gezamenlijke visie. De publieke omroep wordt 
opengesteld voor andere partijen dan de huidige omroepen. Creatieve 
jonge makers, maar ook maatschappelijke en culturele instellingen krijgen 
rechtstreeks toegang tot de publieke omroep. Deze nieuwe makers 
kunnen zorgen voor betere, veelzijdige en meer vernieuwende 
programma’s. De urgentie van deze veranderingen wordt breed gedeeld. 
In de toekomstvisie wordt ook ingegaan op de verdergaande samen-
werking tussen de regionale omroepen en de samenwerking met de 
landelijke publieke omroep. De toekomstvisie is de derde stap van het 
kabinet om het publieke mediabestel gezond en slagvaardig te maken 
voor de toekomst. De eerste stap is per 1 januari 2014 gezet: de vermin-
dering van het aantal omroeporganisaties van 21 naar 8. Met de tweede 
stap voerde het kabinet in 2014 enkele financiële maatregelen door. Zo is 
het budget van de regionale omroepen overgeheveld van de provincie 
naar het Rijk en is een aanvullende korting van € 50 miljoen in 2017 
wettelijk vastgelegd.
Sinds 1 januari 2014 worden de regionale omroepen dus vanuit de 
Rijksmediabegroting gefinancierd. De planning- en controlecyclus is op de 
nieuwe situatie aangepast. Hiervoor is afgelopen jaar de mediaregeling 
aangepast. De NPO en de Ster maakten een plan van aanpak voor de 
verhoging van de eigen inkomsten om de effecten van de bezuinigen op 
te vangen. Dit plan van aanpak baseerden zij op een rapport van de 
Boston Consulting Group. De Ster gaat het huidige wettelijk maximale 
aantal reclameminuten beter benutten om haar eigen inkomsten te 
verhogen. Daarnaast bespaart de NPO op distributiekosten door de 
stopzetting van eigen verspreiding op de satelliet.
6. Emancipatie 
Het percentage vrouwen dat momenteel financieel onafhankelijk is, ligt op 
circa 50%. Voor het versterken van de economische zelfstandigheid van 
vrouwen is in 2014 het tweejarige traject Kracht on tour gestart. Dit traject 
richt zich op verschillende doelgroepen: jonge vrouwen die financieel 
zelfstandig zijn, vrouwen die in deeltijd werken en vrouwen met grote 
afstand tot de arbeidsmarkt. Afgelopen jaar waren er vier succesvolle 
bijeenkomsten in Roermond, Eindhoven, Zwolle en Rotterdam. De 
opkomst varieerde van 100 tot 300 vrouwen. Daarnaast zijn in totaal meer 
dan 50 afspraken gemaakt met bijna 40 partijen (gemeenten, onderwijs-
instellingen, werkgevers en bedrijven) over het verhogen van de 
arbeidsparticipatie van vrouwen met een afstand tot de arbeidsmarkt, 
vrouwen en techniek, verbeteren aansluiting onderwijs-arbeidsmarkt en 
mogelijkheden voor het combineren van arbeid en zorg en flexibel 
werken.
In het najaar van 2014 is de eerste bedrijvenmonitor gepresenteerd over 
de voortgang van het percentage «vrouwen in de top» bij de circa 5.000 
grote vennootschappen die onder de Wet Bestuur en Toezicht vallen. De 
percentages van 8,9% voor de raad van bestuur en 11,2% voor de raad 
van commissarissen staan nog ver af van het streefcijfer van 30%. Samen 
Tweede Kamer, vergaderjaar 2014–2015, 34 200 VIII, nr. 1 24
