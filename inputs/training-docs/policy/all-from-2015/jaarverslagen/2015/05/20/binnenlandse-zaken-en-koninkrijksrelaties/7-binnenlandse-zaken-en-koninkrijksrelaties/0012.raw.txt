governance van de generieke digitale infrastructuur. De digicommissaris 
komt hiertoe in 2015 met concrete voorstellen.
Informatieveiligheid
Het functioneren van de overheid is in sterke mate afhankelijk van een 
goede sturing op en gebruik van digitale voorzieningen en infrastructuur. 
Het goed regelen van informatieveiligheid is hier onlosmakelijk aan 
verbonden. Door dit binnen de overheid samen te doen, zodat kennis, 
producten en oplossingen voor informatieveiligheid over en weer worden 
gedeeld, helpt het effect te vergroten en beperkt tevens de kosten. In 2014 
is met de inzet van de Taskforce Bestuur in Informatieveiligheid Dienstver-
lening (BID) het volgende bereikt:
– alle overheden zijn bewust gemaakt van informatieveiligheid en 
gevoed met daarvoor ondersteunde producten;
– een samenhangend stelsel (de verplichtende zelfregulering) van 
normen (baselines) en beleid voor informatieveiligheid is per 
overheidslaag vastgelegd en met bestuurlijke afspraken bezegeld, 
evenals een set van afspraken over de naleving ervan en inzet op 
horizontale en verticale toetsing ervan;
– ondersteuning hiervan door vastlegging van deze basis in wet- en 
regelgeving wordt breed door overheden ondersteund;
– samenwerking, dialoog en kennisontwikkeling op informatieveiligheid 
bij de overheid is met bestuurders van koepels van medeoverheden 
bekrachtigd en in werking gezet.
Wet basisregistratie personen
De Wet basisregistratie personen (BRP) is op 6 januari 2014 in werking 
getreden en vervangt de Wet Gemeentelijke Basisadministratie Personen 
(GBA). Hiermee is ondermeer gestart met het registreren van 
niet-ingezetenen en is de bestuurlijke boete ingevoerd voor burgers bij 
overtreding van hun aangifteverplichtingen. De norm van 99% betrouw-
baarheid van alle gegevens is in 2014 behaald. De Kamer is over de 
voortgang bij de verhoging van de kwaliteit van de gegevens in de BRP 
7
gerapporteerd .
Met de inwerkingtreding van de Wet BRP is tevens de modernisering van 
de GBA gewijzigd in de Operatie BRP. De Operatie BRP realiseert een 
basisregistratie personen die 24 uur per dag, 7 dagen per week online 
beschikbaar is, met een hoge verwerkingscapaciteit, een directe 
verwerking van wijzigingen en met de mogelijkheden voor het leggen van 
verbanden tussen geregistreerde personen. Persoonsgegevens kunnen er 
snel en in grote aantallen uit worden opgevraagd op gebeurtenisniveau, 
zodat ze op het stelsel van basisregistraties aansluiten en direct 
beschikbaar zijn. De gemoderniseerde basisregistratie schept daarmee 
voorwaarden voor een doorbraak in e-dienstverlening bij uitvoeringsorga-
nisaties en gemeenten en voor verdergaande ketensamenwerking. In april 
8
en september is over de voortgang van het programma gerapporteerd .
Fraudebestrijding
In 2014 zijn voor de aanpak van fraude teams ingericht om de operati-
onele bestrijding van fraude bij DigiD en bij de BRP te verbeteren. Voor 
BRP zijn er in 2014 extra risicogerichte huisbezoeken geweest. Op de 
onderzochte risicoadressen bleek in bijna een derde van de gevallen een 
verschil te zijn tussen de ingeschreven personen en de personen die daar 
7
Kamerstukken, 2013–2014, 27 859 nr. 73
8
Kamerstukken, 2013–2014, 27 859 nr. 70 en 72
Tweede Kamer, vergaderjaar 2014–2015, 34 200 VII, nr. 1 11
