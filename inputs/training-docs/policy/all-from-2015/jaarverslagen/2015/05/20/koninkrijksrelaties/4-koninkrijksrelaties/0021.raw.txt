Beleidsartikel 2
Bijdragen aan (inter)nationale organisaties
Samenwerkingsprogramma’s
In 2014 heeft een tussenafrekening van de Stichting Ontwikkeling 
Nederlandse Antillen (SONA) en de subsidievaststelling 2007–2013 van de 
stichting Antilliaanse Medefinancieringsorganisatie (AMFO) plaatsge-
vonden. De herinzet van deze meerontvangsten verklaart grotendeels het 
verschil met de oorspronkelijk vastgestelde begroting. Voor een belangrijk 
deel (€ 1,7 mln.) is dit ten goede gekomen aan Reda Sosial in Curaçao 
waarmee de duurzaamheid van een aantal projecten van 
non-gouvernementele organisaties op het gebied armoedebestrijding, 
wijkaanpak, ouderen en jeugd gewaarborgd is.
Ten aanzien van de gerealiseerde uitgaven kan het volgende worden 
toegelicht. De laatste betalingen aan Sint Maarten voor de meerkostenre-
geling en de uitgestelde betaling aan het solidariteitsfonds (laatste 
tranche uit 2010; in het kader van de vereffening van de boedelbalans van 
de Nederlandse Antillen) zijn conform planning gerealiseerd.
Voor het overige betreffen de gerealiseerde uitgaven kleinere posten voor 
incidentele ondersteuning, projecten zoals het koninkrijksconcert en de 
verbetering van Sentro di Detenshon i Korekshon Korsou en de Sociale 
Vormingsplicht Aruba.
Het Ministerie van Binnenlandse Zaken en Koninkrijksrelaties heeft voor 
2012–2014 maximaal € 1,0 mln. per jaar bijgedragen aan het Sociale 
Vormingstraject Aruba (SVA). In de praktijk is dit bedrag echter altijd lager 
gebleken. Zo ook in 2014, waarin een bedrag van afgerond € 0,5 mln. is 
uitgegeven. Dit bedrag loopt echter nog op, aangezien nog een klein deel 
in 2015 wordt gedeclareerd.
Het SVA is bedoeld voor werkloze, niet naar schoolgaande jongvolwas-
senen in de leeftijd van 18 tot 24 jaar. Het traject bestaat uit twee delen: 
een trainingtraject van vier maanden dat op militaire leest geschoeid is en 
een opleidingstraject van zes maanden. Vooralsnog zijn de lichtingen vijf 
en zes in training. Aan lichting vijf nemen zestien jongeren deel en aan 
lichting zes, vijftien jongeren. De deelnemers van lichting zes ontvingen in 
december 2014 hun certificaat voor het afronden van het deel op militaire 
leest. Minister Croes heeft inmiddels toegezegd dat Aruba het programma 
in elk geval de komende drie jaar zal voortzetten en het derhalve ook in de 
begroting van Aruba zal opnemen. Ook de betrokkenheid van Marinierska-
zerne Savaneta blijft gedurende deze periode gegarandeerd.
De afsluiting van de samenwerkingsprogramma’s verloopt conform 
planning. De eindafrekening van AMFO is in 2014 opgeleverd evenals de 
eindevaluatie (Kamerstukken II, 2014–2015, 
34 000 IV, nr. 23).
De projecten van het Onderwijs en Jongeren Samenwerkingsprogramma 
(OJSP), het programma Institutionele Versterking van de Bestuurskracht 
(IVB), het samenwerkingsprogramma Sociaal Economisch Initiatief (SEI) 
en Plan Veiligheid (PV) zijn door de uitvoeringsorganisatie USONA van de 
stichting SONA in 2014 administratief afgesloten zodat in 2015 gestart kan 
worden met de eindafrekening en eindevaluatie.
Voor het Fondo Desaroyo Aruba (FDA) zijn bestuurlijke afspraken gemaakt 
over ondermeer de eindevaluatie en de eindafrekening die in 2016 
opgeleverd zullen moeten worden.
Tweede Kamer, vergaderjaar 2014–2015, 34 200 IV, nr. 1 20
