Indicator: Percentage indicatieanvragen dat is afgehandeld binnen de wettelijke 
termijn (0 tot 6 weken)
100%
99%
98%
97%
96%
95%
94%
93%
92%
91%
90%
89%
88%
87%
86%
85%
2006 2007 2008 2009 2010 2011 2012 2013
Bron: Jaarverslag CIZ 2013, pagina 10.
Programma «In voor zorg!»
Organisaties in de langdurige zorg hebben te maken met andere eisen van 
de samenleving, een krapper wordende arbeidsmarkt, financiële en 
economische druk en het daarmee samenhangende overheidsbeleid zoals 
onder andere de Hervorming van de langdurige zorg. Zorgaanbieders 
krijgen te maken met andere partijen die andere eisen stellen. Het 
programma «In voor zorg!» helpt zorgorganisaties hun werkprocessen in 
te richten met het oog op deze gewijzigde omstandigheden. Er is vanuit 
de verschillende tranches in 2014 € 30,2 miljoen besteed aan het 
programma «In voor zorg!». Dat is circa € 11,8 miljoen meer dan begroot. 
Als gevolg van de uitfinanciering van de tranches uit 2012 en 2013 is het 
beschikbare budget met € 2,2 miljoen overschreden. Daarnaast is 
besloten om in 2014 een nieuwe tranche te starten voor € 9,6 miljoen. Die 
mutatie is reeds toegelicht in de tweede suppletoire wet.
Integraal Kankercentrum Nederland
Vanwege het samenvoegen van twee subsidies aan het Integraal 
Kankercentrum Nederland is het budget van € 6,4 miljoen overgeheveld 
naar artikel 2 van de VWS-begroting.
Pgb trekkingsrechten
In verband met de uitvoeringskosten voor pgb-trekkingsrechten is aan de 
SVB een bijdrage van € 11,7 miljoen verstrekt. Het betrof kosten als 
personeelslasten, huisvesting, IT en aanpassing van de organisatie. Dit is 
reeds toegelicht in de eerste suppletoire wet.
Subsidies en Opdrachten
Aanpak fraude pgb
Voor onderzoek naar en opsporing van pgb-fraude en de aanpak van 
fraude bij zorg in natura is € 11,3 miljoen besteed aan de intensivering 
van de controle door zorgkantoren. De aanpak van de zorgkantoren kostte 
in totaal minder dan aanvankelijk gereserveerd (circa € 6,2 miljoen). Dit is 
gemeld in de tweede suppletoire wet. Daarnaast is voor de aanpak van 
fraude € 2,4 miljoen overgeboekt naar het Ministerie van Sociale Zaken en 
Werkgelegenheid en € 0,2 miljoen naar het Ministerie van Financiën.
Tweede Kamer, vergaderjaar 2014–2015, 34 200 XVI, nr. 1 63
