Bedrijfsvoeringsparagraaf
Artikel 6. Kabinet van de Gouverneur van Aruba 
1. Rechtmatigheid 
In 2014 zijn de tolerantiegrenzen voor de rechtmatigheid niet 
overschreden. Er is sprake van een getrouwe weergave.
2. Totstandkoming beleidsinformatie 
Gegevens over naturalisatieverzoeken, reisdocumenten, visa en optiever-
zoeken worden ontleend aan de wettelijke registratie, tezamen met de 
verplichting tot archiveren van de bijbehorende documenten. 
Voornoemde registraties worden ondersteund door geautomatiseerde 
gegevensbestanden (zoals RAAS en NVIS). Voorts worden gegevens voor 
de andere categorieën ontleend aan het Document Management System, 
waarin alle inkomende en uitgaande stukken waarop een archiveringsver-
plichting ligt, worden geregistreerd.
3. Financieel en materieelbeheer 
Het financieel beheer voldoet aan de eisen van rechtmatigheid, 
ordelijkheid en controleerbaarheid en wordt overigens zo doelmatig 
mogelijk ingericht.
4. Overige aspecten van bedrijfsvoering 
Organisatie
Per eind april vertrok het uitgezonde Hoofd Bedrijfsvoering. Zijn 
werkzaamheden zijn ondergebracht in twee nieuwe functies; Senior 
Consulair Medewerker (uitgezonden) en Financieel Administrateur 
(lokaal). De formatie van het Kabinet is hieraan aangepast. De Senior 
Consulair medewerker is per eind april aangetreden en de Financieel 
Administrateur per begin mei. Tevens heeft in augustus een adjudanten-
wisseling plaatsgevonden.
Huisvesting
Reguliere en ad-hoc onderhoudswerkzaamheden aan de huisvesting van 
het Kabinet zijn uitgevoerd. Daarnaast is aanvullend een volledige 
werkplek gecreëerd binnen de bestaande structuur.
De verbouwing van de ambtswoning is op volle gang gekomen. Door 
herhaaldelijke vertragingen in de bouw is de laatste afgesproken 
opleverdatum van december echter niet gehaald.
Tweede Kamer, vergaderjaar 2014–2015, 34 200 IIB, nr. 1 40
