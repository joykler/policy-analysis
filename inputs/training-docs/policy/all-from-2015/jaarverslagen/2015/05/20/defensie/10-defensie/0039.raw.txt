Beleidsartikelen
4.3 Beleidsartikel 3 Taakuitvoering landstrijdkrachten 
Algemene doelstelling
De landstrijdkrachten leveren operationeel gerede grondgebonden 
expeditionaire capaciteit voor nationale en internationale operaties.
Rol en verantwoordelijkheid
De Minister is verantwoordelijk voor de vaststelling van de omvang en 
samenstelling van de landstrijdkrachten en van de mate van gereedheid 
van grondgebonden eenheden. Voor de grondgebonden capaciteit van de 
krijgsmacht is het Commando Landstrijdkrachten (CLAS) verantwoordelijk 
voor het operationeel gereedstellen en in stand houden van de eenheden. 
De landstrijdkrachten zijn inzetbaar voor zowel expeditionaire als voor 
nationale taken.
Beleidsconclusie
Het CLAS heeft een bijdrage geleverd aan de drie hoofdtaken van de 
krijgsmacht en daarmee aan belangrijke onderdelen van het ambitie-
niveau van Defensie. Het CLAS heeft in 2014 met diverse onderdelen 
deelgenomen aan grote en kleine internationale operaties. De meeste 
aandacht ging uit naar de grote missies in Mali (MINUSMA) en Afgha-
nistan (Resolute Support). Daarnaast is het nodige personeel uitgezonden 
ten behoeve van een aantal kleinere missies, zoals de EUTM in Somalië 
en UNMISS in Sudan. De langdurige inzet van de Patriots in Turkije kon 
niet langer worden voortgezet. Dit besluit is in 2014 aan de Kamer 
gecommuniceerd. Daarnaast is zowel gegarandeerde als 
niet-gegarandeerde capaciteit beschikbaar gesteld voor de uitvoering van 
structurele nationale taken en bijstand en steunverlening zowel in 
Nederland als in het Caribische deel van het Koninkrijk. In dit kader heeft 
de explosieven opruimingsdienst circa 2000 ruimingen uitgevoerd.
Het CLAS heeft niet volledig kunnen voldoen aan de inzetbaarheidsdoel-
stellingen. Een groot aantal systemen kent al langdurig een lage materiële 
gereedheid. Ook de situatie bij de (gevechts)ondersteunende eenheden 
levert beperkingen op voor de inzetbaarheidsdoelstellingen. De tekortko-
mingen op dit gebied betreffen onder meer bevoorradings- & transportba-
taljons, CIS, medische ondersteuning en personele capaciteit voor 
ondersteuning van missies (National Support Element)
Binnen de organisatie van de CLAS werden de voorbereidingen getroffen 
e 
om de 13 gemechaniseerde brigade om te vormen tot een gemotori-
seerde brigade. Deze operatie zal in 2015 een vervolg krijgen. Het CLAS is 
als eerste krijgsmachtdeel gemigreerd naar het ERP-systeem. De lessen 
die hieruit zijn getrokken, zijn meegenomen bij de migratie van de andere 
krijgsmachtdelen. Het effect van de migratie van het CLAS was in 2014 
onder meer zichtbaar in de verbeterde realisatie van het materiele 
exploitatiebudget. Er zijn meer verplichtingen aangegaan voor het inlopen 
van de achterstanden bij reservedelen voor wapensystemen.
Indicatoren operationele doelstelling
De operationele doelstellingen waaraan het CLAS conform de begroting 
moet voldoen, zijn gekwantificeerd en gekwalificeerd naar aantallen 
operationeel gerede (OG) eenheden en voortzettingsvermogen. In 
onderstaande matrix is per organieke eenheid de realisatie afgezet tegen 
de doelstellingen.
Tweede Kamer, vergaderjaar 2014–2015, 34 200 X, nr. 1 38
