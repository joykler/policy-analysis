11.02 Waterveiligheid 
11.02.01 Opdrachten 
In 2014 is in een samenwerkingsverband tussen Rijk en decentrale 
overheden uitvoering gegeven aan het vervolmaken van de overstro-
mingsrisicobeheerplannen voor de vier stroomgebieden Eems, Rijn, Maas 
en Schelde.
Op basis van de derde ronde toetsing op veiligheid is ook in 2014 gewerkt 
aan de programmering van de verbetermaatregelen van het Hoogwater-
beschermingsprogramma. Daarnaast is in 2014 gewerkt aan de voorbe-
reiding van de vierde Toetsronde Primaire Waterkeringen (start in 2017).
In 2014 is tevens gewerkt aan de actualisatie van het wettelijk toetsinstru-
mentarium, te weten de Hydraulische Randvoorwaarden en het 
Voorschrift Toetsen op Veiligheid. Op basis van technische ontwikkelingen 
en voortschrijdend inzicht wordt het toetsinstrumentarium geactualiseerd. 
De nieuwe normering speelt ook hierbij een grote rol. Hiervoor zijn 
opdrachten gegeven voor onderzoek, kwaliteitsborging en het organi-
seren van kennisuitwisseling. In 2014 is het besluit genomen om de 
oplevering van het instrumentarium te faseren en daarmee een deel 
versneld eind 2015 op te kunnen leveren.
Voor het realiseren van de mijlpaal Deltabeslissing zijn in 2014 diverse 
opdrachten via RWS aan Deltares en verschillende marktpartijen verstrekt.
11.03 Grote oppervlaktewateren 
11.03.01 Opdrachten 
In 2014 is gewerkt aan het opstellen van een samenwerkingsagenda voor 
het beheer van de Waddenzee. Medio 2014 is het Plan van Aanpak 
«Verbetering beheer Waddenzee» aangeboden aan de Kamer (Kamer-
stukken II, 2013/14, 29 684, nr. 112). Maatregelen voor de Kaderrichtlijn 
Water zijn verder in uitvoering gebracht. De voorkeursstrategie van het 
onderdeel Wadden van het Deltaprogramma is in 2014 vastgesteld en is 
de uitvoeringsfase ingegaan.
De Rijksstructuurvisie Windenergie op Zee, de haalbaarheidsstudie en de 
routekaart voor windenergie op zee zijn op 26 september 2014 aan de 
Eerste en Tweede Kamer verzonden (Kamerstuk II, 2014/15, 33 561, nr. 11). 
De Rijksstructuurvisie Windenergie op Zee is vastgesteld. Daarmee zijn de 
windenergiegebieden Hollandse Kust en de gebieden ten noorden van de 
Waddeneilanden aangewezen. Tevens is het ontwerp Nationaal Waterplan 
2016–2021 met als bijlage de ontwerp Beleidsnota Noordzee 2016–2021 op 
12 december 2014 aan de Eerste en Tweede Kamer aangeboden (Kamer-
stukken II, 2014/15, 31 710, nr. 35). De Noordzee 2050 Gebiedsagenda die 
op 28 juli 2014 is aangeboden, heeft een plaats gekregen binnen de 
ontwerp Beleidsnota Noordzee 2016–2021. Met de Noordzeelanden is de 
samenwerking versterkt binnen het proces dat heeft geleid tot het 
vaststellen van de Europese richtlijn voor maritieme planning, die in 
september 2014 van kracht is geworden. Het Noordzeeloket is in 2014 
aangepast aan de Rijkshuisstijl.
Tweede Kamer, vergaderjaar 2014–2015, 34 200 XII, nr. 1 30
