Verplichte onderwerpen
Onderkende frauderisicos en de maatregelen die zijn of worden 
ingezet om deze risico’s te beheersen
In de jaarrapportage bedrijfsvoering Rijk wordt er op Rijksniveau 
gerapporteerd over de meldingen van vermoedens van integriteitsschen-
dingen en geconstateerde schendingen geclassificeerd in 10 typen.
Het basisprincipe van het integriteitbeleid bij IenM is dat iedereen 
verantwoordelijk is voor het eigen handelen, daarover verantwoording 
aflegt en elkaar daarop kan aanspreken.
Heldere afspraken en duidelijke spelregels zijn hierbij van belang. Daarom 
heeft IenM de gedragscode «Bewust integer» opgesteld waarin alle 
IenM’ers (ambtenaren én externen) handvatten kunnen vinden om integer 
te werk te gaan:
IenM heeft een landelijk netwerk van integriteitscoördinatoren en 
vertrouwenspersonen integriteit en ongewenste omgangsvormen. Verder 
wordt bij de dienstonderdelen met grote regelmaat aandacht geschonken 
aan bewustwording door middel van integriteitprogramma’s en zijn er 
speciale trainingsfaciliteiten zoals masterclasses voor leidinggevenden. 
Door de reorganisatie afgelopen jaar is er bij RWS minder aandacht 
geschonken aan bewustwordingsactiviteiten dan gebruikelijk. Jaarlijks 
voert de ADR in opdracht van IenM audits uit naar integriteit binnen 
dienstonderdelen.
De relatie met de markt krijgt bij IenM veel aandacht. Zowel de aanleg van 
wegen, vaarwegen en kunstwerken als het beheer en onderhoud daarvan 
worden uitbesteed aan de markt. Mogelijke risico’s hierbij zijn strafrechte-
lijke risico’s als omkoping en fraude, mededingingsrechterlijke risico’s als 
marktverdeling en prijsafspraken, alsmede het niet opmerken, melden of 
oppakken van signalen over mogelijke onregelmatigheden.
In procedures rondom aanbesteding, handhaving en inkoop zijn maatre-
gelen ingebouwd om de integriteitsrisico’s af te dekken. Onafhankelijkheid 
van derden en scheiding van verantwoordelijkheden wordt geborgd door 
de interne procedures. Bovendien kent IenM procedures voor het 
signaleren en melden van onregelmatigheden. Daarnaast heeft RWS 
beleid ontwikkeld voor het tegengaan van voorkennis en belangenver-
strengeling bij aanbestedingen. Zo heeft RWS een Gedragscode Publiek 
Opdrachtgeverschap ontwikkeld en heeft RWS een centraal meldpunt 
ingesteld waar opdrachtnemers met opmerkingen en klachten terecht 
kunnen.
Tot slot zijn er kwetsbare functies (functies die naar hun aard en/of inhoud 
een potentieel risico kunnen vormen voor de aantasting van de integriteit 
van de organisatie) benoemd waarbij er aanvullende maatregelen 
(Verklaring van geen bezwaar, functie/taakwisseling) getroffen zijn om 
integriteitsrisico’s te verminderen.
Subsidiefrauderisico
Het risico van subsidiefraude met IenM begrotingsbudget wordt beheerst 
mede door de intensivering bij RVO zoals aangekondigd in de rijksbrede 
frauderapportage (TK 17050–496). Het belang van de betrokkenheid van 
handhavingsdeskundigheid bij de vormgeving van subsidieregelingen 
voor bedrijven wordt onderschreven.
Tweede Kamer, vergaderjaar 2014–2015, 34 200 XII, nr. 1 148
