3. Financieel- en materieelbeheer 
M&O beleid
In 2014 is het beleid misbruik- en oneigenlijk gebruik (M&O-beleid) 
subsidies uitgewerkt en begin 2015 vastgesteld. De implementatie van het 
M&O-beleid zal in 2015 verder vorm krijgen. De maatregelen ter 
voorkoming van M&O zijn in het subsidieproces en werkinstructies 
verwerkt. In 2014 is een M&O-register opgezet waar organisatieonder-
delen melding maken van M&O gevallen. Tot op heden zijn nog geen 
meldingen van M&O gemaakt.
Fraude en fraude bestrijding
Binnen het Ministerie van BZK is in de processen en procedures, voor de 
drie belangrijkste onderdelen (subsidies, personeels- en inkooprege-
lingen) waar fraude kan spelen, geborgd dat ieder vermoeden van fraude 
gemeld wordt bij de beveiligingsambtenaar. Vervolgens volgt nader 
onderzoek en advies door de beveiligingsambtenaar aan het bevoegd 
gezag om passende maatregelen te treffen.
In 2014 zijn geen meldingen die financieel, materieel dan wel kwalitatief 
van belang zijn, gemeld bij de beveiligingsambtenaar. In het kader van de 
controle van de jaarrekening bespreekt de beveiligingsambtenaar 
eventuele gevallen van fraude met de Auditdienst Rijk. Daarnaast wordt 
jaarlijks een verklaring bij de jaarrekening afgegeven aan de Auditdienst 
Rijk, de zogenaamde Letter of Representation (LoR). Onderdeel van de 
LoR is de verklaring van de Secretaris Generaal en de directeur Financieel 
Economische Zaken verantwoordelijkheid te erkennen om fraude te 
voorkomen en gevallen van fraude te melden.
Risico’s voor externe fraude spelen op het gebied van persoonsgegevens, 
met name bij DigiD en de Basisregistratie Personen. BZK heeft teams 
opgezet om deze fraude te bestrijden. Specifiek voor het tegengaan van 
adresgerelateerde fraude is een businesscase gemaakt, op grond waarvan 
departementen die samen met BZK dit type fraude bestrijden, middelen 
beschikbaar stellen om de aanpak van deze vorm van fraude te intensi-
veren. Het Centraal Meldpunt Identiteitsfraude (CMI) heeft meer dan 800 
meldingen op het gebied van identiteitsfraude ontvangen en verwerkt. 
Om het voor burgers veiliger te maken identiteitsbewijzen beschikbaar te 
stellen aan derden is de KopieID app ontwikkeld. Deze is al 150.000 keer 
gedownload.
BZK is actief betrokken bij de Rijksbrede aanpak fraude. De Minister van 
V&J heeft mede namens de Minister van BZK op 19 december de Kamer 
geïnformeerd over de voortgang rijksbrede aanpak van fraude (Kamer-
stukken II, 17 050, nr. 496). Een concreet resultaat op BZK-terrein is het 
blokkeren danwel verwijderen van ruim 8.000 DigiD accounts, veel al 
preventief, om fraude tegen te gaan.
Afwijkingen instructie rijksdienst bij aanschaf ICT diensten of ICT 
producten
BZK heeft in 2014 gehandeld conform de «Instructie rijksdienst bij 
aanschaf ICT-diensten of ICT-producten». BZK hanteert een «pas toe of leg 
uit»- lijst waar afwijkingen van de open standaarden worden gemeld. Er is 
sprake van een afwijking bij de tooling voor de dienstverleningssystemen 
van P-Direkt. Doordat de dienstverlening draait op gesloten systemen, kan 
de tooling niet op basis van open standaarden worden geselecteerd.
Tweede Kamer, vergaderjaar 2014–2015, 34 200 VII, nr. 1 53
