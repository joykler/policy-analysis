Open standaarden
IenM heeft de open standaarden van de «pas toe of leg uit»-lijst toegepast 
voor zover dat mogelijk is. Soms is het nodig om af te wijken om aan te 
kunnen sluiten op bestaande systemen. Waar afgeweken wordt is dat 
vastgelegd in de administratie. In 2014 heeft zich dat bij Rijkswaterstaat 
niet voorgedaan.
Inspectie Leefomgeving en Transport
In 2014 is een start gemaakt met het project Webportaal, webformulieren 
en meldingenbox. Doel van dit project is dat het een platform oplevert 
waarmee ILT digitaal communiceert met ondertoezichtstaanden en 
waarmee burgers en bedrijven digitaal meldingen kunnen doen en 
digitaal aanvragen kunnen doen voor vergunningen. Dit project maakt 
onderdeel uit van het rijksbrede programma Digitaal 2017.
Apparaatskosten IenM (facultatief)
Rijksbreed wordt het risico van het achterblijven van de daling in 
apparaatskosten onderkend. Bij IenM is ook in 2014 sterk ingezet op het 
beperken van de apparaatskosten en het realiseren van de krimp van de 
organisatie. Ten opzichte van 2013 zijn de totale apparaatskosten van 
IenM met circa € 50 miljoen gedaald in 2014. De reductie van de kosten 
wordt deels gerealiseerd door de krimp van de personeelsomvang. In 
2014 is de personeelsomvang per saldo met 110 fte gedaald.
E. Overige aspecten van de bedrijfsvoering (verplichte 
onderwerpen) 
Betaalgedrag
IenM heeft gemiddeld 97% van de facturen tijdig betaald. IenM voldoet 
daarmee ruimschoots aan de kabinetsdoelstelling dat minimaal 90% van 
de facturen binnen 30 dagen wordt betaald.
Grote lopende ICT-projecten bij het ministerie en de risico’s 
daarvan voor de privacy en de uitvoering.
In de memorie van toelichting van de ontwerp omgevingswet wordt het 
doel van digitalisering toegelicht en het belang van nader inzicht naar de 
privacy aspecten verbonden met de electronische beschikbaarstelling van 
met name vergunningen vermeld.
Mobiliteitskaart personeel (facultatief)
De mobiliteitskaart is binnen IenM als een van de twee eerste departe-
menten ingevoerd in 2014.
Duurzame bedrijfsvoering (facultatief)
In 2014 is binnen IenM een programma gestart om duurzaamheid te 
integreren in de bedrijfsvoeringprocessen. Directe aanleiding is de Lean 
and Green award van IenM en het besef om in de eigen bedrijfsvoering 
aan te sluiten op hetgeen beleidsmatig wordt ontwikkeld. Het programma 
werkt onder meer. aan het borgen van duurzaamheid in processen, 
adviezen en de inkoopfunctie. Vanzelfsprekend sluit IenM aan bij 
rijksbrede ontwikkelingen en afspraken op het gebied van duurzame 
bedrijfsvoering, echter IenM heeft nadrukkelijk de ambitie zelf het goede 
voorbeeld te geven en een voortrekkersrol te vervullen. Naast de 
aanjaagfunctie die het programma vervult met betrekking tot het 
nakomen van de IenM-brede Lean and Green afspraken, zijn er in 2014 op 
de Haagse locaties diverse energiebesparende projecten afgerond en zijn 
medewerkers d.m.v. acties, wedstrijden en evenementen zich meer en 
Tweede Kamer, vergaderjaar 2014–2015, 34 200 XII, nr. 1 149
