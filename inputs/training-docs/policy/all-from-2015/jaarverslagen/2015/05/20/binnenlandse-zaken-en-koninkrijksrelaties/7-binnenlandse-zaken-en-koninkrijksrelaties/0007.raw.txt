2. LEESWIJZER 
Algemeen
Voor u ligt het jaarverslag 2014 van Binnenlandse Zaken en Koninkrijksre-
laties (BZK).
Vanaf 2014 heeft BZK naast de begroting van BZK een begroting voor 
Wonen en Rijksdienst. Als gevolg hiervan wordt er vanaf 2014 ook een 
afzonderlijk jaarverslag opgesteld.
De begroting voor Wonen en Rijksdienst is een programmabegroting en 
heeft geen apart apparaatsartikel. De apparaatsuitgaven zijn opgenomen 
onder het centraal apparaatsartikel van de begroting van BZK (VII).
In de tabel budgettaire gevolgen van beleid zijn alle verschillen op de 
regelingen toegelicht. Er is geen norm gehanteerd.
Groeiparagraaf
Ten opzichte van vorig jaar is er een garantieoverzicht opgenomen voor 
de Regelingen voor Nederlandse ambtenaren uit de voormalige overzeese 
gebieden.
Opbouw Jaarverslag
Het jaarverslag 2014 is als volgt opgebouwd:
Onderdeel A bestaat uit een algemeen deel met de dechargeverlening.
In het beleidsverslag (onderdeel B) wordt teruggekeken op de resultaten 
uit 2014. Het beleidsverslag bestaat uit de beleidsprioriteiten, de beleidsar-
tikelen en de bedrijfsvoeringsparagraaf.
De jaarrekening (onderdeel C) bestaat uit de verantwoordingsstaten van 
het departement en het baten-lastenagentschap, de departementale 
saldibalans en het overzicht van de personele topinkomens.
Onderdeel D bevat de volgende bijlagen:
1. overzicht van de toezichtrelaties en ZBO’s/RWT’s;
2. afgerond evaluatie en overig onderzoek;
3. Overzicht niet-financiële informatie over inkoop van adviseurs en 
tijdelijk personeel (externe inhuur);
4. overzicht van de burgemeestersbenoemingen in 2014.
Begrotingsstructuur en budgettaire gevolgen van beleid
Dit jaarverslag is vormgegeven conform de voorschriften van Verant-
woord Begroten. Door de nieuwe indeling zijn in de tabellen geen 
gegevens opgenomen voor de jaren 2010 en 2011.
Baten-lastenagentschappen
De begroting van Binnenlandse Zaken en Koninkrijksrelaties kent in 2014 
het baten-lastenlastenagentschap Basisadministratie Persoonsgegevens 
en Reisdocumenten (BPR).
In de jaarrekening is de financiële verantwoording van het baten-
lastenagenschap opgenomen. In de jaarrekening wordt voor het agent-
schap middels een balans, een staat van baten en lasten en een 
kasstroomoverzicht, financiële verantwoording afgelegd over 2014. 
Tevens worden de bijzonderheden ten aanzien van de bedrijfsvoering, de 
ontwikkeling van het vermogen, de liquiditeit en de exploitatie toegelicht.
Tweede Kamer, vergaderjaar 2014–2015, 34 200 VII, nr. 1 6
