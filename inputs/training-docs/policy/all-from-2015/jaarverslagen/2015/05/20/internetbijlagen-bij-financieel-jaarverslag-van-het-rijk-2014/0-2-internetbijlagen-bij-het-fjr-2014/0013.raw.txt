Internetbijlage 4: Verticale Toelichting
De verticale toelichting bevat een overzicht voor alle begrotingen van 
budgettaire veranderingen die zich hebben voorgedaan sinds Miljoe-
nennota 2014. Er wordt per begroting een cijfermatig overzicht gepresen-
teerd, gevolgd door een toelichting op de voornaamste veranderingen. 
Voor een meer gedetailleerde toelichting op de veranderingen wordt 
verwezen naar de afzonderlijke slotwetten.
Leeswijzer
De mutaties zijn gesplitst in drie categorieën:
1) Mee- en tegenvallers;
2) Beleidsmatige mutaties;
3) Technische mutaties.
De laatste categorie omvat alle overboekingen, desalderingen, statistische 
correcties en mutaties die niet onder een ijklijn vallen. Mutaties worden 
toegelicht indien ze een bepaalde ondergrens overschrijden. De onder-
grens is afhankelijk van de omvang van de begroting en verschilt voor de 
verschillende categorieën mutaties. De post diversen bevat de mutaties 
die onder de ondergrens vallen en wordt in principe alleen toegelicht 
indien zich bijzonderheden voordoen.
De totalen per begroting worden in eerste instantie gepresenteerd 
exclusief de bedragen die onder de Homogene Groep Internationale 
Samenwerking (HGIS) vallen. Door middel van een aansluitregel wordt 
het deel van de begroting dat onder de HGIS valt zichtbaar gemaakt. De 
laatste regel geeft per begroting de totaalstand inclusief HGIS aan. De 
mutaties die optreden binnen het HGIS-deel van de begroting worden 
gepresenteerd en toegelicht in de Verticale Toelichting van alle HGIS 
uitgaven.
De bedragen in de tabellen zijn in miljoenen euro’s. Door afrondingen kan 
het totaal afwijken van de som der onderdelen.
12
