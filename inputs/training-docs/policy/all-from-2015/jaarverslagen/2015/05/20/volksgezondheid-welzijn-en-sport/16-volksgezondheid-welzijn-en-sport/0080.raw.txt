– In 2014 is uitvoering gegeven aan de aanbevelingen van de 
commissie-Samson met betrekking tot seksueel misbruik in de 
jeugdzorg. Dit betreft hulp aan slachtoffers en verdere professionalise-
ring van de jeugdzorgsector. De instellingen die werkzaam zijn in de 
jeugdzorg en de jeugdbescherming hebben samen met JeugdzorgNe-
derland het Kwaliteitskader voorkomen seksueel misbruik in de 
jeugdzorg ontwikkeld. De Inspectie Jeugdzorg heeft inmiddels bij 27 
instellingen het handelen van de instellingen ter voorkoming van 
seksueel grensoverschrijdend gedrag onderzocht. Dit rapport is bij 
brief van 24 november 2014 aan de Tweede Kamer gezonden 
(TK 31 839, nr. 426).
Professionalisering Jeugdzorg
– Vooruitlopend op de Jeugdwet is 1 november 2014 de wijziging van de 
Wet op de jeugdzorg in werking getreden om professionalisering van 
de provinciale jeugdzorg te ondersteunen.
– Ouders en kinderen dienen juiste hulp te krijgen door goed opgeleide 
en deskundige professionals. Gefaciliteerd door VWS, VenJ en de VNG 
hebben alle betrokken partijen in het jeugddomein in 2014 daarom het 
Kwaliteitskader Jeugd opgesteld dat aangeeft wanneer inzet van een 
geregistreerde professional vereist is en wanneer het mogelijk is om 
een niet-geregistreerde vakbekwame professional in te zetten.
Jeugdzorgplus
– De instellingen voor JeugdzorgPlus hebben de omslag naar een 
trajectgerichte aanpak doorgezet waardoor de verblijfsduur in 
geslotenheid verder afgenomen is. Het directe gevolg daarvan is een 
toegenomen leegstand. Daarom hebben VWS en VNG afspraken 
gemaakt over de omvang van de te decentraliseren capaciteit. Dat was 
nodig omdat vanaf 1 januari 2015 de gemeenten verantwoordelijk zijn 
voor de JeugdzorgPlus. De Inspectie Jeugdzorg heeft het stapsgewijs 
toezicht van de instellingen voor JeugdzorgPlus afgerond. In het 
eindrapport (TK 31 839, nr. 417) concludeert de Inspectie dat de 
instellingen zich in de afgelopen zes jaar versterkt hebben. Met de 
scholen leveren zij steeds meer de zorg en het onderwijs die zij bij de 
start in 2008 beoogden.
Tweede Kamer, vergaderjaar 2014–2015, 34 200 XVI, nr. 1 79
