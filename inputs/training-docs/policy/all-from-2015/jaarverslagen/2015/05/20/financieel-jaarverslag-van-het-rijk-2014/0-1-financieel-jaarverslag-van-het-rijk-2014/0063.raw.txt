67 
Begroten laat een toename zien van het aantal Kamervragen over de 
effectiviteit van bepaalde financiële instrumenten en over het verloop van 
de meerjarige ontwikkeling van een bepaalde raming. In de jaarverslagen 
2014 wordt voor achterliggende beleidsinformatie, vaker dan voorheen, 
verwezen naar een beleidsnota of beleidsevaluatie waarin beleidsinfor-
matie is opgenomen.
De scherpte van beleidsconclusies kan verder worden verbeterd. In de 
departementale jaarverslagen 2014 is al een lichte verbetering zichtbaar 
ten opzichte van 2013, toen deze beleidsconclusies voor het eerst moesten 
worden geformuleerd voor alle begrotingsartikelen. Heldere beleidscon-
clusies over de effectiviteit van beleid vereisen inzicht in gevoerd beleid, 
bereikte resultaten en neveneffecten. Een beleidsevaluatie is daarom 
meestal het beste middel om de effectiviteit van beleid te bepalen. Het 
aantal beleidsdoorlichtingen dat naar de Kamer is gestuurd en conform 
planning is afgerond, is in 2014 toegenomen ten opzichte van 2013.
Evaluaties
Evaluaties gaan in op de vraag in hoeverre een gewenste maatschappe-
lijke uitkomst tot stand is gekomen dankzij het ingezette beleid en de 
ingezette middelen. Een beleidsdoorlichting is een syntheseonderzoek van 
verschillende evaluaties op instrumentniveau en leidt tot een oordeel over 
de doeltreffendheid en doelmatigheid van het gevoerde beleid. Als 
onderdeel van Verantwoord Begroten zijn beleidsdoorlichtingen het 
primaire instrument om verantwoording aan het parlement af te leggen 
over het beleid en de uitgaven onder de verschillende begrotingsartikelen.
Op basis van gedegen onderzoek kan besloten worden tot voortzetting of 
aanpassing van het beleid. In de Regeling Periodiek Evaluatieonderzoek 
2012 (RPE) is vastgelegd dat elk begrotingsartikel ten minste eens in de 
zeven jaar moet worden doorgelicht. Daarnaast staan in de RPE inhoude-
lijke punten die in een beleidsdoorlichting behandeld moeten worden. 
Ministers zijn verantwoordelijk voor het periodiek evalueren van de 
doeltreffendheid en doelmatigheid van beleid met behulp van een 
beleidsdoorlichtingen. De Minister van Financiën is stelselverantwoor-
delijk voor de beleidsdoorlichtingen.
Het tijdig opleveren van beleidsdoorlichtingen is in 2014 verbeterd. In de 
begroting 2014 zijn 27 beleidsdoorlichtingen aangekondigd (2013: 21) en 
zijn er 16 aan de Tweede Kamer gezonden (2013: 9). In totaal zijn er in 
2014 25 beleidsdoorlichtingen opgeleverd. Van deze 25 beleidsdoorlich-
tingen zijn er 8 vertraagd uit voorgaande jaren en is er één beleidsdoor-
lichting uit 2015 vervroegd.
67
TK 2013–2014, 31 865, nr. 65
Tweede Kamer, vergaderjaar 2014–2015, 34 200, nr. 1 62
