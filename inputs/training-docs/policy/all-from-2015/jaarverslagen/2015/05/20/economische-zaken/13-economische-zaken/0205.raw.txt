Europese geldstromen
Het Nederlandse OP is mede tot stand gekomen op basis van input van 
vele stakeholders. Dit OP geeft voor de komende jaren richting en sturing 
aan de inzet van het EFMZV in Nederland. Hoofddoel van het EFMZV is 
het bijdragen aan de verwezenlijking van de doelstellingen van het 
hervormde GVB, dat wil zeggen aan de verdere verduurzaming en 
versterking van de concurrentiekracht van de visserij en aquacultuur. Het 
EFMZV biedt de sector kansen om initiatieven voor meer duurzaamheid, 
kostprijsverlaging en kwaliteitsverbetering te ontwikkelen en deze te 
implementeren. Het fonds zal eveneens worden ingezet om uitdagingen 
op te pakken en oplossingen aan te dragen voor de invoering van de 
aanlandplicht.
4. Eurpees Structuurbeleid: Europees Fonds voor Regionale 
Ontwikkeling (EFRO) 
Programmaperiode 2014–2020
Samen met de landsdelige managementautoriteiten is in 2014 de 
voorbereiding van de nieuwe periode voor de Europese Structuurfondsen 
2014–2020 nagenoeg afgerond. Dit betekent dat er aan vier landsdelige 
EFRO-programma’s en vier grensoverschrijdende INTERREG programma’s 
is gewerkt. Voor de nieuwe programmaperiode 2014–2020 ontvangt 
Nederland aan EFROmiddelen € 507.318.228,00 (in lopende prijzen) voor 
de landsdelige programma’s en € 389.675.917,00 (in lopende prijzen) voor 
de grensoverschrijdende samenwerking. De inzet van EZ hierbij is 
geweest om de fondsen optimaal te benutten voor innovatie en de 
ontwikkeling van de topsectoren. Het Rijk stelt in totaal € 91 mln aan 
Rijkscofinanciering beschikbaar voor de landsdelige en € 49 mln voor de 
grensoverschrijdende programma’s. Deze Rijkscofinanciering wordt 
ingezet in aansluiting op EZ-prioriteiten.
Alle landsdelige programma’s zijn in 2014 door de Europese Commissie 
goedgekeurd. Ook de grensoverschrijdende programma’s Duitsland-
Nederland en Vlaanderen-Nederland zijn goedgekeurd. Het Euregio 
MaasRijn programma en het Twee-Zeeën-programma zijn voorbereid 
maar nog niet goedgekeurd. In 2014 is door de landsdelen gewerkt aan 
een gezamenlijk ICT-systeem ten behoeve van een uniforme werkwijze en 
risicobeheersing. Een groot deel van dit systeem is inmiddels gereed, in 
2015 zal dit worden afgerond.
In 2014 is ook de overkoepelende «Partnerschapsovereenkomst voor de 
inzet van de Europese Structuur- en Investeringsfondsen» goedgekeurd, 
waarin Nederland haar integrale visie geeft op de uitdagingen, kansen en 
beleidsinzet van de ESI-fondsen ten behoeve van realisatie van Europa 
2020 doelen. Het gaat in Nederland om de volgende ESI-fondsen: 
Europees Fonds voor Regionale Ontwikkeling (EFRO), Europees Sociaal 
Fonds (ESF), Europees Landbouwfonds voor Plattelandsontwikkeling 
(ELFPO) en het Europees Fonds voor Maritieme Zaken en Visserij 
(EFMZV).
Programmaperiode 2007–2013
Voor de programmaperiode 2007–2013 is in totaal € 1,1 mld Europees 
budget beschikbaar gesteld. Inmiddels is die programmaperiode in de 
eindfase en zijn in grote mate de middelen toegekend aan projecten. Voor 
de vier landsdelige programma’s is een bedrag van € 255 mln aan 
Rijkscofinanciering beschikbaar gesteld. Hiervan is tot en met 2014 € 210 
mln gerealiseerd. Voor 2015 is derhalve nog een budget van € 45 mln 
beschikbaar voor de uitfinanciering van de resterende openstaande 
verplichtingen.
Tweede Kamer, vergaderjaar 2014–2015, 34 200 XIII, nr. 1 204
