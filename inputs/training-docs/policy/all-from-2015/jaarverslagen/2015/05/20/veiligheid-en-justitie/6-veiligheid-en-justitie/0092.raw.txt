Beleidsartikelen
  
Tabel 37.3 Prestatie-indicator Centraal Orgaan Asielzoekers 
 Gemiddelde verblijfsduur in maanden 
  Realisatie  Raming 
  2011  2012  2013 2014   2014 
 Gemiddelde opvangduur vergunninghouders na vergunningverlening  5 5  3,7   4,7  3,5 
 Gemiddelde verblijfsduur opvang op basis van uitstroom 15   14  13  9,8  12
Bron: Maandrapportage COA
Toelichting
De gemiddelde opvangduur van vergunninghouders na vergunningver-
lening is opgelopen als gevolg van de verhoogde asielinstroom en het 
relatief hoge inwilligingspercentage. Er worden dan ook maatregelen 
genomen om de uitplaatsing van vergunninghouders te versnellen.
De daling van de gemiddelde opvangduur van alle uit de opvang van het 
COA gestroomde vreemdelingen houdt verband met het feit dat het 
toekenningspercentage hoger is dan eerdere jaren. Over het algemeen is 
de opvangduur van asielzoekers die in aanmerking komen voor een 
vergunning namelijk korter dan van asielzoekers die een afwijzing op de 
asielaanvraag ontvangen. Overigens is het de verwachting dat de 
gemiddelde opvangduur op basis van de uitstroom in 2015 gaat oplopen. 
Een groot deel van de in 2014 ingestroomde asielzoekers zit namelijk nog 
in de opvang. De knelpunten bij het uitplaatsen van vergunninghouders 
naar gemeenten wordt daardoor pas op een later moment zichtbaar in 
deze indicator.
Programma Stroomlijning Toelatingsprocedures
De Wet herschikking asielgronden en de eerste onderdelen van het Besluit 
stroomlijning toelatingsprocedures en het Besluit aanpassing vergoeding 
vervolgaanvragen vreemdelingen zijn op 1 januari 2014 in werking 
getreden. De tweede tranche van het Besluit stroomlijning toelatingspro-
cedures is op 1 april 2014 in werking getreden. Bij afwijzing van een eerste 
asielaanvraag of van een humanitair-reguliere aanvraag wordt nu meteen 
bekeken of er een (andere) humanitair-reguliere verblijfsgrond van 
toepassing is. Daartoe hoeft geen afzonderlijke vervolgaanvraag meer te 
worden ingediend.
Alternatieven vreemdelingenbewaring
Vooruitlopend op het wetsvoorstel Terugkeer en Bewaring (indiening bij 
Tweede Kamer in voorjaar 2015), worden gezinnen met minderjarige 
kinderen en alleenstaande minderjarige vreemdelingen (amv’s) vanaf 
1 oktober niet meer geplaatst in reguliere centra voor vreemdelingenbe-
waring of grensdetentie, maar in de Gesloten Gezinsvoorziening.
Controle van vreemdelingen in het Detentiecentrum Rotterdam en 
Detentiecentrum Zeist gebeurt met behulp van een bodyscan, omdat 
onderzoek aan het lichaam door middel van visitatie als belastend werd 
ervaren. Daarnaast zijn er alternatieven voor bewaring ontwikkeld 
(vreemdelingenbewaring wordt meer dan voorheen ingezet als ultimum 
remedium) die een zichtbare daling van inbewaringstellingen tot gevolg 
heeft.
Tweede Kamer, vergaderjaar 2014–2015, 34 200 VI, nr. 1 91
