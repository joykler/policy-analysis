Publieke Taak. Hierbij zijn werkgevers en werknemers in de VPT-regio’s 
ondersteund.
Moderniseren van werkgeverschap publieke sector
In 2014 zijn verdere inspanningen geleverd met betrekking tot de 
professionalisering en mobiliteit van mensen die werkzaam zijn in het 
openbaar bestuur. Dit is gebeurd in het kader van het programma Beter 
Werken in het Openbaar Bestuur. Zo zijn er gerichte professionaliserings-
trajecten opgestart voor de decentralisering van taken naar de 
gemeenten. Verder is voortgang geboekt met de aansluiting van 
overheidsorganisaties op regionale werkgeversnetwerken. Dit bevordert 
de mobiliteit van personeel tussen sectoren, maar ook daarbinnen. Ook 
bevorderen deze netwerken de begeleiding van medewerkers van werk 
naar werk. Naast West-Brabant zijn nu ook in de regio’s Rijnmond, de 
Metropoolregio Amsterdam, de regio Arnhem-Nijmegen en de regio 
Oost-Brabant dergelijke netwerken opgestart.
Arbeidsgehandicapten
In het sociaal akkoord is afgesproken dat de overheid 25.000 extra banen 
zal openstellen voor tot de doelgroep behorende arbeidsbeperkten. In 
december 2014 heeft het Uitvoeringsinstituut Werknemersverzekeringen 
(UWV) een nulmeting uitgevoerd in opdracht van de Minister van Sociale 
Zaken en Werkgelegenheid. Hieruit bleek dat 17,4% van de totale 
doelgroep arbeidsbeperkten werkt (of is gedetacheerd) bij de overheid of 
in het onderwijs. Binnen de overheidsectoren lopen diverse initiatieven 
om extra banen voor arbeidsbeperkten te realiseren. Een eerste tussen-
stand van het aantal extra gerealiseerde banen bij de overheid is begin 
2016 bekend.
Normaliseren van de rechtspositie van ambtenaren.
Het initiatiefwetsvoorstel «normalisering rechtspositie ambtenaren» is 
begin 2014 in de Tweede Kamer aanvaard. Inmiddels is ook de schriftelijke 
behandeling in de Eerste Kamer gestart (Kamerstukken I 2013/2014, 
32 550, A).
Arbeidsvoorwaarden
In de Miljoenennota 2014 is een aanvullend beleidspakket gepresenteerd. 
Als onderdeel van dat pakket heeft het kabinet besloten om de loonbij-
stelling voor kabinets- en onderwijssectoren (exclusief zorg) in 2014 in te 
houden. Er is in dat jaar zodoende geen begrotingsgeld uitgekeerd voor 
loonontwikkeling. Er zijn in 2014 CAO’s gesloten in de sectoren 
gemeenten en provincies, en in de onderwijssectoren (primair onderwijs, 
voortgezet onderwijs, het MBO en het HBO). In 2014 zijn er in de kabinets-
sectoren Defensie, Politie, Rijk en rechterlijke macht nog geen CAO’s 
gesloten. De onderhandelingen hiervoor lopen nog. Verder is in 2014 
overeenstemming bereikt over het aanpassen van de 
ABP-pensioenregeling. De pensioenopbouw is verlaagd, waardoor de 
regeling voldoet aan de fiscale eisen. Daarnaast is het Vut-overgangsrecht 
versoberd. Als gevolg hiervan is de koopkracht van werknemers bij 
overheid en onderwijs verbeterd. De combinatie van maatregelen dient de 
belangen van verschillende generaties.
Beperken Topinkomens publieke sector
Rapportage over de Wet normering topinkomen (WNT). 
Tweede Kamer, vergaderjaar 2014–2015, 34 200 VII, nr. 1 13
