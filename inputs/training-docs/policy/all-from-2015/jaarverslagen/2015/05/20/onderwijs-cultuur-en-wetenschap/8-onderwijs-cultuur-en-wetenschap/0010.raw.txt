Leeswijzer
– Een toelichting op de financiële instrumenten.
Tabel budgettaire gevolgen van beleid
– De tabel budgettaire gevolgen van beleid bevat een vaste indeling naar 
soorten financiële instrumenten volgens de voorschriften van 
«verantwoord begroten».
– Bij sommige artikelen is het niet mogelijk om de uitgaven voor 2010 te 
splitsen in financiële instrumenten conform verantwoord begroten. In 
deze gevallen is in de tabel de totaalrealisatie opgenomen.
– Om de bedragen bij de financiële instrumenten aan te laten sluiten bij 
de bedragen realisatie 2013 en stand begroting 2014 is besloten de 
apparaatskosten voor de jaren 2010 tot en met 2011 niet meer op te 
nemen bij de beleidsartikelen, maar in de standen bij artikel 95.
Relatie verplichtingen versus uitgaven
In de tabel budgettaire gevolgen van beleid vindt u naast de uitgaven en 
de ontvangstenmutaties ook verplichtingenmutaties. Bij de verplichtingen 
wordt ook aangegeven welk deel garantieverplichtingen betreft. Het gaat 
hier met name om zogenaamde garanties voor her- en nieuwbouw in het 
onderwijs in het kader van schatkistbankieren en kredietgaranties/
verzekeringen in de cultuursector. In verband met een herziening van de 
afspraken tussen de Ministeries van Financiën en OCW staat OCW vanaf 
2012 tevens garant voor de rekening courantlimieten die instellingen 
aanhouden bij het Ministerie van Financiën. Bij kredietgaranties/
verzekeringen moet gedacht worden aan een indemniteitsregeling voor 
kunstvoorwerpen die op uitleenbasis in een Nederlands museum zijn 
tentoongesteld.
Toelichting financiële instrumenten
In de toelichting op de financiële instrumenten zoals opgenomen in de 
tabel budgettaire gevolgen van beleid worden de voornaamste verschillen 
verklaard tussen de oorspronkelijke begroting en de realisatie. De 
kasuitgaven zijn voor deze toelichting leidend. In het algemeen is er in de 
begroting sprake van een vaste verhouding tussen de verplichtingen en 
uitgaven die gerelateerd is aan het bekostigingsmoment voor scholen/
instellingen. Er geldt daarom alleen een aanvullende, aparte toelichting 
voor de verplichtingmutaties als er sprake is van een opmerkelijk verschil 
met de uitgavenmutaties. Hiervoor wordt het procentuele realisatiever-
schil bij de verplichtingen vergeleken met het procentuele realisatiever-
schil bij de uitgaven. En als het verschil tussen deze percentages meer 
dan 10 bedraagt, dan worden de verplichtingenmutaties apart toegelicht.
In de toelichting op de financiële instrumenten wordt daarnaast toegelicht 
waarvoor de instrumenten bedoeld waren. Hierbij wordt aangesloten bij 
de toelichting uit de begroting. Indien relevant wordt op bondige wijze 
ingegaan op verschillen tussen de budgettaire raming en de realisatie in 
het verslagjaar. Voor de toe te lichten instrumenten wordt een keuze 
gemaakt op basis van financieel belang en/of politieke relevantie. Als 
norm voor financieel belang geldt een ondergrens van € 2,2 miljoen.
3. De niet-beleidsartikelen 
Er zijn twee zogenaamde niet-beleidsartikelen:
– Artikel 91 Nominaal en onvoorzien;
– Artikel 95 Apparaatskosten.
Tweede Kamer, vergaderjaar 2014–2015, 34 200 VIII, nr. 1 9
