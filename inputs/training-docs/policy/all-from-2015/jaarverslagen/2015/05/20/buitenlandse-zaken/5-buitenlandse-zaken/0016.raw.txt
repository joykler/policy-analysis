Beleidsverslag
het kader van etnisch en religieus conflict. Deze training was specifiek 
gericht op eindredacteuren van kranten en woordvoerders van veilig-
heidsdiensten. Tevens is in Kano, Noord Nigeria, steun gegeven aan een 
radiostation dat de bevolking opriep religieuze tegenstellingen tegen te 
gaan. Een ander voorbeeld vormt de «Imam-Priest Exchange» in Egypte 
met als doel de dialoog tussen leiders van religieuze groeperingen en/of 
de overheid te faciliteren.
Op 12 mei 2014 werden de EU-richtsnoeren voor de vrijheid van menings-
uiting aangenomen door de Raad van Ministers van Buitenlandse Zaken. 
Deze richtsnoeren bieden een handvat aan EU-delegaties en ambassades 
van EU-lidstaten voor concrete bevordering en bescherming van de 
vrijheid van meningsuiting zowel online als offline.
Nederland is initiatiefnemer van de Freedom Online Coalitie (FOC). In 
2014 traden ook Japan en Moldavië toe. Verder ontplooide Nederland als 
voorzitter van de FOC werkgroep «An Internet Free and Secure» activi-
teiten die zich richten op het vergroten van civil society participatie in het 
wereldwijde cybersecurity debat, mede met het oog op de Global 
Conference on Cyber Space (GCCS) in Den Haag in april 2015 en de 
jaarlijkse Freedom Online conferentie in Ulaanbatar in mei 2015. 
Nederland ontwikkelde het concept Diplohack waarbij beleidsmakers en 
techneuten op een creatieve en interactieve manier samenwerken om tot 
innovatieve oplossingen te komen van actuele vraagstukken. In 2014 
vonden Diplohacks plaats in Tbilisi, Londen en Den Haag.
In VN-verband heeft Nederland zich actief ingezet om schendingen van 
mensenrechten in landen als Syrië, Noord-Korea en Iran aan de orde te 
stellen, tijdens de Mensenrechtenraad en in een aantal landenresoluties. 
Op initiatief van Nederland en Frankrijk is in de Derde Commissie van de 
Algemene Vergadering van de VN de resolutie, die oproept tot mondiale 
bestrijding van alle vormen van geweld tegen vrouwen, met consensus 
aangenomen en gesteund door een record aantal delegaties vanuit alle 
regio’s. Ook leidde Nederland dit jaar de onderhandelingen over de 
jaarlijkse resolutie over het Internationaal Strafhof die in de Algemene 
Vergadering werd aangenomen.
In 2014 werd begonnen met uitvoering van het Nationaal Actieplan 
Bedrijfsleven en Mensenrechten, dat in december 2013 werd gepresen-
teerd. Zo is de sectorrisicoanalyse uitgevoerd en wordt gewerkt aan de 
opvolging daarvan samen met de bedrijfssectoren in kwestie. Er is een 
training verzorgd voor ambtenaren over de UN Guiding Principles on 
Business and Human Rights. Nederland heeft actief de ervaringen met het 
opstellen en uitvoeren van het plan gedeeld met andere landen (met 
name in Afrika en Azië), en heeft er bij deze landen op aangedrongen ook 
plannen te ontwikkelen op dit thema.
In 2014 heeft Nederland zich wederom ingezet voor verdere operationali-
sering van het Responsibility to Protect-beginsel. In VN-verband, als 
co-voorzitter (met Rwanda) van de Group of Friends on Responsibility to 
Protect (RtoP) en door samen met Ghana een ministerieel rondetafelge-
sprek voor uitwisseling van best practices op het gebied van mensen-
rechtenbescherming als onderdeel van RtoP te organiseren. Samen met 
Botswana organiseerde Nederland een goedbezochte bijeenkomst van 
National Focal Points in Gabarone, onder andere gericht op het betrekken 
van het bedrijfsleven bij RtoP. Nederland spande zich daarnaast, met 
enkele gelijkgezinde landen, in om te onderzoeken op welke specifieke 
Tweede Kamer, vergaderjaar 2014–2015, 34 200 V, nr. 1 15
