Artikel 13 Ruimtelijke ontwikkeling 
Een ruimtelijk beleid voor een concurrerend, bereikbaar, leefbaar en veilig 
Algemene doelstelling
Nederland, waarin sprake is van regionaal maatwerk, waarin de gebruiker 
 
voorop staat, waarin investeringen scherp geprioriteerd worden en waarin 
ruimtelijke ontwikkelingen, milieu en mobiliteit met elkaar zijn verbonden.
Regisseren
Rol en Verantwoordelijkheden
Het Rijksbeleid voor ruimtelijke ontwikkeling is beschreven in de in 2012 
vastgestelde Structuurvisie Infrastructuur en Ruimte (SVIR) (Kamer-
stukken II, 2011/12, 32 660, nr. 50). Dit ruimtelijk beleid kent een selectieve 
beleidsinzet op 13 nationale belangen. Bij deze 13 nationale belangen is 
het Rijk verantwoordelijk voor de uitvoering. Het Rijk blijft verantwoor-
delijk voor het systeem van ruimtelijke ordening. In dit kader werkt het 
Rijk aan meer eenvoudige regelgeving. Daarbij verwacht het Rijk dat 
medeoverheden zich eveneens inzetten voor meer eenvoud en verdere 
integratie op het gebied van ruimtelijke regelgeving. Hierdoor neemt de 
bestuurlijke drukte af en ontstaat er ruimte voor regionaal maatwerk. Om 
dit doel te bereiken is goede samenwerking met en inzet door medeover-
heden van groot belang. De uitvoering van de SVIR is in 2012 gestart.
Door goede afstemming met andere overheden en maatschappelijke 
partners kan de rijksrol zo efficiënt mogelijk worden ingevuld. De Minister 
van IenM is vanuit deze rol verantwoordelijk voor:
� Het opstellen, onderhouden en coördineren van nationale en EU 
kaders en wet- en regelgeving op ruimtelijk gebied en ten aanzien van 
interbestuurlijke geo-informatie en de daarbij behorende informatie-
voorziening. Het vertalen en implementeren van relevante Europese 
beleidskaders. Het Rijk start in 2014 in samenwerking met medeover-
heden, bedrijfsleven en wetenschap met de realisatie van de uitvoe-
ringsagenda voor de nationale geo-informatiestructuur, GIDEON 2.
� De duurzame kwaliteit van de ruimtelijke inrichting en doelmatig 
gebruik van het bodem- en watersysteem.
� Het ontwikkelen van nationale ruimtelijke visies, zoals de SVIR en een 
Visie op de ruimtelijke kansen voor duurzame energieopwekking-, 
-opslag en -transport in 2050.
� Verdere ontwikkeling van kennis op het ruimtelijke vlak en het 
faciliteren van de toepassing daarvan door de andere overheden.
� De structurele verankering van het ruimtelijk ontwerp in de beleidspro-
cessen en projecten van de ruimtelijke ontwikkeling.
� Via de gebiedsagenda’s in kaart brengen van de inhoudelijke samen-
hang tussen (nationale) ruimtelijke projecten, verstedelijking, 
infrastructuur en (openbaar) vervoer op een zodanige wijze dat het 
afgestemde investeringsbeslissingen tussen Rijk en regio in het 
Bestuurlijk Overleg-MIRT ondersteunt.
� De stelselherziening van het omgevingsrecht.
Indicatoren en kengetallen
De monitor Infrastructuur en Ruimte meet de ruimtelijke en mobiliteitsont-
wikkelingen ten aanzien van de 13 nationale belangen uit de Structuur-
visie Infrastructuur en Ruimte (SVIR), afgezet tegen de gestelde ambities. 
Na de in 2012 uitgevoerde nulmeting heeft het PBL in 2014 de eerste 
Monitor Infrastructuur en Ruimte uitgebracht. Daarin wordt op verzoek 
van de Tweede Kamer behalve aan de 13 nationale belangen ook 
aandacht besteed aan enkele van de losgelaten doelen van de Nota 
Ruimte. Op basis hiervan wordt verantwoording afgelegd aan de Tweede 
Kamer en kunnen eventuele aanpassingen in het beleid worden gedaan. 
Tweede Kamer, vergaderjaar 2014–2015, 34 200 XII, nr. 1 38
