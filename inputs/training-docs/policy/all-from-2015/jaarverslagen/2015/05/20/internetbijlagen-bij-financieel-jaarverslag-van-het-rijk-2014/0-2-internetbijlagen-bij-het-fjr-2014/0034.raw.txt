Investering kwaliteit onderwijs (van aanvullende post)
Dit betreft de overheveling van middelen voortvloeiend uit het Nationaal 
Onderwijs Akkoord (TK 2013–2014, 33 750 VIII, nr. 4).
Diversen (technische mutaties)
Dit betreft met name de overboeking van de tranches 2014 voor de 
loonbijstelling en het overgebleven restant van de prijsbijstelling.
Autonome raming studiefinanciering
De niet-kaderrelevante uitgaven studiefinanciering zijn per saldo 161 mln. 
hoger uitgekomen dan de in de OCW-begroting 2014 verwerkte raming uit 
het voorjaar 2013. Dit komt enerzijds omdat er minder omzettingen naar 
gift hebben plaats gevonden bij o.a. de basisbeurs, aanvullende beurs en 
reisvoorziening (totaal 284 mln.). Anderzijds zijn er minder basisbeurzen 
en aanvullende beurzen toegekend en zijn de uitgaven aan rentedragende 
leningen lager omdat het leenbedrag kleiner is dan geraamd (totaal 123 
mln.).
Prijsbijstelling tranche 2014
Dit betreft de uitkering van het niet-kaderrelevante deel van de prijsbij-
stelling tranche 2014. Hiermee wordt de prestatiebeurs die als lening 
wordt verstrekt (basisbeurs, aanvullende beurs en ov-studentenkaart) 
geïndexeerd.
Referentieraming 2014
Dit betreft de budgettaire verwerking van het niet-kaderrelevante deel van 
de referentieraming 2014. Omdat de prestatiebeurs als lening wordt 
verstrekt, leiden hogere studentaantallen tot hogere niet-kaderrelevante 
uitgaven aan de studiefinanciering. Deze worden kaderrelevant bij 
afstuderen, namelijk op het moment dat de prestatiebeurs (lening) in een 
gift wordt omgezet.
Autonome raming studiefinanciering (ontvangsten)
De realisatie van studiefinanciering laat hogere ontvangsten zien ten 
opzichte van de in de OCW-begroting 2014 verwerkte raming uit het 
voorjaar 2013. Dit komt met name door hogere kortlopende vorderingen, 
zoals o.a. de ontvangsten voor onterecht ov-kaartbezit.
Renteontvangsten
De renteontvangsten bij langlopende rentedragende leningen vallen 81 
mln. lager uit dan geraamd. Conform de begrotingsregels worden 
mutaties in de renteontvangsten generaal verwerkt.
Diversen (mee- en tegenvallers)
Er is per saldo 16,2 mln. minder lesgeld ontvangen dan geraamd vanwege 
een nieuwe regeling voor gespreid betalen. Daarnaast is er 13,2 mln. aan 
meerontvangsten wegens terugvorderingen bij de regeling binnenmilieu 
en energiezuinigheid. Verder is 19,9 mln. meer ontvangen dan begroot 
vanwege afhandeling van jaarrekeningen en afrekeningen van subsidies 
in het onderwijs.
Diversen (technische mutaties, kaderrelevant)
Dit betreft het saldo van verschillende desalderingen. Belangrijkste 
oorzaken zijn de eindafrekening van het project Het Nieuwe Rijksmuseum 
waar 9,8 mln. aan onderuitputting is teruggeboekt naar de begroting. 
Daarnaast is 9,7 mln. ontvangen uit externe financiering voor projecten 
van de Rijksdienst voor het Cultureel Erfgoed (RCE).
33
