Bedrijfsvoeringsparagraaf
ouderlijk inkomen. Het ouderlijk inkomen kan niet in alle gevallen juist en 
volledig worden vastgesteld. In 2014 is in totaal € 643 miljoen aan 
aanvullende beurs verstrekt. Daarvan is circa € 26 miljoen aan studenten 
met ouders in het buitenland verstrekt.
Wanneer ouders in Nederland wonen, is het risico op misbruik beperkt. 
Op grond van artikel 8, eerste lid Awir beheert de Belastingdienst het 
inkomensgegeven uit het basisregister inkomen. DUO is bevoegd deze 
inkomensgegevens van de Belastingdienst te gebruiken en is ook 
afhankelijk van deze gegevens. Er zijn 12.624 studenten met ouders in het 
buitenland en in deze gevallen vraagt DUO bewijsstukken van het 
buitenlands inkomen op. Gegevensuitwisseling met buitenlandse 
Belastingdiensten komt in beperkte mate tot stand.
DUO vraagt de bewijsstukken op maar de juistheid en volledigheid van 
het opgegeven buitenlands inkomen is niet volledig met zekerheid vast te 
stellen door DUO noch door de Belastingdienst. Hierdoor is er sprake van 
restrisico bij studenten met een aanvullende beurs met ouders in het 
buitenland van circa € 21,9 miljoen.
C. Open standaarden
Het ministerie wijkt in haar eigen bedrijfsvoering niet af van artikel 3, 
eerste lid van de Instructie rijksdienst bij aanschaf ICT-diensten of 
ICT-producten. Onderwijsinstellingen zijn zelf primair verantwoordelijk 
voor de inkoop van software. Welke afwegingen gemaakt worden, is aan 
de onderwijsinstelling zelf. Het principe «pas-toe-of-leg-uit» voor open 
standaarden is opgenomen in de subsidievoorwaarden voor 
(ICT-)projecten en is verplicht gesteld voor de gegevensuitwisseling 
tussen het Ministerie van Onderwijs, Cultuur en Wetenschap (waaronder 
ook de Dienst Uitvoering Onderwijs en de Inspectie van het Onderwijs) en 
de onderwijsinstellingen. Indien de keuze van de onderwijsinstelling voor 
software wordt betwist, dan kan dat via de medezeggenschapsraad van 
de onderwijsinstelling, de Consumentenautoriteit of de Europese 
Commissie aanhangig gemaakt worden. Hoewel het «pas-toe-of-leg-uit»-
beleid ook van toepassing is op onderwijsinstellingen, zijn geen aanvul-
lende afspraken gemaakt over de verankering van «pas-toe-of-leg-uit» in 
hun inkoopbeleid.
OCW bevordert het gebruik van open standaarden door scholen. Samen 
met sectorraden, Kennisnet en SURF en leveranciers maakt OCW 
afspraken over gebruik van standaarden. Dit gebeurt binnen de Standaar-
disatieraad, een organisatie die binnen het onderwijsdomein een 
vergelijkbare rol speelt als het Forum Standaardisatie voor landelijke 
standaarden. OCW laat periodiek een monitor uitvoeren om het gebruik 
van standaarden door scholen en leveranciers te monitoren. Op basis van 
deze monitor wordt in overleg met de sectorraden beslist of extra 
maatregelen nodig zijn, bijvoorbeeld door extra communicatie. Boven-
staande is per brief met de Tweede Kamer gedeeld.
5. Overige aspecten van de bedrijfsvoering 
A. Grote, lopende ICT-projecten
Het Ministerie van OCW kent twee grote, lopende ICT-projecten en een 
afgerond groot ICT-project: Programma Vernieuwing Studiefinanciering 
(lopend), Digitale Taken Rijksarchieven (lopend) en Invoeren BRON-HO 
(afgerond). Jaarlijks rapporteert het ministerie over de grote en hoogrisico 
projecten conform het daarvoor afgesproken rapportagemodel. Van alle 
Tweede Kamer, vergaderjaar 2014–2015, 34 200 VIII, nr. 1 132
