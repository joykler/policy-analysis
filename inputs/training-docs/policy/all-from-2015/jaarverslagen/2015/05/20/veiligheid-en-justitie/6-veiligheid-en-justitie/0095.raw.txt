Beleidsartikelen
37.2 Toegang, toelating en opvang vreemdelingen 
Toelichting op de instrumenten
Bijdrage aan agentschappen
Immigratie- en Naturalisatiedienstn (IND)
De Immigratie- en Naturalisatiedienst (IND) is verantwoordelijk voor de 
uitvoering van het vreemdelingenbeleid in Nederland. Dat houdt in dat de 
IND alle aanvragen beoordeelt van vreemdelingen die in Nederland willen 
verblijven of Nederlander willen worden. Het kan gaan om vluchtelingen 
die niet veilig zijn in eigen land, maar ook om mensen die in Nederland 
willen werken en wonen of zich willen laten naturaliseren tot Nederlander.
De gestegen uitgaven aan de IND hangen vooral samen met de hoger dan 
geraamde asielinstroom. De IND wordt hiervoor grotendeels op PxQ-basis 
(prijs maal aantal asielaanvragen) gefinancierd door VenJ. Bij Voor- en 
Najaarsnota is het budget voor de IND daarom verhoogd.
Bijdragen aan ZBO’s/RWT’s
Centraal Orgaan opvang asielzoekers (COA)
Het Centraal Orgaan opvang asielzoekers (COA) draagt zorg voor de 
opvang van vreemdelingen in Nederland. Het COA biedt vreemdelingen 
huisvesting, verstrekt middelen van bestaan en geeft begeleiding.
Het opvangbeleid is gericht op het bieden van onderdak en begeleiding 
van asielzoekers gedurende de asielprocedure. Na een afwijzing van een 
asielverzoek wordt de vreemdeling in de gelegenheid gesteld, al dan niet 
met ondersteuning van Dienst Terugkeer en Vertrek (DT&V) en/of de 
Internationale Organisatie voor Migratie (IOM), zelfstandig terug te keren. 
Na afloop van de vertrektermijn wordt de opvang in beginsel beëindigd, 
waarna mogelijk nog plaatsing in een locatie voor vrijheidsbeperking of in 
een gezinslocatie aan de orde kan zijn om verder aan het vertrek te 
werken. In het geval van vergunningverlening is snelle doorstroming naar 
gemeentelijke huisvesting van belang om op die wijze integratie en 
participatie te bevorderen.
Het COA wordt op PxQ-basis (prijs maal de gemiddelde bezetting) 
gefinancierd. De verhoging van de bijdrage aan het COA houdt direct 
verband met de hoger dan geraamde asielinstroom in 2014. Bij Miljoe-
nennota 2015 is € 375 mln. extra budget vrijgemaakt ter dekking van de 
kosten van de verhoogde instroom voor 2014 en 2015. Dit bedrag is 
toegevoegd aan het budget voor 2014. Van dit budget is € 240 mln. 
onbesteed gebleven, wat is gestort in de asielreserve. Dit budget blijft 
hiermee beschikbaar ter dekking van een deel van de kosten van de 
verhoogde asielinstroom in de 2015.
Nidos-opvang
Het Ministerie van Veiligheid en Justitie verstrekt een bijdrage aan 
Stichting Nidos. Deze stichting is belast met de voogdij over alleen-
staande minderjarige vreemdelingen en met het uitvoeren van de 
kinderbeschermingsmaatregel ondertoezichtstelling wanneer het om 
kinderen uit vluchtelingengezinnen gaat. De subsidie aan Nidos wordt op 
basis van jaarplannen verstrekt en is gerelateerd aan de instroom van 
alleenstaande minderjarige vreemdelingen (AMV’s).
Tweede Kamer, vergaderjaar 2014–2015, 34 200 VI, nr. 1 94
