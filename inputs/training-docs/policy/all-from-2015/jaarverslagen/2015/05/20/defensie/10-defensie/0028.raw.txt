Beleidsartikelen
Strijd tegen ISIS (Irak)
Een internationale coalitie is in 2014, op verzoek van de Iraakse regering, 
gestart met het bijdragen in de strijd tegen ISIS. De Nederlandse militaire 
bijdrage van enkele honderden militairen is initieel gericht op het stoppen 
van de opmars van ISIS en het ondersteunen van Iraakse en Koerdische 
strijdkrachten (Kamerstuk 27 925, nr. 506). De Nederlandse bijdrage aan 
de strijd tegen ISIS bestond in 2014 uit een Air Task Force Middle East 
(ATF-ME), Planning Liaison Teams in Bagdad en Erbil in voorbereiding op 
de trainingsmissie en noodhulp aan Noord-Irak.
Financiële toelichting
Voor de missie ter bestrijding van ISIS is initieel € 30 miljoen geraamd in 
2014, waarvan € 18,5 miljoen voor de ATF-ME en € 11,5 miljoen voor de 
Capacity Building Mission Iraq (CBMI) voor de trainingseenheden. Het 
bedrag van € 30 miljoen is met de tweede suppletoire begroting 
toegevoegd aan de defensiebegroting. De realisatie in 2014 bedroeg € 16 
miljoen. De onderrealisatie van € 14 miljoen wordt grotendeels verklaard 
door het niet starten van de trainingsmissie CBMI in 2014. Hierdoor zijn er 
slechts geringe uitgaven gedaan in de voorbereidingsfase.
De onderrealisatie van ruim € 2 miljoen op het budget van de ATF-ME 
wordt veroorzaakt door goedkopere huisvesting en voeding.
Uitgaven contributies
De contributie-uitgaven zijn € 21,5 miljoen hoger uitgekomen dan 
begroot. Dit komt voornamelijk omdat per 2014 de bijdrage aan het 
project SAC C-17 wordt gefinancierd uit contributies, daar waar dit 
voorheen uit het bredere budget voor crisisbeheersingsoperaties werd 
betaald.
Opbouw regionale vredeshandhavingscapaciteit en overig
De budgetten voor opbouw regionale vredeshandhavingscapaciteit en 
overig (waaronder beveiliging, internationale criminaliteitsbestrijding en 
overige enablers) zijn overgeheveld naar Buitenlandse Zaken.
Toelichting overige Inzet
MH-17
Voor MH-17 was in totaal € 14,9 miljoen begroot. Dit werd met de tweede 
suppletoire begroting toegevoegd aan de defensiebegroting. De eindreali-
satie bedroeg € 11,2 miljoen. De onderrealisatie van € 3,7 miljoen wordt 
voor € 1,1 miljoen verklaard doordat in 2014 aangegane verplichtingen 
nog niet tot betaling zijn gekomen. Ook zijn de geplande activiteiten in de 
Oekraïne anders uitgevoerd dan bij de initiële raming was voorzien, met 
name door de inzet van minder mensen.
Inzet Vessel Protection Detachments (VPD’s)
Voor VPD’s was € 9,4 miljoen begroot. Met de tweede suppletoire 
begroting is het budget met € 3,0 miljoen verlaagd naar € 6,4 miljoen. Dit 
was het gevolg van een verlaging van de inschatting van het aantal te 
realiseren VPD-opdrachten van (75 naar 60). De eindrealisatie bedroeg 
€ 4,3 miljoen. Deze onderrealisatie wordt verklaard door het nog lagere 
aantal gerealiseerde VPD’s (53).
Tweede Kamer, vergaderjaar 2014–2015, 34 200 X, nr. 1 27
