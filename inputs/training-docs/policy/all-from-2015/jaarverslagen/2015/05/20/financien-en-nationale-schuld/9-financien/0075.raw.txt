Beleidsartikelen
4.4 Internationale Financiële Betrekkingen 
A: Algemene doelstelling 
Een bijdrage leveren aan een financieel gezond en welvarend Europa en 
een evenwichtige internationale financieel-economische ontwikkeling.
B: Rol en verantwoordelijkheid 
Om het bovenstaande doel te bereiken heeft de Minister van Financiën 
een regisserende rol in Nederland. De internationale inzet van de Minister 
is van belang omdat de Nederlandse economie door zijn openheid en 
relatief beperkte grootte sterk wordt beïnvloed door internationale 
financieel-economische ontwikkelingen. Een sterke Europese economie 
heeft een directe weerslag op de Nederlandse economie. Nederland is 
mede hierdoor gebaat bij een gezonde financieel economische ontwik-
keling en een stabiele budgettaire en monetaire ontwikkeling in de 
Europese Unie en haar lidstaten, waarbij ook de financiële stabiliteit 
binnen de eurozone gewaarborgd is.
Ten behoeve van de bevordering van financiële stabiliteit in de toekomst 
neemt de Minister actief deel aan internationaal toezicht ter bevordering 
van de begrotingsdiscipline van lidstaten van de EU en een stabiele 
macro-economische omgeving in de EMU. Hieronder valt ook de 
economische beleidscoördinatie in de EU en de EMU, zoals door een 
nieuw verdrag voor begrotingsdiscipline tussen lidstaten van de EU en 
een procedure voor economische onevenwichtigheden. Verder neemt de 
Minister van Financiën besluiten over het Nederlandse oordeel over 
aanvragen voor het Exchange Rate Mechanism (ERM-II) en voor 
euro-invoering. Tevens draagt de Minister van Financiën het Nederlandse 
standpunt over de EU begroting uit.
De Minister van Financiën draagt bij aan het beheer van stabilisatieme-
chanismen zoals het EFSF en het ESM ten behoeve van het bewaken van 
de financiële stabiliteit, ook in financieel-economisch moeilijke tijden. Dit 
doet de Minister door actief deel te nemen aan Europese overleggen zoals 
de Eurogroep en Ecofin en regelmatig contact te onderhouden met 
Europese instellingen en Europese collega ministers. De Minister van 
Financiën is sinds januari 2013 voorzitter van de Eurogroep en daarmee 
ook voorzitter van de Board of Governors van het ESM voor een periode 
van 2,5 jaar. In de afgelopen jaren is een gezamenlijke Europese aanpak 
voor de crisis gekozen. Nederland heeft hierbij een actieve rol gespeeld. In 
de komende jaren is het van groot belang om vast te houden aan die 
aanpak en gemaakte afspraken te implementeren. De rol als voorzitter van 
de Eurogroep biedt bij uitstek de mogelijkheid om uitvoering te geven aan 
de gezamenlijke Europese inzet.
Internationale financiële instellingen beïnvloeden economische ontwikke-
lingen, als gevolg van hun rol bij het financieel-economische beleidstoe-
zicht en als financieel vangnet in geval van een crisis. Goed beleid van 
deze instellingen draagt daarom bij aan een evenwichtige internationale 
financieel-economische ontwikkeling en de ontwikkeling van lage- en 
middeninkomenslanden. De Minister draagt hieraan bij door toezicht te 
houden op de uitvoering van de taken van de Internationale Financiële 
Instellingen (IFI’s) en hun financiële soliditeit. Daarnaast levert de inbreng 
van de Minister bij discussies in internationale fora zoals de Ecofin, 
Eurogroep, Working Party 3 (van de OESO) en discussies bij het Internati-
Tweede Kamer, vergaderjaar 2014–2015, 34 200 IX, nr. 1 74
