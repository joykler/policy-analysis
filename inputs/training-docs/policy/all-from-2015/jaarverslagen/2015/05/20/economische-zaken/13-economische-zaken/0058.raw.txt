De beleidsartikelen
Er is in 2014 een reserve ingesteld voor de garanties die in het kader van 
het Aanvullend Actieplan MKB-financiering zullen worden verstrekt. 
Initieel is een bedrag van € 9 mln als buffer in de reserve gestort.
Subsidies
Voor de uitfinanciering van aangegane verplichtingen in het kader van de 
Valorisatieregeling was € 6,4 mln meer benodigd dan aanvankelijk 
geraamd.
Het aanvullend budget van € 3,2 mln voor de NFIA was aanvankelijk 
geraamd in deze categorie, maar is uiteindelijk verantwoord in de 
categorie Bijdragen aan agentschappen.
Bijdragen aan agentschappen
De bijdrage aan RVO is € 7,6 mln hoger dan oorspronkelijk geraamd. De 
oorzaak hiervan is deels (€ 4,4 mln) dat er in de suppletoire begrotingen 
aanvullend budget beschikbaar is gesteld voor de uitvoeringskosten van 
de garantieregeling Garantieondernemingsfinanciering, de Berichtenbox, 
Digital Gateway en de kosten samenhangend met het feit dat Nederland 
gastland was van de Hannover Messe.
Daarnaast is € 3,2 mln beschikbaar gesteld voor de uitvoeringskosten van 
de NFIA. Het budget hiervoor was aanvankelijk geraamd in de categorie 
Subsidies. Aangezien het echter uitvoeringskosten betreft, zijn de kosten 
in de categorie Bijdragen aan agentschappen verantwoord.
Bijdragen aan ZBO’s/RWT’s
Op de bijdrage aan de Kamer van Koophandel is € 8,2 mln meer 
uitgegeven dan in de ontwerpbegroting 2014 was geraamd. De oorzaak 
ligt enerzijds in de aanpassing van het kasritme van bevoorschotting 
(– € 2 mln) en anderzijds in een eenmalige ophoging van de bijdrage aan 
de Kamer van Koophandel met € 10 mln. Deze bijdrage is ter gedeeltelijk 
compensatie van de additionele transitievoorziening die de Kamer van 
Koophandel dient te treffen voor het feit dat Syntens met een negatief 
eigen vermogen (– € 18 mln) is ingevaren in de nieuwe Kamer van 
e 
Koophandel. Eén en ander is verwerkt en toegelicht in de 2 suppletoire 
begroting 2014.
Voor de budgetfinanciering Nieuwe Handelsregister is circa € 5 mln meer 
uitgegeven dan in de ontwerpbegroting 2014 was geraamd. Dit is te 
verklaren uit de bijdragen van andere departementen en vanuit Gemeen-
tefonds aan de budgetfinanciering van het Handelsregister en de 
eenmalige verrekening van de daadwerkelijke kosten van het gebruik van 
het Nieuwe Handelsregister (pilot inputfinanciering) over 2012 en 2013.
Toelichting op de ontvangsten
De geplande onttrekking aan de begrotingsreserve BMKB van € 9,4 mln 
bleek niet nodig omdat de hogere schades binnen de EZ-begroting 
konden worden opgevangen. Daarnaast is in 2014 € 1,4 mln meer aan 
ontvangsten gerealiseerd dan begroot. Hierdoor zijn er per saldo € 8 mln 
lagere ontvangsten gerealiseerd.
Vanwege de lager dan geraamde benutting van de Groeifinancieringsfaci-
liteit in de afgelopen jaren, liggen ook de premieontvangsten op een lager 
niveau. In 2014 werd er € 5,6 mln minder ontvangen dan begroot.
Tweede Kamer, vergaderjaar 2014–2015, 34 200 XIII, nr. 1 57
