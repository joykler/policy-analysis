Beleidsverslag
schoolverzuim en de wijze waarop zij daaraan met hun ketenpartners 
invulling geven.
Ter voorbereiding op de pilot diagnostische tussentijdse toets heeft het 
College voor Toetsen en Examens 150 scholen geworven. Het Cito heeft 
try-out afnames uitgevoerd voor leesvaardigheid en schrijfvaardigheid 
Nederlands en Engels en een aanvullende try-out voor wiskunde. DUO 
heeft het programma verder ontwikkeld waarin de eerste afname van de 
diagnostische tussentijdse toets gaat plaatsvinden. Tot slot hebben de 
universiteiten van Maastricht, Utrecht en Twente verkend wat er nodig is 
om de toets te benutten voor opbrengstgericht werken. Universiteiten zijn 
eveneens bij de pilot betrokken om verder in kaart te brengen hoe de 
effectiviteit van het gebruik van de toets op scholen kan worden geopti-
maliseerd.
In juni 2014 hebben we de Tweede Kamer een brief gestuurd met daarin 
de strategische agenda voor het mbo als sluitstuk van de mbo-tour. 
Mbo-instellingen gaan innovatiever, kleinschaliger en meer op de regio 
georganiseerd onderwijs aanbieden, zodat meer jongeren met overtuiging 
kiezen voor een beroepsopleiding. Kortere en intensievere leerroutes 
zoals nieuwe vakmanschaps-, technologie- en beroepsroutes, moeten 
studenten meer gaan uitdagen en hen beter voorbereiden op wat de 
regionale arbeidsmarkt vraagt. Getalenteerde jongeren krijgen meer 
mogelijkheden om hun creativiteit, kennis en vaardigheden en onderne-
merschap op hoog niveau te ontwikkelen. Met de vakmanschaps- en 
technologieroutes maken we het tevens mogelijk dat vmbo- en 
mbo-scholen gezamenlijk een verkorte doorlopende leerroute kunnen 
inrichten. Daarmee wordt de doorstroom van het vmbo naar het mbo 
verbeterd. In het schooljaar 2014–2015 zijn de eerste experimenten van 
start gegaan. Er is extra geld beschikbaar gekomen voor meer samen-
werking met regionale bedrijven en scholen krijgen meer ruimte om het 
onderwijs vorm te geven met bedrijven in de regio.
Uit de midtermreview van de prestatieafspraken die in het najaar heeft 
plaatsgevonden blijkt dat hogescholen en universiteiten hard werken aan 
het realiseren van hun ambities in de prestatieafspraken. Alle instellingen 
hebben voortgang geboekt bij de uitvoering van hun voornemens om 
profilering en zwaartepuntvorming te versterken. Ook de ontwikkeling van 
de Centres of Expertise ligt goed op koers. De reviewcommissie heeft de 
voortgang van (op één na) alle Centres of Expertise als voldoende 
beoordeeld.
Op 29 september 2014 startte de ho-tour. In vijf regiobijeenkomsten is de 
Minister het gesprek aangegaan met studenten, docenten, bestuurders en 
andere stakeholders in het hoger onderwijs. In de regiobijeenkomsten 
staan uitdagend onderwijs en de bijbehorende kwaliteitscultuur centraal. 
De opbrengsten van de gesprekken leveren een bijdrage aan de «Strate-
gische Agenda Hoger Onderwijs en Onderzoek», die in de zomer van 2015 
verschijnt. Naast de vijf regiobijeenkomsten is nog een aantal kleinere 
themabijeenkomsten georganiseerd over specifieke thema’s.
Tweede Kamer, vergaderjaar 2014–2015, 34 200 VIII, nr. 1 15
