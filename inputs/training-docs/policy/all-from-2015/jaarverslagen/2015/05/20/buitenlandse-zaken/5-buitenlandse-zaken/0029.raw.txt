Beleidsartikelen
BELEIDSARTIKELEN 
Belangrijkste financiële ontwikkelingen op hoofdlijnen
Hieronder volgen de belangrijkste financiële ontwikkelingen op hoofd-
lijnen per (niet-) beleidsartikel. Een gedetailleerd overzicht treft u aan in de 
daaropvolgende financiële toelichting per beleidsartikel.
  
Hoofdstuk 5 Realisatie begroting op hoofdlijnen (bedragen in miljoenen euro)
  Realisatie   Ontwerp- Realisatie  Verschil 
2013 begroting 2014 realisatie 
2014 – OB 
 1  Versterkte internationale rechtsorde en eerbiediging van 
mensenrechten  111  106  113  7 
2   Veiligheid en stabiliteit  227 275  259  – 16  
 3  Europese samenwerking  7.495 7.825  9.429   1.604 
 4  Consulaire belangenbehartiging en het internationaal uitdragen 
van Nederlandse waarden en belangen 67   51  48  – 3 
5   Geheim  0  0 0   0 
6  Nominaal en onvoorzien   4  57  0 – 57  
 7  Apparaat  694 754  665   – 89 
      
 T otaal Begroting BZ  8.598  9.069 10.513   1.445
Artikel 1 Versterkte internationale rechtsorde en eerbiediging van 
mensenrechten
De hogere realisatie op dit artikel is het gevolg van een stijging van 
uitgaven binnen het mensenrechtenfonds. Deze toename is het gevolg 
van extra uitgaven die verband houden met het amendement-Voordewind 
c.s., waarbij extra middelen worden ingezet ter bestrijding van kinder-
arbeid en kinderprostitutie. Daarnaast is de core-bijdrage voor het 
Internationaal Strafhof overgeheveld vanuit artikel 4.
Artikel 2 Veiligheid en stabiliteit
Per saldo dalen de uitgaven voor veiligheid en stabiliteit. De mutaties 
bestaan uit een aantal toe- en afnames. De uitgaven voor het onderdeel 
«goede internationale samenwerking ter bevordering van de eigen en 
bondgenootschappelijke veiligheid» zijn toegenomen doordat de uitgaven 
voor het Veiligheidsfonds zijn verhoogd. Het betreft hier een extra inzet 
voor het conflict in Syrië en Irak. Daarnaast zijn de uitgaven voor de NAVO 
gestegen. Hier staat tegenover dat het budget voor bevordering van 
ontwapening en wapenbeheersing is gedaald als gevolg van de overhe-
veling van budget voor de NSS naar andere departementen. Ten slotte 
daalde het budget als gevolg van een lagere Nederlandse contributie aan 
VN-crisisbeheersingsoperaties.
Artikel 3 Europese samenwerking
De stijging van het budget voor Europese Samenwerking wordt in 
belangrijke mate veroorzaakt doordat de EU-afdrachten zijn gestegen. De 
herziening van het Bruto Nationaal Inkomen (BNI) per lidstaat heeft geleid 
tot een herberekening van de EU-afdrachten. Daarnaast is de verwerking 
van de tweede en (een gedeelte van de) vierde aanvullende begroting 
2014 en de effecten van de lente-raming van de Europese Commissie op 
de afdrachten opgenomen.
Tweede Kamer, vergaderjaar 2014–2015, 34 200 V, nr. 1 28
