Rapportage voortgang maatregelen Beleidsbrief 2011 en nota 
in het belang van Nederland
Reservisten
Om de flexibiliteit van de organisatie te vergroten en de verankering van 
de krijgsmacht in de samenleving te versterken, heeft Defensie onderzocht 
hoe reservisten slimmer kunnen worden ingeschakeld. In mei 2013 is de 
Kamer geïnformeerd over de verdere ontwikkeling van het reservisten-
beleid (Kamerstuk 33 400-X, nr. 81). Daarmee is deze maatregel voltooid. 
In het vervolg wordt de Kamer via de jaarlijkse reservistennota geïnfor-
meerd over het reservistenbeleid van het kabinet. De reservistennota 2014 
is in oktober aangeboden aan de Kamer (Kamerstuk 34 000-X, nr. 34). De 
nota beschrijft de intensivering van het reservistenbeleid van Defensie 
zoals die in eerdere brieven was aangekondigd (33 400-X, nr. 81 en 
Kamerstuk 33 750-X, nr. 10). Ook introduceert de nota de pilots die de 
defensieonderdelen gaan uitvoeren om de inzet van reservisten concreet 
vorm te geven. De pilots betreffen uiteenlopende terreinen bij de zeven 
defensieonderdelen en hebben elk een eigen tijdschema. De vorderingen 
van deze pilots worden beschreven in de personeelsrapportages.
Informatievoorziening
Deze maatregel bestaat uit meerdere delen: de oprichting van het Joint IV 
Commando (JIVC), een korting op de werkplekdiensten en sourcing van 
delen van de IV/ICT-dienstverlening. De oprichting van het JIVC is in 
november 2013 gerealiseerd. In april 2014 is de nieuwe werkpleknor-
mering vastgesteld. De verwachting is dat vanaf 2016 aan de werkpleknor-
mering wordt voldaan en dat daarmee dit deel van de maatregel kan 
worden afgesloten. Over de stand van zaken van de sourcing van de 
IV/ICT-dienstverlening wordt de Kamer geïnformeerd via de voortgangs-
rapportage sourcing (Kamerstuk 31 125, nr. 44). Er is een plan van aanpak 
opgesteld met maatregelen voor onder meer sourcing van IV/ICT-
dienstverlening (Kamerstuk 31 125, nr. 52). Deze maatregelen zijn in gang 
gezet. In april 2015 wordt de Kamer hierover nader geïnformeerd.
Infrastructuur
Voor de uitvoering van maatregelen in het vastgoeddomein is een 
Herbeleggingsplan Vastgoed Defensie HVD) opgesteld. De Kamer 
ontvangt informatie over de voortgang van het HVD en de vastgoedmaat-
regelen uit de nota In het belang van Nederland in de halfjaarlijkse 
rapportages vastgoed Defensie. In 2014 heeft de Kamer in augustus en 
november een voortgangsrapportage ontvangen (Kamerstuk 33 763, nr. 
53 en Kamerstuk 33 763, nr. 60).
Opleidingsveld
Defensie benut de civiele certificering van functieopleidingen, de 
Leergang Topmanagement Defensie is opgeheven en het opleidings- en 
trainingsveld is heringericht. Het aanbod van studierichtingen bij de 
Nederlandse Defensieacademie is verkleind tot drie bacheloropleidingen. 
Hiermee wordt schaalvoordeel behaald. De maatregelen zijn per defensie-
onderdeel verwerkt in de financiële en formatieve kaders. De maatregel 
om militairen langer op functie te laten zitten wordt binnen de bestaande 
regelgeving uitgevoerd. De maatregel is daarmee voltooid.
Gezondheidszorg
Medio 2014 is overeenstemming bereikt tussen Defensie en de centrales 
voor overheidspersoneel over het voorzieningenniveau van de gezond-
heidszorg en heeft het vertraagde reorganisatietraject Defensie Gezond-
heidszorgorganisatie (DGO) een doorstart gemaakt. Totdat deze maatregel 
is voltooid houden het CZSK, het CLAS en het CLSK hun oude medische 
organisaties langer in stand.
Tweede Kamer, vergaderjaar 2014–2015, 34 200 X, nr. 1 130
