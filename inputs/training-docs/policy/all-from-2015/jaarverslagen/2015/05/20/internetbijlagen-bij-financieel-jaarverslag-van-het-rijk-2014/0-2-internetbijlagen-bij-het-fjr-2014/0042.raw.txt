Fee garantie bancaire leningen
Als onderdeel van de exit-strategie werd sinds 1 januari 2011 aan banken 
die onder de garantieregeling leningen hadden uitgegeven de 
mogelijkheid geboden gegarandeerde leningen terug te kopen. Onder 
andere NIBC, Achmea, Leaseplan en ING hebben vervroegd een deel van 
hun lening afgelost. Door het vervroegd aflossen van de garantie 
interbancaire leningen is er in 2014 minder fee ontvangen dan geraamd. 
Voor deze transactie is in eerdere jaren een closing-out fee betaald aan de 
staat ter compensatie van de naar beneden bijgestelde meerjarige 
premie-inkomsten.
ING
Op 31 maart 2014 heeft ING een tranche terugbetaald van de kapitaalin-
jectie. Het gaat om een betaling van 1,225 mld., 100 mln. meer dan 
geraamd. ING heeft een deel van de geraamde betaling in 2015 
vervroegd.
Ontvangst IJsland
In 2008/2009 heeft De Nederlandsche Bank na het faillissement van 
Landsbanki een bedrag uitgekeerd van 1,635 mld. aan de deposito-
houders. Hiervan namen de Nederlandse banken 208 mln. voor hun 
rekening en de Nederlandse Staat 1,428 mld. Door boedeluitkeringen is 
tot op heden 811 mln. geïncasseerd. Aan hoofdsom staat derhalve, voor 
zover het de Nederlandse staat betreft, nog 617 mln. open. Deze vordering 
is verkocht en voorziet in een opbrengst voor de Nederlandse Staat van 
circa 623 mln.
Vervroegde aflossing ING
De Staat heeft in november de laatste aflossing van 1,025 mld. van ING 
ontvangen. Deze terugbetaling stond voor 2015 geraamd, maar is 
vervroegd afgelost. Daarmee heeft ING de volledige kapitaalinjectie van 
10 mld. uit 2008 aan de Nederlandse staat terugbetaald.
Diversen – technische mutaties ontvangsten
De premieontvangsten voor de garantie op de financiering van Propertize 
waren voor dit jaar nog niet geraamd. De ontvangsten zijn bijgesteld met 
7,8 mln. Door het beëindigen van de garantie op HBU wordt er voor 12,6 
mln. minder premies ontvangen. De renteontvangsten van Griekenland 
vallen tegen voor 11,3 mln., door een lagere Euribor-rente en door een 
retroactieve correctie voor de renteverlaging (zoals afgesproken door de 
Eurogroep in 2012). Aan rente op het SNS krediet is 6,3 mln. ontvangen, 
deze ontvangst was nog niet geraamd.
41
