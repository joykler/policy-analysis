DEEL B. BELEIDSVERSLAG 
3. BELEIDSPRIORITEITEN 
Inleiding
Het Ministerie van Infrastructuur en Milieu staat voor een leefbaar, 
bereikbaar en veilig Nederland. In 2014 heeft IenM volop gewerkt aan 
oplossingen voor de grote uitdagingen waar Nederland voor staat, zoals 
klimaatverandering, waterveiligheid, milieu, ruimtelijke inrichting en 
bereikbaarheid. In dit beleidsverslag worden de belangrijkste resultaten 
uit 2014 toegelicht.
Ruimte en bereikbaarheid
Omgevingswet
1 
Het kabinet heeft in juni 2014 het wetsvoorstel Omgevingswet ingediend 
bij de Tweede Kamer. De bestuurlijke koepels IPO, VNG en UvW hebben 
aangegeven vertrouwen te hebben in het wetsvoorstel. Op 18 februari 
heeft de Minister van IenM, mede namens de betrokken bewindsper-
2 
sonen, de Nota naar aanleiding van het verslag aan de Tweede Kamer 
aangeboden.
3 
De Tweede Kamer is bij indiening van het wetsvoorstel bij brief geïnfor-
meerd over de hoofdlijnen en de planning van de uitvoeringsregelgeving 
bij dit wetsvoorstel en de implementatie van de stelselherziening (de 
invoeringsbegeleiding en de digitalisering van de Omgevingswet). De 
uitwerking van het wetsvoorstel in algemene maatregelen van bestuur 
(AMvB’s) is in volle gang en loopt nog door tot eind 2015. In 2014 is 
tevens gestart met de voorbereidingen voor de invoeringswet- en 
regelgeving.
Vooruitlopend op de Omgevingswet doen overheden nu al ervaring op 
met de filosofie achter de Omgevingswet. Onder de noemer «Nu al 
Eenvoudig Beter» wordt met de Crisis- en herstelwet (Chw) mogelijk 
gemaakt dat, vooruitlopend op de Omgevingswet, gewerkt kan worden 
met het omgevingsplan. Van deze mogelijkheid wordt veelvuldig gebruik 
gemaakt. In totaal hebben zevenentwintig gemeenten zich aangemeld 
voor dit experiment. Begin 2015 hebben het kabinet en Bouwend 
Nederland de website houdheteenvoudig.nl gelanceerd.
e e 
In 2014 zijn de 7 en 8 tranches Crisis en herstelwet (Chw) in werking 
e 
getreden. Het ontwerpbesluit 9 tranche is na behandeling in de Tweede 
Kamer aan de Raad van State aangeboden. In 2014 is de mijlpaal van 100 
experimenten bereikt. Op 1 november 2014 is de permanente Chw in 
werking getreden. De Chw wordt verlengd totdat deze opgaat in de 
Omgevingswet. Hiermee zijn een aantal quick wins ingeboekt, zoals de 
verruimde mogelijkheden voor vergunningvrije bouwwerken.
MIRT en Gebiedsagenda’s
Het programma Vernieuwing MIRT maakt het MIRT klaar voor de 
toekomst. Om dit einddoel te bereiken worden acties ontplooid binnen 
drie pijlers: samenwerken, «brede blik» en maatwerk in besluitvorming.
1
33 962, nr. 2
2
33 962, nr. 12
3
33 118, nr. 16
Tweede Kamer, vergaderjaar 2014–2015, 34 200 XII, nr. 1 10
