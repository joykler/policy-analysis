De beleidsartikelen
jaarlijkse storting van € 2 mln gedaan die benodigd is voor het flankerend 
beleid bij het verbod op de pelsdierhouderij (amendement van Gerven/
Dijsselbloem, TK, 2010–2011, 32 609 XIII, nr 4).
Opdrachten
Versterken concurrentiekracht en verduurzaming agroketens en 
visserij (16.1)
De hogere uitgaven (€ 14,1 mln) op dit onderdeel houden verband met 
een bijstelling van het budget (€ 9,2 mln) voor de monitoring van het 
mestbeleid in het Landelijk Meetnet effecten Mestbeleid (LMM). Dekking 
heeft voor een groot deel plaatsgevonden door bijdragen van agrariërs 
aan de monitoringskosten (€ 5,6 mln) en door boete-inkomsten (€ 1,1 
mln) in het kader van de handhaving van het mestbeleid (zie toelichting 
op de ontvangsten). Daarnaast is er sprake van hogere uitgaven (€ 2,7 
mln) voor de energietransitie van de glastuinbouw, omdat het Ministerie 
van EZ in 2014 het aandeel van het Productschap Tuinbouw (PT) in het 
Stallingsbedrijf Glastuinbouw Nederland (SGN) heeft overgenomen. Dit is 
gedekt door de betaling door het PT van de bijdrage aan verschillende 
energieregelingen in de glastuinbouw tot en met 2009 (zie ontvangsten). 
Tenslotte zijn € 1,8 mln extra uitgaven gedaan voor de SBIR’s 
«Emissiearm veevoer», de Meerjarenafspraken Energie en het Agrocon-
venant waaraven het grootste deel hiervan is gedekt uit de reserve 
landbouw.
Plant- en diergezondheid (16.3)
De lagere uitgaven van € 3,6 mln houden verband met minder uitgaven 
voor dierenwelzijn, crisisorganisatie en management, plantgezondheid en 
gewasbescherming (– € 1,8 mln), een overheveling naar de bijdrage aan 
DLO voor onderzoeksprojecten (– € 0,8 mln) en een bijdrage aan het 
Ministerie van VWS voor de bijdrage aan de stichting Q-support in het 
kader van de gevolgen van de Q-koorts (– € 0,8 mln).
Kennisontwikkeling en innovatie (16.4)
De € 9,2 mln hogere uitgavenrealisatie op Kennisontwikkeling en 
Innovatie (16.4) betreft additionele projectbudgetten ten behoeve van de 
DLO-onderzoeksprogrammering. Hiervan betreft € 7,6 mln. Voedselzeker-
heidsprojecten via Buitenlandse zaken/Ontwikkelingsamenwerking 
waarvan € 6,6 mln. voor een project in Afghanistan. Een ander 
omvangrijk programma was Programmatische aanpak Stikstof (€ 1,5 
mln).
Borgen voedselzekerheid en internationaal en Europees 
landbouwbeleid (16.5)
De hogere uitgaven van € 2,5 mln op dit onderdeel houden voor € 1,6 
mln verband met de organisatie door EZ van de internationale conferentie 
rond de Global Partnership on Oceans (GPO). Ook zijn meeruitgaven 
gedaan van € 0,7 mln voor het project «access to seeds». Hiervoor heeft 
het Ministerie van Buitenlandse Zaken een bijdrage geleverd.
Bijdragen aan ZBO’s/RWT’s
Medebewind productschappen (16.5)
De lagere uitgaven van € 25 mln houden onder andere verband met het 
volgende:
� De kosten van de uitvoering van publieke taken zijn € 9,5 mln lager 
uitgevallen.
Tweede Kamer, vergaderjaar 2014–2015, 34 200 XIII, nr. 1 87
