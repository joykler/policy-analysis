Uit de actie kernnetwerk is de beslissing voortgekomen voor brede 
MIRT-onderzoeken van twee multi-modale goederencorridors: de 
A15-Betuweroute-Waal corridor vanuit Rotterdam («corridor Oost») en de 
corridor Rotterdam-Brabant-Limburg-Duitsland («corridor Zuid»). Deze 
brede MIRT-onderzoeken zijn in 2014 van start gegaan met de eerste fase.
Synchromodaal vervoer, onder andere via de «Cool Port Control Tower», 
is in 2014 meer ingeburgerd geraakt bij bedrijven, onder andere 
ingegeven door de langere aanvoerroute vanaf de Tweede Maasvlakte, 
het toenemende volume en het vermijden van files op de A15.
Transport Internationaal
IenM heeft in 2014 diverse internationale activiteiten op transportgebied 
ondernomen. Naast consolidatie van relaties met Turkije, Mexico, 
Nicaragua, Brazilië en Hong Kong hebben de Minister en Staatssecretaris 
bezoeken afgelegd aan respectievelijk Indonesië en Brazilië. Delegaties uit 
de haven- en transportsector sloten zich hierbij aan. Verder zijn 
hoogwaardige inkomende bezoeken vanuit Oman en Egypte door de 
bewindspersonen ontvangen.
Nederland ligt op drie corridors van het Europese kernnetwerk voor 
transport (TEN-T). Dit betekent dat investeringen hierin, van zowel 
overheden als private partijen, vaak een Europese meerwaarde hebben. 
Dit is in 2014 ook vanuit Brussel onderkend, door een bijdrage van ruim 
90 miljoen euro aan subsidie voor projecten met Nederlandse (lead) 
partners, waaronder IenM.
De Europese transportagenda werd in 2014 gedomineerd door luchtvaart- 
en spoordossiers. Goede voortgang is geboekt met de technische 
onderdelen van het Vierde Spoorpakket. Het bereiken van overeen-
stemming over de zogenoemde «politieke pijler», die ziet op liberalisering 
en organisatie van de spoorsector, zal nog geruime tijd vergen. Door een 
bilateraal politiek geschil tussen lidstaten is besluitvorming over lucht-
vaartdossiers (passagiersrechten, Single European Sky) in 2014 geblok-
keerd geraakt.
Leefomgeving en milieu
13 
Op 10 maart 2014 is de brief Modernisering Milieubeleid aan de Tweede 
Kamer gestuurd. Het kabinet maakt daarin duidelijk dat modernisering 
van werkwijze en aanpak essentieel is om te zorgen voor een beter milieu, 
gezondheid en duurzaamheid. Zoals de Staatssecretaris van IenM heeft 
toegelicht in de Tweede Kamer zijn Zero waste, beperking van de effecten 
van klimaatverandering en zorgen voor de meest veilige en gezonde 
leefomgeving van Europa, de belangrijkste doelen van de Modernisering 
Milieubeleid. Gezondheid en veiligheid worden als centraal thema 
gepositioneerd. Alle acties uit de brief zijn in uitvoering (o.a. afwegings-
kader Bewust omgaan met Veiligheid, afwegingskader Gezondheid, 
website Duurzaam Doen en projecten als Slimme en Gezonde Stad en 
Safety Deals).
13
28 663, nr.55
Tweede Kamer, vergaderjaar 2014–2015, 34 200 XII, nr. 1 16
