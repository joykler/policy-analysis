Bijlage 6: Garantieoverzicht van het Rijk 2014
Tabellen 6.1, 6.2 en 6.3 geven een totaaloverzicht van directe en indirecte 
risico’s voor het Rijk. Voor details over onderstaande garantieregelingen 
en achterborgstellingen wordt verwezen naar begrotingen en jaarver-
slagen van de betreffende vakdepartementen. In de tabellen is aange-
geven op welke begroting en op welk begrotingsartikel de verschillende 
regelingen zijn opgenomen.
Garanties
Een garantie wordt omschreven als een voorwaardelijke, financiële 
verplichting van het Rijk aan een derde buiten het Rijk, die pas tot 
uitbetaling komt als zich bij de wederpartij een bepaalde omstandigheid 
(realisatie van een risico) voordoet. Garantieregelingen worden als 
verplichting opgenomen in de begroting van het betreffende vakdepar-
tement.
Tabel 6.1 bevat de garantieregelingen van het Rijk. Alle regelingen met 
een uitstaand risico, een risicoplafond of mutaties groter dan 100 miljoen 
euro zijn uitgesplitst weergegeven. Alle andere regelingen zijn samen-
gevat in de post «overig». Het overzicht bevat alle garanties met de stand 
ultimo 2014. Ontwikkelingen daarna zijn niet in het overzicht opgenomen 
omdat die buiten de reikwijdte van het jaarverslag 2014 vallen. Deze 
worden meegenomen in het garantieoverzicht bij de Miljoenennota 2016.
In het overzicht worden achtereenvolgens de begroting, het begrotingsar-
tikel en de omschrijving van de garantie weergegeven. Daarachter staat 
voor de jaren 2013 en 2014 het bedrag dat daadwerkelijk als risico is 
verleend dan wel door de Tweede Kamer is geautoriseerd, genaamd de 
«uitstaande garanties». Onder de uitstaande garanties vallen ook de 
garanties die in eerdere jaren zijn verstrekt. In 2014 zijn er garanties 
verleend, maar zijn er ook garanties komen te vervallen. Dit is terug te 
lezen in de kolommen «verleende garanties» en «vervallen garanties».
Een garantieregeling van het Rijk kent vrijwel altijd een maximum, het 
zogenaamde plafond. Dit plafond kan een jaarlijks plafond zijn (per jaar 
mag een maximaal bedrag aan garanties worden verleend) of een 
totaalplafond (er mogen nooit meer garanties verleend worden dan het 
plafond). In tabel 6.1 is onderscheid gemaakt tussen beide soorten 
plafonds. Bij regelingen waar geen plafond is afgesproken, is het 
totaalplafond gelijk gesteld aan de uitstaande garanties. Bij internationale 
organisaties is gekozen het garantieplafond gelijk te stellen aan de 
uitstaande garanties. Hiervan is sprake bij de Europese garanties (EFSF, 
EFSM en ESM) en de garanties van een aantal internationale financiële 
instellingen.
Tweede Kamer, vergaderjaar 2014–2015, 34 200, nr. 1 84
