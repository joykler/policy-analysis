De beleidsartikelen (artikel 6 en 7)
experiment niet kan worden voorspeld of definitieve invoering van een 
open bestel tot betere of slechtere resultaten zou leiden dan het huidige 
stelsel. De experimenten met een open bestel zullen vanwege de beperkte 
uitkomsten niet leiden tot aanpassingen in de wetgeving. Wel is er 
aanleiding om verder te experimenteren, met als doel de vraaggerichtheid 
van het aanbod te versterken in het hoger onderwijs gericht op 
werkenden. Zoals in de kabinetsbrief over leven lang leren (Kamerstuk 
30 012, nr. 41, 31 oktober 2014) is aangekondigd, zullen pilots experi-
menten met vraagfinanciering in het deeltijd hoger onderwijs worden 
gestart. Bij de vormgeving van deze experimenten, die nog nader 
uitgewerkt wordt, wordt rekening gehouden met de lessen uit de 
experimenten open bestel.
Bekostiging postinitiële masteropleidingen hbo
De middelen zijn beschikbaar voor de afwikkeling van de tijdelijke 
financiering van (eerder goedgekeurde) arbeidsmarktrelevante 
hbo-masters in prioritaire gebieden.
Subsidies
Subsidieregeling stimulering Bèta/techniek (hbo)
Hiermee worden drie Centres of Expertise (CoE’s) hbo gefinancierd, naast 
de zeventien CoE’s die gefinancierd worden uit de middelen voor 
profilering. De CoE’s, die met cofinanciering van bedrijven en instellingen 
tot stand komen, zijn gericht op toponderwijs, toponderzoek en 
innovaties. Uitgangpunt hierbij is 25% financiering uit het werkveld, 25% 
van onderwijsinstellingen en 50% profileringsbekostiging. Om de 
beschikbare budgetten in overeenstemming te brengen met de verwachte 
realisatie is een kasschuif van € 2 miljoen naar volgend jaar verwerkt.
Subsidieregeling Sirius programma (ho)
Om meer inzicht te krijgen in de wijze waarop excellentie in het hoger 
onderwijs gerealiseerd kan worden is in 2009, 2010 en 2011 aan verschil-
lende meerjarige projecten een subsidie toegekend. De projecten zijn 
uitgevoerd in de periode 2008–2014. Het budget is met circa € 2,5 miljoen 
verlaagd, met name door een overboeking naar artikel 16 (OWB) voor 
door het Nationaal Regieorgaan Onderwijsonderzoek (NRO) uit te voeren 
activiteiten in het kader van de bestendiging en voortzetting van excellen-
tietrajecten.
Subsidieregeling Libertas Noodfonds (ho)
Het Libertas Noodfonds is er voor studenten die niet in hun land van 
herkomst kunnen (blijven) studeren, omdat vanwege politieke redenen 
hen het studeren onmogelijk wordt gemaakt of zij daarin ernstig worden 
belemmerd. Op dit moment zijn er geen landen aangewezen wiens 
ingezetenen een beroep kunnen doen op het Libertas Noodfonds. De 
gerealiseerde middelen hebben betrekking op de afwikkeling van eerder 
toegekende financiële steun aan studenten uit Zimbabwe en Wit-Rusland 
(deze landen waren eerder aangewezen).
3TU’s samenwerking (wo)
De middelen (het betreft hier middelen uit het voormalig Fonds Econo-
mische Structuurversterking) zijn beschikbaar voor het onderzoek in vijf 
centres of excellence (onderzoeksprogramma’s met leerstoelen en 
masterprogramma’s).
Tweede Kamer, vergaderjaar 2014–2015, 34 200 VIII, nr. 1 65
