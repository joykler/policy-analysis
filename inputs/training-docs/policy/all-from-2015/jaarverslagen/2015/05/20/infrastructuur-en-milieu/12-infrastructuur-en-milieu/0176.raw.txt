Opbrengst BLD per product
In de bovenstaande tabel is de Opbrengst Moederdepartement uitgesplitst 
naar de verschillende netwerken.
Bezetting
Deze voorgeschreven indicator geeft aan hoe de ambtelijke formatie van 
Rijkswaterstaat zich ontwikkelt. Op zichzelf zegt dit kengetal niets over de 
doelmatigheid van de organisatie, maar moet dit worden bezien in relatie 
tot de omvang van het werkpakket. De score van 21% op de indicator 
«%apparaatskosten ten opzichte van omzet» in 2014 drukt uit dat de 
doelmatigheid van de organisatie verbeterd is. Gedurende 2014 is 
gestuurd op afbouw van de bezetting en is deze verder afgenomen.
Exploitatiesaldo (% van de opbrengst)
Deze voorgeschreven indicator toont de ontwikkeling van het exploitatie-
saldo als percentage van de opbrengst over de afgelopen 4 jaar. Een 
positief percentage duidt op een positief exploitatiesaldo.
Gebruikerstevredenheid
Jaarlijks laat Rijkswaterstaat de gebruikerstevredenheid toetsen bij 
gebruikers van de netwerken. De waardering van de gebruikers is 
opgenomen als een percentage van de ondervraagden dat tevreden is. 
Sinds 2012 wordt de gebruikerstevredenheid op een andere wijze 
berekend, waardoor geen vergelijkbare gegevens beschikbaar zijn over 
eerdere jaren.
Het lage percentage voor de tevredenheid over publieksgerichtheid wordt 
volgens de ondervraagden met name veroorzaakt door de onbekendheid 
met Rijkswaterstaat en wat allemaal gebeurt op het gebied van publieks-
gerichtheid. De waardering is lager dan in 2012, wat samenhangt met 
verminderde externe communicatie vanuit RWS wat onderdeel is van het 
programma «Versobering en Efficiëntie» van het beheer en onderhoud 
van de rijksinfrastructuur. De gebruikerstevredenheid op het vaarwegen- 
en wegennetwerk is gestegen.
Ontwikkeling PINwaarden
PINwaarden zijn een weergave van de serviceniveaus van Verkeersma-
nagement en Beheer en Onderhoud op de netwerken. Met ingang van 
2013 zijn nieuwe prestatie indicatoren afgesproken, waardoor de 
mogelijkheid van vergelijking van prestaties met eerdere jaren is 
vervallen.
De realisatiecijfers voor de prestatie indicatoren per netwerk in 2013 zijn 
uitgedrukt als index ten opzichte van de realisatiecijfers van 2014. Een 
score hoger dan 100 drukt uit dat er op een netwerk als geheel beter is 
gepresteerd dan in basisjaar 2014. Een score lager dan 100 drukt dan uit 
dat er op een netwerk als geheel minder goed is gepresteerd.
Tweede Kamer, vergaderjaar 2014–2015, 34 200 XII, nr. 1 175
