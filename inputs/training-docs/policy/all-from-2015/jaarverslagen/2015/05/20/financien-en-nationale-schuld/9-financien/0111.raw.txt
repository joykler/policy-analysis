Bedrijfsvoeringparagraaf
5. Financieel- en materieel beheer IXA en IXB 
Op basis van de mij beschikbare informatie zijn er geen vermeldens-
waardige bevindingen behoudens het onderstaande.
MenO en fraude
Voor het heffen en innen van belastingen en het betalen van toeslagen is 
de Belastingdienst afhankelijk van gegevens die belastingplichtigen en 
toeslaggerechtigden zelf verstrekken en van (al dan niet) beschikbare 
contra-informatie. Het bestrijden van misbruik en oneigenlijk gebruik 
vraagt om een actief rechtshandhavingsbeleid. Het tegengaan van fraude 
bij de uitvoering van fiscale wet- en regelgeving en de toeslagregelingen 
vormt een geïntegreerd onderdeel hiervan. Over de aanpak van fraude en 
de samenwerking tussen overheden en andere organisaties en de 
resultaten van de bestrijding van de verschillende vormen van fraude over 
2014 is tussentijds aan de Tweede Kamer gerapporteerd in de 14e 
halfjaarsrapportage Belastingdienst (Kamerstukken II 2014/15, 31 066, 
nr. 215).
Eén van de toezichtmaatregelen bij definitief toekennen voor de kinderop-
vangtoeslag bestaat uit het ter controle opvragen van jaaropgaven bij de 
kinderopvanginstellingen of bij toeslagontvangers. In 2014 heeft 
Belastingdienst/Toeslagen besloten deze vorm van toezicht vanwege de 
hiervoor benodigde behandelcapaciteit niet in te zetten voor dat deel van 
de kinderopvangtoeslagen dat naar verwachting niet of nauwelijks 
onjuistheden bevat. Het hiermee gemoeide financieel belang bedraagt 
circa € 150 miljoen.
Het fraudebeleid van het kerndepartement is structureel verankerd in het 
risicomanagement. Om de risico’s te beheersen past het departement 
soft- en hardcontrols toe in de bedrijfsvoering. Voorbeelden van toege-
paste softcontrols zijn het afleggen van een gedragscode, de eed en het 
bevorderen van gewenst gedrag. De integriteit wordt vooral geborgd door 
de insiderregeling en integriteitregels en -procedures. Integriteitsschen-
dingen worden gemeld aan BZK. Hardcontrols zijn verankerd in de 
processen (de administratieve organisatie). Met de Baseline Informatiebe-
veiliging Rijksdienst (BIR) wordt de veiligheid van ICT-systemen gewaar-
borgd.
Jaarlijks wordt een letter of representation (LOR) opgesteld. Hierin wordt 
expliciet bevestigd dat het departement alle relevante zaken met 
betrekking tot fraudes heeft gemeld aan de accountant. Voor het kernde-
partement en DRZ geldt dat er geen interne of externe frauduleuze 
handelingen over 2014 bekend zijn.
Frauderisico’s binnen het kerndepartement beperken zich vooral tot het 
inkoop-, declaratie- en betaalproces. Bij bepaalde organisatieonderdelen 
geldt een verhoogd inherent frauderisico welke voortvloeien uit de 
operationele activiteiten. Hiermee wordt rekening gehouden in de 
risicoanalyse en bij de beheersmaatregelen.
Naast de mitigerende maatregelen die het kerndepartement, Dienst 
Roerende Zaken en de Belastingsdienst zelf nemen voert de ADR 
werkzaamheden uit op grond van COS 240 (controle- en overige 
standaarden). Hierin zijn de verantwoordelijkheden van de accountant met 
betrekking tot fraude in het kader van een controle van financiële 
overzichten opgenomen.
Tweede Kamer, vergaderjaar 2014–2015, 34 200 IX, nr. 1 110
