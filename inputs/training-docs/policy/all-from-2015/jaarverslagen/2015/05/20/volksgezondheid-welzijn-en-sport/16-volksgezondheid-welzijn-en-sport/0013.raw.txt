2. VWS-brede thema’s 
Geld voor zorg besteden aan zorg
Aanpak van fouten en fraude
Het aanpakken van fouten en fraude in de zorg is ook in 2014 prioriteit van 
het kabinet geweest. Daar hebben we samen met zorgaanbieders, 
zorgverzekeraars en de handhavingpartners flink aan getrokken. We 
hebben initiatieven ontplooid om de kwaliteit van declaraties te verbe-
teren en om fouten door onduidelijkheden of vergissingen zo veel 
mogelijk te voorkomen. De betrokken partijen nemen daarbij vaak het 
voortouw. Als er sprake is van opzettelijke overtreding van regels, wordt 
hard opgetreden. Fraude is strafbaar, het ondermijnt het vertrouwen in de 
integriteit van zorgaanbieders en tast het draagvlak in de samenleving aan 
om bij te dragen aan de zorgkosten.
Eind 2014 is de Tweede Kamer door middel van de derde voortgangsrap-
portage geïnformeerd over de aanpak van fouten en fraude in de zorg 
(TK 28 828, nr. 75). Er zijn stappen gezet in verbetering van het declaratie-
proces, het fraudebestendiger maken van wet- en regelgeving onder 
andere door het doen van een fraudetoets bij nieuwe wet- en regelgeving 
en ontwikkelingen in de controles door zorgverzekeraars. In het najaar van 
2014 heeft de Nederlandse Zorgautoriteit (NZa) ook het onderzoek naar 
kwetsbaarheden en financiële onregelmatigheden in de zorg afgerond.
De NZa doet in haar rapport acht aanbevelingen. Het kabinet heeft hiervan 
een aantal inmiddels overgenomen. De overige aanbevelingen worden 
nader onderzocht of meegenomen in het programmaplan «Rechtmatige 
zorg» dat in het voorjaar van 2015 aan de Kamer wordt aangeboden.
De capaciteit voor toezicht en opsporing is geïntensiveerd en samen met 
de Inspectie Sociale Zaken en Werkgelegenheid (I-SZW) en FIOD, ieder 
vanuit zijn eigen verantwoordelijkheid en taakgebieden, werken we aan 
het verstevigen van de inrichting en positie van opsporing in de zorg, 
zodat doeltreffend kan worden opgetreden als normen doelbewust 
worden overschreden. Ook bij het persoonsgebonden budget (pgb) in de 
AWBZ (per 2015: Wlz en Wmo) is de uitvoeringspraktijk flink aange-
scherpt, onder andere met de invoering van trekkingsrechten en het 
afleggen van meer huisbezoeken.
Uit omzetonderzoek naar declaraties van ziekenhuizen is gebleken dat in 
de jaren 2012 en 2013 in totaal 1,2% van de omzet niet op de juiste manier 
is gedeclareerd. Begin 2014 waarschuwde de Nederlandse Beroepsorgani-
satie voor Accountants (NBA) daarom dat de jaarrekeningen van 
ziekenhuizen en zelfstandige behandelcentra niet goedgekeurd konden 
worden. Na aanvullend omzetonderzoek door zorgverzekeraars en 
ziekenhuizen is de weg vrijgemaakt voor goedkeurende verklaringen van 
de jaarrekeningen door accountants. Ook hebben partijen afspraken 
gemaakt om de regels rondom correct declareren en het voorkomen van 
fouten aan te scherpen (TK 32 620, nr. 117 en nr. 143).
Verspilling
In mei 2013 is het programma «Aanpak verspilling in de zorg» van start 
gegaan. Van verspilling is sprake als er zorgkosten worden gemaakt 
zonder dat het voor de patiënt iets oplevert. In mei 2014 (TK 33 654, nr. 7) 
heeft het programma op drie terreinen acties aangekondigd: genees- en 
Tweede Kamer, vergaderjaar 2014–2015, 34 200 XVI, nr. 1 12
