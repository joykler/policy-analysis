Beleidsartikelen
Toelichting op ontvangsten
Ontvangsten HGIS
In 2014 is € 11,6 miljoen ontvangen. Hiervan is € 8,3 miljoen binnen 
crisisbeheersingsoperaties ontvangen, waarvan € 5,4 miljoen bijdragen 
van de VN voor de missie MINUSMA, € 2,4 miljoen contributies en € 0,5 
miljoen voor overige missies.
Ontvangsten VPD’s (overige inzet)
Voor de inzet van VPD’s is in totaal € 3,3 miljoen van Nederlandse reders 
ontvangen. Dat is € 2 miljoen minder dan begroot (€ 5,3 miljoen). Dit 
wordt veroorzaakt doordat er minder VPD’s zijn ingezet dan geraamd in de 
begroting.
Beleidsmatige informatie resterende operaties en missies
In het kader van de levering van een bijdrage aan een duurzame interna-
tionale rechtsorde en stabiliteit heeft Nederland deelgenomen aan 
verscheidene operaties. Hieronder worden de desbetreffende operaties 
beschreven voor zover zij hierboven niet aan de orde zijn gekomen.
Operatie Ocean Shield (OOS)
OOS heeft zich in 2014 ingezet tegen piraterij in de omgeving van Somalië 
door middel van het beschermen van koopvaardijschepen in de Golf van 
Aden en het patrouilleren in gebieden met een verhoogde dreiging van 
piraterij. Nederland heeft in 2014 Zr.Ms. Evertsen ingezet in OOS. De 
Nederlandse bijdrage aan OOS is per 31 december 2014 beëindigd 
(Kamerstuk 29 521, nr. 267).
European Naval Force (EUNAVFOR) Atalanta
EUNAVFOR heeft in 2014 bijgedragen aan het beschermen van schepen 
van het VN World Food Program, het beschermen van koopvaardij-
schepen in de Golf van Aden, en het patrouilleren in gebieden met een 
verhoogde dreiging van piraterij. Nederland heeft in 2014 Zr.Ms. De Zeven 
Provinciën en Zr.Ms. Van Speijk ingezet in EUNAVFOR. De regering heeft 
het Nederlandse mandaat in 2014 verlengd tot 31 december 2015 
(Kamerstuk 29 521, nr. 267).
European Union Force (EUFOR) Althea
EUFOR Althea heeft in 2014 bijgedragen aan een safe and secure 
environment in Bosnië en Herzegovina en heeft ondersteuning geboden 
bij de uitvoering van het executieve mandaat door de Hoge Vertegen-
woordiger. Nederland nam in 2014 met enkele militairen deel aan het 
trainingsgedeelte van de EU-missie. De regering heeft in 2014 het 
Nederlandse mandaat verlengd tot 15 november 2015 (Kamerstuk 
21 501-02, nr. 1421).
European Union Rule of Law in Kosovo (EULEX Kosovo)
EULEX heeft in 2014 bijgedragen aan de capaciteitsopbouw van de rule of 
law sector in Kosovo. Nederland nam in 2014 met ongeveer 15 militairen 
deel aan deze EU-missie. Als gevolg van een herstructurering van de 
missie is de Nederlandse militaire bijdrage teruggebracht. De regering 
heeft in 2014 het Nederlandse mandaat verlengd tot 14 juni 2016 
(Kamerstuk 29 521, nr. 252).
Tweede Kamer, vergaderjaar 2014–2015, 34 200 X, nr. 1 28
