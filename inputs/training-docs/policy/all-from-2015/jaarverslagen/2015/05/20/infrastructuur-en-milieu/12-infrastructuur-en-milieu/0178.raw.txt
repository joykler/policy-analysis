ontvangen vanuit BZK in het kader van volkshuisvestelijk toezicht. Beide 
onderliggende taken zijn uitgebreid (EZ) dan wel nieuw (BZK) waardoor 
de realisatie hoger uitvalt dan de begroting.
Omzet derden
De omzet derden hebben betrekking op de aan afnemers van producten 
op het gebied van (vraaggestuurde) vergunningverlening in rekening 
gebrachte tarieven.
Rentebaten
De rentebaten betreffen rentes over de uitstaande deposito’s bij de 
Rijkshoofdboekhouding. Door de lage rentestand zijn de rentebaten, in 
verhouding tot de liquiditeit, laag gebleven. Doordat de liquiditeitspositie 
van de ILT afgelopen jaar wel groter was dan begroot, zijn de gereali-
seerde rentebaten uiteindelijk wel hoger dan begroot.
Vrijval voorzieningen
Zie hiervoor de toelichting op de balanspost voorzieningen.
Bijzondere baten
Dit betreft voornamelijk de boekwinst (€ 236k) op de verkoop van activa, 
met name uit het wagenpark en een correctie over 2013 in verband met 
lager uitvallende verhuiskosten Hoofddorp (€ 341k).
Lasten
Personele kosten
De gerealiseerde kosten zijn hoger dan begroot door mutaties in de 
begroting en afwijkingen in de realisatie. De belangrijkste reden voor de 
uiteindelijke realisatie van de totale personele kosten ligt aan een iets 
hogere bezetting, als gevolg van anticiperend werven en de extra 
inhuurkosten voor ict en ten behoeve van de verbetering van het 
financieel beheer.
Materiële kosten
De materiële kosten zijn bijna gelijk aan de begroting. Dit heeft met name 
te maken met de toegenomen ict-werkplekkosten. Belangrijkste onderdeel 
van de materiële kosten zijn de DVO-kosten waarin alle werkplekgerela-
teerde en ICT-kosten zijn opgenomen.
Rentelasten
Deze lasten zijn lager dan begroot omdat er voor de begrote investeringen 
geen lening is afgesloten vanwege de goede liquiditeitspositie.
Afschrijvingskosten
De afschrijvingskosten hebben vooral betrekking op het wagenpark. Door 
extra inzet van auto’s, mede als gevolg van het anticiperende werven, 
liggen de afschrijvingskosten iets hoger dan begroot.
Dotaties voorzieningen
De dotaties voorzieningen worden toegelicht bij de balans.
Bijzondere lasten
De bijzondere lasten bestaan deels uit een afboeking van voorschotten 
personeel (€ 15k) en deels door een afboeking van een eerdere doorbe-
lasting aan het departement van kosten Rijksdienst Caribisch Nederland 
Tweede Kamer, vergaderjaar 2014–2015, 34 200 XII, nr. 1 177
