De beleidsartikelen
Bijdragen aan (inter)nationale organisaties
Nederlands Normalisatie Instituut (NEN)
Het Nederlands Normalisatie Instituut (NEN) ontvangt een bijdrage van de 
Staat voor het uitvoeren van bepaalde werkzaamheden die voortvloeien 
uit Verordening (EU) Nr. 1025/2012 van het Europees Parlement en de 
Raad van 25 oktober 2012. Deze betreffen Europese normalisatie en de 
Overeenkomst inzake technische handelsbelemmeringen die over het 
geven van informatie over normen gaan. Tevens is de bijdrage bedoeld 
voor het informeren van Nederlandse belanghebbenden over de 
initiatieven van de Europese en mondiale normalisatie-instellingen. 
Daarnaast gebruikt het NEN de bijdrage voor de contributies die het NEN 
is verschuldigd aan de Europese en mondiale normalisatie-instellingen en 
voor de controle van de juistheid van verwijzingen in regelgeving naar 
normen en kennisgeving aan ministeries van het vervallen en vervangen 
van normen. De in 2014 gestarte evaluatie naar de bijdrage aan het NEN 
wordt in 2015 aan de Tweede Kamer aangeboden.
Internationale organisaties
� De International Telecommunications Union (ITU) richt zich op de 
werkzaamheden van de Radiocommunicatiesector, nl. de wereldwijde 
toewijzing van radiofrequenties aan categorieën van diensten en de 
toewijzing van ruimteposities aan satellietsystemen. In 2014 is actief 
deelgenomen aan de voorbereidingen van de ITU-Plenipotentiare 
Conferentie die eind 2014 plaats vond. Tijdens deze conferentie zijn het 
Strategisch, het Financieel en het Operationeel plan voor de periode 
2016 – 2019 goedgekeurd en is een sterkere samenwerking tussen de 
drie ITU sectoren in aangepaste Resoluties vastgelegd (wens van 
Europa en andere «westerse» landen). Verder zijn stappen gezet naar 
een grotere toegankelijkheid tot documenten en vergaderingen van de 
ITU. Al met al kan gesproken worden over een voor Nederland en 
Europa succesvolle Conferentie.
� European Conference of Postal and Telecommunications Administrati-
ons (CEPT): De inzet in de ITU en UPU wordt regionaal voorbereid, 
voor landen in Europa is daarvoor CEPT het aangewezen kanaal. 
Daarnaast zal in CEPT verder worden gewerkt aan regionale afspraken 
over nummers en frequentieverdelingen en aan (technische) mandaten 
van de Europese Commissie. De rapporten die CEPT opstelt aan de 
hand van deze mandaten vormen een belangrijke input voor besluiten 
in het Radio Spectrum Comité van de EU. EZ draagt jaarlijks bij aan de 
kosten van ERO (het permanente ondersteunende bureau van CEPT in 
Kopenhagen). Samen met het Agentschap Telecom is in 2014 actief 
deelgenomen aan de werkzaamheden van CEPT. Dit betreft zowel de 
regionale voorbereiding van ITU Conferenties als het uitwerken en 
goedkeuren van regionale afspraken over nummers en frequentiege-
bruik. Ook is actief bijgedragen aan (technische) rapporten in antwoord 
op mandaten van de Europese Commissie.
� The Internet Corporation for Assigned Names and Numbers/
Governmental Advisory Committee (ICANN/GAC) coördineert 
wereldwijd het domeinnamensysteem (de basis van het internet). 
Nederland (EZ) heeft samen met Brazilië en Noorwegen toegezegd het 
secretariaat van ICANN/GAC tot en met 2015 te financieren. Deze 
bijdrage wordt de komende jaren afgebouwd. De voorgenomen 
financiële bijdrage voor 2014 is niet nodig geweest door extra donaties 
van andere landen. Internet Governance Forum (IGF): Het Internet 
Governance Forum is het discussieforum waar ontwikkelingen op het 
gebied van internet met alle betrokken partijen (overheid, markt, 
Tweede Kamer, vergaderjaar 2014–2015, 34 200 XIII, nr. 1 31
