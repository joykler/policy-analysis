4.4. Wat heeft de gemiddelde burger in 2014 aan zorg betaald 
Figuur 3 laat zien dat de gemiddelde volwassene in Nederland € 5.055 
heeft betaald aan collectieve zorg. Dat betreft niet alleen de nominale 
premie en de eigen betalingen. Een Nederlander betaalt gemiddeld ook 
een fors bedrag aan AWBZ-premie. De inkomensafhankelijke bijdrage Zvw 
wordt voor een beperkt deel rechtstreeks door burgers betaald (gepensio-
neerden en zelfstandigen) en voor het grootste deel door werkgevers. Dat 
laatste deel beïnvloedt de loonruimte en is daarom meegenomen. Via de 
zorgtoeslag ontvangt de gemiddelde burger een bedrag ter gedeeltelijke 
betaling van de nominale premie en het eigen risico. Als laatste is 
meegenomen het bedrag dat via belastingen wordt opgebracht ter 
dekking van de rijksbijdragen en de zorgtoeslag. De gemiddelde lasten 
voor een volwassene komen daarmee uit op € 5.055 voor het jaar 2014. 
Dat is € 133 lager dan geraamd in de begroting 2014. De grootste 
verschillen ten opzichte van de begroting 2014 betreffen de nominale 
premie (€ 128 lager) en de AWBZ premie (€ 50 lager). Opvallend is ook 
dat de gemiddelde lasten (voornamelijk vanwege de lagere nominale 
premies) ook gedaald zijn ten opzichte van 2013, toen de gemiddelde 
lasten € 5.145 bedroegen.
Figuur 3, lasten per volwassene aan zorg in 2014 (in euro’s per jaar)
799
382
1.406
5.055
1.672
{
1.098
− 303
Belastingen Eigen betalingen
Premies AWBZ Inkomensafhankelijke bijdrage Zvw
Nominale premie Zvw Zorgtoeslag
 
Tweede Kamer, vergaderjaar 2014–2015, 34 200 XVI, nr. 1 194
