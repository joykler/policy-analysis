Onderhanden werk
Onder de post onderhanden werk is de som van de directe productie-
uitgaven op lopende MIRT-projecten tot en met de balansdatum 
opgenomen. Hier tegenover staat aan passivazijde eveneens de post «op 
te leveren projecten» voor hetzelfde bedrag. In 2014 is onder meer gestart 
met de projecten SAA Deeltraject A1/A6, A1 Bunschoten – Hoevelaken, A9 
Badhoevedorp en A7/A8 Purmerend-Coenpleinen zijn onder meer de 
projecten SAA A1/A10, N2 Meerenakkerweg, N31 Haak om Leeuwarden, 
A4 Dinteloord – Bergen op Zoom en N33 Assen-Zuidbroek opengesteld. 
Voor een specifieke toelichting van de infrastructurele aanlegprojecten 
van RWS, wordt verwezen naar de jaarverslagen van het Infrastructuur-
fonds en het Deltafonds.
Debiteuren
De waardering van de post debiteuren vindt plaats tegen nominale 
(factuur)waarde of lagere waarde als gevolg van mogelijke oninbaarheid. 
De openstaande bedragen ouder dan 2 jaar zijn 100% voorzien, tenzij 
aannemelijk is gemaakt dat een lagere voorziening volstaat.
Nog te ontvangen
De post nog te ontvangen bestaat uit nog te ontvangen en vooruitbe-
taalde bedragen. Het bedrag aan uitstaande vorderingen is lager dan eind 
vorig jaar.
Liquide middelen
De post liquide middelen is toegenomen in 2014. Dit is onder meer het 
gevolg van een toename van de post Nog uit te voeren werkzaamheden 
ten opzichte van 31 december 2013.
Passiva
Het eigen vermogen bestaat naast een exploitatiereserve en een nog 
onverdeeld resultaat uit de bestemmingsreserve Rijksrederij. Deze 
bestemmingsreserve Rijksrederij wordt opgebouwd vanuit het tarief voor 
het gebruik van de schepen van de Rijksrederij, dat gebaseerd is op 
vervangingswaarde, en is bestemd voor de aanschaf van nieuwe 
vaartuigen en voor levensduurverlengend onderhoud.
Ontwikkeling Eigen vermogen Stand per Mutaties Stand per 
31/12/12 2014 31/12/14 
Eigen vermogen 
– exploitatiereserve 86.316 91.311 78.272 
– bestemmingsreserve Rijksrederij 33.666 41.141 45.119 
– onverdeeld resultaat 4.995 – 12.845 – 20.778 
Totaal 124.976 119.607 102.613
Bron: Rijkswaterstaat, 2014
 
Het Eigen Vermogen is gedaald tot € 102,6 miljoen, waarmee het Eigen 
Vermogen onder het maximum van 5% van de gemiddelde opbrengst 
voor apparaatskosten en onderhoud van de afgelopen 3 jaar uitkomt.
De daling van het Eigen Vermogen wordt veroorzaakt door het negatieve 
saldo van baten en lasten in 2014. Dit negatieve saldo is voornamelijk het 
gevolg van de dotatie van € 16,6 miljoen in 2014 van de reorganisatie-
voorziening.
Tweede Kamer, vergaderjaar 2014–2015, 34 200 XII, nr. 1 169
