Realisatie  Realisatie  Realisatie V astge- Verschil 
2012 2013 2014 stelde 2014 
begroting 
2014 
   waarvan diversen 
(WRI, MER, 
Tropenbos, 
Belgisch MinBuza 
en ETC)    17.934  0  17.934 
 Bijdragen (inter)  
nationale  waarvan GIZ en 
organisaties DGOS    2.960  0  2.960
E. Toelichting
Verplichtingen
De verplichtingen voor artikel 2 zijn lager uitgevallen dan begroot. Een 
deel van de verlaging is het gevolg van de BNP-korting die moest worden 
ingevuld zoals gemeld in de Eerste Suppletoire Begroting (EUR 123 
miljoen). Een ander deel van de mutaties is te verklaren door technische 
bijstellingen onder meer als gevolg van een administratieve conversie. 
Daarnaast zijn er minder verplichtingen aangegaan dan in eerste instantie 
voorzien. Op het gebied van voedselzekerheid geldt dit in het bijzonder 
voor de landenprogramma’s in Ethiopië en Burundi en daarnaast voor het 
internationaal onderwijsprogramma. In Ethiopië wordt een deel van de 
contractuele verplichting met de Wereldbank voor het Productive Safety 
Net Programme in 2015 aangegaan daar dit door de te volgen procedures 
bij de Wereldbank niet mogelijk was in 2014. In Burundi is vertraging 
opgelopen in het voedselzekerheidsprogramma. Ook voor het internati-
onaal onderwijsprogramma geldt dat door Nuffic minder verplichtingen 
zijn aangegaan dan voorzien.
Op het gebied van drinkwater en sanitatie zijn in Kenia en de Palestijnse 
Gebieden minder verplichtingen aangegaan dan voorzien. In Kenia betreft 
het een financieringsfaciliteit op watergebied waarvan de opdrachten 
aanbesteed moeten worden en de contracten in later stadium worden 
vastgelegd. De ondertekening van het silent partnership met Agence 
France Development voor het waterprogramma in de Palestijnse 
Gebieden is uitgesteld naar 2015. Het totaal aan nieuwe verplichtingen 
voor WASH-programma’s op het gebied van drinkwater en sanitatie is 
lager dan begroot vanwege de bezuinigingen.
Voor het waterbeheerprogramma in Mali zijn de verplichtingen daaren-
tegen hoger uitgevallen dan begroot; het contract voor het programma 
gericht op verbeterd stroomgebiedbeheer Gire werd in 2014 ondertekend 
terwijl dit pas in 2015 was voorzien. Op het centrale waterbeheerpro-
gramma zijn de verplichtingen lager dan gepland. Bij een drietal poten-
tiële activiteiten kon nog geen overeenkomst in 2014 worden afgesloten 
en wordt dit doorgeschoven naar 2015. Zo ook voor een aantal activiteiten 
onder het centrale klimaatbudget.
Tweede Kamer, vergaderjaar 2014–2015, 34 200 XVII, nr. 1 43
