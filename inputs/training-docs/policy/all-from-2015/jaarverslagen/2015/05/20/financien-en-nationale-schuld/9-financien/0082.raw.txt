Beleidsartikelen
4.5 Exportkredietverzekeringen, -garanties en investerings-
verzekeringen 
A: Algemene doelstelling 
Het bieden van mogelijkheden voor verzekering van betalingsrisico’s die 
zijn verbonden aan export en investeringen in het buitenland, in 
aanvulling op de markt, en het creëren en handhaven van een internati-
onaal gelijkwaardig speelveld voor bedrijven op het terrein van de 
exportkredietverzekeringsfaciliteit.
B: Rol en verantwoordelijkheid 
De Minister van Financiën heeft de rol van regisseur van de uitvoering van 
de exportkredietverzekeringsfaciliteit. De Minister stelt de randvoor-
waarden vast waaronder de uitvoerder van de faciliteit verzekeringen mag 
afgeven. De staat treedt op als verzekeraar en Atradius Dutch State 
Business N.V. voert de EKV-faciliteit uit, op naam en voor rekening en 
risico van de staat. De Minister van Financiën is budgetverantwoordelijk. 
De Minister van Financiën is, samen met de Minister voor Buitenlandse 
Handel en Ontwikkelingssamenwerking, beleidsverantwoordelijk voor het 
verstrekken van de verzekeringen en het nastreven van een gelijkwaardig 
speelveld op het gebied van de exportondersteunende maatregelen.
Op basis van de Kaderwet financiële verstrekkingen Financiën biedt de 
Nederlandse Staat, ter aanvulling op de private markt, faciliteiten aan 
waarmee Nederlandse ondernemers en hun financiers betalingsrisico’s 
kunnen afdekken bij de staat. Met de verschillende producten binnen de 
exportkrediet- en investeringsverzekeringen (de EKV-faciliteit) kunnen 
Nederlandse bedrijven meer exportorders verwerven, hetgeen een 
positief effect heeft op de concurrentiekracht, industriële productie en 
werkgelegenheid in Nederland.
Het doel is om een kostendekkende faciliteit te handhaven. Daarom zijn 
niet alle risico’s voor de staat acceptabel. Het risicoprofiel van de 
bestaande EKV-portefeuille en van nieuwe aanvragen wordt nauwlettend 
gevolgd door middel van een uitgebreid risicokader.
Om zo veel mogelijk te voorkomen dat de staat risico’s in verzekering 
neemt die door de markt kunnen worden gedekt, is de «risicodracht» 
opgezet. Hierin staat vermeld op welke risico’s (landen, looptijd en 
omvang) de staat potentieel dekking aanbiedt. Voor de overige risico’s 
gaat de staat er in principe vanuit dat deze door de markt zelf in dekking 
kunnen worden genomen. De risicodracht wordt periodiek aangepast na 
overleg met de uitvoerder van de faciliteit of indien reacties van marktpar-
tijen hiertoe aanleiding geven.
De overheid heeft een belangrijke rol ten aanzien van het bevorderen van 
een gelijkwaardig speelveld op het gebied van de exportondersteunende 
maatregelen. Om Nederlandse exporteurs en hun financiers internationaal 
onder gelijke voorwaarden te kunnen laten concurreren, wordt door 
Nederland in internationaal verband overlegd over de exportondersteu-
nende maatregelen. Zo worden in OESO- en EU-verband afspraken 
gemaakt over de voorwaarden waaronder exportkredietverzekeringen 
mogen worden verstrekt, zoals kostendekkendheid, minimum premies, 
maximale looptijden, het gebruik van ontwikkelingshulpgelden, een 
verantwoord leenbeleid en maatschappelijk verantwoord ondernemen. 
Tweede Kamer, vergaderjaar 2014–2015, 34 200 IX, nr. 1 81
