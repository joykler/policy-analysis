Luchtverkeersleiding Nederland (LVNL)
LVNL sluit het jaar 2014 af met een positief exploitatieresultaat (actuele 
cijfers zijn pas in mei 2015 bekend). In 2014 is in FABEC-verband een 
performanceplan voor 2015–2019 opgesteld. Hierin is ook de bijdrage van 
Nederland opgenomen en daarmee de bijdrage van LVNL. Het perfor-
manceplan is o.a. leidend voor kostenontwikkelingen en tariefontwik-
keling. In het eerste kwartaal 2015 zal het plan naar verwachting worden 
goedgekeurd door de Europese Commissie.
De Europese Commissie zet via prestatiesturing in op efficiencyverbe-
tering in de luchtverkeersbegeleiding. Dit heeft effect op de mate waarin 
LVNL kosten kan doorberekenen aan de gebruikers en de risico’s die zij, 
als gevolg van het afnemende verkeersvolume, zelf moet dragen (zonder 
verrekening aan de luchtvaartmaatschappijen).
Eind 2014 heeft de Staatssecretaris de begroting 2015 vastgesteld en 
daarmee tevens de tarieven voor het jaar 2015. De tarieven (2015) zijn 
voor het eerst verhoogd na 2012. Voor de periode 2012–2014 hebben het 
Rijk en LVNL afspraken gemaakt over stabilisatie van de tarieven van 
LVNL. Zowel vanuit het departement als vanuit de gebruikers is blijvend 
aandacht gevraagd voor het beperken van de kosten. Continuïteit van 
bestaande LVNL-taken en de veiligheid mogen hier echter niet onder 
lijden.
In 2014 is de wettelijke evaluatie LVNL afgerond. De uitkomsten zijn in 
september met de Kamer gedeeld.
In 2014 heeft LVNL een tijdelijke arbeidsvoorwaardenovereenkomst 
afgesloten. Eind 2014 heeft de Staatssecretaris de Kamer meegedeeld dat 
zij een advies over de arbeidsvoorwaarden gaat vragen aan een onafhan-
kelijke commissie. Deze adviescommissie zal naar verwachting in de 
zomer van 2015 haar advies uitbrengen.
De bestuurders van LVNL zijn per 1 oktober 2014 herbenoemd.
NIWO
De NIWO is gecertificeerd volgens de ISO-certificering, waarmee 
aangetoond wordt dat het kwaliteitsmanagementsysteem voldoet aan de 
normelementen van de ISO. Voorts wordt de kwaliteit van dienstverlening 
periodiek beoordeeld op basis van de prestatie-indicatoren. De begroting 
2015 is eind 2014 goedgekeurd, de tarieven zijn ongewijzigd gebleven ten 
opzichte van de begroting 2014.
De (weg)transportsector wordt zowel vanuit het kabinet als vanuit Europa 
gezien als voor de economie belangrijke, maar kwetsbare sector en is 
aangewezen als topsector. Betrokkenheid van de branche is onontbeerlijk. 
De NIWO vervult hierbij een belangrijke functie.
Naar aanleiding van het rapport over de herpositionering van zbo’s 
(rapportage De Leeuw) is bij de NIWO in 2014 een onafhankelijk 
onderzoek «business case» uitgevoerd naar de meerwaarde en (finan-
ciële) risico’s van de aangehaalde opties die genoemd worden in het 
rapport.
Over de voortgang en de uitkomst van het onderzoek zal het kabinet de 
Tweede Kamer informeren in de voortgangsrapportage implementatie 
herpositionering zbo’s.
Tweede Kamer, vergaderjaar 2014–2015, 34 200 XII, nr. 1 202
