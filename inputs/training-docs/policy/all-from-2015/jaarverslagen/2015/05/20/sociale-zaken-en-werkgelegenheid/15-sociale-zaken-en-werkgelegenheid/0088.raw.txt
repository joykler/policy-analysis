C3. Remigratie
De uitgaven betreffen een bijdrage aan het Nederlands Migratie Instituut 
ten behoeve van de voorlichting van (mogelijke) remigranten en zijn 
conform het begrote bedrag.
D. Bijdrage aan agentschappen
De uitgaven aan DUO voor de organisatie van inburgeringsexamens 
(binnen- en buitenland), de uitvoering van taken in het kader van het 
leenstelsel en informatievoorziening aan inburgeraars zijn € 1,35 miljoen 
lager uitgekomen dan het begrote bedrag. Oorzaak hiervan is dat de 
geraamde uitgaven voor de ontwikkeling van de nieuwe onderdelen van 
het inburgeringsexamen en de organisatie in het buitenland deels zijn 
verschoven naar 2015.
E. Bijdrage aan ZBO’s/RWT’s
De uitgaven aan COA zijn een vergoeding voor de taken in het kader van 
de voorinburgering en de maatschappelijke begeleiding die via 
gemeenten wordt geboden. In 2014 is het aantal asielmigranten fors 
toegenomen. Dat heeft in 2014 nog niet geleid tot extra uitgaven. Die 
worden in 2015 en 2016 verwacht.
F. Leningen
Hoewel het aantal toegekende leningen hoger is dan de raming, is in 2014 
€ 21 miljoen minder uitgegeven dan begroot. Reden hiervan is dat het 
gemiddeld opgenomen bedrag achterblijft bij het geraamde bedrag, wat 
waarschijnlijk samenhangt met de driejaars periode waarbinnen het 
inburgeringsdiploma behaald moet zijn. Het geld kan daardoor ook in 
latere jaren worden opgenomen.
G. Ontvangsten
De ontvangsten komen in 2014 € 3,5 miljoen hoger uit dan begroot. Dit 
kan onder meer verklaard worden uit nagekomen en laatste betalingen 
door gemeenten als gevolg van de afrekening in het kader van het 
voormalig inburgeringsstelsel. Voorts zijn er niet voorziene ontvangsten 
van het UWV die verband houden met de remigratieregeling. Ten slotte 
zijn er nog laatste terugbetalingen van leningen die op grond van het 
inburgeringsstelsel 2007 zijn verstrekt.
Tweede Kamer, vergaderjaar 2014–2015, 34 200 XV, nr. 1 87
