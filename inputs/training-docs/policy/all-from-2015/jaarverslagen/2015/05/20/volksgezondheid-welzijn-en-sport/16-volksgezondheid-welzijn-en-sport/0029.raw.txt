professional in te zetten. Het Kwaliteitskader Jeugd biedt een waarborg 
dat ouders en kinderen goede zorg krijgen van goed opgeleide en 
deskundige professionals. Professionals moeten voldoen aan kwaliteits-
waarborgen zoals een ter zake doende opleiding hebben gevolgd, bekend 
zijn met de nieuwste inzichten over de hulpverlening, zich houden aan de 
tuchtnorm, zich regelmatig bijscholen, tijd inruimen voor reflectie en 
registratie in een beroepsregister.
Specialistische jeugdhulp
Zorg voor kwetsbare kinderen die specialistische jeugdhulp nodig hebben, 
moet ook volgend jaar overal beschikbaar zijn. Per gemeente zijn er soms 
maar enkele kinderen die een plek in een instelling moeten krijgen waar ze 
zorg en onderwijs krijgen of behandeld worden voor zware psychische 
problemen. Het is lastig voor gemeenten om vooraf te weten om hoeveel 
kinderen het gaat. Dus is het ook lastig om te bepalen hoeveel van deze 
jeugdhulp moet worden ingekocht. In 2014 is met gemeenten daarom 
afgesproken dat deze zorg gezamenlijk, bovenregionaal kan worden 
ingekocht. Hierdoor kan tot een redelijke inkoopprijs worden gekomen 
zonder dat aanbieders zwaar worden gekort (TK 31 839, nr. 415).
Demedicaliseren, ontzorgen en normaliseren
De Gezondheidsraad signaleert in haar advies «Maatschappij en 
medicatie» van juli 2014 een aantal maatschappelijke ontwikkelingen dat 
de groei van medicijngebruik onder jongeren met ADHD in de hand werkt, 
zoals de toegenomen prestatiedruk en versmalling van de bandbreedte 
van wat als «normaal» wordt beschouwd. De raad heeft de aanbeveling 
gedaan om een ketenzorgmodel voor ADHD op te zetten, waarin niet 
zozeer de criteria voor ADHD centraal staan, maar de vraag of kinderen 
problemen hebben. In dat zorgmodel moet gekeken worden naar meer 
samenwerking tussen zorgverleners. De Gezondheidsraad vindt het 
belangrijk om ook andere maatschappelijke sectoren nauwer bij de 
problematiek te betrekken. Naar aanleiding van het advies hebben de 
medische beroepsgroepen en organisaties uit het onderwijsveld in januari 
2015 een gezamenlijke intentieverklaring getekend.
6. Financieel beeld op hoofdlijnen 
Het kabinet heeft de ambitie en de plicht om de zorg voor nu en voor 
toekomstige generaties, kwalitatief goed, toegankelijk en ook betaalbaar 
te houden. Daarover zijn stevige afspraken vastgelegd in het regeerak-
koord. De door dit kabinet getroffen maatregelen om de collectieve 
zorguitgaven te beheersen en de groei af te vlakken, werpen inmiddels 
nadrukkelijk hun vruchten af. Het jaar 2014 was opnieuw een belangrijk 
jaar op weg naar financieel houdbare zorg. Het kabinet heeft in de 
ontwerpbegroting 2015 gemeld dat de zorguitgaven van 2014 op 2015 
naar verwachting ongeveer gelijk blijven.
Voor het jaar 2014 is – ten opzichte van de stand ontwerpbegroting 2014 – 
sprake van een zeer forse onderschrijding van de zorguitgaven van circa 
€ 2 miljard. Deze onderschrijding is met name ontstaan door lager dan 
geraamde zorguitgaven. De bij jaarverslag gemelde onderschrijding 
bedraagt circa € 1,1 miljard. Het betreft hier per saldo meevallende 
zorguitgaven in de curatieve en langdurige zorg van circa € 0,8 miljard. 
Daarnaast is sprake van overige mutaties met een meer technisch karakter 
(€ 0,3 miljard). De ruimte in de curatieve zorg wordt deels verklaard door 
Tweede Kamer, vergaderjaar 2014–2015, 34 200 XVI, nr. 1 28
