Instellingen op het beleidsterrein van SZW, Financiën en Defensie maken 
geen gebruik van derivaten of mogen al geen derivaten aantrekken. De 
Ministers van OCW, VWS, EZ en BZK verwachten halverwege 2015 de 
wet- en regelgeving voor hun sectoren gereed te hebben. De Minister van 
Infrastructuur en Milieu voorziet invoering medio 2016. Het Ministerie van 
Veiligheid en Justitie heeft de sectorale regelgeving opgenomen in het 
Financieel-Economisch Toezichtstatuut dat sinds 1 januari 2015 van kracht 
is.
3.3 Financiële sector 
De Algemene Rekenkamer concludeerde dat «de meeste steunmaatre-
gelen voor de financiële sector waartoe het kabinet besloot na de 
39
kredietcrisis ... in 2014» zijn afgerond . De garantieregeling Interbancaire 
leningen is na de aflossing van de laatste leningen eind vorig jaar 
afgesloten. Het kabinet slaagde erin de resterende vordering op IJsland, 
ontstaan door het faillissement van Icesave, te verkopen aan een 
commerciële partij. ING betaalde in 2014 het laatste gedeelte van de 
kapitaalinjectie (versneld) terug aan de overheid.
In lijn met de conclusie van de Algemene Rekenkamer kan gesteld worden 
dat de risico’s waaraan de overheid zich blootstelt vanuit de financiële 
markten inderdaad fors zijn verminderd. Begin 2015 kon het kabinet ook 
melden dat SNS Reaal en de Chinese partij Anbang een overeenkomst tot 
koop van Reaal hadden getekend. Deze overeenkomst valt buiten de 
reikwijdte van dit Financieel Jaarverslag van het Rijk.
3.3.1. ECB stresstest 
De in de Miljoenennota 2015 opgenomen Schokproef overheidsfinanciën 
veronderstelde dat zeer grote macro-economische schokken niet zouden 
leiden tot een grotere staatsschuld door overheidsingrijpen in de 
financiële sector, zoals dat wel gebeurde na de financiële crisis van 2008. 
Die aanname stoelde op de gestegen kapitaalseisen waaraan banken 
40 
moeten voldoen en de afspraak dat aandeelhouders en schuldeisers in 
de eerste plaats de rekening betalen van banken in financiële problemen. 
Dit laatste staat ook bekend als «bail-in». Mocht dit onvoldoende blijken, 
dan springt een door banken zelf gevuld noodfonds bij.
De overheveling van het toezicht op de grotere Europese banken van 
nationale toezichthouders naar de Europese Centrale Bank (ECB) draagt 
ook bij aan de beheersing van risico’s. Voor de stabiliteit van het 
financiële stelsel is het van belang dat de ECB goed zicht heeft op de 
kwaliteit en schokbestendigheid van balansen van Europese banken. Ter 
voorbereiding op dit supranationale toezicht heeft de ECB de balansen 
van 130 banken uit 19 landen grondig doorgelicht en zijn 123 banken 
41
onderworpen aan een stresstest .
Ook de balansen van de ING Bank, Rabobank, ABN AMRO, SNS Bank, 
RBS NV, BNG Bank en NWB Bank zijn in dit onderzoek betrokken. Zij 
moesten weliswaar na de doorlichting van hun balansen samen netto 2,8 
39
Zie persbericht behorende bij de brief «Actualisering website kredietcrisis» van de Algemene 
Rekenkamer aan de Tweede Kamer d.d. 29 januari 2015
40
Voortvloeiend uit kapitaaleisenraamwerk CRD-IV dat de komende jaren in fases wordt 
ingevoerd.
41
Kamerstukken II, 2014–2015, 21 501-07, nr. 1232
Tweede Kamer, vergaderjaar 2014–2015, 34 200, nr. 1 49
