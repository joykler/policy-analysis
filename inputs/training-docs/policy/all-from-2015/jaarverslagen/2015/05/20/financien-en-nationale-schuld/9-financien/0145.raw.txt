Agentschap
Verkooptaak
Het dekkingspercentage van verkoop door derden bedraagt 94% en van 
verkoop door DRZ 109%. Het gezamenlijk percentage bedraagt 105%. 
Lagere overheadkosten compenseren lagere opbrengsten, waardoor het 
dekkingspercentage toch boven de 100% ligt.
Vernietiging datadragers
Het product «Vernietiging datadragers» bestaat naast het vershredderen 
van datadragers uit het aanbieden van gratis inzameling van kleine 
datadragers, zoals usb sticks, telefoons, palmtops etc.
In 2014 zijn extra inkomsten gegenereerd door het vernietigen van 
datadragers ontvangen in 2013, toen de shredder vanwege onderhoud 
tijdelijk buiten gebruik was. Dit verklaart het hoge dekkingspercentage.
Rijksmarktplaats
De omzet van afgekeurd Rijksmeubilair is voldoende om de kosten van 
Rijksmarktplaats te dekken. Het dekkingspercentage bedraagt 108%.
FTE-totaal
DRZ groeit, in 2014 zijn taken overgenomen van het CJIB en de Belasting-
dienst, die deze taken ook financieren. Het onderbrengen van de dienst-
verlening bij DRZ levert binnen het Ministerie van Financiën een 
besparing en efficiencywinst op. Daarom zijn in 2014 extra medewerkers 
aangetrokken en is de bezetting gegroeid naar 116,3 fte per 31 december 
2014 (formatie per eind 2014 = 131,8 fte).
Saldo van baten en lasten
Het resultaat per 31-12-2014 bedraagt € 4.257.000. De mutaties ten 
opzichte van de ontwerpbegroting 2014 zijn opgenomen in hoofdstuk 4.
Gegrond aantal klachten verminderen:
Klachten worden geregistreerd per categorie; dit resulteert in de volgende 
normen en resultaten:
 Klachten categorie 2014 norm   2014 realisatie 
 Verkoop < 0 ,8%  1 ,5%  
 Opslag  < 0 ,5% 0 ,4%  
 Art. 117 schadeloosstelling  < 7%  7,9%
 
De klachten in de categorie Verkoop hebben met name betrekking op 
kleine interne fouten, waardoor na verkoop klachten ontstaan. Intern is dit 
als aandachtspunt opgemerkt.
De toename in klachten in de categorie schadeloosstelling hebben vooral 
betrekking op goederen die reeds vernietigd zijn en waarvan de rechtheb-
bende in het gelijk is gesteld met betrekking tot de te lage taxatiewaarde. 
Intern worden hiervoor al beheersmaatregelen getroffen. Zo worden de 
klachten intern periodiek besproken, dit gebeurt op strategisch, tactisch en 
operationeel niveau. Op operationeel gebied wordt daar waar nodig 
actiepunten uitgezet.
Klanttevredenheid
Het klanttevredenheidsonderzoek heeft in augustus plaatsgevonden onder 
afnemers van Domeinen Roerende Zaken.
Tweede Kamer, vergaderjaar 2014–2015, 34 200 IX, nr. 1 144
