2. JAARVERANTWOORDING VAN HET BATEN-
LASTENAGENTSCHAP BPR PER 31 DECEMBER 2014 
Inleiding
Basisadministratie Persoonsgegevens en Reisdocumenten (BPR) beheert 
de stelsels van de identiteitsgegevens van burgers in Nederland. De 
missie van BPR is het zorgen voor een betrouwbare registratie en levering 
van persoonsgegevens en reisdocumenten.
BPR streeft naar een hoog kwaliteitsniveau. Dat wil zeggen dat BPR 
betrouwbaar, professioneel en relatiegericht werkt.
Basisregistratie Personen (BRP)
Voor de financiering van het BRP stelsel is vanaf januari 2012 een nieuw 
model geïntroduceerd, gebaseerd op een stelsel van jaarabonnementen. 
De structuur van dit stelsel wordt jaarlijks door de Minister van Binnen-
landse Zaken en Koninkrijksrelaties (BZK) bij Ministeriële regeling 
vastgesteld, mede op basis van de voor dat jaar verwachte kosten en het 
aantal verzonden berichten.
Met het nieuwe financieringsmodel ontvangen afnemers nog maar één 
factuur per jaar.
Gebruikers zijn ingedeeld door middel van een staffel die gebaseerd is op 
het totale verbruik aan berichten in het voorafgaande jaar. Bij meer 
verbruik geldt automatisch een hogere staffel en ontvangen ze een 
aanvullende factuur. Bij een lager verbruik dan de ingedeelde staffel vindt 
geen restitutie plaats. Ook ontvangen de gebruikers geen restitutie als ze 
het abonnement voortijdig beëindigen.
Reisdocumenten
De kostprijs van de documenten is gelijk aan de leges die BPR in rekening 
brengt bij de uitgevende instanties, zoals gemeenten en buitenlandse 
posten. De gepresenteerde kostprijs is exclusief de gemeentelijke leges en 
eventuele spoedtoeslagen. De kostprijs van de paspoorten en de 
identiteitskaarten zijn in 2014 respectievelijk met ruim 10% en 15% lager 
dan in 2012. De oorzaak van deze daling is dat eind 2011 een gunstige 
prijsonderhandeling voor een nieuw contract voor de productie van de 
reisdocumenten heeft plaatsgevonden. De kosten van productie en 
distributie zijn conform het vastgestelde indexcijfer (KVGO prognose en 
CBS indexering respectievelijk met 2,8% en 1,6%) gestegen. Het aantal 
uitgegeven reisdocumenten voor 2014 is bijna 3,5 miljoen stuks. De 
toename van het aantal uitgegeven paspoorten ten opzichte van de 
begroting is vanwege de extraproductie van documenten in verband met 
de afschaffing van de kinderbijschrijving.
Het beheer van de beheervoorziening BSN en Caribisch Nederland wordt 
uitgevoerd in opdracht van het Ministerie van BZK. De kosten komen 
daarmee voor rekening van de begroting van BZK.
Bedrijfsvoering
De exploitatie van de BRP is in 2014 gebaseerd op een abonnementen-
structuur. Binnen deze abonnementenstructuur is een onderverdeling in 
budgetfinanciering en tarieffinanciering. Onder de tariefgefinancierde 
berichten zijn 60 miljoen berichten begroot en bij de budgetgefinancierde 
zijn 100 miljoen berichten begroot. De realisatie van de tariefgefinancierde 
berichten is ruim 52% hoger ten opzichte van de begroting. Eveneens is 
de realisatie van de budgetgefinancierde berichten in 2014 met ruim 71% 
gestegen ten opzichte van de begroting. De stijging van het berichten-
Tweede Kamer, vergaderjaar 2014–2015, 34 200 VII, nr. 1 63
