Beleidsprioriteiten
ICT bij de politie op orde
De stabiliteit, continuïteit, gebruiksvriendelijkheid en bruikbaarheid van de 
ICT systemen is aanzienlijk toegenomen. Dat geldt bijvoorbeeld voor de 
Basisvoorziening Informatie, Basisvoorziening Handhaving en de recente 
uitrol van het landelijke Summ-IT systeem ter vervanging van de 
Basisvoorziening Opsporing. Een aantal bedrijfsvoeringsystemen is 
gestandaardiseerd met ingang van 1 januari 2015, waaronder de 
personeelsinformatiesystemen, de salarisadministratie en de financiële 
administratie. Ook zijn onderdelen van de technische infrastructuur 
gestandaardiseerd en vernieuwd. Hiermee is een solide fundament gelegd 
voor de vernieuwing van de informatievoorziening. Via onder meer 
halfjaarlijkse onderzoeken door de Inspectie Veiligheid en Justitie 
(Inspectie VenJ) wordt het hele transitieproces nauwgezet gemonitord.
Landelijke meldkamerorganisatie
Onder leiding van een regiegroep en de stuurgroep Landelijke Meldkamer 
Organisatie wordt invulling gegeven aan de multidisciplinaire aansturing 
van de transitie. Op regionaal niveau voltrekt de transitie zich in verschil-
lende snelheden. Een aantal regio’s is al op het juiste schaalniveau en een 
aantal heeft een business case in een vergevorderd stadium. Daarnaast 
zijn er regio’s die in de verkennende fase zijn. De komst van de regionale 
kwartiermakers moet deze processen versnellen. Een aanpassing van het 
wettelijk kader is in voorbereiding. Daarnaast wordt overleg gevoerd over 
de structurele overdracht van middelen met de VNG, het Ministerie van 
Binnenlandse Zaken en Koninkrijksrelaties en het Veiligheidsberaad.
Verminderen administratieve lasten
Door een reductie van administratieve lasten komt er meer capaciteit 
beschikbaar voor de primaire taken van de politie. De oorspronkelijke 
doelstelling was om de administratieve lastendruk voor de politie te 
reduceren met 5.000 fte ultimo 2014. Dit is aangepast, onder meer door de 
bij de vorming van de politie gelegde focus op het in werking brengen van 
de basisteams en de districtsrecherches. De totale reductie van 5.000 fte 
moet nu eind 2015 gerealiseerd zijn.
Politieacademie
Kwalitatief hoogwaardig en onafhankelijk politieonderwijs staat hoog in 
het vaandel. Door de komst van één nationale politie is er één behoefte-
stelling voor opleidingen gekomen. Dat maakt de inrichting van het 
onderwijs effectiever en efficiënter. Er worden maatregelen genomen om 
de taakstelling aan de Politieacademie uit te voeren met behoud van 
kwaliteit. Het gaat daarbij onder meer om een verkorting van opleidingen, 
zoals in het reguliere onderwijs, een verlaging van de financiering op 
basis van instroom van 2.300 tot 2.000 aspiranten per jaar en een 
normering van de bekostiging conform het reguliere onderwijs. Daarnaast 
is een wetswijzing voorbereid om de Politieacademie in te bedden in het 
politiebestel. Naast een goede borging van de kwaliteit van het politieon-
derwijs, wordt zo een betere verbinding tussen het politieonderwijs en de 
praktijk mogelijk. En ook zorgt dit voor een meer doelmatige en flexibele 
bedrijfsvoering door het gezamenlijk gebruik van personeel, van 
gebouwen en faciliteiten zoals de trainingscentra.
Internationale politiesamenwerking en Caribisch Nederland
In 2014 zijn de landenprogramma’s voor de 16 prioritaire landen groten-
deels uitgevoerd. Tevens is een evaluatiekader voor deze landenpro-
gramma’s opgesteld. Er is een gezamenlijk actieprogramma opgesteld 
met België, Frankrijk, Luxemburg en Nederland om de bestrijding van 
Tweede Kamer, vergaderjaar 2014–2015, 34 200 VI, nr. 1 17
