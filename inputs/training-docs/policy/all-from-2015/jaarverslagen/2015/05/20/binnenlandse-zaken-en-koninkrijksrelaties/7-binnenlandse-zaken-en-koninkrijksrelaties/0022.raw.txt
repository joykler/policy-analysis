incidentele subsidie. Daarnaast is een begin gemaakt met de voorberei-
dingen voor het werven van fondsen. In 2014 is de subsidie aan de OGS 
structureel met € 0,488 mln. verhoogd naar € 3,2 mln. Voor 2014 is € 0,6 
mln. reeds in 2013 uitgekeerd. Verder heeft de OGS een compensatie 
ontvangen aan loon- en prijsontwikkeling van € 29.192.
Opdrachten
Communicatie, kennisdeling en onderzoek
Er is een incidentele subsidie toegekend aan de VNG (€ 0,8 mln.). Deze 
uitgave was geraamd op het instrument Opdrachten. Daarnaast was er 
sprake van overlopende verplichtingen (€ 0,3 mln.) bij onder andere het 
programma Decentralisaties. Tot slot betreft het een herprioritering in de 
uitvoering ten behoeve van de problematiek Registratie Niet-Ingezetenen 
(RNI) en Basisregistratie Personen (BRP).
Bijdragen aan inter(nationale) organisaties
Bijdragen internationaal
Voor bijdragen internationaal is er begroot voor het Europees 
Burgerinitiatief en het European Knowledge Network (EUKN). Het aantal 
Europese Burgerinitiatieven is in 2014 achtergebleven bij het verwachte 
aantal bij begroting. Daarnaast is in 2014 een deel van het begrote budget 
voor EUKN overgeboekt naar de begroting van Wonen en Rijksdienst 
(XVIII).
1.2 Participatie
Subsidies
Politieke partijen
Politieke partijen krijgen subsidie op grond van de Wet financiering 
politieke partijen (Wfpp). Een politieke partij komt voor subsidie in 
aanmerking als zij voldoet aan een aantal in deze wet genoemde 
voorwaarden. Zo moet de partij hebben deelgenomen aan de voorgaande 
Eerste of Tweede Kamerverkiezingen en daarbij in ten minste één van 
beide Kamers ten minste een zetel hebben behaald. Ook moet de partij 
ten minste 1.000 leden hebben, die moeten beschikken over vergader- en 
stemrechten in de partij, en die elk jaar ten minste € 12 aan contributie 
betalen. In 2014 ontvingen elf politieke partijen subsidie.
Tweede Kamer, vergaderjaar 2014–2015, 34 200 VII, nr. 1 21
