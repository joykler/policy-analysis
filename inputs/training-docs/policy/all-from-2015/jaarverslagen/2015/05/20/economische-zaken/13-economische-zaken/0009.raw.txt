Leeswijzer
1.2. Leeswijzer 
De leeswijzer gaat in op de volgende onderwerpen:
1. Opbouw jaarverslag;
2. Ondergrens toelichtingen;
3. Controlenormen financiële en niet-financiële gegevens;
4. Groeiparagraaf.
1. Opbouw jaarverslag 
Het jaarverslag bevat een beleidsverslag, een jaarrekening en diverse 
bijlagen. Deze bevatten informatie over de in 2014 gerealiseerde beleids-
resultaten en de budgettaire realisatiegegevens van het Ministerie van 
Economische Zaken (EZ).
Het onderdeel beleidsprioriteiten van het beleidsverslag betreft de 
verantwoording over de beleidsagenda uit de EZ-begroting 2014. In de 
opzet van het verslag over de beleidsprioriteiten 2014 zijn de vier 
actielijnen losgelaten en is gekozen voor een thematische opbouw om de 
samenhang in het EZ-beleid te accentueren. Ook wordt hierdoor duidelijk 
dat de verschillende beleidsinitiatieven van EZ invulling geven aan een 
aantal overstijgende doelstellingen, waaronder het bevorderen van 
verduurzaming en vernieuwing.
De beleidsartikelen in dit jaarverslag hebben dezelfde opzet als de 
begroting 2014. Dit betekent dat de beleidsartikelen conform de Rijksbe-
grotingsvoorschriften van «Verantwoord Begroten» zijn opgesteld. Elk 
beleidsartikel bevat een paragraaf beleidsconclusies waarin voor de 
belangrijkste instrumenten een oordeel wordt gegeven over de uitvoering 
van het beleid in het afgelopen jaar.
De bedrijfsvoeringparagraaf doet verslag van relevante aandachtspunten 
in de bedrijfsvoering van het Ministerie van EZ en van het Diergezond-
heidsfonds (DGF). In de bedrijfsvoeringsparagraaf wordt ook ingegaan op 
het rijksbrede focusonderwerp fraude.
De jaarrekening bestaat uit de departementale verantwoordingsstaat, de 
samenvattende verantwoordingsstaat inzake de agentschappen, de 
jaarverantwoordingen van de agentschappen en de saldibalans.
De volgende bijlagen zijn opgenomen: Zelfstandige Bestuursorganen 
(ZBO’s) en Rechtspersonen met een Wettelijke Taak (RWT’s), afgerond 
evaluatie- en overig onderzoek 2014, Europese geldstromen, externe 
inhuur en een lijst van afkortingen.
2. Ondergrens toelichtingen 
Voor wat betreft het toelichten van significante verschillen in de uitgaven, 
ontvangsten en verplichtingen in de realisatie versus de vastgestelde 
begroting 2014 wordt een ondergrens van € 3 mln gehanteerd. In 
sommige gevallen, waar politiek relevant, worden ook posten toegelicht 
beneden deze ondergrens.
Tweede Kamer, vergaderjaar 2014–2015, 34 200 XIII, nr. 1 8
