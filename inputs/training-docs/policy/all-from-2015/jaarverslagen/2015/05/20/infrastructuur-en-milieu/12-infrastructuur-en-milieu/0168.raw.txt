Onderhoud Infrastructuur
Onderhoud heeft betrekking op de kosten die in rekening worden 
gebracht door derden (met name aannemers en ingenieursbureaus), die 
werkzaamheden uitvoeren die direct bijdragen aan het beheer en de 
instandhouding van de infrastructuur.
Afschrijvingskosten
Dit betreft de reguliere afschrijvingskosten van zowel materiële als 
immateriële vaste activa. De afschrijvingskosten zijn lager dan begroot, 
omdat in 2014 en eerdere jaren minder is geïnvesteerd dan van tevoren 
gepland.
Rentelasten
Dit betreft kosten van rentedragende leningen die bij het Ministerie van 
Financiën zijn afgesloten. De rentekosten zijn lager dan begroot, omdat in 
2014 en eerdere jaren minder is geïnvesteerd dan van tevoren gepland.
Dotatie voorzieningen
Dit betreft een toevoeging van € 13,5 miljoen aan de reorganisatievoor-
ziening in 2014 en € 0,1 miljoen aan de voorziening dubieuze debiteuren.
Bijzondere lasten
De bijzondere lasten betreffen grotendeels een technische correctie 
(€ 12,5 miljoen) op de boekingssystematiek van de Verkeerscentrales 
omwille van een consistentie scheiding tussen apparaat- en programma-
gelden. Daarnaast is er een boekverlies van € 0,5 miljoen op twee panden.
Dotatie Rijksrederij
Deze dotatie bestaat uit het verschil bij de Rijksrederij tussen afschrij-
vingen op vervangingswaarde (waarop de tarieven zijn gewaardeerd) en 
historische uitgaafprijs (waarop de vaartuigen worden gewaardeerd). Dit 
bedrag wordt toegevoegd aan de reserve Rijksrederij, waar dit gereser-
veerd wordt voor de aanschaf van nieuwe vaartuigen en levensduurver-
lengend onderhoud.
Nog te verdelen Resultaat
Het jaar 2014 is afgesloten met een negatief resultaat. Uit het saldo van 
baten en lasten van – € 11,6 miljoen wordt € 9,2 miljoen gedoteerd aan 
de Reserve Rijksrederij, waarna een nog te verdelen resultaat van – € 20,8 
miljoen resteert. Dit negatieve resultaat is hoofdzakelijk het gevolg van 
extra kosten in verband met de reorganisatievoorziening (€ 16,6 miljoen). 
Daarnaast is er sprake van tegenvallende huuropbrengsten van benzine-
stations (€ 3,5 miljoen). Deze lagere opbrengsten zijn hoofdzakelijk het 
gevolg van minder getankte liters brandstof en een lager aantal 
passanten.
Omdat incidentele kosten hoofdzakelijk het negatief resultaat in 2014 
veroorzaken, worden er naast de interne sturing op het resultaat geen 
aanvullende structurele maatregelen getroffen om eventuele toekomstige 
verliezen te voorkomen. Het negatieve resultaat 2014 wordt gedekt uit de 
expoitatiereserve van RWS.
Tweede Kamer, vergaderjaar 2014–2015, 34 200 XII, nr. 1 167
