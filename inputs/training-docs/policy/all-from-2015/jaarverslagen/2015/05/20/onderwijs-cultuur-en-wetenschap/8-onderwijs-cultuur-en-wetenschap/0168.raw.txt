Bijlagen
Stichting Fonds voor Cultuurparticipatie 
Het fonds stimuleert de actieve deelname aan het culturele leven van 
inwoners van Nederland, in al hun diversiteit, ongeacht leeftijd, herkomst, 
opleiding en woonplaats op het gebied van amateurkunst, cultuureducatie 
en volkscultuur.
Stichting Nederlands Filmfonds 
Het fonds stimuleert de filmproductie in Nederland, met de nadruk op 
kwaliteit en diversiteit en bevordert een goed klimaat voor de Neder-
landse filmcultuur.
Stichting Stimuleringsfonds Creatieve Industrie 
Het fonds voert verschillende subsidieregelingen uit die zijn gericht op 
kennisontwikkeling en kennisuitwisseling van de ontwerpende disciplines 
en het vergroten van de belangstelling voor architectuur, vormgeving en 
e-culture.
Stichting Mondriaanfonds 
Het fonds bevordert bijzondere en vernieuwende projecten en activiteiten 
van beeldend kunstenaars, bemiddelaars en instellingen die van belang 
zijn voor de beeldende kunst en cultureel erfgoed in Nederland. Het doel 
is hiermee de betekenisvolle ontwikkeling en zichtbaarheid van beeldende 
kunst en cultureel erfgoed in Nederland te stimuleren daar waar de markt 
dit niet of nog niet mogelijk maakt.
Stichting Nederlands Letterenfonds 
Het fonds bevordert de kwaliteit, diversiteit, productie en de vertaling van 
de Nederlands- en Friestalige literatuur. Ook verzorgt het Letterenfonds de 
promotie en zichtbaarheid van de Nederlandse en Friese literatuur in het 
buitenland.
Stichting Stimuleringsfonds Nederlandse Culturele Mediapro-
ducties 
Het Mediafonds bevordert de ontwikkeling en productie van culturele 
dramaproducties, documentaires, kunst- en kinderprogramma’s en 
cultuurprojecten van de publieke landelijke en regionale omroep.
Commissariaat voor de Media 
Het Commissariaat ziet toe op de naleving van de Mediawet en de daarop 
gebaseerde regels. Het garandeert daarmee een eerlijke toegang tot de 
media en bewaakt de kwaliteit, de diversiteit en de onafhankelijkheid van 
de informatievoorziening.
Nederlands-Vlaamse Accreditatieorganisatie (NVAO) 
De NVAO borgt de kwaliteit van het hoger onderwijs in Nederland en 
Vlaanderen. Zij beoordeelt op onafhankelijke wijze de kwaliteit van de 
opleidingen, verleent accreditatie, toetst nieuwe opleidingen en voert de 
instellingstoets kwaliteitszorg uit. Daarnaast levert de NVAO een bijdrage 
aan het vergroten van het kwaliteitsbewustzijn en bevordert zij de 
internationale samenwerking om tot afstemming en samenhang binnen 
de Europese hoger onderwijsruimte te komen.
Rijksmusea
Het betreft 17 musea die vallen onder de Wet verzelfstandiging rijksmu-
seale diensten.
Tweede Kamer, vergaderjaar 2014–2015, 34 200 VIII, nr. 1 167
