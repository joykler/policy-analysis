Lijst van gebruikte termen en hun betekenis
Abenomics 
Bijnaam voor het economisch programma van de Japanse regering o.l.v. 
premier Abe, bestaande uit drie pijlers, 1) ruim monetair beleid, 2) flexibel 
begrotingsbeleid en 3) structurele hervormingen
Accres 
Gemeenten en provincies ontvangen jaarlijks de algemene uitkering uit 
het gemeente- en provinciefonds. De jaarlijkse ontwikkeling van de 
omvang van het gemeente- en provinciefonds wordt sinds 1995 bepaald 
door de normeringssystematiek, waarbij de fondsen gekoppeld zijn aan 
de ontwikkeling van de uitgaven van het Rijk, de netto gecorrigeerde 
rijksuitgaven. De jaarlijkse toe- en afname van het gemeente- en 
provinciefonds die voortvloeit uit de koppeling aan de rijksuitgaven, wordt 
het accres genoemd.
Apparaatsuitgaven 
Uitgaven voor personeel en materieel voor het primaire proces (beleids-
proces) en voor de ondersteuning van het primaire proces (de bedrijfs-
voering).
Automatische stabilisatie 
Conjuncturele schommelingen in de collectieve inkomsten (en uitgaven) 
resulteren niet in een beleidsreactie, maar lopen in het begrotingssaldo. 
Bij versnelling van de conjunctuur nemen de belasting- en premie-
inkomsten toe en de uitgaven voor werkloosheid af. Hierdoor verbetert 
het begrotingssaldo. Bij vertraging van de conjunctuur treedt het 
omgekeerde op. Automatische stabilisatoren hebben daarmee een 
dempende invloed op de intensiteit van de conjuncturele uitslagen.
Baten-lastenagentschap 
Een baten-lastenagentschap is een onderdeel van een ministerie 
waarvoor een afgezonderd en afwijkend beheer wordt gevoerd, met als 
doel een doelmatiger beheer te realiseren. Agentschappen die een 
baten-lastenstelsel voeren hebben een eigen begroting en staan los van 
de begrotingsadministratie van het moederministerie. Een agentschap dat 
een baten-lastenstelsel voert valt onder de ministeriële verantwoorde-
lijkheid.
Bedrijfsvoering 
Het inzetten van apparaat (personeel en materieel) door een organisatie, 
gericht op het ondersteunen van het beleids- of taakproces van die 
organisatie.
De bedrijfsvoering omvat dus de ondersteunende processen die de 
beleids- of taakprocessen faciliteren. Hierbij kan worden gedacht aan 
personeel, inkoop, materieel, organisatie, financiën, automatisering/
informatisering en huisvesting.
Tweede Kamer, vergaderjaar 2014–2015, 34 200, nr. 1 115
