De beleidsartikelen
1.3.2 De beleidsartikelen 
11 Goed functionerende economie en markten 
Algemene doelstelling
Het scheppen van voorwaarden voor een goed functionerende economie 
en goed functionerende markten, waaronder de markt voor elektronische 
communicatie.
Goed functionerende markten dragen in belangrijke mate bij aan de 
economische groei en innovatie. In een goed functionerende markt 
reageren vraag en aanbod effectief op elkaar. Consumenten en bedrijven 
profiteren daarvan. Op goed functionerende markten ontstaat een 
optimale prijs – kwaliteitverhouding van goederen en diensten en hebben 
gebruikers keuze- vrijheid. Het slim benutten van en zorgdragen voor 
hoogwaardige elektronische communicatie netwerken en digitale 
infrastructuren waar de Nederlandse samenleving op kan bouwen én 
vertrouwen draagt bij aan het economisch groeivermogen en een goed 
functionerende economie.
Rol en verantwoordelijkheid
De Minister van EZ is op grond van de Telecommunicatiewet verantwoor-
delijk voor het stellen van regels voor vaste en mobiele communicatienet-
werken. Daarnaast ziet de Minister van EZ het als een taak eventuele 
belemmeringen voor het goed functioneren van markten te verminderen 
of weg te nemen en heeft een systeemverantwoordelijkheid voor de 
statistische informatievoorziening van rijkswege. Hieruit vloeien de 
volgende verantwoordelijkheden voort:
Stimuleren
� Het stimuleren van een goede balans tussen de belangen van 
bedrijven en consumenten met generiek consumentenbeleid waarbij 
de Wet handhaving consumentenbescherming centraal staat.
Financieren
� Het bijdragen aan het goed functioneren van markten door het 
financieren van TenderNed (het elektronisch aanbestedingssysteem) 
en diverse organisaties op het gebied van metrologie, normalisatie, 
accreditatie en markttoezicht.
� Het financieren van een deel van de exploitatie van het Agentschap 
Telecom en het verrichten van uitgaven voor opdrachten inzake 
beleidsvoorbereiding en evaluaties voor frequentiebeleid en veiligheid.
� Het financieren van het CBS om het van overheidswege verrichten van 
statistisch onderzoek ten behoeve van praktijk, beleid en wetenschap 
en het openbaar maken van de op grond van zodanig onderzoek 
samengestelde statistieken mogelijk te maken.
(Doen) uitvoeren
� Het tegengaan van mededingingsbeperkende gedragingen met de 
Mededingingswet en mededingingsbeleid in alle sectoren van de 
Nederlandse economie.
� Het reguleren van de postmarkt met de Postwet 2009 waardoor een 
toegankelijke en betaalbare basisvoorziening voor de post is gewaar-
borgd (universele postdienst).
� Het opstellen van verkeersregels voor het gebruik van de ether, door 
afspraken te maken in internationaal verband voor harmonisatie en 
Tweede Kamer, vergaderjaar 2014–2015, 34 200 XIII, nr. 1 23
