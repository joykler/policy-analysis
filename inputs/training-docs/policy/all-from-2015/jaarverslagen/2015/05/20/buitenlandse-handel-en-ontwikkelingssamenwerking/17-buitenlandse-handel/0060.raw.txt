BEDRIJFSVOERINGSPARAGRAAF 
In de uitvoering van het beleid op het terrein van Buitenlandse Handel en 
Ontwikkelingssamenwerking (BH&OS) wordt gebruik gemaakt van het 
apparaat van het Ministerie van Buitenlandse Zaken. Het is om deze reden 
dat in deze bedrijfsvoeringparagraaf wordt verwezen naar de bedrijfsvoe-
ringparagraaf in het jaarverslag van het Ministerie van Buitenlandse 
Zaken. Uitzondering hierop zijn de onderdelen rechtmatigheid en 
totstandkoming van de beleidsinformatie.
Rechtmatigheid
Op artikel 2 «Duurzame ontwikkeling, voedselzekerheid en water» en 
artikel 4 «Vrede, veiligheid voor ontwikkeling» controleert de Auditdienst 
Rijk (ADR) onder meer door middel van een steekproef. Door de inherente 
onzekerheid bij het gebruik van steekproeven is de maximale fout groter 
dan de rapportagetolerantie. De overschrijding van de rapportagetole-
rantie op artikel 2 bedraagt EUR 8,8 miljoen (53%) en op artikel 4 EUR 3,9 
miljoen (23%). De meest waarschijnlijke fout op artikel 2 bedraagt EUR 9,8 
miljoen en op artikel 4 EUR 6 miljoen. Voor beide artikelen geldt dat de 
meest waarschijnlijke fout beduidend lager is dan de tolerantie van 
EUR 16,4 miljoen respectievelijk EUR 17,3 miljoen.
Totstandkoming van de beleidsinformatie
Verantwoord begroten
Sinds de invoering van de nieuwe begrotingssystematiek Verantwoord 
Begroten in 2013 dient voor iedere financiële verplichting het gebruikte 
financiële instrument juist te worden vastgelegd in het financiële 
administratie systeem. In 2014 is gebleken dat vastlegging van financiële 
instrumenten niet altijd of niet juist heeft plaatsgevonden. De achter-
gronden en noodzaak van de financiële instrumenten, mede in het licht 
van een juiste jaarverantwoording aan de Kamer zullen daarom opnieuw 
worden verduidelijkt. In 2015 zal dit onderwerp gemonitord worden vanuit 
FEZ.
Evaluaties
De opsplitsing van de BZ-begroting en de integratie van de DGBEB in BZ 
hebben gevolgen gehad voor de evaluatieprogrammering. Deze 
opsplitsing en de opnieuw geformuleerde beleidsdoelen hebben geleid 
tot twee afzonderlijke programmeringen en speciale aandacht voor de 
dekking per afzonderlijke programmering maar ook voor beide samen 
(vanwege coherentie en capaciteitsoverwegingen). Resultaat was de 
evaluatieprogrammering BZ 2014 en de evaluatieprogrammering BH&OS 
2014 en nu die voor 2015. Ter verantwoording van 2013 zijn er twee 
jaarverslagen (BZ en BH&OS) gemaakt, maar wel op basis van de oude 
begrotingsartikelen en doelstellingen. De jaarverslagen voor 2014 zijn op 
basis van de nieuwe begrotingsartikelen en doelstellingen gemaakt.
Ter verbetering van de kwaliteit van decentrale evaluaties is er sinds 2013 
een raamovereenkomst met acht deskundige partijen voor de uitvoering 
van kwalitatief goed evaluatieonderzoek. Er wordt nu voor 14 evaluaties 
gebruik gemaakt van dit raamwerk. In 2015 zullen de ervaringen worden 
geïnventariseerd en besloten worden tot eventuele verlenging. Daarnaast 
is in de nieuwe beoordelingssjablonen voor activiteiten een aparte 
paragraaf gewijd aan evaluaties waarin de criteria voor decentrale 
evaluaties zijn opgenomen en de redenen om een evaluatie te verrichten 
moeten worden geëxpliciteerd. Ter ondersteuning van de directies is een 
Tweede Kamer, vergaderjaar 2014–2015, 34 200 XVII, nr. 1 59
