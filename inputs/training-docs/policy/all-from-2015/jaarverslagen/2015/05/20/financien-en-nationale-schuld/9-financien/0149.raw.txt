Bijlagen
De Nederlandsche Bank (DNB): Op grond van de Wet op het financieel 
toezicht (Wft) oefent DNB het prudentieel toezicht op financiële onderne-
mingen uit. DNB is in 2014 gefinancierd door zowel de staat als de onder 
toezicht staande ondernemingen. Met ingang van 2015 wordt de 
overheidsbijdrage voor het financieel toezicht in Nederland afgeschaft.
Stichting Waarborgfonds Motorverkeer: Het Waarborgfonds 
Motorverkeer vergoedt overeenkomstig de Wet aansprakelijkheidsverze-
kering motorrijtuigen (Wam) schade aan benadeelden. Daarnaast is het 
Waarborgfonds Motorverkeer ingevolge de Wam aangewezen als 
Schadevergoedingsorgaan.
Nederlands Bureau der Motorrijtuigenverzekeraars (NBM): Het 
NBM is verantwoordelijk voor het regelen van schaden door buitenlandse 
motorrijtuigen in Nederland en staat garant voor betaling van schade als 
onverzekerde Nederlandse motorvoertuigen in andere bij het groenekaart-
systeem aangesloten landen schade veroorzaken. Daarnaast is het NBM 
op grond van de Wam aangewezen als informatiecentrum waarbij 
personen die schade hebben geleden die is veroorzaakt door een 
motorrijtuig uit een EU-lidstaat, informatie kunnen verkrijgen die hen in 
staat kan stellen een vordering tot schadevergoeding in te dienen.
Commissie Eindtermen Accountantsopleiding: Op grond van Wet op 
het accountantsberoep is de Commissie belast met het vaststellen van de 
eindtermen, het aanwijzen van opleidingen die het theoretisch deel van de 
accountantsopleiding geheel of gedeeltelijk verzorgen, het toetsen van de 
praktijkstage en de afgifte van de verklaring van vakbekwaamheid.
De stichting administratiekantoor beheer financiële instellingen 
(NLFI): NLFI voert op grond van de Wet stichting administratiekantoor 
beheer financiële instellingen het privaatrechtelijke beheer over de 
deelnemingen van de Staat der Nederlanden in de vennootschappen ABN 
AMRO Group N.V., ASR Nederland N.V., RFS Holding B.V., Propertize B.V., 
SNS Reaal N.V. en NLFI Financial Investment B.V. De Minister van 
Financiën brengt een groot deel van deze kosten in rekening bij de 
vennootschappen waarvan aandelen door de stichting worden beheerd.
Stichting Afwikkeling Maror-gelden Overheid (SAMO): SAMO is 
belast met de afwikkeling van onder het publiekrechtelijke regime 
afgegeven beschikkingen. In 2015 zal SAMO opgeheven worden.
31 
DNB
Toezichttaak
Het prudentieel toezicht van DNB is gericht op de soliditeit van financiële 
ondernemingen en het bijdragen aan de stabiliteit van de financiële 
sector.
Doelstellingen
Als toezichthouder zet DNB zich in voor solide en integere financiële 
instellingen die hun verplichtingen en toezeggingen nakomen. DNB 
behartigt hiermee mede het belang van depositohouders, polishouders en 
pensioenfondsdeelnemers en draagt bij aan de financiële stabiliteit en 
duurzame welvaart binnen Nederland. DNB kijkt daarbij zowel naar het 
31
Zie voor een meer uitgebreide beschrijving de ZBO-verantwoording van DNB over 2014.
Tweede Kamer, vergaderjaar 2014–2015, 34 200 IX, nr. 1 148
