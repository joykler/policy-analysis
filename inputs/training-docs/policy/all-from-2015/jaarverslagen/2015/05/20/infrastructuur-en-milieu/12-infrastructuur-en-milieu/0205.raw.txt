inschrijvingen hoger dan verwacht. Per saldo is een netto resultaat van 
€ 3,8 miljoen geboekt.
In november 2014 is de van een chip voorziene rijbewijscard geïntrodu-
ceerd. Op deze manier kunnen o.a. de handhavende taken door de politie 
beter worden uitgevoerd. Tevens is de personalisatie van de rijbewijzen 
door de RDW ter hand genomen. Voorbereidingen zijn getroffen voor de 
renovatie in Veendam. Hiertoe zijn eind 2014 afspraken omtrent schatkist-
bankieren gemaakt. Op deze manier is de RDW van voldoende liquidi-
teiten voorzien. Begin 2014 is ook gestart met het aanbieden van open 
data over parkeergebieden en parkeertarieven van gemeenten.
Het jaar 2014 heeft voorts in het teken gestaan van de nazorg voor de 
implementatie op 1 januari 2014 van enkele in 2013 uitgevoerde grote 
projecten zoals de introductie van de kentekencard en de online kilometer-
registratie.
Stichting Advisering Bestuursrechtspraak (StAB)
De StAB kende in het jaar 2014 een hoge instroom van zaken die vanaf 
begin maart zo hoog was dat de StAB genoodzaakt was om enkele 
gedetacheerde medewerkers terug te roepen en externe deskundigen in te 
huren. De gemiddelde benutting van de adviescapaciteit inclusief de 
ingehuurde deskundigen bedroeg over het hele jaar 96%.
De StAB is ondanks de hoge instroom van zaken erin geslaagd om de 
gemiddelde behandeltijd te beperken tot 2,4 maanden in 2014 ten 
opzichte van 2,2 maanden in 2013.
De StAB is eind 2014 geconfronteerd met de huuropzegging door de SER. 
Dit betekent dat de StAB in 2015 op zoek moet gaan naar nieuwe 
huisvesting.
Tweede Kamer, vergaderjaar 2014–2015, 34 200 XII, nr. 1 204
