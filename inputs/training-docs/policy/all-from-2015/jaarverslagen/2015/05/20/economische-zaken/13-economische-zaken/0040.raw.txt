De beleidsartikelen
Op 11 september 2014 werd de nota Ruimtevaartbeleid 2014–2020 aan de 
Tweede Kamer aangeboden.
C2. Innovatie Attaché Netwerk
Het Innovatie Attaché netwerk heeft in 2014 congressen en matchmaking 
georganiseerd voor de internationalisering van de topsectoren Water en 
Life Sciences & Health. Nederland was in 2014 partnerland van Turkije 
voor de eerste Turkse Innovatieweek. Nederland heeft zich aan het Turkse 
bedrijfsleven en de Turkse kenniswereld gepresenteerd als innovatieland 
dat nadrukkelijk de samenwerking met Turkije zoekt. Met name de 
topsectoren Creatieve industrie, Life Sciences & Health en High Tech 
Systemen en Materialen waren hierbij vertegenwoordigd.
Van 27 oktober tot en met 5 november heeft in het kader van het 
Staatsbezoek aan Japan en Zuid-Korea een economische missie plaatsge-
vonden. Voor 4 van de 6 delegaties in Japan en 3 van de 4 in Zuid-Korea 
ging het om innovatiemissies, waarbij RVO/Internationale research & 
innovatie samenwerking (IRIS) en de Innovatie Attachés in Japan en 
Zuid-Korea het leeuwendeel van de organisatie hebben verzorgd. Het 
bezoek is zeer succesvol verlopen, met concrete leads voor follow up in 
beide landen. Zo heeft de Koreaanse overheid Nederland gevraagd om 
kennis en expertise te gaan leveren bij de ontwikkeling van toekomstige 
offshore windparken. De coördinatie van deze samenwerking gaat via de 
TKI Wind op Zee en het programma Partners for International Business 
Offshore Wind.
Tweede Kamer, vergaderjaar 2014–2015, 34 200 XIII, nr. 1 39
