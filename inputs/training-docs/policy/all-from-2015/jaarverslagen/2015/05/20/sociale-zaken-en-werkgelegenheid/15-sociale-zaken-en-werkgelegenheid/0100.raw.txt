Invoering van trekkingsrechten PGB door de SVB
Door problemen bij de invoering van de trekkingsrechten voor het 
Persoonsgebonden Budget (PGB) is er maatschappelijke onrust en 
onzekerheid ontstaan bij cliënten en zorgverleners en zijn er risico’s voor 
de rechtmatigheid van de betalingen. De problemen zijn nog niet 
(structureel) opgelost. De AR merkt dit aan als onvolkomenheid in relatie 
tot de rol van SZW als eigenaar van de SVB.
Het PGB wordt uitgevoerd door de Sociale Verzekeringsbank (SVB), een 
ZBO waarvan de Minister van SZW de eigenaarrol vervult. De Minister 
van VWS is beleidsverantwoordelijk voor het PGB en vervult de rol van 
opdrachtgever aan de SVB. De AR heeft aanbevolen de rollen van 
eigenaar en opdrachtgever met betrekking tot uitvoering en uitvoeringsor-
ganen verder uit te werken een heeft de Minister van SZW aanbevolen om 
als eigenaar bij ingrijpende beleidswijzigingen een goede uitvoeringstoets 
te laten doen en dit opnieuw te laten doen als er grote tussentijdse 
wijzigingen zijn.
Het Ministerie van SZW voorziet de volgende stappen:
� Het vastleggen van de vorm en het documenteren van de werkwijze 
tijdens het proces van de uitvoeringstoets, ook in relatie tot opdracht-
gevers van andere departementen. Daarbij zal worden betrokken dat 
SZW een integraal oordeel zal gaan vellen over de uitvoeringstoets;
� Bij grotere wijzigingen wordt de uitvoeringstoets periodiek geactuali-
seerd;
� Na herijking van de sturingsvisie van SZW en de ZBO’s zal de 
rolverdeling tussen opdrachtgever en eigenaar verder worden 
uitgelegd en vastgelegd in een statuut;
� Daarbij wordt ook informatie-uitwisseling passend bij nieuwe 
regelgeving geformaliseerd. De opdrachtnemer is verantwoordelijk 
voor de informatievoorziening naar de opdrachtgever maar heeft 
daarnaast een brengplicht naar de eigenaar, onder meer ter bespreking 
in het Bestuurlijk Overleg. 
Met bovengenoemde acties wordt de basis gelegd om de eigenaarrol ten 
opzichte van het UWV en de SVB ook in de toekomst op een goede 
manier in te vullen en daarmee te voldoen aan de aanbeveling die de AR 
bij dit onderwerp heeft gedaan.
4. Overige aspecten van de bedrijfsvoering 
Verdeling macrobudget 2015 Participatiewet
Per 1 januari 2015 is de Participatiewet in werking getreden. De verdeling 
over de gemeenten van de gedecentraliseerde middelen zal plaatsvinden 
door een integratie-uitkering op grond van de Financiële verhoudingswet. 
Dit wordt tevens de juridische grondslag. Vooruitlopend daarop heeft 
SZW medio 2014 indicatief de te verwachten budgetten voor de 
gemeenten bekend gemaakt. Op dat moment ontbrak een formele 
juridische grondslag voor een formele toedeling. Het was van belang de 
budgetten tijdig bekend te maken, om de gemeenten in staat te stellen op 
de formele budgettoekenning te anticiperen.
Grote ICT-projecten
Het rapport Elias is belangrijk voor SZW. De lessen eruit neemt SZW ter 
harte.
Het kerndepartement SZW kende in 2014 één actueel project als 
onderdeel van de rapportage grote en risicovolle ICT-projecten via de 
jaarrapportage bedrijfsvoering Rijk aan de Tweede Kamer.
Tweede Kamer, vergaderjaar 2014–2015, 34 200 XV, nr. 1 99
