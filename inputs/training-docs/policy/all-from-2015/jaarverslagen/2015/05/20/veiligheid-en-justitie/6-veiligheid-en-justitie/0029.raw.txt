Beleidsprioriteiten
Leenfaciliteit
Deze organisaties hebben toegang tot het geïntegreerd middelenbeheer 
van het Ministerie van Financiën. Voor de financiering van investeringen 
kunnen ze een beroep doen op de leenfaciliteit van Financiën. In deze 
garantstelling is bepaald dat wanneer er niet aan de verplichtingen wordt 
voldaan die uit de overeenkomst van geldlening voortvloeien, Financiën 
deze verplichting ten laste zal brengen van het Ministerie van VenJ. De 
presentatie van de leenfaciliteit is in de verantwoording van 2014 
gewijzigd: Als garantie is opgenomen het bedrag van de uitstaande 
leningen vermeerderd met het bedrag van de vrije ruimte onder het 
leenplafond, zo nodig rekening houdend met de mogelijk dat een eenmaal 
afgeloste lening opnieuw mag worden opgenomen.
De leningen aan het Gemeenschappelijke Hof en de Raad voor de 
rechtspraak worden in de leenadministratie van het Ministerie van 
Financiën gekenmerkt als een agentschapslening en zijn daarom in 
bovenstaande overzicht niet opgenomen. Het totaal van de uitstaande 
leningen voor de Raad voor de rechtspraak bedroeg per ultimo 2014 
€ 94.839.339 en voor het Gemeenschappelijk Hof € 165.000.
RC-limiet
De betreffende organisaties hebben bij het Ministerie van Financiën een 
rekening-courantfaciliteit, waarbij VenJ garant staat voor de aanzuivering 
van een mogelijk debetsaldo wanneer de betrokken organisaties daarbij in 
gebreke blijven.
Tweede Kamer, vergaderjaar 2014–2015, 34 200 VI, nr. 1 28
