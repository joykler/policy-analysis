Tijdelijke overgangsregeling ISV Geluid
Voor de tijdelijke overgangsregeling Investeringsbudget Stedelijke 
Vernieuwing Geluid zijn meer aanvragen ingediend dan eerder voorzien. 
De aanvragen overschrijden hierdoor het budget dat in de Najaarsnota 
voor deze regeling gereserveerd is. De kasoverschrijding ten opzichte van 
de Najaarsnota bedraagt 2,3 mln. Het verplichtingenbudget wordt 
opgehoogd met 3,3 mln. ten opzichte van de Najaarsnota.
BDU: Beter Benutten & Beter Benutten decentraal spoor & Grensover-
schrijdend spoorvervoer
De BDU-beschikking voor het jaar 2015 is eind 2014 afgegeven aan de 
decentrale overheden. Bij het opstellen van de Najaarsnota was nog niet 
in alle gevallen bekend welke afspraken moesten worden vastgelegd. Ten 
opzichte van de tweede suppletoire wet gaat het om het vastleggen van 
de volgende verplichtingenbedragen:
� 54,1 mln. voor het programma Beter Benutten
� 4,8 mln. voor Beter Benutten, Decentraal Spoor
� 10,1 mln. voor Grensoverschrijdend Spoorvervoer, Vleuten-
Geldermalsen (Vleugel) en decentralisatie Zwolle-Enschede
Stichting Advisering Bestuursrechtspraak (StAB)
De subsidie voor Stichting Advisering Bestuursrechtspraak (StAB) wordt 
verplicht in het jaar voorafgaand aan het jaar van uitgaven. Door een 
technische fout met conversies in eerdere jaren is er een onbalans 
ontstaan tussen kas en verplichtingen. Om dit te corrigeren en het 
meerjarig weer gelijk te trekken zijn de verplichtingen in 2014 opgehoogd 
met 5,4 mln. Deze verhoging was noodzakelijk voor het als verplichting 
vastleggen van het gepubliceerde subsidieplafond voor de stichting. Dit 
heeft geen invloed op de uitgaven.
Schikking Autoriteit Consument en Markt (ACM)
Nadat in 2003 in Amsterdam een hond was overleden na het plassen 
tegen een lantaarnpaal, heeft de ACM de netbeheerder Liander opdracht 
gegeven om in verband met de veiligheid alle lantaarnpalen in 
Amsterdam aan te passen. Liander heeft deze opdracht uitgevoerd. 
Naderhand hebben zij aan de rechter voorgelegd of ze gedwongen had 
mogen worden om alle lantaarnpalen aan te passen. In 2014 heeft het 
College van Beroep voor het bedrijfsleven (CBb) Liander in het gelijk 
gesteld en de ACM opgedragen de extra kosten voor de aanpassingen te 
vergoeden. De ACM en Liander hebben eind november 2014 een akkoord 
bereikt over de hoogte van de schadevergoeding die de ACM aan Liander 
moet betalen in verband met de gemaakte kosten. Dit bedrag is 5,2 mln.
Subsidie innovatie project ziekenhuisarts
Het verplichtingenbudget op subartikelonderdeel subsidies binnen 
onderdeel «Positie cliënt» is met 6,2 mln. opgehoogd. De mutatie betreft 
alleen verplichtingen en komt ten laste van het verplichtingenbudget 
2015. De mutatie hangt samen met de subsidie Traject 2 innovatie project 
ziekenhuisarts.
Opdrachtverlening ZonMw
Het verplichtingenbudget op subartikelonderdeel bijdragen aan ZBO’s/
RWT’s wordt verhoogd met 102,6 mln. De mutatie betreft alleen verplich-
tingen en komt ten laste van het verplichtingenbudget 2015–2019. De 
mutatie hangt samen met de meerjarige opdrachtverlening aan ZonMw.
Tweede Kamer, vergaderjaar 2014–2015, 34 200, nr. 1 91
