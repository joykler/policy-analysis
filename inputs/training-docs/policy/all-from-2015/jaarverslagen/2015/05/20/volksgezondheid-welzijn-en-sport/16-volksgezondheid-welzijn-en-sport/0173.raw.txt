Bij de fysiotherapie is een onderschrijding van € 44 miljoen te zien. Het 
lagere niveau is het gevolg van de doorwerking van de beleidsmaatre-
gelen 2012: het aantal zittingen voor eigen rekening is verhoogd naar 20 
en er zijn aandoeningen geschrapt van de chronische lijst. Het ZiNL meldt 
als aanvullende verklaring dat voor de gehele paramedische zorg een 
scherpere beoordeling van aanvragen geldt en wellicht ook een vermin-
derde vraag als gevolg van verhoogd eigen risico.
Bij de logopedie is er een onderschrijding van € 38 miljoen. Na het 
kostenonderzoek van de NZa zijn de tarieven, en daarmee ook het 
beschikbare budget, over 2012–2014 stapsgewijs per jaar verhoogd. Een 
verklaring voor de achterblijvende uitgaven is dat de zorgverzekeraars 
lagere tarieven contracteren dan de nieuwe maximumtarieven.
Verloskunde en kraamzorg
De in de eerste helft van 2014 geconstateerde onderschrijdingen in 2013 
bij de verloskunde en kraamzorg (€ 30 miljoen) zijn structureel doorge-
trokken. Ten opzichte van die onderschrijding blijkt er in 2014 sprake van 
hogere uitgaven en blijft er van de in 2013 doorgetrokken onderschrijding 
€ 12 miljoen over. Die lagere onderschrijding is onder meer het gevolg 
van stijgende geboortecijfers en hogere tarieven in de contractering.
Dieetadvisering
Bij de dieetadvisering is er over 2014 een onderschrijding van 
€ 17 miljoen. Een deel van de verklaring van de lagere uitgaven is dat na 
de heropname in het pakket in 2013 de diëtistenpraktijken weer op gang 
moeten komen. Omdat een substantieel deel van de dieetadvisering in de 
afgelopen jaren is gaan plaatsvinden binnen de ketenzorg, wordt 
verwacht dat een deel van deze meevaller structureel van aard is.
Tweedelijnszorg
Op basis van gegevens van de NZa en het ZiNL waren met name de 
uitgaven voor geriatrische revalidatiezorg € 80,3 miljoen lager dan de 
raming in de begroting 2014. Het met verlening van beschikbaarheidbij-
dragen gemoeide bedrag was € 15,2 miljoen lager dan de raming in de 
begroting 2014. De uitgaven voor overige curatieve zorg waren 
€ 7,9 miljoen lager. Anderzijds waren de uitgaven voor mondziekten en 
kaakchirurgie € 7,7 miljoen hoger. Gelet op onzekerheden in de 
voorlopige cijfers zijn de ramingen voor instellingen voor medisch-
specialistische zorg en de vrijgevestigde medisch specialisten niet 
bijgesteld.
Genees- en hulpmiddelen
De neerwaartse bijstelling van de uitgaven aan genees- en hulpmiddelen 
van ruim € 1 miljard vindt haar oorsprong grotendeels in de bijstelling 
van de raming naar aanleiding van realisatiegegevens over 2013 
(€ 752 miljoen) zoals gemeld in de eerste suppletoire wet 2014 en de in dit 
jaarverslag gemelde bijstelling van de raming naar aanleiding van 
realisatiegegevens over 2014 (€ 271 miljoen).
De € 752 miljoen is opgebouwd uit een bijstelling van € 607 miljoen bij de 
geneesmiddelen en een onderschrijding bij de hulpmiddelen van 
€ 145 miljoen. Deels komt de bijstelling bij de geneesmiddelen doordat de 
uitgaven in 2013 lager uitvielen dan in 2012, waar de VWS-raming 
rekening hield met enige groei en nominale bijstelling ten opzichte van 
2012.
Dit kwam omdat de vergoedingen voor geneesmiddelen lager waren door 
een lagere volumegroei in combinatie met een nog verdere daling van de 
gemiddelde geneesmiddelenprijzen onder druk van patentverlies en het 
Tweede Kamer, vergaderjaar 2014–2015, 34 200 XVI, nr. 1 172
