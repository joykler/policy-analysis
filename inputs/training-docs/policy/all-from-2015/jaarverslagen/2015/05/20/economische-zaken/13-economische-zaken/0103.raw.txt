De beleidsartikelen
5. Specifieke regio/gebiedsprojecten 
Rijksinpassingsplan Hedwige
Het Natuurpakket Westerschelde omvat een pakket aan maatregelen voor 
natuurherstel in het Schelde-estuarium. Het rijksinpassingsplan Hertogin 
Hedwigepolder, waarin de bestemmingswijziging van landbouw naar 
natuur is vastgelegd, is onherroepelijk geworden. Tevens zijn alle 
uitvoeringsbesluiten onherroepelijk en is het koninklijk besluit tot 
onteigening van de gronden in de Hedwigepolder gepubliceerd. Daarmee 
is er duidelijkheid over de toekomst van dit gebied en kan het proces naar 
uiteindelijke realisatie van estuariene natuur in de Hedwigepolder 
doorgaan. Daarnaast is het rijksinpassingsplan voor de uitbreiding van het 
Zwin vastgesteld door de Staatssecretaris van EZ, in overeenstemming 
met de Minister van Infrastructuur en Milieu. Dit plan is nog niet onher-
roepelijk; de zitting bij de Raad van State is in maart 2015. De realisatie 
van estuariene natuur in de Hedwigepolder en de uitbreiding van het Zwin 
leveren een bijdrage aan het bereiken van de instandhoudingsdoelen in 
de Natura 2000-gebieden Westerschelde & Saeftinghe en Zwin & 
Kievittepolder.
Trilaterale verklaring Wadden
Op 5 februari 2014 heeft de 12de Trilaterale Regeringsconferentie over de 
bescherming van de Waddenzee plaatsgevonden in Tønder te 
Denemarken. De Tweede Kamer is hierover op 4 april 2014 geïnformeerd. 
De komende vier jaar staat de trilaterale samenwerking onder Nederlands 
voorzitterschap. Er zijn afspraken gemaakt over de gezamenlijke te voeren 
Strategie voor Duurzaam Toerisme met 20 partijen waaronder overheden, 
toeristische- en natuurorganisaties; hiermee is een goed en breed 
fundament gelegd voor de uitwerking. Tevens werd de internationale 
Flyway-visie breed ondersteund. Deze visie is gericht op de goede 
bescherming van trekvogels (Waddenzee en West-Afrika).Verder zijn 
uitgangspunten vastgelegd rondom specifieke onderwerpen als duurzame 
visserij, de energie-ontwikkelingen en de mogelijke impact op het 
waddensysteem, de LNG introductie voor de kleine scheepvaart en de 
samenwerking op het terrein van de uitvoering van de EU-richtlijnen.
Resultaten beleidsprogramma Caribisch Nederland
In 2014 zijn 10 projecten toegekend in het kader van de bijzondere 
uitvoeringsregeling Caribisch Nederland. Deze regeling is bedoeld om 
achterstanden op het gebied van natuurbehoud- en herstel uit te voeren. 
Daarnaast is het voor 2014 geplande deel van het Natuurbeleidsplan 
Caribisch Nederland 2013–2017 uitgevoerd. Er is onder meer bijgedragen 
aan het versterken in capaciteitsverbetering van de natuurbeheersorgani-
saties, verbeteren van biodiversiteitsmonitoring, het vergroten van het 
duurzaam gebruik van natuur als economische bron, het verbeteren van 
landbouw- en visserijbeleid en het voldoen aan internationale en 
regionale verplichtingen op het gebied van biodiversiteit.
6. Uitvoering 
Convenant Staatsbosbeheer
In 2014 zijn, ter uitvoering van de afspraak uit het regeerakkoord om de 
positie van Staatsbosbeheer opnieuw te bezien, de uitgangspunten voor 
de toekomstige positie van Staatsbosbeheer naar de Kamer gezonden 
(TK, 29 659, nr. 122). Staatsbosbeheer blijft als zelfstandig onderdeel aan 
de rijksoverheid verbonden. Daarbinnen krijgt Staatsbosbeheer meer 
ruimte voor het versterken van de maatschappelijke betrokkenheid en het 
Tweede Kamer, vergaderjaar 2014–2015, 34 200 XIII, nr. 1 102
