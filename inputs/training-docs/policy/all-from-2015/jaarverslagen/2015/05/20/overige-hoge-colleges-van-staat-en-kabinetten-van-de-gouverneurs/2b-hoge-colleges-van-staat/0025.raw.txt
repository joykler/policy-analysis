Beleidsverslag
zogenaamde beheersafspraken) tussen de minster en de colleges, waarin 
4 
recht gedaan wordt aan hun staatsrechtelijke positie.
C. Beleidsconclusies 
In 2014 hebben zich qua de uitvoering en beoogde resultaten enkele 
bijzonderheden voorgedaan.
Als gevolg van de Inhuldiging van Zijne Majesteit de Koning in 2013 is er 
in dat jaar een Inhuldigingsmedaille ingesteld. Deze Inhuldigingsmedaille 
is aan de hand van vastgestelde criteria bij Koninklijk Besluit toegekend 
aan personen die een bijzondere bijdrage hebben geleverd aan de 
inhuldiging. Het Kapittel voor de Civiele Orden heeft op verzoek van het 
Ministerie van Binnenlandse Zaken en Koninkrijksrelaties een bijzondere 
adviesrol op zich genomen met betrekking tot de toedeling van deze 
Inhuldigingsmedailles. Het gros van de voordrachten heeft in 2013 
plaatsgevonden, maar ook in 2014 is nog een aantal keer een beroep 
gedaan op deze adviesrol. De Kanselarij der Nederlandse Orden heeft de 
toedeling van de Inhuldigingsmedailles die in 2014 zijn toebedeeld 
logistiek ter hand genomen en gecoördineerd. Daarnaast heeft het 
Kapittel in 2014 tevens geadviseerd over de herinneringsmedaille 
«Medaille bezoek in 2013 aan het Caribisch deel van het Koninkrijk», die 
Zijne Majesteit eind 2013 heeft ingesteld. De Kanselarij der Nederlandse 
Orden heeft ook de toedeling van deze medaille logistiek verzorgd.
Tevens is er in 2014 een onderscheiding van de Militaire Willems-Orde 
uitgereikt. Het Kapittel der Militaire Willems-Orde heeft in de periode 
hieraan voorafgaand bijzondere inspanningen verricht, ondersteund door 
de Kanselarij der Nederlandse Orden, om over deze toedeling te 
adviseren.
In 2014 is de hosting en housing van de servers van het ICT-systeem 
Daisy, dat het geautomatiseerde proces van decoratieverlening bevat en 
waarvan de Kanselarij eigenaar en beheerder is, overgedragen aan de 
shared-service organisatie SSC-ICT.
4
Comptabiliteitswet 2001, artikel 19.
sub 5. Onze Minister van Binnenlandse Zaken en Koninkrijksrelaties is verantwoordelijk voor 
het beheer van de begroting van de Staten-Generaal en van de begroting van de colleges, 
genoemd in artikel 1, eerste lid, onder g.
sub 6. De colleges, genoemd in artikel 1, eerste lid, onder e tot en met h, voeren het beheer 
over hun begroting of hun begrotingsdeel.
sub 7. Over de aan dit beheer te geven inhoud maakt Onze betrokken Minister afspraken met 
de onderscheiden colleges, waarin recht wordt gedaan aan hun staatsrechtelijke positie
Tweede Kamer, vergaderjaar 2014–2015, 34 200 IIB, nr. 1 24
