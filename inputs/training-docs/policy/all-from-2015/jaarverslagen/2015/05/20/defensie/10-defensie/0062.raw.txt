Beleidsartikelen
samenwerking met Domeinen. De verkoopopbrengsten komen toe aan 
Defensie.
De gerealiseerde ontvangsten van contracten die in eerdere jaren via 
Domeinen zijn gesloten, bedroegen in 2014 € 92,9 miljoen. In 2014 is voor 
circa € 400 miljoen aan verkoopcontracten afgesloten. De ontvangsten uit 
deze contracten zullen de komende jaren plaatsvinden. Het merendeel van 
het groot materieel is daarmee verkocht. In de loop van 2014 is tevens 
besloten om de verkoopactiviteiten van de Cougar-transporthelikopters, 
de mijnenbestrijdingsvaartuig van de Alkmaarklasse (AMBV’s) en de 
laatste Leopard 2 tanks vooralsnog stop te zetten.
Ten opzichte van de begroting 2014 vallen de verkoopopbrengsten groot 
materieel € 53,3 miljoen lager uit. In de eerste suppletoire begroting is 
€ 30 miljoen aan verkoopontvangsten van roerende goederen verschoven 
naar latere jaren als gevolg van afnemende mogelijkheden op de markt. 
Er is € 6,8 miljoen minder ontvangen door vertraging bij de betalingen 
van lopende contracten en ook € 10,3 miljoen aan verwachte ontvangsten 
van royalties is niet in 2014 ontvangen. Beide verwachte ontvangsten 
verschuiven van 2014 naar 2015. Tot slot is € 6,2 miljoen minder 
ontvangen door externe factoren, zoals vertraging in het tekenen van 
contracten en het wachten op vergunningen door externe partijen.
Tweede Kamer, vergaderjaar 2014–2015, 34 200 X, nr. 1 61
