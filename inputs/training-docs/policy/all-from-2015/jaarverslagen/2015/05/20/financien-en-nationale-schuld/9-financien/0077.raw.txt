Beleidsartikelen
van het ESM over deze onderwerpen. Eurogroep en Ecofin vergaderingen 
vinden in beginsel iedere maand plaats.
Als sluitstuk van versterkte economische beleidscoördinatie in de 
Eurozone verstrekt het ESM, onder strikte beleidscondities en waar 
mogelijk in samenwerking met het IMF, financiële steun aan landen in 
nood. Sinds juli 2013 kunnen het EFSM en EFSF geen nieuwe leningen 
meer aangaan. Het EFSF en EFSM blijven bestaan totdat de laatste 
leningen zijn afgelost. Het ESM heeft in 2014 financiële steun verstrekt aan 
Cyprus. Portugal heeft in het eerste half jaar van 2014 nog steun 
ontvangen van het EFSM, EFSF en het IMF en heeft eind mei 2014 het 
leningenprogramma succesvol verlaten. Griekenland heeft in 2014 
financiële steun van het EFSF en het IMF ontvangen. Daarnaast is in 
december 2014 door de Eurogroep besloten om het EFSF-programma van 
Griekenland met twee maanden te verlengen tot en met 28 februari 2015, 
zodat de Griekse regering meer tijd heeft om de nog openstaande 
maatregelen onder de vijfde voortgangsmissie af te ronden. Op 
27 februari 2015 is, op verzoek van de nieuwe Griekse regering, het 
leningenprogramma van het EFSF nogmaals verlengd met vier maanden 
tot en met 30 juni 2015. Griekenland is ook begonnen met de aflossing 
van de IMF-leningen van het eerste leningenprogramma van het IMF. Eind 
december 2014 had Griekenland in totaal circa 9,2 miljard euro afgelost 
aan IMF-leningen. Spanje en Ierland hebben eind 2013 de leningenpro-
gramma’s succesvol afgerond, er worden geen nieuwe leningen meer 
verstrekt. Zowel Spanje als Ierland hebben in 2014 al een deel van de 
leningen vervroegd afgelost. Spanje heeft in juli 2014 al 1,6 miljard euro 
vervroegd afgelost aan het ESM en Ierland heeft in december 2014 al 9,1 
miljard euro vervroegd afgelost aan het IMF.
Op 8 december 2014 heeft de Raad van gouverneurs van het ESM 
ingestemd met de uitwerking van het ESM-instrument voor directe 
herkapitalisatie van banken. Hiermee is het instrument operationeel 
geworden. Met het instrument zullen banken directe steun kunnen 
ontvangen vanuit het ESM in plaats van via de overheden van aanvra-
gende lidstaten. Hiermee wordt bijgedragen aan het verbreken van de 
vicieuze cirkel, door de link tussen kwetsbare overheden en kwetsbare 
banken af te zwakken. Tegelijkertijd houdt het akkoord rekening met de 
noodzaak om prikkels te houden voor aanvragende lidstaten om prudent 
beleid te voeren en om zorgvuldig om te gaan met de schaarse publieke 
middelen in het ESM.
Het jaar 2014 stond voor de Eurogroep ook in het teken van de toetreding 
van Letland tot de Eurozone per 1 januari en van de voorbereiding voor de 
toetreding van Litouwen als negentiende lid van de Eurozone. Litouwen 
heeft per 1 januari 2015 de Euro ingevoerd als munteenheid, daarvoor zijn 
de voorbereidingen in 2014 afgerond. Nadat Litouwen in januari 2014 
aangaf niet later dan 1 januari 2015 de Euro te willen invoeren, conclu-
deerde de Europese Centrale Bank en de Europese Commissie in juni 2014 
in de convergentierapporten dat Litouwen voldeed aan de vereiste 
convergentiecriteria. In juli is daarop de derogatie op toetreding van 
Litouwen opgeheven. Om duurzame convergentie te waarborgen heeft 
Litouwen structurele hervorming gepresenteerd en deze opgenomen in 
onder andere het nationaal hervormingsplan.
De onderhandelingen in het kader van het Meerjarig Financieel Kader 
(MFK) 2014–2020 van de EU zijn in 2013 afgerond. Vanaf 1 januari 2014 is 
daarmee het nieuwe MFK in werking getreden. In het nieuwe MFK, dat 
circa 34 miljard euro lager ligt dan het huidige MFK, hebben de budgetten 
Tweede Kamer, vergaderjaar 2014–2015, 34 200 IX, nr. 1 76
