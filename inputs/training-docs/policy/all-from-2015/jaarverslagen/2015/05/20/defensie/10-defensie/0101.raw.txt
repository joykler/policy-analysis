Baten-lastenagentschap Dienst vastgoed Defensie
Uitbesteding
De kosten voor uitbesteding zijn uiteindelijk lager uitgevallen, mede 
vanwege de toename van het aantal ingezette externen op de werklo-
caties (inhuur).
Materiële kosten
In de begroting werd uitgegaan van het herzien verrekenbeleid binnen 
Defensie. Teneinde de transactiekosten terug te dringen heeft dit beleid 
als doel geen onderlinge verrekening van dienstverlening meer toe te 
passen op dienstverlening binnen het departement. De dienstverlening 
tussen agentschappen werd hiervan later uitgezonderd. Dit betreft vooral 
de IV/ICT dienstverlening (€ 4,0 miljoen) en huisvesting (€ 2,5 miljoen). 
Dit is de belangrijkste verklaring van het verschil tussen begroting en 
realisatie.
Programmagelden instandhouding
De hogere lasten hangen samen met de extra gelden die door het 
moederdepartement beschikbaar zijn gesteld. De lasten zijn ca. € 0,8 
miljoen lager uitgevallen dan de opbrengsten. Dit «programmaresultaat» 
blijft beschikbaar voor Defensie in het kader van het instandhoudingspro-
gramma. Hierover zijn in het Protocol van Overdracht inzake de overgang 
van de DVD naar het Ministerie van BZK afspraken gemaakt.
Rentelasten investeringen DVD
Dit betreft de rentelasten die samenhangen met de financiering van activa 
die tot het apparaat van de DVD behoren. Het gaat hierbij met name om 
huisvesting van de DVD.
Rentelasten huisvestingsactiviteiten
Dit betreft de verschuldigde rente voor de leningen ten behoeve van de 
investeringen inclusief de bouwrente voor de in aanbouw zijnde 
huisvesting en de opgeleverde gebouwen en terreinen ten behoeve van 
de krijgsmacht. Voor de verklaring van de daling wordt verwezen naar de 
toelichting op de omzet huisvesting.
Afschrijvingskosten materieel
Op automatiseringsmiddelen en gebouwen is minder afgeschreven dan 
voorzien in de begroting. De begroting is uitgegaan dat delen van de 
gebouwen in aanbouw opgeleverd zouden worden in 2014. De gebouwen 
zijn echter per 1 december 2014 overgedragen aan het moederdepar-
tement.
Afschrijvingskosten materieel huisvestingsactiviteiten
Door de vertraging in uitvoering van de leenfaciliteitprojecten hebben in 
2014 geen opleveringen plaatsgevonden. Er zijn voor de projectbetalingen 
van de leenprojecten in 2014 geen leningen afgeroepen. Per 1 december 
2014 zijn de leningen afgelost in verband met de overdracht van de 
panden aan het moederdepartement. Dit heeft een verlagend effect gehad 
op de afschrijvingskosten.
Dotaties voorzieningen
In de begroting werd nog uitgegaan van een bedrag van € 0,5 miljoen. Dit 
betrof een globale raming van de kosten die samenhangen met herplaat-
singen als gevolg van de naderende reorganisatie. In het uitvoeringsjaar 
2014 zijn er geen voorzieningen gevormd, met uitzondering van de 
voorziening voor vermoedelijk oninbare vorderingen, die opgenomen is 
onder de debiteuren.
Tweede Kamer, vergaderjaar 2014–2015, 34 200 X, nr. 1 100
