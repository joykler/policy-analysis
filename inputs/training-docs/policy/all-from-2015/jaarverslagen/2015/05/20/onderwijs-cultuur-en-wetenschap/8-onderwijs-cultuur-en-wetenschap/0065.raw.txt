De beleidsartikelen (artikel 6 en 7)
tijdens een eerste studie en ononderbroken gevolgd wordt. De instel-
lingen ontvangen met ingang van 1 januari 2014 € 10 miljoen per jaar 
voor het verzorgen van deze tweede studies. Hiervoor zijn de onderwijs-
delen hbo en wo structureel verhoogd.
Deel Ontwerp en ontwikkeling hbo en Onderzoeksdeel wo
Hogescholen ontvangen een rijksbijdrage voor ontwerp en ontwikkeling 
(praktijkgericht onderzoek). Universiteiten ontvangen een rijksbijdrage 
voor het verrichten van wetenschappelijk onderzoek. Het onderzoeksdeel 
wo is gebaseerd op:
a. een studentgebonden deel: gebaseerd op het aantal bekostigde 
graden,
b. een deel promoties: gebaseerd op het aantal promoties leidend tot 
een proefschrift en het aantal ontwerpcertificaten,
c. een voorziening onderzoek in bedragen: bedragen op basis van 
afspraken over onder andere sectorplannen en toponderzoeksscho-
len, en
d. een voorziening onderzoek in percentages.
Deel ondersteuning geneeskundig onderwijs en onderzoek
De bekostiging van het onderwijs en onderzoek bij de acht academische 
ziekenhuizen loopt via de universiteiten. Hier kunnen studenten genees-
kunde onderwijs volgen en praktijkervaring opdoen. De bekostiging 
bestaat uit een deel dat is gebaseerd op het aantal ingeschreven 
studenten en graden, een procentueel deel en een bedrag vanwege rente 
en afschrijving (voor huisvesting).
Prestatiebox: Onderwijskwaliteit en studiesucces en profilering hbo en wo
Voor de periode 2013–2016 ontvangen hogescholen en universiteiten 
prestatiebekostiging op basis van individuele prestatieafspraken (zie ook 
de Strategische Agenda Hoger Onderwijs, Onderzoek en Wetenschap 
«Kwaliteit in verscheidenheid» en de Hoofdlijnenakkoorden 
OCW-Vereniging Hogescholen en OCW-VSNU). In het Besluit Experiment 
prestatiebekostiging hoger onderwijs is bepaald hoe de omvang van de 
prestatiebekostiging per instelling wordt vastgesteld. De afspraken zijn 
gemaakt op basis van concrete indicatoren. Bij het niet behalen van de 
overeengekomen prestatieafspraken kan de instelling in de periode 
2017–2020 (deels)gekort worden op het budget voor onderwijskwaliteit en 
studiesucces.
Alle hogescholen en universiteiten hebben voortgang geboekt met de 
uitvoering van hun plannen voor profilering en zwaartepuntvorming en 
krijgen dus ook in 2015 en 2016 hun deel uit het selectieve budget. Voor 
alle centres of expertise, met uitzondering van een, geldt dit ook. In 2014 
heeft een midtermreview plaats gevonden voor het selectief budget. De 
eindevaluatie van de prestatieafspraken vindt in 2016 plaats.
Bekostiging experimenten open bestel hbo
De middelen zijn ingezet voor de bekostiging van de experimenten open 
bestel. Deze experimenten zijn in 2014 afgerond. De eindevaluatie van de 
experimenten open bestel is op 16 januari 2015 aan de Tweede Kamer 
aangeboden (Kamerstuk 31 288, nr. 413). Het doel van de experimenten 
open bestel was om kennis op te doen over de effecten van het toelaten 
tot de publieke financiering van andere dan de huidige bekostigde 
aanbieders in het hoger onderwijs, en over de voorwaarden waaronder in 
het publiek bekostigde stelsel ruimte kan worden gemaakt voor deze 
aanbieders. De evaluatie laat zien dat op basis van de resultaten van het 
Tweede Kamer, vergaderjaar 2014–2015, 34 200 VIII, nr. 1 64
