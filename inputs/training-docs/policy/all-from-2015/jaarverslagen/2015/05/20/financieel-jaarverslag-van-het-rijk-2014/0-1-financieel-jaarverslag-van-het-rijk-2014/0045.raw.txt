zevenjaarsrente financiert. Leningen met allerlei verschillende looptijden 
29 
worden via renteswaps omgezet naar deze looptijd.
In de keuze voor een bepaalde gemiddelde looptijd voor de staatsschuld 
moet een afweging gemaakt worden tussen kosten en risico. Hoewel 
kortere schuld goedkoper is dan langere schuld, is het niet zonder meer 
verstandig om de staatsschuld overwegend kort te financieren. Een korte 
gemiddelde looptijd is immers risicovoller; de schuld moet dan vaker 
worden geherfinancierd. Dit vergroot de blootstelling van het Rijk aan 
renteschommelingen en vergroot zo de renterisico’s voor de overheidsfi-
nanciën.
Door nu iets meer rente te betalen voor een wat langere looptijd, kan de 
overheid zich indekken tegen het risico dat een hogere rente in de 
toekomst snel leidt tot hogere rentelasten. Om die reden zijn vanaf 2012 
leningen met lange looptijden over het algemeen niet teruggebracht tot 
30
een looptijd van zeven jaar . Als gevolg hiervan is de gemiddelde looptijd 
van de staatsschuld tussen 2012 en 2015 met ongeveer een jaar verlengd. 
Dit jaar wordt in het kader van de vierjaarlijkse herijking gekeken of zeven 
jaar nog steeds een optimale looptijd is voor de financiering van de 
staatsschuld.
  
1 
Tabel 3.2.1 Overzicht garanties, leningen en achterborgstellingen (in miljarden euro)
  2008  2009  2010  2011 2012   2013  2014 
T otaal garanties  63,5  152,7 152,2   238,2  258,0  213,9  197,1 
 Totaal leningen 45,7   9,2 7,2   8,0  7,8 8,8  8,0  
T otaal achterborgstellingen 177,7   192,8  220,2 235,7   250,4  259,1 270,1 
1 
Tot «leningen» behoren ook aan de kredietcrisis en de schuldencrisis gerelateerde verstrekte leningen.
3.2.1 Garantiebeleid 
Het jaar 2014 was het eerste volledig jaar dat het aangescherpte beleid 
voor garanties operationeel was. Het kabinet besloot eind 2013 tot nieuwe 
en scherpere regels voor garanties, in lijn met de aanbevelingen van de 
31
Commissie Risicoregelingen (CRR) . Alle nieuwe garanties of aanpas-
singen van bestaande garanties staan – als vorm van verborgen 
overheidsschuld – onder voorafgaand toezicht van de Minister van 
Financiën. Het kabinet heeft zich gericht op een integrale en betere 
weging van risico’s die voorwaardelijke verplichtingen, zoals garanties, 
achterborgstellingen en leningen met zich meebrengen. Deze aanpak 
houdt risico’s beheersbaar en versterkt de publieke verantwoording over 
deze risico’s.
Ook in Europees verband is er meer aandacht voor verborgen risico’s. 
Eurostat heeft een eerste inventarisatie gemaakt van garanties van alle 
32
EU-lidstaten . Het beeld dat hieruit volgt is nog divers en onvergelijkbaar. 
In lijn met onder andere de Nederlandse inzet zal ook op Europees niveau 
blijvend aandacht zijn voor verborgen risico’s.
29
Een renteswap is een ruiltransactie op een financiële markt. Partijen ruilen daarbij gedurende 
een vooraf afgesproken periode rentebetalingen met elkaar.
30
De beleidsevaluatie uit 2011 constateerde dat het onder bepaalde omstandigheden verstandig 
kon zijn om langere schulduitgifte niet terug te swappen naar het zevenjaarspunt.
31
Kamerstukken II 2013–2014, 33 750 nr. 13 en bijlage
32
De inventarisatie is gebaseerd op de Council Directive 2011/85/EU on budgetary frameworks 
(«Six Pack»). Zie http://ec.europa.eu/eurostat/documents/2995521/6616449/2–10022015-AP-
EN.pdf/d75df6fe-100b-4ae7-a09e-00400edb183a.
Tweede Kamer, vergaderjaar 2014–2015, 34 200, nr. 1 44
