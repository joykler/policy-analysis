Ambities Afsluitdijk
Op 23 december 2011 is aan de regio maximaal € 20 miljoen toegezegd 
voor een bijdrage aan de bekostiging van ambities rond de Afsluitdijk. 
Regionale partijen kunnen een projectvoorstel bij het Rijk indienen dat in 
aanmerking komt voor een bijdrage. De regionale partij draagt zorg voor 
minimaal eenzelfde bedrag als het bedrag dat door het Rijk beschikbaar 
wordt gesteld.
In 2014 zijn geen aanvragen door de regio ingediend. Hierdoor schuift het 
bedrag van € 3,5 miljoen door naar latere jaren. Dit bedrag blijft evenwel 
beschikbaar voor latere jaren.
Integrale verkenning Legger Vlieland en Terschelling
In 2014 is opdracht gegeven voor de planuitwerking legger Vlieland en 
Terschelling. Naar verwachting wordt in 2015 het projectbesluit genomen.
Ooijen-Wanssum
In 2014 is de planuitwerkingsfase van de gebiedsontwikkeling Ooijen-
Wanssum voortvarend voortgezet door de provincie Limburg.
IJsselsprong Zutphen
Voor het project IJsselsprong Zutphen is de bijdrage IenM vastgesteld op 
€ 18 miljoen. Deze is in 2014 overgeboekt. Hiermee is het project 
IJsselsprong Zutphen beëindigd en valt het resterende budget van bijna 
€ 0,4 miljoen vrij. Dit budget wordt overgeheveld naar het aanverwante 
budget Budget Investeringen Ruimtelijke Kwaliteit (BIRK)/Nieuwe 
Sleutelprojecten (NSP) op Hoofdstuk XII.
Zandhonger Oosterschelde
Voor de aanpak van de zandhonger is in 2007 een MIRT-verkenning 
gestart, inclusief praktijkproeven. Hieruit komt naar voren dat het 
suppleren van zand op intergetijdengebieden (platen, slikken, schorren) 
de meest effectieve maatregel is. Conform de MIRT-verkenning is de 
aanpak van de Roggenplaat het meest urgent. Het Rijk (EZ en IenM) heeft 
samen met Provincie Zeeland, Natuurmonumenten en Nationaal Park 
Oosterschelde een financieringsvoorstel uitgewerkt voor de aanpak van 
Roggenplaat, bestaande uit een bijdrage van € 5 miljoen door regio en 
Natuurmonumenten, € 1 miljoen door EZ en € 6,3 miljoen door IenM. Met 
dit voorstel is in het BO MIRT Zeeland van 13 november 2014 ingestemd. 
De zandsuppleties op de Roggenplaat zijn voorzien in 2017–2018.
Tidal Test Centre Grevelingen
Markt en regio willen in het kader van innovatieve deltatechnologie 
(Topsector Water) een Tidal Test Centre bouwen (TTC) in de Grevelin-
gendam. In het BO MIRT Zeeland van 31 oktober 2013 is hiertoe 
afgesproken dat het Rijk in de Grevelingendam de Flakkeese Spuisluis in 
werking stelt. Hierdoor komt beperkt getij terug in het oostelijk deel van 
de Grevelingen en ontstaat er een geschikte locatie voor het testen van 
(innovatieve) turbines, waarmee energie kan worden gewonnen uit de 
getijdenbeweging. In 2014 is door RWS de aanbestedingsprocedure 
gestart voor de inwerkingstelling van de Flakkeese Spuisluis. Deze sluis 
kan naar verwachting in de loop van 2016 in werking worden gesteld. Dan 
zal in dat deel van de Grevelingen ook de waterkwaliteit verbeteren.
Tweede Kamer, vergaderjaar 2014–2015, 34 200 J, nr. 1 23
