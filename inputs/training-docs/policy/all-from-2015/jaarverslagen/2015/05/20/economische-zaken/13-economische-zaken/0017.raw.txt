Beleidsprioriteiten
Meer dan 40 partijen hebben in 2013 het akkoord ondertekend en in 2014 
gewerkt aan gemeenschappelijke doelen: duurzame energieopwekking, 
meer energiebesparing en extra werkgelegenheid. De bijdrage van het 
Ministerie van Economische Zaken bestond onder andere uit de 
uitwerking van de aanpak voor de uitrol van wind op zee, de openstelling 
van € 3,5 mld om nieuwe hernieuwbare energieprojecten met de 
SDE+-regeling te ondersteunen, de ontwikkeling van een energiebespa-
ringsaanpak samen met de industrie en de invoering van het verlaagde 
tarief ter ondersteuning van lokale energieopwekking.
De overheid wordt steeds vaker ingezet als een belangrijke schakel in 
regionale samenwerkingsverbanden. Via de samenwerkingsagenda Rijk 
en regio zijn afspraken gemaakt over het inzetten van middelen en 
instrumenten ter ondersteuning van het Nederlandse innovatieve MKB en 
het kunnen doorgroeien van kansrijke bedrijven en innovaties uit de regio 
naar een nationaal of internationaal niveau. De 
MKB-innovatiestimuleringsregeling (MIT-regeling) versterkt de regionale 
verbindingen. In 2014 was er, mede dankzij financiële bijdragen van de 
provincies Limburg en Noord-Brabant, een budget van € 32 mln 
beschikbaar. Eind 2014 zijn ook met andere provincies afspraken gemaakt, 
zodat de MIT-regeling kan worden geïntensiveerd. Daarnaast is, gelet op 
de economische uitdagingen die in de provincie Groningen spelen, op 
initiatief van het Ministerie van Economische Zaken en de provincie een 
werkgroep gestart, die in nauw overleg met betrokkenen een actieplan ter 
versterking van het chemiecluster in de Eemsdelta heeft opgesteld.
De behoefte van burgers en bedrijven om in toenemende mate mee te 
praten en te beslissen, komt nadrukkelijk naar voren in trajecten waarin 
beoogd wordt om een transitie tot stand te brengen. Deze transities gaan 
immers gepaard met ingrijpende veranderingen en raken vaak direct hun 
belangen. Zo zijn windmolens bijvoorbeeld noodzakelijk voor het 
realiseren van een duurzame energievoorziening, maar zien omwonenden 
ze liever niet in hun nabijheid geplaatst worden. Ook is het belangrijk om 
de kwaliteit en veiligheid van medicijnen, stoffen en voedsel te testen, 
maar bestaat er weerstand tegen dierproeven. De uitdaging voor het 
kabinet is om een goede balans te vinden tussen het laten slagen van 
transities en het vinden van draagvlak. Daarom worden wind-op-land-
projecten ontwikkeld in nauwe samenwerking met provincies en worden 
betrokkenen en belanghebbenden gevraagd mee te denken en te 
participeren. Open en heldere communicatie, evenals het betrekken van 
belanghebbenden, voorkomt misverstanden en kan ervoor zorgen dat 
negatieve effecten zoveel mogelijk worden beperkt. Daar waar mogelijk 
wordt gezocht naar alternatieven. Zo is in geval van dierproeven gekozen 
voor een aanpak waarmee wordt toegewerkt naar zo min mogelijk 
proeven met dieren en waar deze onvermijdelijk zijn naar optimale 
verfijning, vervanging en vermindering.
De gevolgen van de aardbevingen die worden veroorzaakt door de 
gaswinning hebben grote impact op Noordoost-Groningen. Het kabinet 
hecht bij de aanpak van de problemen aan zorgvuldige besluitvorming en 
veelvuldig overleg met betrokken partijen. Op 17 januari 2014 is een 
bestuursakkoord gesloten waarin onder andere afspraken zijn gemaakt 
over Investeringen in de leefbaarheid en investeringen in de economie. De 
«Economic Board» heeft ter versterking van het economisch perspectief 
van de regio eind 2014 een programma met drie programmalijnen 
vastgesteld, waarin wordt ingezet op decentrale energieopwekking, 
digitale bereikbaarheid en een sterker financieringsklimaat. Daarnaast is 
Tweede Kamer, vergaderjaar 2014–2015, 34 200 XIII, nr. 1 16
