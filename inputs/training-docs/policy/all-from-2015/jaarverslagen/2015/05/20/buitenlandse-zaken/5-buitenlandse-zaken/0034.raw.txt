Beleidsartikel 2
Beleidsartikel 2. Veiligheid en stabiliteit 
A: Algemene doelstelling 
Het bevorderen van de Nederlandse en internationale veiligheid en 
stabiliteit door doelgerichte bilaterale en multilaterale samenwerking en 
het bevorderen van democratische transitie in landen in Zuidoost-Europa 
met een EU-toetredingsperspectief en in landen in Noord-Afrika en het 
Midden-Oosten.
Veiligheid is geen vanzelfsprekendheid. De internationale omgeving 
verandert snel en ingrijpend. Wat er in de wereld om ons heen gebeurt, 
heeft direct gevolgen voor onze eigen veiligheid en voor onze welvaart. 
Veel van de grensoverschrijdende dreigingen waaraan Nederland bloot 
staat, zijn van een dusdanige omvang en complexiteit dat een aanpak in 
internationaal verband geboden is. Voorbeelden zijn de proliferatie van 
massavernietigingswapens, terrorisme en gewelddadig extremisme, 
piraterij, grensoverschrijdende criminaliteit en cyberdreigingen.
B: Rol en verantwoordelijkheid 
De basis voor de inzet van het kabinet op internationaal veiligheidsbeleid 
ligt besloten in de rijksbrede Internationale Veiligheidsstrategie. Het 
bevorderen van de internationale rechtsorde, de bescherming van 
internationale handel en verdediging van onze grenzen en die van 
bondgenoten staat daarin centraal. De samenhangende inzet bestrijkt 
defensie, diplomatie, economie en ontwikkelingssamenwerking en het 
strekt zich uit naar andere departementen, zoals Defensie, Buitenlandse 
Handel & Ontwikkelingssamenwerking, Veiligheid en Justitie, Binnen-
landse Zaken en Economische Zaken. Uitgangspunt is om door gezamen-
lijke inzet en samenwerking met andere landen, internationale en 
maatschappelijke organisaties en het bedrijfsleven onze veiligheidsbe-
langen te behartigen.
De Minister is verantwoordelijk voor:
Stimuleren 
� Het bevorderen van grotere veiligheid en stabiliteit. De Minister 
bevordert en bewaakt de coherentie en consistentie van de Neder-
landse inzet in multilateraal verband, waaronder de EU, VN, NAVO en 
OVSE, ad hoc coalities zoals het Non-Proliferation and Disarmament 
Initiative (NPDI) en bijeenkomsten zoals de Nuclear Security Summit in 
2014.
Regisseren 
� Artikel 100-procedures ter voorbereiding van besluitvorming betref-
fende wereldwijde inzet van de krijgsmacht in crisisbeheersingsopera-
ties conform het Toetsingskader 2009, in nauwe afstemming met de 
Minister van Defensie.
� Toepassing van terrorismesancties/Sanctieregeling 2007 als onderdeel 
van het sanctiebeleid, uitgevoerd in overeenstemming met de 
Ministers van Financiën en Veiligheid en Justitie.
� In het kader van een restrictief en transparant internationaal en 
Nederlands wapenexportbeleid draagt de Minister van Buitenlandse 
Zaken verantwoordelijkheid voor de buitenlandpolitieke toetsing van 
Tweede Kamer, vergaderjaar 2014–2015, 34 200 V, nr. 1 33
