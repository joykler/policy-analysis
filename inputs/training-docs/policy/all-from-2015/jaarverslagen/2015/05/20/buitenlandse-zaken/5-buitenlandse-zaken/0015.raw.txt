Beleidsverslag
rechten Zeid, Secretary of State Kerry en de Argentijnse Minister van 
Buitenlandse Zaken. Vanuit het Mensenrechtenfonds zijn diverse 
projecten gesteund in onder andere Pakistan en Zuid-Afrika. De Neder-
landse ambassade in Parijs organiseerde samen met het Franse Ministerie 
van Buitenlandse Zaken verschillende bijeenkomsten die zich richtten op 
de versterking van LHBT-organisaties in francofoon Afrika. En marge van 
de Olympische Spelen in Sotchi heeft Nederland tot op hoog niveau 
(Minister-President) zijn zorgen laten blijken over de 
anti-homopropagandawet die sinds 2013 in Rusland van kracht is. Ook in 
andere landen heeft Nederland actief zijn zorgen over 
anti-homowetgeving overgebracht, waaronder in Oeganda en Gambia.
Bij de inzet voor vrouwenrechten lag in 2014 wederom de nadruk op 
internationale en lokale vrouwenorganisaties die zich sterk maken voor 
politieke en economische participatie van vrouwen en het bestrijden van 
geweld tegen vrouwen. Daarnaast is ingezet op versterking van UN 
WOMEN. In het kader van VN Veiligheidsresolutie 1325 organiseerde 
Nederland met UN WOMEN een conferentie voor Syrische vrouwen met 
het oog op hun participatie in de Syrische vredesonderhandelingen, in 
nauwe samenwerking met voormalig speciaal gezant voor Syrië van de 
VN en de Arabische Liga, Lakhdar Brahimi. Nederland blijft de inspan-
ningen van de groep Syrische vrouwen ook in 2015 financieel onder-
steunen.
Nederland werkt zoveel mogelijk samen in EU-verband, met andere 
gelijkgestemde landen en met het maatschappelijk middenveld om 
mensenrechtenverdedigers te ondersteunen en te beschermen. In dat 
kader organiseerde Nederland in samenwerking met de NGO Justitia et 
Pax (inmiddels Justice and Peace) de internationale conferentie Speak 
Truth to Power in Den Haag. Uit deze conferentie is een aantal beleidsaan-
bevelingen gekomen dat is gedeeld in de Raadswerkgroep Mensen-
rechten van de EU. De Europese Dienst voor Extern Optreden (EDEO) 
heeft de aanbevelingen gebruikt bij het opstellen van de guidance note bij 
de EU-richtsnoeren voor EU-missies en ambassades bij het ondersteunen 
van mensenrechtenverdedigers.
De Mensenrechtentulp is in 2014 uitgereikt aan Mideast Youth. Deze 
organisatie bouwt online platforms om een stem te geven aan mensen die 
zich inzetten voor de mensenrechten. De platforms creëren een omgeving 
waar door (jonge) mensen kan worden gesproken over onderwerpen die 
taboe zijn in delen van het Midden-Oosten, zoals gelijke rechten voor 
LHBT, gelijke rechten voor religieuze en etnische minderheden zoals 
Baha’i en Koerden en de bescherming van arbeidsmigranten die onder 
moeilijke omstandigheden leven in grote delen van het Midden-Oosten. 
De websites zijn toegankelijk en interactief, zodat de boodschap breed 
wordt uitgedragen.
Op het gebied van de vrijheid van godsdienst en levensovertuiging heeft 
Nederland verschillende projecten opgezet in 2014. Zo heeft Nederland 
voor de tweede keer de South Caucasus Regional Conference on Freedom 
of Religion and Belief in Tbilisi georganiseerd. De conferentie bood een 
podium voor overleg tussen verschillende belangengroepen (orthodoxe/
nationale kerken, minderheden, NGO’s en overheid) uit Georgië, Armenië 
en Azerbeidzjan. Ook in het kader van de pilot godsdienstvrijheid zijn 
verschillende activiteiten ontplooid. Zo is onder andere in Nigeria een 
vervolgtraining gegeven voor journalisten en woordvoerders van de 
overheid en veiligheidsdiensten over verantwoordelijke journalistiek in 
Tweede Kamer, vergaderjaar 2014–2015, 34 200 V, nr. 1 14
