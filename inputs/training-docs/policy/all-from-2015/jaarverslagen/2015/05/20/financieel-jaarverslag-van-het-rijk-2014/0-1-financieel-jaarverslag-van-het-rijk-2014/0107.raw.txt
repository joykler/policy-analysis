Een van de kenmerken van het baten-lastenstelsel is het kunnen doen van 
investeringen (in vaste activa). De hieraan verbonden afschrijvingskosten 
worden doorberekend in de kostprijs. Deze kosten worden gespreid over 
de levensduur van de investering, in plaats van dat zij in één keer ten laste 
van het jaar komen waarin de investering is verricht. Dit gaat vooral op bij 
investeringen in vaste activa als huisvesting. Met het rijkshuisvestings-
stelsel betrekken agentschappen hun huisvesting van de Rijksgebouwen-
dienst (RGD) en betalen vervolgens huur aan de RGD. Dat betekent dat 
agentschappen zelf niet meer hoeven te investeren in gebouwen en 
hierop ook niet meer hoeven af te schrijven. Immers, de RGD investeert 
en schrijft af.
Geringe investeringen en afschrijvingskosten beperken voor agent-
schappen het nut van het voeren van een baten-lastenstelsel in afwijking 
van het verplichtingen-kasstelsel van het moederdepartement. Daarom is 
in de Regeling agentschappen een minimumnorm voor afschrijvings-
kosten opgenomen. Pas als de afschrijvingskosten meer dan 5% van de 
totale lasten bedragen, mogen nieuwe agentschappen werken met het 
baten-lastenstelsel. Figuur 10.8 laat zien dat 42% van de bestaande 
agentschappen deze norm haalt volgens de nieuwe Regeling agent-
schappen.
Figuur 10.8 Afschrijving ten opzichte van de totale lasten (in procenten van 
totaal aantal agentschappen, ultimo 2014)
42%
58%
Boven de 5% afschrijvingsnorm Onder de 5% afschrijvingsnorm
  
De drie agentschappen met het hoogste percentage afschrijvingskosten ten opzichte 
van de totale lasten in de periode 2011–2014 zijn
 Agentschap Ministerie  Afschrijvingskosten (percentage  
van totale lasten) 
1. RGD  BZK/W enR  24,3% 
 2. P-Direkt  BZK/WenR  16,6% 
 3. SSC-ICT  BZK/WenR  14,0%
 
Balans
Tabel 10.3 geeft de totale balans van alle agentschappen bij elkaar weer. 
Ultimo 2014 bedroeg het totaal van alle bezittingen 19,6 miljard euro.
Tweede Kamer, vergaderjaar 2014–2015, 34 200, nr. 1 106
