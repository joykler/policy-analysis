Toelichting doelmatigheidsindicatoren
Tarieven per uur
Het gemiddelde uurtarief wordt bijgehouden om de kostenefficiency aan 
te tonen. Deze indicator is een gemiddelde over alle functies waarbij naar 
het primaire proces wordt gekeken (exclusief onderzoekskosten). Het 
aCBG hanteert producttarieven en geen uurtarieven. Het tarief per uur 
voor 2013 is wegens foutieve berekening aangepast ten opzichte van het 
jaarverslag van 2013 (91).
Omzet per productgroep
De omzet per productgroep geeft inzicht in de samenstelling van de totale 
omzet van het aCBG. Er is sprake van een structurele verschuiving van 
beoordelingen op nationaal niveau naar beoordelingen op Europees 
niveau. De verwachting is dat deze trend zich in de komende jaren zal 
voortzetten.
Totaal aantal fte
Het totaal aantal fulltime-equivalenten (fte) werkzaam bij het aCBG per 
31 december van het jaar, exclusief externe inhuur. De toename van het 
aantal fte in 2012 houdt verband met het terugdringen van de externe 
inhuur. In verband met de achterblijvende omzet uit beoordeling van 
geneesmiddelen is de eerder verwachte toename in 2013 en 2014 van fte 
niet gerealiseerd.
Saldo van baten en lasten (% van de baten)
De ontwikkeling van het procentuele saldo is een weergave van de 
realisatie, zoals de afgelopen jaren in de jaarrekening gepresenteerd.
Aantal gegronde klachten
Het aantal gegronde klachten wordt bijgehouden om inzicht te krijgen in 
de geleverde kwaliteit van de productie. In 2014 zijn 31 klachten binnenge-
komen. Hiervan zijn 27 klachten gegrond verklaard, dit is vergelijkbaar 
met 2013. De klachten betreffen voornamelijk opmerkingen van registra-
tiehouders over het reguliere/primaire proces van het aCBG.
Aantal zaken per fte
Het aantal zaken per fulltime-equivalent wordt bijgehouden om de 
efficiency van de productie inzichtelijk te maken.
Tweede Kamer, vergaderjaar 2014â€“2015, 34 200 XVI, nr. 1 117
