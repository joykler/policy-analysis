Beleidsartikel 2
samenwerkingsmiddelen en de versterking van het financieel beheer. 
Structureel wordt er geïntensiveerd op het financieel toezicht, de 
coördinatie van Caribisch Nederland en de juridische advisering.
Overig personeel
Hier hebben zich geen bijzondere ontwikkelingen voorgedaan.
Materiële uitgaven
Overig materieel
Hier hebben zich geen bijzondere ontwikkelingen voorgedaan.
2.2 Duurzame economische ontwikkeling
Subsidies
IUCN
In 2006 is door de toenmalige Minister van Binnenlandse Zaken en 
Koninkrijksrelaties een subsidie toegezegd voor de duur van 10 jaar aan 
de Stichting International Union for the Conservation of Nature Neder-
lands Comité (IUCN NL). De subsidieverlening is bedoeld voor het 
veiligstellen van het natuurbeheer op de eilandgebieden van het Caribisch 
deel van het Koninkrijk. IUCN stelt de subsidie ter beschikking aan de 
Dutch Caribbean Nature Alliance (DCNA), de overkoepelende organisatie 
van de natuurparken in het Caribisch deel van het Koninkrijk.
Inkomensoverdracht
Pensioenen
Conform de vaste verrekenkoersregeling Antilliaanse en Arubaanse 
pensioenen zijn de voor pensioengerechtigden nadelige koersverschillen 
als gevolg van wisselkoersfluctuatie tussen de Antilliaanse gulden (NAF) 
en de euro gecompenseerd.
Bijdragen aan medeoverheden
Sociaal-economische initiatieven Bonaire, St. Eustatius, Saba (BES)
In 2013 zijn voor het eerst middelen verstrekt uit het BES-fonds ten 
behoeve van de integrale aanpak van de sociaal-economische proble-
matiek van de eilanden. Dit betreft een financiële samenwerking tussen de 
Ministeries van Binnenlandse Zaken en Koninkrijksrelaties, Sociale Zaken 
en Werkgelegenheid en Volksgezondheid, Welzijn en Sport. Het betreft 
uitkeringen conform artikel 88 lid 8, van de Wet financiën BES. In 2014 
hebben financieel technische redenen (mogelijkheid tot terugvordering) 
ertoe geleid dat ophanging aan het BES-fonds (H) niet meer opportuun 
werd geacht en deze samenwerkingsmiddelen onder Koninkrijksrelaties 
(IV) zijn gebracht. Dit verklaart het verschil met de oorspronkelijke 
begroting.
Het gehele budget is uitgeput en diverse projecten die gefinancierd 
worden uit deze middelen zijn in uitvoering of reeds afgerond. De 
Regeling bijzondere uitkering integrale projecten 2013 is verlengd met 
twee jaar.
Tweede Kamer, vergaderjaar 2014–2015, 34 200 IV, nr. 1 19
