2014
Ontwerpbe-
groting 
 14  Verhogen intramurale eigen bijdrage AWBZ  50,0 
 15  Verzachten vermogensinkomensbijtelling – 17,0  
 16  Verzachten RA: intramurale eigen bijdrage  – 248,0 
  Totaal ontvangsten  – 215,0
Bron: VWS, NZa-gegevens over productieafspraken en voorlopige realisatiegegevens, gegevens 
ZiNL over de (voorlopige) financieringslasten Zvw en AWBZ.
 
Toelichting:
ZORGVERZEKERINGSWET (Zvw)
Uitgaven
Algemeen
1. Aanvulling Hoofdlijnenakkoorden 2013
In aanvullingen op de eerder afgesloten Hoofdlijnenakkoorden is in de 
zomer van 2013 afgesproken dat het groeipercentage van de zorguitgaven 
verder wordt teruggebracht: naar 1,5% in 2014 en 1% per jaar van 2015 tot 
en met 2017. Voor huisartsen geldt dat ze daarbovenop 1% in 2014 en 
1,5% in 2015 tot en met 2017 krijgen ten behoeve van gewenste substi-
tutie (van zorg in de tweede lijn), vernieuwing en het belonen van 
uitkomsten. Om de verlaagde uitgavengroei te realiseren zet de zorgsector 
sinds 2014 extra in op maatregelen die de doelmatigheid en de kwaliteit 
van de zorg verbeteren: meer zorg van de medisch specialist naar de 
huisarts, en van de huisarts naar zelfzorg. Complexe zorg wordt gecon-
centreerd. Medische richtlijnen en zorgstandaarden worden strakker 
toegepast, waardoor de behandelingen worden gegeven naar de 
maatstaven van de medische sector zelf. De verlaging van de groei van de 
uitgaven die door middel van de gezamenlijke inspanningen wordt 
bereikt, leidt tot een extra besparing oplopend tot € 1 miljard vanaf 2017. 
In 2014 gaat het om een bedrag van € 250 miljoen. Op basis van de 
ingezette maatregelen wordt ervan uitgegaan dat de sector deze taakstel-
lende besparingen realiseert. De onzekerheid in de cijfers over 2014 is nu 
echter nog te groot om hier conclusies over te trekken.
Eerstelijnszorg
2. Tariefsaanpassing logopedie
De intensivering bij logopedie betreft een tariefsverhoging die in drie 
stappen (2012–2014) is doorgevoerd. De verhoging over 2014 betrof de 
laatste stap met een budgettair effect van € 34,2 miljoen. Uit het 
kostenonderzoek van de NZa was naar voren gekomen dat de tarieven 
sinds 1984 niet meer waren herijkt en dat de bestaande rekennorm te krap 
was voor de huidige logopedische praktijkvoering. De uitgaven voor 
logopedie blijven achter bij de herijkte raming. Een verklaring voor de 
achterblijvende uitgaven is dat de zorgverzekeraars lagere tarieven 
contracteren dan de nieuwe maximumtarieven.
Tweede Kamer, vergaderjaar 2014–2015, 34 200 XVI, nr. 1 161
