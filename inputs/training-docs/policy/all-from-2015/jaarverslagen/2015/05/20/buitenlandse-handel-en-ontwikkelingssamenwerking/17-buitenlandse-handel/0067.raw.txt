Door de splitsing van de balans tussen BH&OS en BZ is er een te 
verrekenen bedrag tussen de twee balansen noodzakelijk om evenwicht te 
creëren. Gedurende het jaar wordt er per maand achteraf een verrekening 
gemaakt tussen de RHB rekening BH&OS en BZ. Omdat dit alleen achteraf 
plaats kan vinden zal er per eindejaar altijd een nog te verrekenen bedrag 
overblijven. Het nog te verrekenen bedrag voor 2014 zal meegenomen 
worden in de eerste verrekening van 2015.
10 Extra-comptabele vorderingen 
(debet 1.320.749 x EUR 1.000) 
Dit betreffen vorderingen die reeds ten laste van de begroting zijn 
gebracht en extra-comptabel worden bewaakt. Deze vorderingen hebben 
vaak een langdurig karakter. Afhankelijk van de begroting waarop het 
teruggevorderde bedrag betrekking heeft wordt de vordering toegewezen 
aan de balans van BZ of BH&OS.
 Specificatie x 1.000 EUR  31 december  31 december 
2014 2013 
 Te ontvangen aflossingen op begrotingsleningen  198.331  222.383 
 Massif fonds  311.225  311.225 
 IDF (voorheen MOL fonds)  230.825  248.629 
 DGGF Fonds  64.218  0 
NIO begrotingslening   149.000  172.000 
 Verrichte garantiebetalingen NIO  56.136  60.137 
 Diverse extra-comptabele vorderingen  311.014  333.641 
 Totaal  1.320.749  1.348.015
 
De extra-comptabele vorderingen met betrekking tot IDF (voorheen MOL 
fonds) en het Massif-programma staan uit bij de FMO en betreffen 
roulerende fondsen. De betaalde IDF fondsen staan per 31/12/2018 en de 
Massiffondsen per 31/12/2015 ter beschikking van de Minister en zijn als 
geconditioneerde vordering opgenomen. De asset waarde van IDF tot en 
met 2014 is, op basis van informatie van FMO, verlaagd tot EUR 230,8 
miljoen. Het aandeel van Buitenlandse Zaken in het Massif fonds is 
vastgesteld op EUR 379,0 miljoen. Het totaal van de door BZ ingebrachte 
fondsen tot en met 31 december 2014 bedroeg echter EUR 311,2 miljoen, 
derhalve wordt dit bedrag opgenomen. De genoemde asset waardes zijn 
voorlopige cijfers zoals bekend bij het opstellen van de saldibalans, het 
zijn dus nog geen definitieve cijfers. Deze zullen uit de jaarrekening 2014 
van het FMO blijken.
Voor het DGGF (Dutch Good Growth Fund) zijn leningen verstrekt aan 
RVO en PwC/TJ gericht op het midden- en kleinbedrijf voor investeringen 
in ontwikkelingslanden. Aan RVO is een lening verstrekt van EUR 
45,8 miljoen. Aan PwC/TJ is een lening vertrekt van EUR 18,4 miljoen.
Navolgend overzicht geeft inzicht in de mate van opeisbaarheid van de 
extra-comptabele vorderingen en de ouderdom.
Tweede Kamer, vergaderjaar 2014–2015, 34 200 XVII, nr. 1 66
