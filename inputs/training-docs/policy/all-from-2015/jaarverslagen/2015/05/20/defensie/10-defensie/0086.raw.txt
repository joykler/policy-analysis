Saldibalans
ad 13. Garantieverplichtingen
Het saldo op de saldibalans is nihil. Voor de garantieverplichtingen wordt 
geen gescheiden administratie gevoerd. Aanwezige garantieverplich-
tingen worden opgenomen onder de balanspost «openstaande verplich-
tingen».
Per 31 december 2014 is er één openstaande garantie. Het betreft een 
overeenkomst met de Vereniging Verbond van Verzekeraars over de 
verzekerbaarheid van personeel. De looptijd is onbepaald en er is geen 
gegarandeerd bedrag vastgesteld. De overeenkomst regelt de verhouding 
tussen Defensie en de Vereniging met als doel de belemmeringen die 
defensieambtenaren in het maatschappelijk verkeer ondervinden als 
gevolg van uitsluitingsclausules bij levensverzekeringen, gekoppeld aan 
de financiering van een woning, weg te nemen. In 2014 zijn er geen 
aanspraken geweest.
ad 14. Openstaande verplichtingen (bedragen x € 1.000)
Het saldo op de saldibalans bedraagt € 3.442.687. De met termijncon-
tracten afgedekte verplichtingen zijn opgenomen tegen de betreffende 
termijnkoers. De niet op termijn afgedekte US$-verplichtingen zijn 
gewaardeerd tegen de plandollar koers van € 0,758. Verplichtingen die 
voortkomen uit bestellingen vanuit het materieel-logistiek proces in SAP 
MM worden gewaardeerd tegen de in SAP opgenomen middenkoers van 
de maand waarop de verplichting in de administratie is opgenomen.
Bij de nieuw aangegane verplichtingen is uitgegaan van de methode van 
het opnemen in de rekening van zowel de positieve als negatieve 
bijstellingen van oude verplichtingen.
 Verplichtingen 1/1/2014  3.566.714 
 Aangegane verplichtingen in verslagjaar  7.983.072 
 Subtotaal 11.549.786  
T ot betaling gekomen in verslagjaar  8.107.099 
 Openstaande verplichtingen per 31/12/2014  3.442.687
 
Als criterium voor de toelichting van openstaande verplichtingen 
geldt een grensbedrag van € 100.000 (bedragen x € 1.000). 
Openstaande verplichtingen van € 301.769 betreffen de aanschaf van 200 
stuks Groot Pantserwielvoertuig (Boxer) in meerdere uitvoeringen 
inclusief toebehoren, documentatie voor training en reservedelen. De 
leveringen heeft plaats vanaf 2013 tot en met 2017.
Een openstaande verplichting van € 408.310 betreft het deel waarvoor 
Nederland participeert in een multinationaal samenwerkingsverband van 
twaalf landen, het Strategic Airlift Capability programma van de Navo 
waarbij gevlogen wordt met drie Boeing C-17 Globemasters van de NATO 
Airlift Management Agency (NAMA) naar diverse missies, waarvan recent 
in Mali, Afghanistan en Turkije. De betalingen en leveringen staan gepland 
tot en met 2033.
Tweede Kamer, vergaderjaar 2014–2015, 34 200 X, nr. 1 85
