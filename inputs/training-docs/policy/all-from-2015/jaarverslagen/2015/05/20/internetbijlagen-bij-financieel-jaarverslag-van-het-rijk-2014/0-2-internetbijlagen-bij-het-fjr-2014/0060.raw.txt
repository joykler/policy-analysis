Overbruggingsregeling
Op basis van uitvoeringsinformatie van de SVB zijn de uitgaven aan de 
overbruggingsregeling AOW lager uitgekomen dan in begroting 2014 
geraamd. Het aantal mensen dat gebruik maakt van de overbruggingsre-
geling is lager dan eerder verondersteld, evenals de gemiddelde hoogte 
van de overbruggingsuitkering.
Re-integratie arbeidsongeschiktheid
Door de crisis hebben minder arbeidsgehandicapten een baan. Hierdoor 
daalde het aantal aanvragen voor jobcoaching en nemen ook de kosten 
voor vervoersvoorzieningen af.
Wajong
De uitgaven aan de Wajong zijn hoger uitgekomen dan in begroting 2014 
geraamd. Dit komt doordat het aantal mensen in de Wajong hoger was 
dan verwacht.
Wao
De opwaartse bijstelling van de uitgaven aan de WAO is met name 
veroorzaakt door een hogere gemiddelde uitkering.
Wazo
De WAZO-uitgaven komen lager uit dan bij de begroting geraamd. Het 
totaal aantal geboorten ligt lager, daarmee is het aantal uitkeringen voor 
zwangerschaps- en bevallingsverlof ook lager.
WGA
Het aantal mensen dat de WGA instroomt is lager dan gedacht. Daarnaast 
is de gemiddelde uitkering lager uitgekomen dan verwacht. Hierdoor zijn 
de uitgaven aan de WGA lager.
WW (uitgaven en ontvangsten)
De WW-uitgaven kwamen in 2014 lager uit dan bij begroting 2014. Dit 
wordt voornamelijk veroorzaakt doordat de werkloosheid lager is 
uitgekomen dan waar bij de begroting vanuit werd gegaan.
Business cases intensivering toezicht
Dit betreft het saldo van de besparing op uitkeringslasten en de intensi-
vering op uitvoeringskosten door versterking van het toezicht van UWV en 
SVB.
Eindejaarsmarge sza & Ramingtechnische veronderstelling in=uit
Dit betreft de overheveling van de eindejaarsmarge naar de begroting van 
SZW. Gelijktijdig is de ramingstechnische veronderstelling in=uit geboekt 
op de Aanvullende Post. De combinatie van beide bewerkstelligt dat het 
totale uitgavenbeeld niet wijzigt.
Hervorming kindregelingen (uitgaven en ontvangsten)
Dit betreft het aandeel van SZW in de bijstelling van de hervorming 
kindregelingen uit de Begrotingsafspraken 2014 (TK 2013–2014, 33 750, nr. 
19).
Intensivering kinderopvangtoeslag
Dit betreft de maatregel intensivering kinderopvangtoeslag uit de 
Begrotingsafspraken 2014 (TK 2013–2014, 33 750, nr. 19).
59
