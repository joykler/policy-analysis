nationale inzet is er veel aandacht besteed aan het internationaal 
agenderen van de antibioticaresistentie-problematiek. Zo heeft 
Nederland in juni 2014 in samenwerking met de World Health 
Organization (WHO) een tweedaagse ministeriële conferentie 
georganiseerd in Den Haag. Daarnaast is Nederland nauw betrokken 
bij het opstellen van het Global Action Plan van de WHO en de Global 
Health Security Agenda die de Verenigde Staten van Amerika opstelt.
– Conform het Begrotingsakkoord 2013 zijn in 2014 extra middelen (in 
totaal € 26 miljoen) ingezet voor de bestrijding van overgewicht bij 
kinderen. Waar logisch is de verbinding gelegd met andere leefstijlthe-
ma’s of leefstijlbrede programma’s. De middelen zijn via bestaande 
lijnen en structuren ingezet. Zo is er € 3 miljoen extra ingezet op het 
programma Jongeren Op Gezond Gewicht (JOGG). In 2014 is de 
kwantitatieve doelstelling van 75 JOGG-gemeenten gehaald 
(www.jogg.nl/gemeenten). Kwalitatief blijkt het programma in 
meerdere gemeenten effectief te zijn.
– Tevens is geïntensiveerd ingezet op Gezonde School, via www.gezon-
deschool.nl van het RIVM Centrum Gezond Leven en de samenwerking 
tussen gezondheidsbevorderende organisaties en organisaties uit het 
onderwijs via de Onderwijsagenda Sport, Bewegen en Gezonde 
Leefstijl (SBGL). Specifieke programma’s als De Gezonde Schoolkan-
tine van het Voedingscentrum en Gezonde Schoolpleinen van de 
Onderwijsagenda SBGL, in samenwerking met Jantje Beton, Instituut 
voor Natuureducatie en duurzaamheid (IVN) en Centrum Gezond 
Leven (CGL) lopen volgens planning. In 2014 heeft de Schoolkantine-
brigade van het Voedingscentrum ruim 450 schoolkantines bezocht 
(TK 32 793, nr. 159), conform de vooraf gestelde doelstelling. Binnen 
het programma Gezonde Schoolpleinen zijn inmiddels alle 70 scholen 
geselecteerd om een Gezond Schoolplein te realiseren, en zijn de 
eerste schoolpleinen al opgeleverd (www.gezondeschool.nl/advies-en-
ondersteuning/gezonde-schoolpleinen/).
– Per 1 januari 2014 is de leeftijdsgrens voor de verkoop van alcohol en 
tabak verhoogd naar 18 jaar. Daarnaast is het voor personen onder de 
18 jaar niet toegestaan om in het bezit te zijn van alcohol in de 
openbare ruimte. De beleidsuitvoering op terrein van alcohol en tabak 
verloopt volgens plan. Gedurende het gehele jaar heeft de eind 2013 
gestarte campagne «NIX18 niet roken – niet drinken» gelopen. Een 
door de Rijksvoorlichtingsdienst uitgevoerde tussentijdse effectevalu-
atie van de sociale norm campagne NIX18 laat zien dat er sprake is van 
een positieve trend: steeds meer jongeren en ouderen staan achter de 
norm dat onder de 18 niet gerookt en gedronken wordt en handelen 
daar ook naar. Op 10 oktober 2014 heeft de Hoge Raad de uitzondering 
van het rookverbod voor de kleine cafés onverbindend verklaard. 
Daarmee geldt het rookverbod voor alle horeca.
– In 2014 is met de inzet van jonge toezichthouders extra capaciteit 
toegevoegd aan de huidige NVWA-capaciteit. Het betreft toezichthou-
ders die voor de reguliere NVWA-inspecteurs signaleren welke cafés 
en tabaksverkopers in overtreding zijn bij de naleving van de leeftijds-
grens en het rookverbod.
– Op grond van het advies «Een stevig fundament, Evaluatie van het 
basistakenpakket jeugdgezondheidszorg» (TK 31 839, nr. 272) is 
besloten het huidige basistakenpakket te moderniseren en een aantal 
inhoudelijke wijzigingen aan te brengen. In 2014 is het Besluit publieke 
gezondheid hierop aangepast. Het nieuwe basispakket is per 1-1-2015 
van kracht geworden.
Tweede Kamer, vergaderjaar 2014–2015, 34 200 XVI, nr. 1 37
