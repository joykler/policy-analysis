Algemeen
A. ALGEMEEN 
1. AANBIEDING EN DECHARGEVERLENING 
AAN de voorzitters van de Eerste en Tweede Kamer van de 
Staten-Generaal
Hierbij bied ik, mede namens de Staatssecretaris van Financiën, het 
departementale jaarverslag van het Ministerie van Financiën (IX) over het 
jaar 2014 aan.
Onder verwijzing naar de artikelen 63 en 64 van de Comptabiliteitswet 
2001 verzoek ik de beide Kamers van de Staten-Generaal de Minister van 
Financiën decharge te verlenen over het in het jaar 2014 gevoerde 
financiële beheer.
Ten behoeve van de oordeelsvorming van de Staten-Generaal over dit 
verzoek tot dechargeverlening is door de Algemene Rekenkamer als 
externe controleur op grond van artikel 82 van de Comptabiliteitswet 2001 
een rapport opgesteld. Dit rapport wordt separaat door de Algemene 
Rekenkamer aan de Staten-Generaal aangeboden. Het rapport bevat de 
bevindingen en het oordeel van de Rekenkamer met betrekking tot:
a. Het gevoerde financieel beheer en materieelbeheer;
b. De ten behoeve van dat beheer bijgehouden administraties;
c. De financiële informatie in het jaarverslag;
d. De betrokken saldibalans;
e. De totstandkoming van de informatie over het gevoerde beleid en de 
bedrijfsvoering;
f. De in het jaarverslag opgenomen informatie over het gevoerde beleid 
en de bedrijfsvoering.
Bij het besluit tot dechargeverlening dienen verder de volgende, wettelijk 
voorgeschreven, stukken te worden betrokken:
a. Het Financieel jaarverslag van het Rijk over 2014;
b. Het voorstel van de slotwet over 2014 dat met het onderhavige 
jaarverslag samenhangt;
c. Het rapport van de Algemene Rekenkamer met betrekking tot het 
onderzoek van de centrale administratie van ’s Rijks schatkist en van 
het Financieel jaarverslag van het Rijk;
d. De verklaring van goedkeuring van de Algemene Rekenkamer met 
betrekking tot de in het Financieel jaarverslag van het Rijk over 2014 
opgenomen rekening van uitgaven en ontvangsten van het Rijk over 
2014 alsmede met betrekking tot de Saldibalans van het Rijk over 
2014 (de verklaring van goedkeuring, bedoeld in artikel 83, derde lid, 
van de Comptabiliteitswet 2001).
Het besluit tot dechargeverlening kan niet worden genomen, voordat de 
betrokken slotwet is aangenomen en voordat de verklaring van 
goedkeuring van de Algemene Rekenkamer is ontvangen.
De Minister van Financiën, 
J.R.V.A. Dijsselbloem 
Tweede Kamer, vergaderjaar 2014–2015, 34 200 IX, nr. 1 6
