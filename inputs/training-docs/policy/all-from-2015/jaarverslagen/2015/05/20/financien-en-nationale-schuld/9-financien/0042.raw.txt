Beleidsverslag
6 
22. EBRD
De Europese Bank voor Wederopbouw en Ontwikkeling (EBRD) is 
opgericht om de landen in Midden- en Oost-Europa en de voormalige 
Sovjet Unie bij te staan in hun transitie naar een democratie en naar een 
markteconomie. Inmiddels is het operatiegebied uitgebreid met een 
aantal Centraal-Aziatische landen en enkele Noord-Afrikaanse landen. Het 
mandaat van de Bank is specifiek gericht op de transitie van 
(ex-communistische) economieën naar markteconomieën en integratie 
daarvan in de wereldeconomie. De EBRD wordt gefinancierd door 
aandelenkapitaal, waarvan zo’n 20% is ingelegd door de lidstaten (paid-in) 
en de rest wordt verstrekt in de vorm van garanties (callable capital).
23. De Europese Investeringsbank (EIB)
De Europese Investeringsbank heeft tot taak, met een beroep op de 
kapitaalmarkten en op haar eigen middelen, bij te dragen aan een 
evenwichtige en ongestoorde ontwikkeling van de interne markt in het 
belang van de Unie. Op basis van kapitaal en garanties van de lidstaten 
leent de EIB op de kapitaalmarkt waarmee het middelen genereert voor 
investeringen in zowel de publieke als de private sector.
24. DNB- Deelneming in kapitaal IMF
Bij het IMF gaat het om een garantie die de Nederlandse Staat aan DNB 
verleent om het risico te dekken indien het Fonds in gebreke blijft. De 
garantieverstrekking is daarmee dus in feite een nationale aangele-
genheid. Deze garantie staat wel op de begroting, maar wordt alleen 
ingeroepen in het geval dat het IMF niet aan haar verplichtingen zou 
kunnen voldoen en een beroep doet op middelen van DNB. Een deel van 
de garantie is tijdelijk en/of afhankelijk van ratificatie door de deelnemers 
van het IMF. Hierdoor kan de garantie dalen.
25. Regeling Investeringen
De staat kan jaarlijks voor maximaal € 454 mln. aan verplichtingen 
aangaan voor nieuwe investeringsverzekeringen. Via deze verzekeringen 
worden Nederlandse bedrijven die langdurig investeren gedekt tegen het 
politieke risico dat zij lopen in het buitenland. In 2014 is er voor € 5,8 mln. 
aan garantie afgegeven, daarnaast is er € 57,2 mln. aan garantie 
vervallen.
26. MIGA- herverzekering
Herverzekering MIGA betreft de herverzekering van investeringsverzeke-
ringen afgesloten door Nederlandse exporteurs onder de MIGA-faciliteit 
van de Wereldbank. Om deze herverzekeringscapaciteit af te bakenen is 
een separaat garantieplafond opgesteld. In 2014 zijn er geen garanties 
afgegeven of vervallen.
27. Exportkredietverzekering
De Nederlandse Staat biedt de mogelijkheid voor het verzekeren van 
betalingsrisico’s verbonden aan het handels- en dienstenverkeer met het 
buitenland. Het productenassortiment van de EKV-faciliteit omvat 
momenteel onder andere: de exporteurspolis, financieringspolis, 
koersrisicoverzekering, werkkapitaaldekking en verzekering van garanties. 
In 2014 is er voor € 8,9 mld. aan garantie afgegeven, daarnaast is er 
€ 16,4 mld. aan garantie vervallen. De vervallen garanties zien voor een 
groot deel op de wijziging van de administratie van het valutarisico. Door 
deze wijziging wordt aangesloten bij de systematiek van andere interna-
6
De garantie aan het EBRD valt onder HGIS non-ODA middelen.
Tweede Kamer, vergaderjaar 2014–2015, 34 200 IX, nr. 1 41
