Bij de uitvoering is specifiek aandacht besteed aan de problematiek rond 
kindhuwelijken, mede naar aanleiding van het amendement Voordewind. 
Concreet zijn hiervoor samenwerkingsverbanden aangegaan met vier 
Nederlandse allianties van NGO’s. In samenwerking met UNICEF, UNFPA 
en het VK is in 9 landen een programma gestart dat kindhuwelijken 
ontmoedigt. De Nederlandse lobby leidde er tevens toe dat een resolutie 
over kindhuwelijken in de Derde Commissie van de Algemene Verga-
dering van de VN werd aanvaard.
Ook werd het innovatieve fonds AmplifyChange gelanceerd. Dit fonds 
ondersteunt lokale maatschappelijk organisaties in ontwikkelingslanden 
die zich inzetten op taboeonderwerpen zoals geweld tegen vrouwen of 
veilige abortus. Via het Global Programme to enhance Reproductive 
Commodity Security (UNFPA) werd bijgedragen aan grotere beschik-
baarheid van voorbehoedsmiddelen en medicijnen voor reproductieve 
gezondheid in de 69 armste landen.
Gelijke rechten en kansen voor vrouwen
De inzet voor gelijke rechten en kansen voor vrouwen richtte zich 
onverminderd op het uitbannen van geweld tegen vrouwen en het 
bevorderen van vrouwelijk leiderschap en economische zelfredzaamheid. 
De Nederlandse steun aan de uitvoering van de VN-Veiligheids-
raadresolutie 1325 over vrouwen, vrede en veiligheid maakte hier deel 
van uit. Vrouwenrechten en gendergelijkheid vormde dit jaar voor het 
eerst een eigenstandig onderdeel van de Kamerbrief Voortgang prioritaire 
thema’s ontwikkelingssamenwerking.
Conform de toezegging aan het lid Van der Staaij (SGP) tijdens het debat 
over de begrotingsbehandeling in de Tweede Kamer op 28 november 
2013, werd geïnventariseerd in welke landen op genderdiscriminatie 
gebaseerde sekseselectie voorkomt. Het onderwerp werd opgebracht in 
de mensenrechtenrapportage over 2013 en het is opgenomen in de 
toepassing van het mensenrechteninstrumentarium in China, India, 
Vietnam, Azerbeidzjan, Armenië en Albanië.
Naar aanleiding van de Nederlandse lobby sprak de VN Commission on 
the Status of Women zich in 2014 uit voor een zelfstandige doelstelling 
voor gendergelijkheid in de post-2015 ontwikkelingsagenda. De 
doelstelling wordt uitgewerkt in de aanloop naar de Finance for 
Development-bijeenkomst, voorzien voor juli 2015.
Versterkt maatschappelijk middenveld
In 2014 werd het beleidskader Samenspraak en Tegenspraak gelanceerd 
dat de leidraad vormt voor het aangaan van relaties met maatschappelijke 
organisaties in de periode 2016–2020. Het doel is maatschappelijke 
organisaties in lage- en middeninkomenslanden zo te steunen dat ze hun 
bepleitende en agenda-beïnvloedende rol beter kunnen invullen. Het 
ministerie ontving een groot aantal voorstellen, ook van organisaties uit 
lage- of lage-middeninkomenslanden. In de uitwerking van de strate-
gische partnerschappen wordt speciale aandacht gegeven aan sociale en 
gendergelijkheid.
Politieke ruimte voor maatschappelijke organisaties is zowel een 
voorwaarde als middel om deze doelstelling te realiseren. In dit verband 
heeft Nederland in 2014 samen met Mali het co-voorzitterschap gevoerd 
van het Task Team on CSO Development Effectiveness and Enabling 
Environment, een samenwerkingsverband tussen landen en NGO’s. In 
Tweede Kamer, vergaderjaar 2014–2015, 34 200 XVII, nr. 1 22
