Jaarrekening
Ter validatie van monitoringsinformatie wordt één jaar na afronding van 
een programma een externe onafhankelijke evaluatie uitgevoerd die 
onder andere meet wat de gerealiseerde export is geweest.
De data voor bovenstaande exportindicatoren gebaseerd op 252 bedrijven 
(totale populatie is 988 bedrijven; responspercentage 25,5 %). In totaal 
hebben 259 bedrijven zowel een exportwaarde voor het referentiejaar 
(baseline) als een exportwaarde voor 2013 ingevuld. Hiervan zijn zeven 
outliers buiten beschouwing gelaten, omdat de gerapporteerde export-
waarden dusdanig hoog en onrealistisch leken dat deze een vertekend 
beeld zouden geven van de exportwaarden van het geheel.
Van de 252 respondenten bevinden 163 bedrijven zich in de beginfase van 
het programma; zij zijn in 2013 voor het eerst op de internationale markt 
gepresenteerd. Dit verklaart hun nog relatief lage exportwaarden in 2013.
99 van de 252 respondenten hebben als waarden voor de exporten zowel 
in het referentiejaar als in jaar 2013 een nulwaarde opgegeven. Daarte-
genover staat dat 27 bedrijven meer dan twee keer de gemiddelde 
exportgroei per bedrijf hebben bereikt.
***) In 2014 zijn geen BSOD-evaluaties uitgevoerd. Op dit moment 
worden verschillende BSOD-evaluaties uitgevoerd. Naar verwachting 
zullen deze in 2015 afgerond worden. De evaluaties betreffen zes Business 
Support Organisations die zijn ondersteund door CBI. De BSO’s zitten in 
Afrika, Latijns-Amerika, Oost-Europa en Azië. In de volgende jaarrap-
portage zal worden gerapporteerd over de uitkomsten van deze evalu-
aties. Een meer geschikte doelmatigheidsindicator wordt ontwikkeld om 
de effectiviteit van Business Support Organisation Development te meten.
****) Voor 2014 is geen kwantitatief onderzoek uitgevoerd naar het 
gebruik van de CBI marktinformatie. Wel is een kwalitatief onderzoek 
uitgevoerd onder zowel exporteurs als medewerkers van BSO’s. Expor-
teurs hebben in dit onderzoek onder andere aangegeven dat de CBI 
marktinformatie: 1) hun kennis van de Europese markt heeft vergroot; 2) 
hen heeft geholpen om strategische keuzes te maken en 3) hen heeft 
geholpen een bedrijfsprofiel te ontwikkelen om te presenteren aan 
importeurs.
*****) Op deze indicator kan het CBI niet rapporteren omdat niet meer op 
trainingen wordt gerapporteerd. Medewerkers van BSO’s hebben tijdens 
het verdiepingsonderzoek aangegeven intensief gebruik te maken van de 
marktinformatie van het CBI. Alle BSO’s die deelnamen aan het onderzoek 
gebruiken de marktinformatie in periodieke publicaties voor (potentiele) 
exporteurs. De marktinformatie wordt door BSO’s ook gebruikt om 
antwoord te geven op specifieke vragen van exporteurs over de Europese 
markt. Een aantal BSO’s heeft aangegeven de marktinformatie ook te 
hebben geïntegreerd in hun website, om deze zo te presenteren aan hun 
cliënten.
Tweede Kamer, vergaderjaar 2014–2015, 34 200 V, nr. 1 67
