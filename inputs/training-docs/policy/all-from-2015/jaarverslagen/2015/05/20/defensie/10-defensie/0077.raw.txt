Bedrijfsvoeringsparagraaf
Misbruik, oneigenlijk gebruik en frauderisico’s
Risico’s op het gebied van misbruik en oneigenlijk gebruik (M&O) en 
fraude zijn onder te verdelen naar drie hoofdcategorieën regelingen:
– Misbruik en oneigenlijk gebruik van subsidieregelingen (externe 
fraude).
– Frauduleus handelen aangaande (vergoedings)regelingen op het 
personele gebied (interne fraude).
– Frauduleus handelen bij verwervingsactiviteiten (interne fraude).
Interne fraude is binnen Defensie onder de noemer integriteitsschen-
dingen gebracht. De algemene bepalingen van het integriteitsbeleid van 
Defensie zijn opgenomen in Aanwijzing SG A/984 (Uitvoering van het 
integriteitsbeleid Defensie). Defensie is niet betrokken bij onderwerpen uit 
het rijksbrede actieplan tegen fraude met publieke middelen.
Subsidieregelingen
Bij misbruik en oneigenlijk gebruik van subsidieregelingen zijn twee 
algemene risico’s te onderkennen:
– Een conflict omtrent de doelstelling / aanwending van de subsidie 
tussen Defensie en de ontvangende partij.
– Het verstrekken van onjuiste gegevens door de subsidieontvanger 
teneinde een te hoog bedrag aan subsidie te verkrijgen.
In de Aanwijzing SG A/942 (Voorkoming en bestrijding misbruik en 
oneigenlijk gebruik) zijn de algemene maatregelen ter beheersing 
opgenomen, welke in de specifieke regelgeving verder zijn uitgewerkt. Zo 
bevat de Regeling Defensiesubsidies aanvullende maatregelen op de 
bepalingen in de Algemene Wet Bestuursrecht (AWB). Belangrijke 
algemene maatregelen, welke aansluitend bij het Uniform Subsidiekader 
rijksoverheid (USK) worden gedifferentieerd op basis van het financieel 
belang betreffen onder andere:
– Een vijfjaarlijks evaluatieonderzoek van de desbetreffende subsidie.
– Het indienen van een begroting en samenhangend activiteitenplan bij 
aanvraag tot toekenning van de subsidie. Deze worden getoetst op 
overeenstemming met het doel waarvoor de subsidie wordt verstrekt 
en het bij begroting beschikbare bedrag.
– Het indienen van een (op basis van een controleprotocol door een 
accountant gecontroleerd) jaarverslag en activiteitenverslag ten 
behoeve van de vaststelling van de jaarlijkse subsidie.
In 2014 is begonnen met de ontwikkeling van een standaard aanvraagfor-
mulier en standaard beschikkingen, teneinde de (algemene) maatregelen 
verder te borgen in het subsidieproces. Het completeren van het geheel 
vindt vervolgens plaats door, conform vereisten, vanuit een risicoanalyse 
de standaard beschikking en algemene maatregelen verder aan te vullen 
met specifieke voorwaarden en maatregelen alvorens tot subsidiever-
lening wordt overgegaan.
Vergoedingsregelingen
Bij vergoedingsregelingen geldt het risico dat de betrokkene op grond van 
onjuiste gegevens aanspraak maakt op een vergoedingsregeling (valsheid 
in geschrifte). Hieronder wordt ook het risico verstaan dat betrokkene 
geen melding doet als het recht op een aanspraak vervalt.
Beheersingsmaatregelen op het gebied van toelagen en vergoedingen zijn 
zowel toebedeeld aan de leidinggevende als aan het Dienstencentrum HR 
in de vorm van verbijzonderde interne controles. Bij het gebruik van 
Tweede Kamer, vergaderjaar 2014–2015, 34 200 X, nr. 1 76
