Beleidsartikelen
opdrachten aan de reclassering verstrekt (o.a. werkstraffen) van circa € 3 
mln. De overige mutaties (onder andere justitiële voorwaarden, voorwaar-
delijke invrijheidsstelling en routeren taakstraffen) zijn relatief kleine 
mutaties die optellen tot circa € 7 mln.
34.4 Slachtofferzorg 
Bijdrage aan ZBO’s/RWT’s
Commissie Schadefonds Geweldsmisdrijven (SGM)
De commissie Schadefonds Geweldsmisdrijven krijgt jaarlijks de 
beschikking over een budget vanuit VenJ voor bureaukosten. Het 
Schadefonds Geweldsmisdrijven geeft een financiële tegemoetkoming 
aan slachtoffers met ernstig psychisch of fysiek letsel wanneer zij hun 
schade niet op andere wijze vergoed krijgen. In 2014 heeft het Schade-
fonds Geweldsmisdrijven bij Najaarsnota additionele middelen verkregen 
voor de uitvoering van de tijdelijke regeling Uitkeringen seksueel misbruik 
minderjarigen in instellingen en pleeggezinnen en de regeling Civiele 
vordering tot schadevergoeding (€ 1 mln.). Deze financiering wordt 
gedragen door de Ministeries van VenJ, VWS en Jeugdzorg Nederland.
Slachtofferhulp Nederland (SHN)
Slachtofferhulp Nederland biedt gratis juridische, praktische en emoti-
onele ondersteuning aan slachtoffers, getuigen of nabestaanden na een 
misdrijf, verkeersongeluk of calamiteit. Medio 2014 heeft SHN additionele 
middelen (€ 3,3 mln.) verkregen voor het borgen van de dienstverlening 
aan slachtoffers bij ZSM-zaken. Naar verwachting zal Slachtofferhulp 
Nederland uiteindelijk via de ZSM-locaties met deze middelen meer dan 
100.000 slachtoffers per jaar actief kunnen benaderen en hen waar nodig – 
naast de juridische dienstverlening – psychosociale en/of praktische hulp 
bieden.
Bijdrage aan (inter)nationale organisaties, medeoverheden
Overige slachtofferzorg
De mutatie betreft een herschikking van middelen die oorspronkelijk 
geraamd zijn op opdrachten slachtofferzorg, maar gedurende het jaar zijn 
uitgegeven als een bijdrage aan medeoverheden.
Subsidies
Stichting Slachtoffer in Beeld en onderzoeken (SiB)
Slachtoffer in Beeld brengt slachtoffers en daders op vrijwillige basis met 
elkaar in contact, begeleid door een professionele bemiddelaar. Naast 
slachtofferdadergesprekken faciliteert Slachtoffer in Beeld ook briefwisse-
lingen en bemiddelingen. Slachtoffer in Beeld is een zusterorganisatie van 
Slachtofferhulp Nederland.
Overige slachtofferzorg
De mutatie betreft een herschikking van middelen die oorspronkelijk 
geraamd zijn op opdrachten slachtofferzorg, maar gedurende het jaar zijn 
uitgegeven als een subsidie.
Tweede Kamer, vergaderjaar 2014–2015, 34 200 VI, nr. 1 74
