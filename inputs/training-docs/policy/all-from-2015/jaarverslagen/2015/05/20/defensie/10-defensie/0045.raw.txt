Beleidsartikelen
AB-412
De AB-412 kende begin 2014 een terugval in de beschikbaarheid door het 
uitlopen van de jaarlijkse inspectie bij de industrie. Met de Cougar als 
back-up is ook in deze periode aan alle opgedragen taken voldaan. In de 
tweede helft van 2014 heeft de AB-412 haar laatste operationele maanden 
positief afgerond. Vanaf 1 januari 2015 zijn deze Search and Rescue (SAR) 
helikopters afgestoten en zijn de taken elders ondergebracht.
NH-90 helikopter
De introductie van de NH-90 heeft verdere vertraging opgelopen. Naast de 
latere levering van helikopters en de geringe beschikbaarheid van 
reservedelen, tooling en missiepakketten zijn corrosie- en slijtagepro-
blemen ontstaan. Dit heeft ertoe geleid dat Defensie de verdere afname 
van de NH-90 heeft gestaakt totdat goede afspraken met de producent zijn 
gemaakt en vastgelegd in een roadmap. Eind 2014 is weer begonnen met 
de afname van de NH-90 nadat deze roadmap juridisch was vastgelegd. 
De Kamer is hierover per brief geïnformeerd (Kamerstuk 25 928, nr. 69).
(K)DC-10 (tanker)transportvliegtuig
Doordat vooral het geplande onderhoud bij de externe onderhoudsbe-
drijven veel meer tijd heeft gekost dan voorzien, zijn de (K)DC-10 
(tanker)transportvliegtuigen niet in staat geweest om in de tweede helft 
van 2014 te voldoen aan de opgedragen doelstellingen. Gedurende 2014 
zijn wel alle transportopdrachten uitgevoerd.
C-130 transportvliegtuig
In 2014 hebben de C-130 transportvliegtuigen voldaan aan alle 
opgedragen transporttaken. Door de vele inzet en de lagere graad van 
serviceability in de tweede helft van het jaar bleven er echter onvoldoende 
vlieguren over om de bemanningen tot volledig combat ready op te 
leiden. Hierdoor kon de C-130 capaciteit niet volledig voldoen aan de 
opgedragen doelstellingen.
Tweede Kamer, vergaderjaar 2014–2015, 34 200 X, nr. 1 44
