Beleidsartikelen
onaal Monetair Fonds, de Wereldbank en andere IFI’s een bijdrage aan de 
beïnvloeding van de internationale beleidsdiscussie en beleidsrespons.
C: Beleidsconclusies 
In internationaal verband zijn de afgelopen jaren verschillende maatre-
gelen getroffen om de wereldeconomie minder gevoelig te maken voor 
financieel economische crises. In 2014 hebben de IFI’s, naast aandacht 
voor crisispreventie, ook focus gelegd op het creëren van inclusieve groei. 
Er zijn verschillende maatregelen genomen om groei wereldwijd een 
impuls te geven en IFI middelen en investeringen effectiever in te zetten. 
De Minister van Financiën heeft voor Nederland als bewaker van de 
financiële belangen van de Nederlandse overheid en burger een centrale 
rol in het beleid van de IFI’s.
Zo heeft het IMF onlangs haar schuldenlimietbeleid voor lage inkomens 
landen aangepast, om de grote behoeft aan investeringen in groei in deze 
landen tegemoet te komen. Landen met budgettaire ruimte krijgen meer 
mogelijkheden om naast concessionele financiering (met een schenkings-
element) ook gebruik te maken van financiering tegen commerciële 
voorwaarden. In het oude beleid was hier slechts beperkt ruimte voor. 
Ook heeft het IMF de eerste stappen gezet om het leenraamwerk aan te 
passen voor landen met programma’s van een exceptionele omvang. Het 
IMF wil haar toolkit uitbreiden om adequater te kunnen reageren wanneer 
de schuldhoudbaarheid van een land in het geding komt en zodoende de 
groei en succesvolle implementatie van een programma bevorderen. De 
voorgestelde aanpassingen zouden ervoor zorgen dat private crediteuren 
gedurende de looptijd van een programma hun vorderingen niet kunnen 
aflossen, wat de mogelijkheden beperkt voor bail-outs van private 
crediteuren.
De Wereldbank heeft haar eigen financiële houdbaarheid en financiële 
capaciteit verhoogd. De Bank voert een grote bezuinigingsoperatie door. 
De uitgaven van de Bank worden nu getoetst op efficiëntie en effectiviteit. 
Daarnaast heeft de Raad van Bewindvoerders besloten om de prijzen van 
leningen verstrekt door de IBRD te verhogen om additionele inkomsten te 
genereren. Ook zal de IBRD efficiënter gebruik gaan maken van het 
bestaande aandeelhouderskapitaal door voor elke dollar aan kapitaal iets 
meer uit te lenen.
Daarnaast heeft de EIB belangrijke stappen gezet om een katalyserende 
rol op het gebied van investeringen te spelen. Met de introductie van het 
«Juncker-plan» in december 2014 is een eerste aanzet gegeven door de 
Europese Commissie om in 2015 met de EIB tot een instrument te komen 
om invulling te geven aan «An investment plan for Europe». Dit moet een 
impuls geven aan de Europese interne markt en private investeerders 
aantrekken.
Op Europees vlak was er in 2014 substantiële aandacht voor een verder 
herstel van de financiële stabiliteit van de eurozone. De Europese 
schuldencrisis heeft aanleiding gegeven tot wijziging en uitbreiding van 
afspraken omtrent economische beleidscoördinatie (onder andere 
versterkt Stabiliteits- en Groeipact). Gekoppeld hieraan was er aandacht 
voor de lopende steunprogramma’s voor Griekenland en Cyprus en het in 
2014 aflopende programma voor Portugal. De Minister van Financiën nam 
namens Nederland deel aan discussies en besluitvorming op ministerieel 
niveau in Eurogroep en Ecofin verband en in de Raad van gouverneurs 
Tweede Kamer, vergaderjaar 2014–2015, 34 200 IX, nr. 1 75
