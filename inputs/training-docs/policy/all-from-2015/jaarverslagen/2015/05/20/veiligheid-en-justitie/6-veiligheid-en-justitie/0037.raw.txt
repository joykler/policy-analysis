Beleidsartikelen
van de Nederlandse hulpverleningsdiensten. Het verschil tussen 
begroting en realisatie van € 9 mln. wordt met name verklaard door een 
hogere bijdrage 2014 in de centrale exploitatiekosten C2000 welke bij 
eerste suppletoire wet 2014 in de begroting is verwerkt. De Ministeries 
van Defensie, VWS en Financiën hebben een bijdrage geleverd in verband 
met het gebruik van het netwerk door de Koninklijke Marechaussee, 
Ambulancezorg en Douane.
Bijdrage aan medeoverheden
Bijdragen in het kader van de kwaliteit van de politiezorg
De Minister van VenJ heeft een toezegging aan de Minister Infrastructuur 
en Milieu gedaan voor de medefinanciering van de kosten van de externe 
inzet van de Search and Rescue helikopter zolang de NH-90 helikopter 
(van Defensie) hiervoor niet inzetbaar is. In 2014 is een eenmalige bijdrage 
van € 2,8 mln. geleverd. Hiermee is de inzet van de SAR-helikopter voor 
de dienstverleningstaken op de Noordzee en de binnenwateren geborgd. 
In 2014 is verder € 0,7 mln. uitgegeven voor de ondersteuning van het 
Landelijk bureau ondersteuning regioburgemeesters.
Subsidies
Subsidies in het kader van opsporing
In 2014 zijn meerdere subsidies verstrekt, onder andere aan Stichting NL 
Confidential. Deze onafhankelijke stichting exploiteert onder andere de 
anonieme meldlijn Meld Misdaad Anoniem. Voor deze exploitatie 
ontvangt de stichting jaarlijks een subsidie van € 750.000.
Opdrachten
Providers
Op grond van hoofdstuk 13 van de Telecommunicatiewet zijn telecomaan-
bieders verplicht om hun netwerken en diensten aftapbaar te maken en 
mee te werken aan aftappen en gegevensverstrekkingen over hun klanten. 
De Staat is op grond van de Regeling kosten aftappen en gegevens-
verstrekking gehouden om bepaalde kosten die aanbieders maken in dit 
verband te vergoeden. Met de zes grote providers is voor de periode 
2014–2016 een overeenkomst afgesloten ter vergoeding van de lasten van 
ruim € 9 mln. per jaar. Door het ingaan van de nieuwe overeenkomsten is 
de realisatie in 2014 lager dan begroot. De raming is met eerste supple-
toire begroting 2014 verlaagd van € 14,2 mln. naar € 11,0 mln.
Overig kwaliteit, arbeidsvoorwaarden en ICT
Dit budget is uitgegeven aan vele kleinere opdrachten in het kader van 
overige kwaliteit, arbeidsvoorwaarden en ICT. Gedacht moet worden aan 
opdrachten voor onderzoek ten behoeve van de landelijke meldkamer en 
onderzoek voor uitvoering van impactanalyses. Met eerste suppletoire 
begroting 2014 is hiervoor budget beschikbaar gesteld.
Bijdrage aan Sociale fondsen
Stichting Arbeidsmarkt en opleidingsfonds Politie
De Stichting Arbeidsmarkt en Opleidingsfonds Politie (SOAP), het 
A&O-fonds voor de sector politie, subsidieert, adviseert en registreert 
scholings-, arbeidsmarkt- en werkgelegenheidsprojecten. Het primaire 
doel van de SAOP is het bevorderen van het goed functioneren van de 
arbeidsmarkt van de politie en het stimuleren van opleidingsactiviteiten. 
Tweede Kamer, vergaderjaar 2014–2015, 34 200 VI, nr. 1 36
