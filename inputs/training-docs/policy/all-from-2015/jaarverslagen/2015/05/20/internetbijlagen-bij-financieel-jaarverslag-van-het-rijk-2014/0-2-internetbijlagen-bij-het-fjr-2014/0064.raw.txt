Taakstellende onderuitputting
Dit betreft de niet eerder verdeelde taakstelling op de begroting van VWS. 
Deze is deels bij de eerste suppletoire begrotingwet doorverdeeld en is 
verder ingevuld met de bij de tweede suppletoire begrotingswet gepre-
senteerde onderuitputting.
Transitie jeugdzorgplus-instellingen
De rijksinstellingen Almata en de Lindenhorst zijn per 1 juli 2014 geprivati-
seerd. Vanwege de vertraging als gevolg van de opgeschorte onderhande-
lingen met de bonden, zijn transitiemiddelen doorgeschoven van 2013 
naar 2014 (17 mln.). De kosten voor deze privatiseringen zijn daarnaast 
hoger uitgevallen dan begroot (15,4 mln.). Dit is onder andere het gevolg 
van extra kosten voor boventallig personeel, de afkoop van huisvestings-
leningen en de overgang van medewerkers naar een andere CAO.
Diversen (Beleidsmatige mutaties; Rijksbegroting in enge zin)
Het betreft het saldo van een aantal mutaties waaronder een intensivering 
op sociale wijkteams (7 mln.) en vrijvallende middelen bij de aanschaf van 
antivirale middelen (9,6 mln.).
Daarnaast was er sprake van een knelpunt bij de uitvoering van 
InvoorZorg! tranche 2014 (9,6 mln.), vrijval van middelen bij de 
versterking van het regionaal arbeidsmarktbeleid doordat de werkzaam-
heden later dan gepland zijn aangevangen (8,6 mln.) en ruimte bij de 
subsidies aan het CIZ (7,4 mln.).
Subsidies capaciteit opleidingen
De vaststelling van subsidies in het kader van de opleidingen tot 
ziekenhuisarts leidt tot 15,2 mln. onderuitputting in 2014.
Diversen (Beleidsmatige mutaties; Zorg)
Hieronder valt het aanpassen van het kasritme om de invulling van de 
taakstelling op de opleidingsduur van de opleiding tot medisch specialist 
mogelijk te maken.
Invoeringskosten decentralisatie jeugdhulp
Dit betreft invoeringskosten die samenhangen met de overheveling van 
de jeugdhulp naar gemeenten. De middelen zijn gestort in het Gemeente-
fonds.
Kaderwijziging TSZ
Het betreft een technische mutatie waarmee een andere behandeling van 
de regeling Tegemoetkoming Specifieke Zorgkosten (TSZ) binnen de 
begroting van VWS wordt geaccommodeerd.
Naar gf: combinatiefuncties en buurtsportcoaches
Het betreft de bijdrage van VWS aan het programma voor 
buurtsportcoaches/ combinatiefunctionarissen. De middelen zijn via een 
overboeking aan het Gemeentefonds beschikbaar gesteld aan gemeenten.
Diversen (Technische mutaties; Rijksbegroting in enge zin)
Het betreft het saldo van een aantal kleine technische mutaties en 
desalderingen waaronder een overboeking van kader RBG-eng naar kader 
S ter compensatie voor de hogere uitgaven aan kinderbijslag en kindge-
bonden budget a.g.v. het uitstel van de invoering van het wetsvoorstel 
verbetering positie pleegouders (18,2 mln.), de loon- en prijsbijstelling 
tranche 2014 voor het kader RBG-eng (11,5 mln.), middelen voor 
63
