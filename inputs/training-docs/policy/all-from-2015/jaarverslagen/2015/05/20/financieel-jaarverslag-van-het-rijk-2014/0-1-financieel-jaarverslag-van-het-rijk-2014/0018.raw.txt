schulden in buitenlandse valuta, hogere buitenlandse reserves en het 
gebruik van flexibele wisselkoersen voor aanpassingen. De kapitaal-
stroom naar opkomende economieën groeide in 2014 zelfs weer nadat 
deze in 2013 was gedaald door onverwachte uitspraken van voormalig 
Fed-president Bernanke over de afbouw van het ruime monetaire beleid in 
de VS.
Figuur 1.3.3 Olieprijs daalt snel vanaf midden 2014
160 160
140 140
120 120
100 100
80 80
60 60
40 40
20 20
0 0
2002 2004 2006 2008 2010 2012 2014
Bron: Thomson Reuters Datastream
Structurele factoren drukten ook hun stempel op de ontwikkeling van de 
Chinese economie, waar de groei daalde van 7,8% in 2013 naar 7,4% in 
2014, het laagste niveau in 25 jaar. De sterke groei na de crisis in 2008 lijkt 
vooral door extra privaat krediet te zijn gerealiseerd (tussen 2007 en 2014 
een stijging met 83% naar 217% bbp), wat zorgde voor een grote 
schaduwbanksector. In 2014 streefden de Chinese autoriteiten naar een 
geleidelijke overstap op een ander groeimodel – meer gericht op 
binnenlandse consumptie in plaats van investeringen en export – onder 
andere via een mix van begrotingsstimulus en hervormingen van de 
financiële sector.
Tot slot zag de wereld in 2014 de terugkeer van geopolitieke risico’s voor 
de economie, zowel aan de rand van de EU als in het Midden-Oosten. Het 
conflict in de Oekraïne legde een groot beslag op de toch al fragiele 
Oekraïense economie, wat resulteerde in een forse kapitaalvlucht en een 
krimp van het BBP van 7,5% in 2014. Ook de Russische economie groeide 
in 2014 met 0,6% nauwelijks, deels doordat investeringen daalden als 
gevolg van afnemend ondernemersvertrouwen alsook door de beperkte 
toegang tot kapitaal en technologie als gevolg van de sancties. Rusland 
werd ten slotte als grote olie-exporteur hard geraakt door de daling van 
de olieprijs waardoor eind 2014 de roebel flink onderuit ging en de inflatie 
snel steeg (figuur 1.3.4).
Tweede Kamer, vergaderjaar 2014–2015, 34 200, nr. 1 17
Prijs per vat in USD
