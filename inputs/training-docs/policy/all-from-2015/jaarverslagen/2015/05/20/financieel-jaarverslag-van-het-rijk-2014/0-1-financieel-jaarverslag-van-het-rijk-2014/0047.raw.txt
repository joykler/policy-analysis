regeling Interbancaire leningen. Deze garantiefaciliteit, in 2008 gecreëerd, 
kon garanties afgeven op interbancaire leningen ter waarde van maximaal 
200 miljard euro en sloot per 2011. Eind 2014 zijn de laatste garanties 
onder deze faciliteit definitief afgewikkeld. Daarmee verviel voor ongeveer 
10 miljard euro aan verstrekte garanties. Een volledig overzicht van alle 
garantieregelingen inclusief de bijbehorende ontvangsten en uitgaven is 
opgenomen in bijlage 6 bij dit Financieel Jaarverslag van het Rijk.
3.2.2 Achterborgstellingen 
Waarborgfondsen verzekeren kredietverstrekkers tegen risico’s van 
wanbetaling door individuele instellingen. Dat leidt tot lagere financie-
ringskosten en voorkomt eventueel marktfalen. De zekerheid van een 
waarborgfonds bestaat uit drie onderdelen. Het eigen vermogen van een 
fonds is het eerste onderdeel. Het tweede onderdeel is de verplichting 
voor deelnemers om elkaar bij te staan als het eigen vermogen onder een 
bepaald niveau daalt. Deze verplichting voor deelnemers aan een 
waarborgfonds wordt obligo genoemd. Het derde onderdeel vormt een 
garantie door de overheid. Dat is de zogenoemde achterborgstelling bij 
waarborgfondsen. 
Ook achterborgstellingen vormen zodoende een voorwaardelijke 
verplichting voor de overheid en vallen onder het beleid voor risicorege-
lingen. De eerst twee onderdelen hebben invloed op de kans dat er een 
beroep op de overheidsgarantie wordt gedaan. Zoals reeds gemeld in de 
Miljoenennota 2015 worden het Waarborgfonds Sociale Woningbouw 
(WSW) en het Waarborgfonds voor de Zorgsector (Wfz) doorgelicht. Deze 
doorlichtingen zijn nog niet afgerond. De Kamer wordt geïnformeerd over 
de uitkomsten.
Het Waarborgfonds voor de Zorgsector (Wfz) besloot vorig jaar om het 
tarief voor een garantieverlening begin 2015 te verhogen, omdat de 
risico’s in de sector zijn gestegen. Om het incasseringsvermogen van het 
Wfz ook voor de komende jaren voldoende op peil te houden is besloten 
33
om het disagio te verhogen naar 0,25 procent . Ook het Waarborgfonds 
Eigen Woningen (WEW), uitvoerder van de Nationale Hypotheekgarantie 
(NHG), ondernam stappen om de risico’s beter te beheersen. Daarmee zijn 
de risico’s voor de overheid, als achterborg, navenant afgenomen.
Aan het begin van de crisis zijn de voorwaarden voor de NHG verruimd 
ter ondersteuning van de woningmarkt. Vanaf 2012 zijn stappen gezet om 
deze verruimingen weer af te bouwen. Het WEW verhoogde vanaf 2012 de 
premie in stappen van 0,7 procent tot 1,0 procent in 2014. Ook daalde de 
grens voor een Nationale Hypotheekgarantie van 320.000 euro in 2012 tot 
265.000 in 2014. Deze grens zakt verder tot 225.000 in 2016. Meer 
stabiliteit in de financiële sector, vooral op de vastgoedmarkt, vermindert 
de risico’s voor de overheid en verkleint de noodzaak tot ingrijpen.
3.2.3 Risicoregelingen decentrale overheden 
Risicoregelingen op nationaal niveau vormen slechts een deel van het 
totale risico dat de collectieve sector loopt. Ook decentrale overheden 
kunnen immers leningen, garanties en achterborgen verstrekken. Zo zijn 
gemeenten bijvoorbeeld aansprakelijk voor de helft van de verplichtingen 
die het Waarborgfonds Eigen Woningen (WEW) tot 2011 is aangegaan.
33
Zie http://www.wfz.nl/nieuws/verhoging-disagio
Tweede Kamer, vergaderjaar 2014–2015, 34 200, nr. 1 46
