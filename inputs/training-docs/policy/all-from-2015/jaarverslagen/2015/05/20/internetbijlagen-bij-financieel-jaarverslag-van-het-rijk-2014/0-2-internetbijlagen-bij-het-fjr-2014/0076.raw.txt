Wijziging betalingsverloop
De uitbetalingen aan de gemeenten in 2014 zijn lager dan eerder 
geraamd. De oorzaak is gelegen in het feit dat nog niet voor alle verdeel-
maatstaven de definitieve gegevens beschikbaar zijn. In dat geval worden 
bij de uitbetalingen aan gemeenten gegevens van het vorige jaar gebruikt. 
Op het moment dat de definitieve gegevens beschikbaar komen, wordt 
het verschil tussen begroting en uitbetalingen weggenomen. De 
algemene uitkering zal daartoe bij de eerste suppletoire begroting 2015 
Gemeentefonds met dit bedrag opwaarts worden bijgesteld.
Wijziging betalingsverloop 2013
In 2013 is een gedeelte van het Gemeentefonds niet uitbetaald aan 
gemeenten. Dit is veroorzaakt doordat de verdeelmaatstaven niet allemaal 
in 2013 definitief konden worden vastgesteld, waardoor niet kon worden 
overgegaan tot betaling aan gemeenten. Het resterende bedrag is in 2014 
uitbetaald.
Accres tranche 2013
Het accres kent jaarlijks twee bijstellingsmomenten, Voorjaarsnota en 
Miljoenennota, en één vaststellingsmoment bij het FJR. Het definitieve 
accrespercentage over 2013 is in 2014 vastgesteld op -0,33 procent op 
basis van de stand FJR 2013. Op basis van dit vastgestelde accresper-
centage heeft afrekening plaatsgevonden in 2014.
Accres tranche 2014
De accressen voor het jaar 2014 zijn aangepast aan de uitkomsten van de 
normeringssystematiek. Het accres voor het jaar 2014 is definitief 
vastgesteld op 2,02 procent. Afrekening hiervan vindt plaats in 2015.
Armoedebeleid
Voor de intensivering van het armoede- en schuldenbeleid is in 2014 70 
mln. aan de algemene uitkering toegevoegd.
Buurtsportcoaches VWS
Het betreft de bijdrage van VWS aan het programma voor buurtsport-
coaches en combinatiefunctionarissen. De middelen zijn via een 
overboeking naar het Gemeentefonds beschikbaar gesteld aan 
gemeenten.
Invoeringskosten jeugdzorg
Dit betreft de overheveling van de invoeringskosten in 2014 voor de 
jeugdzorg naar het Gemeentefonds.
RSP Zuiderzeelijn GF
Ten gunste van de gemeente Assen voor het project FlorijnAs in verband 
met RegioSpecifiekPakket (RSP) Zuiderzeelijn zijn er middelen aan het 
Gemeentefonds toegevoegd.
VTH-taken
Dit betreft de overheveling van taken van provincies aan gemeenten op 
het gebied van vergunningverlening, toezicht en handhaving.
Koopkrachttegemoetkoming
Dit betreft een eenmalige koopkrachttegemoetkoming voor minima van 
66 mln. De middelen voor de gemeenten zijn eenmalig in 2014 via het 
Gemeentefonds verstrekt.
75
