D. BIJLAGEN 
BIJLAGE 1 TOEZICHTRELATIES ZBO’S EN RWT’S 
Algemeen
In het afgelopen jaar hebben diverse overleggen plaatsgevonden tussen 
de besturen en directies van zbo’s en de bewindspersonen en de 
secretaris-generaal in zijn rol als eigenaar. Dergelijke overleggen hebben 
ook plaatsgevonden met de raden van toezicht. Daarnaast is er regelmatig 
op ambtelijk niveau overleg met de zbo’s gevoerd.
In 2014 is gestart met het evalueren van de toezichtvisie. De rapportage 
hierover zal in 2015 worden afgerond.
Onderstaand wordt voor een aantal zbo’s en rwt’s een overzicht gegeven 
van de toezichtbevindingen over het jaar 2014. De bijlage wordt 
afgesloten met een totaaloverzicht van alle zbo’s en rwt’s die onder de 
Minister van IenM ressorteren. Het overgrote deel van deze organisaties is 
tariefgefinancierd. Daarom zijn voor deze organisaties geen ramingen en 
realisaties opgenomen. Voor een nader beeld wordt verwezen naar de 
individuele jaarverslagen van deze organisaties.
CBR
In 2014 nam het CBR 1,3 miljoen examens af; iets meer dan in 2013. Voor 
2015 wordt een volumedaling van bijna 1% verwacht, dit is voor een 
belangrijk deel veroorzaakt door een daling van het aantal 17- en 
18-jarigen. Het verwachte lagere volume heeft, tezamen met o.a. de 
kosten van vernieuwingsprogramma’s, genoodzaakt tot een tariefstijging 
voor 2015 van gemiddeld 3,9%. Het eigen vermogen is aan de lage kant, 
en zal dat ondanks deze tariefstijging ook blijven. In 2015 is de financiële 
ontwikkeling daarom een punt van aandacht.
In 2014 is gewerkt aan een nieuw procesontwerp voor de divisie rijge-
schiktheid. In 2015 wordt dit verder uitgewerkt waarna in 2016 de 
implementatie plaatsvindt. Het betreft hier een grondige vernieuwing van 
processen en bijbehorende ICT. De vernieuwing leidt tot substantieel 
betere dienstverlening aan burgers. Over 2014 lagen de prestaties van 
deze divisie nog onder het gewenste niveau.
CBR is in 2014 begonnen met de implementatie van het nieuwe locatie-
beleid. Examenlocaties worden beter verspreid; locaties die in gebruik 
blijven, worden gemoderniseerd. Tegelijk hiermee is een nieuw systeem 
in gebruik genomen voor de afname van theorie-examens. Deze examens 
zijn voortaan individueel en computerondersteund.
De raad van toezicht kent sinds 2013 een commissie voor rijgeschiktheid 
en een commissie voor ICT. Deze commissies zijn opgericht n.a.v. de 
gatewayreview die dat jaar is uitgevoerd. Deze commissies hebben in 
2014 periodiek overleg gevoerd met direct betrokkenen van CBR.
In 2014 is de directie herbenoemd voor een tweede periode van 4 jaar. 
Daarnaast is dr. A.W.I.M. van der Wurff toegetreden tot de raad van 
toezicht als opvolger van prof. dr. S.G. van der Lecq.
Tweede Kamer, vergaderjaar 2014–2015, 34 200 XII, nr. 1 200
