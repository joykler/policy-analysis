Niet-beleidsartikel 7
Niet-beleidsartikel 7. Apparaat 
Regeerakkoord Rutte-Asscher
Bij het Regeerakkoord Rutte-Asscher is een taakstelling gelegd op het 
Ministerie van Buitenlandse Zaken (structureel EUR 60 miljoen) en het 
HGIS postennet (structureel EUR 40 miljoen). Naar aanleiding van de 
motie Sjoerdsma is de taakstelling op het HGIS postennet gehalveerd. 
Middels de Kamerbrief «Voor Nederland, Wereldwijd» is invulling 
gegeven aan de bezuinigingen en investeringen. In 2014 zijn de eerste 
besparingen op het postennet als onderdeel van de taakstelling uit het 
Regeerakkoord Rutte-Asscher gerealiseerd. De overige bezuinigingen uit 
de taakstelling Rutte Asscher krijgen vooral vanaf 2015 hun beslag. 
Daarnaast liepen in 2014 ook nog de bezuinigingen die voortvloeien uit de 
taakstelling Rutte-Verhagen. Bij de behandeling van de begroting 2015 
van Buitenlandse Zaken is de motie Van Ojik aangenomen. Hierin wordt 
de regering verzocht extra financiële middelen uit HGIS-onvoorzien in te 
zetten voor de versterking van diplomatieke capaciteit ter bevordering van 
de economische positie van Nederland, de internationale rechtsorde en 
vrede en veiligheid.
Het totaal van de taakstelling is in de hieronder weergegeven tabel 
opgenomen. Hierbij is onderscheid gemaakt tussen de taakstellingen die 
zijn opgelegd onder het kabinet Rutte/Verhagen en Rutte/Asscher.
  
Taakstellingen apparaat
 (x EUR mln)  2016  2017 2018   structureel 
 Taakstelling Rutte/Verhagen  82,5  86,5  90,5  90,5 
 Taakstelling Rutte/Asscher (incl. motie Sjoerdsma )  42,0  69,0  80,0 80,0  
Extra middelen (motie V an Ojik)  – 8,0  – 16,0  – 20,0  – 20,0 
T otaal  116,5  139,5  150,5 150,5 
Postennet
Net als in 2013 namen in 2014 de kosten voor het postennet af doordat de 
posten slanker en sterker zijn gemaakt, met als doel een flexibele en 
moderne inzet. Het aantal uitgezonden medewerkers is afgenomen, ten 
gevolge van de focus en flexibilisering op de posten. De bezuinigingen 
zijn tevens ingevuld door versobering van de arbeidsvoorwaarden en 
efficiencymaatregelen. Dit wordt mede mogelijk gemaakt door de verdere 
regionalisering van back office taken op consulair en financieel terrein in 
Regionale Service Organisaties (RSO’s).
Kerndepartement
De bezuinigingen Rutte-Verhagen op het kerndepartement zijn ingevuld 
door krimp en herinrichting van de beleidskern, centralisatie van de 
bedrijfsvoering, versobering en efficiencymaatregelen. Daarnaast zijn 
bezuinigingen behaald door automatisering en digitalisering van het 
archief alsmede rijksbrede samenwerking in de vorm van shared service 
organisaties.
Tweede Kamer, vergaderjaar 2014–2015, 34 200 V, nr. 1 50
