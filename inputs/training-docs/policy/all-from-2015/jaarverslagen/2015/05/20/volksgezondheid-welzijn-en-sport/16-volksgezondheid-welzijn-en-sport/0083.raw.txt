Bijdragen aan medeoverheden
Doeluitkering jeugdzorg
De provincies en grootstedelijke regio’s hebben een doeluitkering 
ontvangen van totaal circa € 1.263,2 miljoen voor de uitvoering van de 
Wet op de jeugdzorg. Hiermee zijn zij in staat het Bureau Jeugdzorg te 
financieren en zorgaanbod in te kopen voor kinderen met een jeugdzor-
gindicatie. Het beschikbare budget is bij eerste suppletoire wet verlaagd 
met € 28,2 miljoen. Dit betrof een interne herschikking van middelen (naar 
artikelonderdeel 1) met betrekking tot de overboeking van € 30,3 miljoen 
naar het Gemeentefonds voor de invoering van het nieuwe jeugdstelsel. 
Bij tweede suppletoire wet is nog eens € 6,3 miljoen overgeboekt naar 
artikelonderdeel 1 voor de stelselwijziging. Ook is er een overboeking van 
€ 18,2 miljoen naar het Ministerie van SZW gedaan ter compensatie van 
het besparingsverlies van de Algemene Kinderbijslagwet (AKW) en de 
Wet op het kindgebonden budget (WKB).
Bijdragen aan andere begrotingshoofdstukken
In 2014 zijn middelen ingezet voor de uitvoering van het convenant 
«Dienst Vervoer en Ondersteuning Personele inzet». Dit convenant regelt 
het vervoer van jeugdigen met een machtiging gesloten jeugdzorg van en 
naar een gesloten omgeving indien een aanvrager bepaalt dat vervoer 
door ouder(s), verzorger(s) en/of (gezins)voogdijwerker niet mogelijk is. 
Een deel van deze kosten wordt in 2015 daadwerkelijk betaald. Tevens is 
bij de tweede suppletoire wet door VWS een bijdrage aan het Ministerie 
van OCW gedaan van circa € 2 miljoen met betrekking tot de meerkosten 
onderwijskosten in instellingen JeugdzorgPlus middels een overboeking.
Ontvangsten
De realisatie op de ontvangsten over 2014 is € 24,7 miljoen. Dit is circa 
€ 20,1 miljoen hoger dan geraamd. Dit hangt vooral samen met de 
ontvangen ouderbijdragen jeugdzorg van in totaal circa € 11 miljoen. 
Deze verhoging was al gemeld in de tweede suppletoire wet. Verder 
houden de ontvangsten onder andere verband met afrekeningen van 
verleende subsidies in voorgaande jaren en opbrengsten van verkoop van 
panden van jeugdzorginstellingen.
Tweede Kamer, vergaderjaar 2014–2015, 34 200 XVI, nr. 1 82
