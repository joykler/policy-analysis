Beleidsartikel 6 Sport en bewegen 
1. Algemene doelstelling 
Een sportieve samenleving waarin voor iedereen een passend sport- en 
beweegaanbod aanwezig is en waarin uitblinken in sport wordt gestimu-
leerd. 
2. Rol en verantwoordelijkheid 
Aan het sportbeleid van de rijksoverheid ligt vooral de maatschappelijke 
betekenis van sport ten grondslag. Sport en bewegen dragen in belang-
rijke mate bij aan een betere gezondheid, aan het verbeteren van 
leefbaarheid en veiligheid, sociale samenhang en integratie, aan het 
verbeteren van schoolprestaties en het verminderen van schooluitval. 
Daarnaast erkent de rijksoverheid de intrinsieke waarde van sport.
Vanuit haar stimulerende rol op het beleidsterrein «Passend sport- en 
beweegaanbod» maakt de Minister gebruik van een tweetal bestaande 
stelsels. Nederland heeft een sterke sportsector die van oudsher in hoge 
mate zelforganiserend en zelfregulerend is. Daarbij is sprake van een 
landelijk netwerk met ruim 25.000 sportverenigingen, die aangesloten zijn 
bij landelijke sportbonden die zich verenigd hebben in de sportkoepel 
NOC*NSF. Deze verenigingen vertegenwoordigen bijna 5 miljoen mensen. 
Ongeveer eenzelfde aantal landgenoten is sportief actief in ongeorgani-
seerd verband.
De gemeenten in Nederland zijn verantwoordelijk voor het lokale 
accommodatiebeleid en het lokale sport- en beweegbeleid. De gemeenten 
investeren jaarlijks ongeveer € 1 miljard in de sport.
Voor het beleidsterrein «Uitblinken in sport» faciliteert de Minister de 
ambitie van de georganiseerde sport om bij de tien beste topsportlanden 
van de wereld te willen horen. De primaire verantwoordelijkheid ligt bij de 
sportsector zelf.
Voor het functioneren van de sportsector in Nederland zijn innovatie, 
kennisontwikkeling en kennisdeling van wezenlijk belang. Dat zijn 
essentiële hulpmiddelen bij zowel het realiseren van een passend sport- 
en beweegaanbod als bij het aangaan van de internationale competitie 
binnen de topsport.
Tweede Kamer, vergaderjaar 2014–2015, 34 200 XVI, nr. 1 83
