Budgettaire ontwikkelingen
De realisatie van de IOW-uitgaven wijkt slechts beperkt af van de begrote 
uitgaven.
Beleidsrelevante kerncijfers
Het volume uitkeringsjaren IOW is in 2014 toegenomen in vergelijking met 
2013. Dit is het gevolg van de gestage stijging van de instroom in de IOW 
over de laatste jaren als gevolg van de conjuncturele situatie op de 
arbeidsmarkt. De afwijking ten opzichte van de begroting is beperkt.
  
1 
Tabel 5.3 Kerncijfers IOW
 Realisatie  Realisatie   Realisatie  Begroting  Verschil 
2012 2013 2014 2014 2014 
 Volume IOW (x 1.000 uitkeringsjaren) 0,7   1,3 1,9   2,1  – 0,2
1 
UWV, jaarverslag.
A2. Cessantiawet (Caribisch Nederland)
Inwoners van Caribisch Nederland ontvangen bij ontslag buiten hun 
toedoen een ontslagvergoeding op grond van de Cessantiawet, te betalen 
door de werkgever. In geval van faillissement of surseance van betaling 
neemt de overheid deze verplichting over.
Budgettaire ontwikkelingen
De uitkeringslasten Cessantiawet zijn € 0,2 miljoen lager uitgekomen dan 
begroot. Bij de uitgaven aan deze regeling kunnen tussen de jaren evenals 
tussen begroting en realisatie relatief grote verschillen zitten, afhankelijk 
van het aantal bedrijven dat failliet is gegaan en het aantal betrokken 
werknemers. Specifieke kenmerken van de betrokken werknemers, zoals 
gemiddeld dienstverband en gemiddeld loon, kunnen daarnaast sterk 
fluctueren. Dit kan ook leiden tot relatief hoge verschillen ten opzichte van 
de begroting.
Beleidsrelevante kerncijfers
Het volume van de Cessantiawet is beperkt. Tussen de jaren en ten 
opzichte van de begroting doen zich geen grote verschillen voor in 
absolute aantallen. Wel kunnen verschillen optreden die al snel een 
relatief grote invloed hebben op de hoogte van de uitkeringslasten.
  
1 
Tabel 5.4 Kerncijfers Cessantiawet (Caribisch Nederland)
  Realisatie  Realisatie  Realisatie  Begroting  Verschil 
2012 2013 2014 2014 2014 
V olume Cessantiawet (x 1.000 uitkeringen)  <0,1  <0,1  <0,1  <0,1  <0,1
1 
SZW-unit RCN.
A3. Werkloosheidswet (WW)
De WW verzekert werknemers tegen de financiële gevolgen van 
werkloosheid. Het verlies aan inkomen kan voor een bepaalde periode 
gedeeltelijk opgevangen worden met een Werkloosheidswetuitkering 
(WW-uitkering). Hoe lang iemand recht heeft op een WW-uitkering hangt 
af van het aantal jaren dat iemand heeft gewerkt alvorens werkloos te 
worden. Het recht op een WW-uitkering bedraagt minimaal 3 en maximaal 
38 maanden. Iemand die tien jaar heeft gewerkt heeft bijvoorbeeld tien 
maanden recht op een WW-uitkering. De WW wordt uitgevoerd door het 
UWV.
Tweede Kamer, vergaderjaar 2014–2015, 34 200 XV, nr. 1 48
