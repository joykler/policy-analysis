vergroot. Het oppakken van deze verantwoordelijkheid in deze branche is 
van belang omdat de naleving slecht was.
Bij de gevaarlijke biociden is vaak sprake van onwetendheid omtrent de 
nieuwe Europese regelgeving; ook spelen hier definitiekwesties en 
grensgevallen een rol zoals de arbitraire grens tussen desinfectie- of 
schoonmaakmiddel.
Bij ruim 70 producenten en importeurs van chemicaliën is de naleving van 
de REACH regelgeving (Registratie, Evaluatie, Autorisatie en restrictie van 
CHemische stoffen) goed: meer dan 90% naleving. Bij ruim 200 distribu-
teurs en formuleerders (mengers van stoffen, zoals verfbedrijven) is het 
naleefpercentage echter minder dan 50%. Bij de gecontroleerde bedrijven 
is afgedwongen dat de Veiligheidsinformatiebladen bij gevaarlijke stoffen 
en mengsels op orde gebracht werden.
Binnen het Samenwerkingsverband Wet gewasbeschermingsmiddelen en 
biociden (Wgb) werken ILT, NVWA, ISZW, IGZ en waterschappen samen 
op het gebied van productie, import, distributie en gebruik van biociden. 
In 2014 is door de ILT een begin gemaakt om met behulp van douanege-
gevens de import van illegale biociden aan te pakken.
Bij het vuurwerk blijft intensief toezicht nodig: 20% van het onderzochte 
vuurwerk voldeed niet aan de vereiste wet- en regelgeving. De inspectie 
past daarbij vooral de bestuursrechtelijke sanctie toe, omdat gebleken is 
dat daar een zwaardere (financiële) prikkel van uit gaat.
Bij de opsporingsactiviteiten door de Inlichtingen- en Opsporingsdienst 
(IOD) is er over de hele linie sprake van minder «signalen» (om tot 
opsporingsmaatregelen over te gaan) door een verbeterde invulling van 
de bestuurlijke handhaving.
Water, bodem, bouwen
De taken van de inspectie binnen dit domein zijn de laatste jaren 
gewijzigd. In 2014 heeft de inspectie toezicht gehouden op Rijkswaterstaat 
(eigen werken), drinkwater, legionella, bodem, productregelingen en 
volkshuisvestelijk toezicht op de woningcorporaties. Deze laatste deeltaak 
is door de Minister van Wonen en Rijksdienst per 1-1-2014 bij de inspectie 
belegd.
Vanaf juni 2014 voert de inspectie de vergunningverlening en het toezicht 
op de eigen werken van Rijkswaterstaat geheel zelfstandig uit.
In een aantal voorlichtingbijeenkomsten met brancheorganisaties en de 
belangrijkste vertegenwoordigers in het werkveld heeft de inspectie haar 
rol en haar werkwijze verduidelijkt. Met deze bijeenkomsten, die in 2014 
vooral waren gericht op de doelgroepen op het gebied van watervei-
ligheid, bodem en woningcorporaties vergrootte de inspectie haar 
zichtbaarheid en droeg zij langs die weg bij aan de naleving.
De gewijzigde handhavingsaanpak in het producttoezicht, waarbij 
objectinspecties worden gecombineerd met meer inspecties op bedrijfs-
niveau, bleek meer effect te sorteren.
Het doorvoeren van de interventiestrategie van de inspectie in het gehele 
werkveld van het domein betekende soms een wijziging in de voordien 
standaard vastgelegde sanctie. Het betekende ook een overgang naar 
maatwerk; de inspecteur krijgt daarbinnen meer ruimte om een passende, 
tot naleving leidende maatregel vast te stellen.
Tweede Kamer, vergaderjaar 2014–2015, 34 200 XII, nr. 1 126
