Beleidsprioriteiten
Bijstelling ontvangsten
De lagere ontvangsten (– € 25,9 miljoen) worden vooral veroorzaakt door 
het verschuiven van de verkoopontvangsten (– € 48,5 miljoen) van 
roerende en onroerende goederen naar latere jaren als gevolg van 
afnemende mogelijkheden op de markt. Hier tegenover staan de hogere 
ontvangsten als gevolg van een restitutie van de belastingdienst van 
eerder betaalde WIA-premies en sociale lasten (€ 15,6 miljoen) en overige 
personele en materiële ontvangsten (€ 7,1 miljoen).
Verschuivingen naar latere jaren
Bij de eerste suppletoire begroting 2014 is met een kasschuif een deel van 
de budgetten (€ 35 miljoen) voor de Sociaal Beleidskaderregelingen 
doorgeschoven naar 2015, omdat er dan naar verwachting een hogere 
instroom is in de desbetreffende regelingen. Bij de tweede suppletoire 
begroting is er besloten een bedrag van € 68 miljoen van de investe-
ringen groot materieel van de DMO in 2014 door te schuiven naar 2015. 
Ook voor de missie in Mali is voor € 10 miljoen doorgeschoven naar 2015.
Vrijgave niet relevant deel van de hoofdsom ABP lening
Vanwege het volledig op kapitaaldekking brengen van de militaire 
ouderdomspensioenen is het Ministerie van Defensie met het ABP een 
aantal leningen overeengekomen. In 2014 is geen gebruik gemaakt van de 
leencapaciteit. In 2014 is deze lening niet nodig.
Overheveling van/naar andere departementen
De budgetoverhevelingen tussen de departementen bedragen per saldo 
– € 16 miljoen. Dit betreft onder meer de overgang van de Audit Functie 
Defensie naar het Ministerie van Financiën (– € 8,9 miljoen) vanwege 
centralisatie, de bijdrage van Defensie in de exploitatiekosten van het 
project C2000 (– € 6,3 miljoen) van het Ministerie van Veiligheid en 
Justitie, de bijdrage in de Joint Sigint Cyber Unit (JSCU; – € 2,8 miljoen) 
van het Ministerie van Binnenlandse Zaken en Koninkrijksrelaties en de 
bijdrage in de overige zakelijke lasten (structureel – € 2,0 miljoen) en de 
bijdrage voor het afdoen van de openstaande egalisatieschuld (– € 4,8 
miljoen) voor het Rijksvastgoedbedrijf. Daar staat tegenover de bijdrage 
van het Ministerie van Veiligheid en Justitie voor het project 
noodsleephulp (€ 3,7 miljoen) en het project Advanced Passenger 
Information (€ 4,8 miljoen) en overige kleinere overhevelingen (per saldo 
€ 0,4 miljoen).
Begrotingsafspraken 2014 (intensivering)
De begroting is gewijzigd door de uitkomst van het begrotingsakkoord 
van oktober 2013.
Bijdrage MH-17
Dit betreft de compensatie voor de uitgaven voor de inzet van defensie-
personeel en -materieel bij de ramp met de MH-17.
Loon- en prijsbijstelling
Dit betreft de uitkering van loon- en prijsbijstelling voor de defensiebe-
groting.
Autonome mutaties
Het verschil tussen de stand tweede suppletoire begroting en de 
gerealiseerde ontvangsten en uitgaven is bijgesteld met autonome 
mutaties.
Tweede Kamer, vergaderjaar 2014–2015, 34 200 X, nr. 1 22
