Uitgaven
Landenprogramma’s
Conform de toezegging aan de Kamer is in het jaarverslag een passage 
opgenomen waarin aangegeven wordt of de geplande uitgaven aan een 
landenprogramma lager/hoger uitvallen. Dit gebeurt, zoals in de 
leeswijzer is aangegeven, bij het betreffende beleidsartikel. Er is sprake 
van een aantal verlagingen bij de landenprogramma’s binnen het thema 
wederopbouw. De verlagingen worden met name veroorzaakt door lagere 
uitgaven in Zuid-Soedan (EUR 24 miljoen), Afghanistan (EUR 8 miljoen), 
en Oeganda (EUR 7 miljoen). In Zuid-Soedan zijn alle programma’s 
vertraagd vanwege de ernstig verslechterde veiligheidssituatie. In het 
geval van Afghanistan is in het voorjaar van 2014 besloten het budget 
voor wederopbouw te verlagen tot structureel EUR 20 miljoen. In 
Oeganda is een programma in samenwerking met de overheid 
opgeschort naar aanleiding van het controversiële LGBT-beleid van de 
Oegandese overheid.
Artikel 4.2
Zoals gemeld bij Eerste en Tweede Suppletoire Begroting zijn vanuit het 
Budget Internationale Veiligheid middelen overgeheveld naar de 
begroting van het Ministerie van Defensie en het Ministerie van Buiten-
landse Zaken (artikel 2.4).
Artikel 4.4
Zoals gemeld bij Tweede Suppletoire Begroting besloot het kabinet 
afgelopen zomer EUR 570 miljoen extra beschikbaar te stellen voor een 
noodhulpfonds. Dit fonds is flexibel inzetbaar gedurende de kabinetspe-
riode (tot 2018). Voor 2014 leidde dit tot een verhoging van EUR 100 
miljoen op dit nieuwe sub-artikel.
Tweede Kamer, vergaderjaar 2014–2015, 34 200 XVII, nr. 1 54
