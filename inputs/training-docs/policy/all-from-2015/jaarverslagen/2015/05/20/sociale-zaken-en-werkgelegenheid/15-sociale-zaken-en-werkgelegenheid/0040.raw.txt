Regeling werkhervatting gedeeltelijk arbeidsgeschikten (WGA) 
inclusief WGA eigen-risicodragers
Budgettaire ontwikkelingen
De uitkeringslasten WGA (inclusief eigen-risicodragers) komen € 93 
miljoen lager uit dan begroot. Indien rekening wordt gehouden met de ten 
tijde van de begrotingsopstelling geraamde loon- en prijsbijstelling 
(€ 33 miljoen, in tabel 3.2 onderdeel van de post nominaal) is de realisatie 
€ 126 miljoen lager dan begroot. De belangrijkste oorzaak is een lager dan 
geraamd volume, waardoor de uitkeringslasten met € 68 miljoen lager 
zijn uitgekomen. De instroom in de WGA is lager uitgekomen dan 
geraamd, en de doorstroom van de WGA naar de IVA is hoger uitge-
komen. De gemiddelde jaaruitkering komt ook lager uit (€ 63 miljoen). Dit 
komt doordat de samenstelling van de WGA-populatie anders is dan 
oorspronkelijk geraamd, hetgeen onder andere het gevolg is van een 
grotere doorstroom naar de IVA. De uitgaven aan de ao-tegemoetkoming 
zijn iets hoger uitgekomen dan geraamd (€ 5 miljoen).
Beleidsrelevante kerncijfers
De kerncijfers WGA zijn gecombineerd met de kerncijfers WAO in tabel 
3.4.
A3. Wet op de Arbeidsongeschiktheidsverzekering (WAO)
Werknemers die vóór 1 januari 2004 arbeidsongeschikt zijn geworden als 
gevolg van ziekte of gebrek hebben recht op een WAO-uitkering. De WAO 
is per 29 december 2005 vervangen door de WIA. De WAO blijft gelden 
voor mensen die op 1 januari 2004 al een WAO-uitkering ontvingen en 
voor mensen die binnen vijf jaar na het beëindigen van de WAO-uitkering 
opnieuw arbeidsongeschikt worden door dezelfde oorzaak. Hierdoor 
worden er nog slechts nieuwe WAO-uitkeringen toegekend bij herleving 
van een oud recht. De WAO wordt uitgevoerd door het UWV.
Budgettaire ontwikkelingen
De uitkeringslasten WAO komen € 104 miljoen hoger uit dan begroot. 
Indien rekening wordt gehouden met de ten tijde van de begrotingsop-
stelling geraamde loon- en prijsbijstelling (€ 61 miljoen, in tabel 3.2 
onderdeel van de post nominaal) is de realisatie € 43 miljoen hoger dan 
begroot. De belangrijkste oorzaak is een hogere gemiddelde jaaruitkering, 
waardoor de uitkeringslasten € 40 miljoen hoger zijn uitgekomen. Dit 
komt doordat de samenstelling van de WAO-populatie anders is dan 
oorspronkelijk geraamd, hetgeen onder andere het gevolg is van een 
lagere uitstroom. Ook het volume valt iets hoger uit dan geraamd 
(€ 3 miljoen), wat met name het gevolg is van een lagere uitstroom uit de 
WAO dan verwacht. Hiertegenover staat dat ook de gemiddelde mate van 
arbeidsongeschiktheid in de WAO lager is uitgekomen dan verwacht, wat 
het volume drukt. De gerealiseerde uitgaven aan de AO-tegemoetkoming 
zijn bijna gelijk aan de begrote uitgaven.
Beleidsrelevante kerncijfers
De totale omvang van het bestand WIA en WAO is in 2014 wederom 
gedaald. Dit komt doordat het aantal WIA-gerechtigden minder snel 
toeneemt dan dat het aantal WAO-gerechtigden afneemt. De instroom in 
de WIA ligt in 2014 nagenoeg op hetzelfde niveau als in eerdere jaren. De 
uitstroom uit de WIA is gestegen, evenals de doorstroom vanuit de WGA 
naar de IVA. De groei van de uitstroom en de doorstroom loopt gelijk op 
met de groei van het WIA-bestand, dat nog jaren in een opbouwfase zit.
Tweede Kamer, vergaderjaar 2014–2015, 34 200 XV, nr. 1 39
