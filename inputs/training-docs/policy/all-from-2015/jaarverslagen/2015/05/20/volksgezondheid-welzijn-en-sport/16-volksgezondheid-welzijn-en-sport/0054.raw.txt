Inkomensoverdrachten
Overgangsregeling FLO/VUT ouderenregeling ambulancepersoneel
Van de meerjarig geraamde uitgaven voor de uitvoering van de 
overgangsregeling FLO/VUT is in 2014 om fiscale redenen eenmalig een 
bedrag van circa € 4,1 miljoen meer ingelegd dan geraamd. In latere jaren 
worden de geraamde uitgaven voor de uitvoering van deze regeling met 
eenzelfde bedrag verlaagd.
Bijdragen aan agentschappen
CJIB: Onverzekerden en wanbetalers
De uitvoeringskosten van de wanbetalersregeling zijn € 5,5 miljoen lager 
uitgevallen dan begroot als gevolg van voornamelijk lagere deurwaar-
derskosten.
Bijdragen aan ZBO’s/RWT’s
SVB en ZiNL Onverzekerden en wanbetalers
In het kader van de regelingen wanbetalers en onverzekerden heeft een 
overboeking plaatsgevonden naar artikel 4 Zorgbreed beleid.
ZiNL: Doorlichten pakket
Door de opstartfase van het project Zinnige Zorg en vooral doordat een 
groot deel van het onderzoek door het Zorginstituut zelf wordt uitgevoerd 
(en niet tegen hogere kosten wordt uitbesteed), is er sprake van lagere 
uitgaven dan begroot.
Bijdragen aan andere begrotingshoofdstukken
VenJ: Bijdrage C2000
VWS draagt 4,5% bij aan de exploitatiekosten van het digitale communica-
tiesysteem voor de hulpverleningsdiensten, C2000. Daarmee is het 
aandeel van de ambulancezorg gedekt. Deze kosten zijn structureel 
(€ 4,1 miljoen). Dit bedrag wordt jaarlijks via een begrotingsmutatie 
overgeboekt naar het Ministerie van Veiligheid en Justitie.
Ontvangsten
De afrekening van in 2013 betaalde voorschotten aan het CJIB ten 
behoeve van werkzaamheden in het kader van het terugdringen van de 
aantallen wanbetalers en onverzekerden leidt tot een terugvordering en 
daarmee extra ontvangsten. Daarnaast zijn de ontvangsten in het kader 
van de aanpak van wanbetalers hoger dan oorspronkelijk geraamd. De 
bijstelling van de ontvangstenraming is behoedzaam gebeurd, omdat 
rekening werd gehouden met op termijn lagere ontvangsten als gevolg 
van wijzigingen in de aanpak van wanbetalers. In totaal bedragen de 
ontvangsten € 69,7 miljoen.
Tweede Kamer, vergaderjaar 2014–2015, 34 200 XVI, nr. 1 53
