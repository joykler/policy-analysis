Milieu
springen. Defensie heeft in 2014 het onderzoek naar de impact van 
onderwaterexplosies op zeezoogdieren voortgezet.
Milieumanagement
Goed werkende milieumanagementsystemen zijn belangrijk voor het 
beheersen van de milieubelasting, het naleven van wet- en regelgeving en 
het realiseren van de gestelde milieudoelen. De milieumanagementsys-
temen van de defensieonderdelen moeten aantoonbaar aan de ISO-14001 
norm voldoen en extern gecertificeerd worden. In 2014 zijn goede stappen 
gezet in de verdere verbetering en certificering van milieumanagement-
e 
systemen. De certificaten van de CZSK, de KMar en de 11 Luchtmobiele 
Brigade bij de CLAS zijn weer met drie jaar verlengd; bij de overige 
brigades van de CLAS, bij het CLSK, het CDC en onderdelen van de DMO 
is hard gewerkt aan het gereed maken van de organisatie voor certifi-
cering.
In 2014 is door Defensie verder gewerkt aan de invoering van «Systeem-
gericht Toezicht». Hierbij wordt door de Inspectie Leefomgeving en 
Transport (ILT) van het Ministerie Infrastructuur en Milieu gebruik gemaakt 
van controles die door Defensie zelf zijn uitgevoerd en wordt bezien of de 
milieumanagementsystemen goed genoeg werken om het voldoen aan 
wet- en regelgeving te garanderen. De Defensie Pijpleiding Organisatie 
voldoet als eerste binnen Defensie aan de criteria om volledig op 
Systeemgericht Toezicht over te gaan. Er wordt gewerkt aan het opzetten 
van het geautomatiseerde systeem NaBoS (Naleving Borgings-Systeem) 
dat controlelijsten voor inspecties genereert en dat de resultaten van 
interne controles vastlegt. De controlelijsten zullen zowel door Defensie 
als ILT gebruikt gaan worden. In 2014 zijn door het bevoegd gezag 100 
inspectiebezoeken uitgevoerd, zowel klassiek als systeemgericht. In 26 
gevallen (26 procent) is een brief verzonden met een voornemen tot het 
opleggen van een dwangsom. Dit heeft acht maal tot het opstellen van 
een dwangsombeschikking geleid, waarvan er vijf daadwerkelijk zijn 
geïnd. Dat is een lichte toename ten opzichte van de vijf voorafgaande 
jaren.
Milieuzorg tijdens oefeningen en operaties
Bij de planning van vredes- en crisisbeheersingsoperaties en oefeningen 
wordt in de planningsfase in toenemende mate aandacht besteed aan het 
aspect milieu. Nederland draait mee in Navo-werkgroepen waar gestan-
daardiseerde milieuprocedures worden voorbereid en waar aan de 
verduurzaming van kampementen wordt gewerkt. Bij de bouw van het 
kampement in Mali is op grote schaal gebruik gemaakt van zonnepanelen 
voor de opwekking van elektriciteit, zodat minder brandstof hoeft te 
worden opgevoerd.
Infrastructuur
In juli 2014 is de Dienst Vastgoed Defensie samengevoegd met de overige 
vastgoeddiensten van de rijksoverheid in het Rijksvastgoedbedrijf als 
onderdeel van het Ministerie van Binnenlandse Zaken. Aan de implemen-
tatie van het duurzaamheidbeleid voor het vastgoed van Defensie wordt 
in samenspraak met het RVB gewerkt. Defensie is beheerder van 11.325 
gebouwen en is verantwoordelijk voor de nieuwbouw- en onderhouds-
werkzaamheden daaraan. Zowel bij nieuwbouw als in de exploitatiefase, 
worden grondstoffen en energie gebruikt en ontstaat er bouwafval. De 
principes van Duurzaam Bouwen zorgen ervoor dat deze milieueffecten 
gedurende de hele levenscyclus van de gebouwen zoveel mogelijk 
worden beperkt. Daarbij kan gedacht worden aan energiebesparende 
Tweede Kamer, vergaderjaar 2014–2015, 34 200 X, nr. 1 125
