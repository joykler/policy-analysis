De beleidsartikelen (artikel 1)
gevolg van diverse bijdragen o.a. voor projecten zoals antipestpro-
gramma’s en «Bèta en Techniek».
Opdrachten: Door middel van opdrachten worden beleidsgerichte 
activiteiten en onderzoeken uitgevoerd. De realisatie op het budget voor 
opdrachten valt € 8,2 miljoen lager uit dan begroot. Deze verlaging is 
deels het gevolg van de bijdragen voor verschillende projecten die op 
andere beleidsartikelen uitgeput worden (€ 3,5 miljoen). Hier vallen 
bijvoorbeeld de kosten onder die CvtE heeft gemaakt voor invoering van 
de centrale eindtoets en ontwikkeling van de digitale adaptieve eindtoets, 
passend onderwijs, het onderzoek naar de relatie tussen bewegingson-
derwijs en schoolprestaties en antipestprogramma’s. Daarnaast is er een 
bijdrage geleverd aan de Inspectie van het Onderwijs ten behoeve van de 
kosten die voortvloeien uit de intensivering van het continuïteitstoezicht 
(€ 1,2 miljoen). Tot slot is op onderzoeksopdrachten en SLO-projecten 
minder uitgegeven dan begroot (€ 3,5 miljoen).
Bijdrage aan agentschappen: Het betreft het aandeel in de uitvoerings-
kosten van de Dienst Uitvoering Onderwijs (DUO) voor dit begrotingsar-
tikel. DUO is de uitvoeringsorganisatie van het Ministerie van OCW en 
levert producten en diensten op het terrein van de bekostiging van 
instellingen, studiefinanciering en informatievoorziening. Het budget voor 
DUO is met € 3,0 miljoen verhoogd onder andere als gevolg van de extra 
uitvoeringskosten voor de invoering van passend onderwijs.
Bijdrage aan ZBO’s/RWT’s: De stichtingen Vervangingsfonds en 
Participatiefonds ontvangen middelen voor het beheren van de 
vervangings- en werkloosheidsuitgaven in het primair onderwijs. De 
kosten die het Vervangingsfonds en het Participatiefonds vergoeden, 
worden gedekt uit de premieopbrengsten van schoolbesturen. Het UWV 
ontvangt middelen voor de uitvoering van de Regeling onderwijsvoor-
ziening jonggehandicapten.
Bijdrage aan medeoverheden: Gemeenten ontvangen middelen van 
het Ministerie van OCW voor onderwijsachterstandenbeleid. Gemeentelijk 
onderwijsachterstandenbeleid kent meerdere instrumenten, onder andere 
voor- en vroegschoolse educatie, schakelklassen en zomerscholen. Voor 
gemeentelijk onderwijsachterstandenbeleid binnen de G37 zijn vanaf 2012 
extra middelen beschikbaar gekomen. Met de G37 zijn afspraken gemaakt 
om de kwaliteit van met name de voorschoolse educatie te verbeteren en 
daarnaast het aantal kinderen dat deelneemt aan voor- en vroegschoolse 
educatie, schakelklassen, kopklassen en zomerscholen van goede 
kwaliteit, aanzienlijk uit te breiden.
Bijdrage aan begrotingsfondsen/sociale fondsen: Aan het Gemeen-
tefonds worden jaarlijks middelen ter beschikking gesteld ten behoeve 
van de Impuls brede scholen, sport en cultuur (combinatie-functies). Het 
verschil van € 10,9 miljoen wordt verklaard door een overboeking van 
deze middelen naar VWS. VWS maakt dit bedrag over naar het Gemeente-
fonds voor combinatiefunctionarissen op brede scholen.
Ontvangsten: De ontvangsten zijn € 16,5 miljoen hoger dan geraamd. 
Deels is dit het gevolg van ontvangsten bij de afhandeling van jaarreke-
ningen van onderwijsinstellingen, de afrekening van de regeling onder-
wijstijdverlenging en de afrekening van diverse subsidies (€ 10,5 miljoen). 
Verder heeft een terugvordering bij gemeenten plaatsgevonden van niet 
ingezette middelen voor de Regeling voor het stimuleren en aanpassen 
Tweede Kamer, vergaderjaar 2014–2015, 34 200 VIII, nr. 1 39
