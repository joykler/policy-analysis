In 2014 zijn er verschillende rechtszaken geweest omtrent het toepassen 
van het woonlandbeginsel. Het woonlandbeginsel houdt in dat bij de 
export van uitkeringen de hoogte van de uitkering wordt afgestemd op 
het kostenniveau in het land waar de belanghebbende woont. In het 
voorjaar heeft de Centrale Raad van Beroep (CRvB) een eerdere uitspraak 
bevestigd omtrent het verbod op toepassing van het woonlandbeginsel 
op al langer lopende Anw- en WGA-vervolguitkeringen in Marokko en 
Turkije (ingangsdatum vóór 1 juli 2012). Tevens was er in augustus een 
uitspraak van de rechtbank Amsterdam dat het woonlandbeginsel op 
nieuwe WGA-vervolguitkeringen niet mag worden toegepast. Tot slot 
heeft de CRvB in december bevestigd dat het woonlandbeginsel niet mag 
worden toegepast op AKW-uitkeringen in Marokko, maar wel in Egypte en 
Turkije. De uitkeringen van de personen die in beroep zijn gegaan worden 
met terugwerkende kracht volledig uitgekeerd.
Met in het 2014 ontwikkelde Actieplan Integrale Aanpak Jihadisme zet het 
kabinet stevig in op het bestrijden van radicalisering en extremisme. De 
integrale aanpak staat onder leiding van het Ministerie van V&J. Het meer 
preventieve deel van deze aanpak wordt geïnitieerd vanuit SZW. Zo zullen 
onder meer gezinnen waar radicalisering dreigt ondersteuning kunnen 
krijgen van het adviespunt voor familieondersteuning. De verspreiding op 
de sociale media van radicaliserende, haatzaaiende, gewelddadige 
jihadistische content wordt bestreden en er wordt geïnvesteerd in meer 
samenwerking met betrokken organisaties, zodat deze organisaties 
effectiever kunnen optreden in de aanpak van jihadisme.
Het wetsvoorstel aanpak schijnconstructies is op 3 maart 2015 aanvaard in 
de Tweede Kamer en betreft verschillende maatregelen om onderbetaling 
aan te pakken. Een onderdeel van de wet is een ketenaansprakelijkheid 
waarbij naast de werkgever ook de opdrachtgever aansprakelijk gesteld 
kan worden wanneer het loon niet conform de collectieve arbeidsvoor-
waarden wordt uitbetaald. Zo kunnen opdrachtgevers en aannemers 
worden aangepakt die werknemers onvoldoende voor hun werk betalen.
Het parlement is in 2014 akkoord gegaan met de fiscale hervorming van 
de pensioenen. De veranderingen bij de pensioenopbouw, waaronder de 
verlaging van het opbouwpercentage, traden op 1 januari 2015 in werking. 
De wetswijziging hangt samen met de gestegen levensverwachting en de 
stapsgewijze verhoging van de pensioengerechtigde leeftijd. De aanpas-
singen in de pensioenopbouw maken premiedaling mogelijk.
Pensioenfondsen die overwegen hun krachten te bundelen in een 
algemeen pensioenfonds krijgen de mogelijkheid om dat te doen. In 
december is het wetsvoorstel voor introductie van een algemeen 
pensioenfonds naar de Tweede Kamer gestuurd. Dit wetsvoorstel maakt 
een nieuwe vorm van bundeling van verschillende pensioenregelingen 
mogelijk. Hierdoor kunnen allerlei (schaal)voordelen worden gerealiseerd, 
waarmee bestuurlijke lasten, vermogensbeheer- en uitvoeringskosten 
kunnen worden beperkt. Dat is in het belang van de deelnemers.
Met de in de Wet aanpassing financieel toetsingskader opgenomen 
aanpassingen van het huidige toetsingskader wordt het mogelijk 
financiële schokken (mee- en tegenvallers) gespreid in de tijd – en dus 
gelijkmatiger – te verwerken. Dat draagt bij aan het realiseren van een 
stabieler pensioen. Zowel jong als oud hebben baat bij de nieuwe regels. 
Bij tegenvallers kunnen pensioenfondsen (forse) pensioenverlagingen 
veelal voorkomen. Tegelijkertijd wordt met de voorwaarden die worden 
gesteld aan het indexatiebeleid voorkomen dat pensioenfondsen te snel 
Tweede Kamer, vergaderjaar 2014–2015, 34 200 XV, nr. 1 13
