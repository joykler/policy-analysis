Bedrijfsvoeringparagraaf
Audit Committee (AC)
In 2014 is het AC vier keer onder leiding van een externe voorzitter en met 
een meerderheid aan externe leden bij elkaar geweest. Met name het 
laatste half jaar is bijzondere aandacht besteed aan de Belastingdienst die 
te kampen heeft met een grote complexiteit en daardoor overbelasting 
van de uitvoering en de ICT systemen. In combinatie met de brief van de 
Staatssecretaris over de «Brede Agenda Belastingdienst» aan de Tweede 
Kamer heeft het AC besloten een zeer substantieel deel van de tijd te 
besteden aan de Belastingdienst en een deel aan het kerndepartement. In 
de «Brede Agenda»zijn de belangrijke pijlers als complexiteitsvermin-
dering, robuuster maken van de werkprocessen en inrichting van de 
governance verankerd. Het bovenstaande heeft tevens geleid tot een 
wijziging in de samenstelling van het AC waarbij de DG Belastingen lid is 
geworden van het AC.
Naast extra aandacht voor de ontwikkelingen bij de Belastingdienst zijn 
ook reguliere onderwerpen als uitkomsten audits, het risicomanagement 
en de uitkomsten van de planning & controlcyclus aan de orde geweest. 
Daarnaast heeft het AC gefocust op de risico’s in de bedrijfsvoering en 
actuele thema’s bij Financiën zoals de voortgang van het Agentschap om 
het financieel beheer op orde te krijgen.
Het AC heeft verder een zelfevaluatie uitgevoerd naar het eigen functio-
neren. Algemeen beeld is tevredenheid over het functioneren en het AC 
ziet geen aanleiding om drastische wijzigingen door te voeren. Wel zullen 
een aantal bedrijfsvoeringvraagstukken en onvolkomenheden geconsta-
teerd door de AR nadrukkelijker aandacht krijgen. Van elke bijeenkomst 
wordt een verslag gemaakt en waar mogelijk voorzien van een advies aan 
de ambtelijke en politieke top.
Mobiliteitskaart
In 2014 is de mobiliteitskaart conform planning ingevoerd. Om de 
reisgegevens van medewerkers te kunnen controleren op rechtmatig 
gebruik is een rijksbreed interne controleplan opgezet. In 2014 zijn door 
het departement passende maatregelen van interne controle getroffen om 
de grootste financiële risico’s met betrekking tot het gebruik van de 
mobiliteitskaart te mitigeren. De interne controle zal in 2015 worden 
voortgezet conform de opgestelde planning.
BIR
Door Financiën is op 11 februari 2015 een ICV-BIR voor de verschillende 
organisatieonderdelen afgegeven. De Belastingdienst rapporteert hierbij 
vanwege de onderlinge afhankelijkheden en verwevenheid over het 
systeemlandschap als geheel en niet afzonderlijk over de 10 meest 
kritische systemen. De in de ICV-BIR opgenomen afwijkingen zijn verder 
niet van dien aard dat deze hier behoeven te worden gemeld.
Brede agenda Belastingdienst
De Belastingdienst staat, mede in het licht van de moeilijke economische 
situatie voor de opdracht meerdere fiscale maatregelen respectievelijk 
wetswijzigingen te verwerken, de continuïteit van de huidige bedrijfs-
voering te waarborgen en daardoor de kasstroom te garanderen en 
tegelijkertijd de weg naar vernieuwing te vinden. De vernieuwing behelst 
onder meer het overeenkomstig de verwachtingen en eisen van burger en 
bedrijf digitaliseren van de dienstverlening en het vernieuwen van de 
technische infrastructuur, softwareprogramma’s en bijbehorende 
processen van de dienst. Daarnaast ligt er de opdracht bestaande 
Tweede Kamer, vergaderjaar 2014–2015, 34 200 IX, nr. 1 112
