4. BELEIDSARTIKELEN 
1. Arbeidsmarkt 
Artikel
 
De overheid bevordert gezonde en veilige arbeidsomstandigheden 
Algemene doelstelling
en draagt bij aan evenwichtige arbeidsverhoudingen en 
 
-voorwaarden. 
De overheid bevordert het functioneren van de arbeidsmarkt door 
bescherming te bieden en de belangen van werknemers te waarborgen in 
evenwicht met de belangen van de onderneming. De overheid voorziet 
hierbij in een minimumniveau van arbeidsrechtelijke bescherming, onder 
andere ten aanzien van de arbeidsomstandigheden, arbeidsverhoudingen 
en arbeidsvoorwaarden, met inachtneming van de eigen verantwoorde-
lijkheid van werkgevers en werknemers. Daarnaast draagt zij zorg voor 
een op de arbeidsmarkt toegesneden arbeidsmigratiebeleid.
De overheid vindt het belangrijk dat werknemers en zelfstandigen hun 
werk onder goede condities kunnen verrichten. Dit is ook van belang voor 
het vergroten van de arbeidsparticipatie en de arbeidsproductiviteit, het 
beperken van uitval door ziekte en arbeidsongeschiktheid, en het 
bevorderen van de duurzame inzetbaarheid van werknemers.
De overheid geeft invulling aan bovenstaand beleid door de vormgeving 
van een stelsel van wet- en regelgeving. Ook ziet de overheid toe op de 
naleving daarvan. Concreet gaat het daarbij om:
� Gezond en veilig werken, waaronder de Arbeidsomstandighedenwet 
(Arbowet) en de Arbeidstijdenwet (ATW);
� Arbeidsverhoudingen, waaronder de Wet op de collectieve arbeids-
overeenkomst (cao), de Wet op het algemeen verbindend en het 
onverbindend verklaren van bepalingen van collectieve arbeidsover-
eenkomsten (avv) en de Wet op de ondernemingsraden (WOR);
� Arbeidsrechtelijke bescherming, waaronder de Wet minimumloon en 
minimumvakantiebijslag (WML), wet- en regelgeving met betrekking 
tot gelijke behandeling en de Wet allocatie arbeidskrachten door 
intermediairs (Waadi);
� Toelating van arbeidsmigranten, waaronder de Wet arbeid vreemdelin-
gen (Wav).
Bij het realiseren van deze doelstelling is een belangrijke taak weggelegd 
voor sociale partners. Zij zijn verantwoordelijk voor het maken van 
onderlinge afspraken over arbeidsvoorwaarden en arbeidsverhoudingen 
en het bieden van veilige en gezonde werkomstandigheden. De overheid 
bevordert dat sociale partners hier vorm en uitvoering aan geven en voert 
hiertoe overleg met hen.
De Minister stimuleert met financiële instrumenten initiatieven die 
Rol en verantwoordelijkheid
bijdragen aan gezonde en veilige arbeidsomstandigheden en aan goede 
arbeidsverhoudingen en arbeidsvoorwaarden. De Minister regisseert 
met wet- en regelgeving het stelsel van minimumeisen. Hij is verantwoor-
delijk voor:
� De vormgeving, het onderhoud en de werking van dit stelsel;
� De vaststelling van de hoogte van het sociaal minimum en het 
maximum dagloon;
� Het bevorderen van goede arbeidsverhoudingen, onder andere door 
het recht op onderhandeling door sociale partners te waarborgen en 
het in stand houden van een adequate overlegstructuur met de sociale 
partners;
Tweede Kamer, vergaderjaar 2014–2015, 34 200 XV, nr. 1 19
