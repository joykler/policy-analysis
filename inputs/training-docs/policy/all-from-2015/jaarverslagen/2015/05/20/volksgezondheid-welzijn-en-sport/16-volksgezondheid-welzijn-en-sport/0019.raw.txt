Kostenbewustzijn
Geld is schaars en zorg is kostbaar. Daarom moeten we met de 
beschikbare middelen de juiste keuzes maken, zodat elke euro optimaal 
kan worden ingezet. Omdat de patiënt een belangrijke rol kan spelen in 
het bevorderen van zinnige en zuinige zorg zet het kabinet in op het 
vergroten van het kwaliteits- en kostenbewustzijn. Een belangrijke stap 
daarbij is het inzichtelijker maken van de zorgnota voor patiënten. Een 
goed leesbare nota stelt patiënten beter in staat inzicht te krijgen in hun 
eigen zorgkosten. Daarnaast kunnen zij hiermee mogelijke onjuistheden in 
de declaraties, eigen risico en eigen bijdragen beter signaleren. Voor alle 
behandelingen die vanaf 1 juni 2014 zijn begonnen in ziekenhuizen en 
zelfstandige klinieken krijgen patiënten een duidelijke zorgnota van hun 
zorgverzekeraar. Die is te raadplegen via de website van hun zorgverze-
keraar. Ook staan er meer gegevens over de behandeling op de nota. 
Bijvoorbeeld de zorgtaken van de medisch specialist en ondersteunend 
personeel (TK 29 689, nr. 534).
Daarnaast heeft het kabinet met zorgverzekeraars afspraken gemaakt om 
duidelijk te maken hoe de zorgpremie is opgebouwd. Met ingang van 
«premiejaar» 2015 krijgen verzekerden te zien welke verschillende 
elementen een rol spelen bij het vaststellen van de nominale premie. Het 
kabinet hecht er aan dat zorgverzekeraars invulling geven aan hun 
maatschappelijke verantwoordingsplicht richting hun verzekerden over de 
vaststelling van de hoogte van de premie en de behaalde resultaten 
(TK 29 689, nr. 556).
Kwaliteit, veiligheid en transparantie
Zorgbalans
Een internationale vergelijking van kwaliteitsindicatoren van de Econo-
mische Samenwerking en Ontwikkeling (OESO) zoals opgenomen in de 
Zorgbalans 2014, laat zien dat bij het merendeel van de indicatoren 
Nederland bovengemiddeld scoort vergeleken met andere welvarende 
landen (TK 34 000-XVI, nr. 7). Zo wordt in Nederland de minste antibiotica 
voorgeschreven in de eerste lijn en worden patiënten met een 
heupfractuur vaker binnen 48 uur geopereerd dan in veel andere landen. 
Veel kwaliteitsindicatoren laten een gunstige trend zien: de 
30-dagensterfte na een beroerte of myocardinfarct nam af, evenals de 
(vermijdbare) sterfte in ziekenhuizen en het voorkómen van ziekenhuisin-
fecties. De indicatoren in de Zorgbalans op het terrein van zwangerschap 
en geboorte laten ook een positieve trend zien. Steeds minder zwangere 
vrouwen roken en meer zwangere vrouwen, ook in achterstandswijken, 
melden zich op tijd bij de verloskundige of huisarts.
Kwaliteit loont
Met de brief «Kwaliteit loont» (TK 31 765, nr. 116) wil het kabinet de 
kwaliteitseisen aan het zorgaanbod aanscherpen, kwaliteit van zorg 
inzichtelijker maken en het evenwicht in de zorgsector bevorderen. Met 
een samenhangend pakket aan maatregelen kan langs de weg van 
kwaliteitsverbetering een aanzienlijk besparing op de zorgkosten worden 
gerealiseerd. Kern van de maatregelen is dat het voor patiënten, zorgver-
leners en zorgverzekeraars lonender wordt om te kiezen voor de beste 
zorg. Daarnaast komen er strengere kwaliteitseisen aan zorgverleners. 
Slecht presterende zorgverleners wordt de pas afgesneden. Door de 
Tweede Kamer, vergaderjaar 2014–2015, 34 200 XVI, nr. 1 18
