Beleidsverslag
innovatie. De Minister van Financiën heeft zich in 2014 ingezet voor 
behoud van deze uitgangspunten in de jaarbegroting van de Europese 
Unie in voor 2014. Van de acht aanvullende begrotingen die Europese 
Commissie in 2014 heeft gepresenteerd, paste alleen de derde aanvul-
lende begroting niet binnen deze standpunten. Nederland heeft samen 
met gelijkgestemden in de Raad gepleit voor een andere invulling van 
deze aanvullende begroting, hetgeen wel heeft geleid tot wijziging van 
deze aanvullende begroting, maar niet in voldoende mate. Nederland 
heeft uiteindelijk tegen deze aanvullende begroting gestemd.
De Europese Commissie heeft eind oktober de naheffing op basis van de 
grondslagen voor het bni en de btw gepresenteerd. De naheffing 
resulteerde in een bruto nabetaling van Nederland aan de Europese Unie, 
met een omvang van € 1,1 miljard. Voor Nederland kwam de omvang van 
de nacalculatie als een verrassing. Dit geldt voor de meeste lidstaten en 
zelfs voor de Commissie.
Netto bedraagt de naheffing circa € 650 miljoen omdat Nederland in 2015 
een teruggave van circa € 450 miljoen zal ontvangen. In verband hiermee 
heeft de Minister van Financiën in Europees verband gepleit voor meer 
transparantie in en harmonisatie van het begrotingsproces en de 
berekeningswijze van de grondslagen voor de nationale afdrachten aan de 
Europese Unie; de Europese Commissie verkent de mogelijkheden 
hiervoor.
Beleidsmatige conclusie
De doelstelling is grotendeels gehaald. Mede dankzij de inzet van 
Nederland is de begroting voor 2014 uitgevoerd binnen de grenzen van 
het nieuwe MFK.
4. Robuuste financiële sector
In 2014 zijn zowel op nationaal als Europees niveau verdere stappen gezet 
om te komen tot een robuuster financieel stelsel. Een belangrijk moment 
werd gemarkeerd door de aanvang van het Europees bankentoezicht 
(Single Supervisory Mechanism, SSM) op 4 november 2014. Hiermee is 
een start gemaakt met de effectieve inwerkingtreding van de Europese 
bankenunie. Hieronder wordt uitgebreid ingegaan op de Europese 
bankenunie. Voor de overige stappen wordt verwezen naar de beleidscon-
clusies bij het artikel Financiële Markten.
Met de Europese bankenunie wordt de negatieve wisselwerking tussen 
slecht presterende banken en overheden beperkt. Een andere belangrijke 
doelstelling van de Europese bankenunie is het minimaliseren van de 
kosten van bankfaillissementen en te voorkomen dat nog langer een 
beroep moet worden gedaan op publieke middelen. De Europese 
bankenunie zal hiermee een bijdrage leveren aan het herstel van het 
vertrouwen in de Europese bankensector en de financiële markten, en is 
daarmee ook een steun voor het economisch herstel in het eurogebied.
De Europese bankenunie berust op drie pijlers. Het eerdergenoemde SSM 
vormt de eerste pijler. Met de start van het SSM heeft één toezichthouder, 
de ECB, de verantwoordelijkheid van het (directe) prudentiële toezicht op 
de grootste banken in de Europese bankenunie overgenomen van de 
nationale toezichthouders en zal zij dit, wat betreft Nederland, in de 
Tweede Kamer, vergaderjaar 2014–2015, 34 200 IX, nr. 1 24
