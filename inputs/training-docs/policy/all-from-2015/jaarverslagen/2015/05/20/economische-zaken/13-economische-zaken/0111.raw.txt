De Niet-beleidsartikelen
Op dit onderdeel is eveneens de egalisatieschuld huren van € 16 mln 
overgeheveld aan het Rijksvastgoedbedrijf (RVB). Deze betaling vloeit 
voort uit de overgang naar het nieuwe huisvestingsstelsel per 1-1-2016. 
Alle openstaande vorderingen van het oude stelsel dienen voor de ingang 
van het nieuwe stelsel geëgaliseerd te zijn. Budgettaire dekking voor de 
egalisatieschuld is bij Najaarsnota 2014 geregeld. Daarnaast heeft bij 
Voorjaarsnota 2014 een interne schuif van € 9 mln plaatsgevonden van 
ICT uitvoeringsbudget van overige materiële uitgaven naar het SSO 
DICTU.
Personeel buitendiensten
De uitgaven en verplichtingen zijn € 12 mln hoger uitgevallen als gevolg 
van een bij Voorjaarsnota 2014 doorgevoerde desaldering voor de 
uitgaven van de voormalige «ZBO OPTA» in het budget van de Autoriteit 
Consument en Markt (ACM). Dit onderdeel wordt grotendeels vanuit de 
markt gefinancierd.
Materieel buitendiensten
De uitgaven en verplichtingen zijn € 3 mln hoger uitgevallen als gevolg 
van een bij Voorjaarsnota 2014 doorgevoerde desaldering voor de 
uitgaven van de voormalige «ZBO OPTA» in het budget van de Autoriteit 
Consument en Markt (ACM). Dit onderdeel wordt grotendeels vanuit de 
markt gefinancierd. Daarnaast is op dit onderdeel een schikking van € 5,3 
mln met Liander uitbetaald. Deze schikking is het gevolg van een 
uitspraak van de rechter over aanpassing van lantarenpalen als gevolg 
van een geval van elektrocutie.
Toelichting op de ontvangsten
De hogere ontvangsten (€ 16 mln) houden verband met de overgang van 
het ZBO OPTA naar Autoriteit Consument en Markt (ACM). Dit onderdeel 
wordt grotendeels vanuit de markt gefinancierd.
Tweede Kamer, vergaderjaar 2014–2015, 34 200 XIII, nr. 1 110
