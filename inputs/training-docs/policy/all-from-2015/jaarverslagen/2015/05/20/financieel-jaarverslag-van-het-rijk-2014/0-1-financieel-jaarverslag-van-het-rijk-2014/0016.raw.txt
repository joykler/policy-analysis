voor financiële activa en van een toenemende mate van schuldfinan-
ciering bij bedrijven. Ook daalde de werkloosheid deels doordat mensen 
de arbeidmarkt verlieten. Lonen stegen maar beperkt, wat wijst op een 
resterend reservoir aan potentiële werknemers. Een vergelijkbaar 
spanningsveld tussen verschillende macro-indicatoren bestond ook in het 
VK, waar al even indrukwekkende groei in 2014 (2,6%) ook niet resulteerde 
in reële loongroei.
Ontwikkelingen in Japan werden in 2014 beheerst door de verhoging van 
de BTW van 5% naar 8% en zwaar accommoderend monetair beleid van 
de Bank of Japan (BoJ) als onderdeel van het ambitieuze economische 
programma van de regering Abe (Abenomics). De BTW-verhoging zorgde 
voor een recessie in het tweede en derde kwartaal, waar Japan in het 
vierde kwartaal wist uit te kruipen, mede door uitstel van een tweede 
BTW-verhoging. Hoewel Japan na jaren van gestage deflatie in 2014 weer 
inflatie kende, dankzij aanzienlijke opkopen van staatsobligaties door de 
BoJ, bleek het moeilijker dan gedacht de inflatie duurzaam op 2% te 
brengen. In november 2014 besloot de BoJ daarom tot een aanzienlijke 
intensivering van haar opkoopprogramma. Structurele hervormingen die 
de potentiële groei kunnen verhogen kwamen echter maar mondjesmaat 
op gang in Japan, waardoor de effectiviteit van monetaire en begrotings-
stimulus tot nu toe beperkt bleef.
Een belangrijke ontwikkeling was de lage of zelfs dalende inflatie in 
diverse economische blokken. Net als in de eurozone was de kerninflatie, 
waarbij producten met traditioneel sterke prijsbewegingen als voedsel en 
energie niet worden meegerekend, eind 2014 ook in het VK (1,2%) en de 
VS (1,6%) laag (zie figuur 1.3.2). De lage inflatie lijkt deels een mondiaal 
fenomeen.
Tweede Kamer, vergaderjaar 2014–2015, 34 200, nr. 1 15
