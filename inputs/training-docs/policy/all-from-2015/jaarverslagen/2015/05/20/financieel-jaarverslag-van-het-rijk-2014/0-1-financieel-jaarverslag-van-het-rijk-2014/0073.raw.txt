Ad 2) Uitgaven buiten begrotingsverband (intra-comptabele 
vorderingen)
Onder uitgaven buiten begrotingsverband worden de uitgaven geboekt 
die in een later jaar met een ander onderdeel van het Rijk dan wel met een 
derde worden verrekend. Onder deze post staan alleen de vorderingen 
waarvan wordt verwacht dat binnen een afzienbare termijn verrekening 
zal plaatsvinden.
Ad 3) Liquide middelen
De totaalstand van de liquide middelen bestaat uit het saldo bij de banken 
en de contante gelden.
Ad 4) Saldo geldelijk beheer van het Rijk
De post saldo geldelijk beheer van het Rijk bevat de door Financiën 
overgenomen uitgaven en ontvangsten binnen begrotingsverband van 
afgesloten begrotingsjaren. De definitieve afsluiting van een begro-
tingsjaar vindt plaats nadat de Staten-Generaal de Slotwet hebben 
aangenomen. Nadat de Staten-Generaal de Slotwet hebben aangenomen 
worden de eindbedragen voor de uitgaven en ontvangsten die betrekking 
hebben op het afgesloten begrotingsjaar overgeboekt op de post saldo 
geldelijk beheer van het Rijk. Het saldo geldelijk beheer is hiermee een 
meerjarige optelling van alle door het parlement goedgekeurde uitgaven 
en ontvangsten van het rijk tot en met het laatst afgesloten boekjaar.
Ad 5 en 16) Openstaande rechten
Onder openstaande rechten wordt verstaan: vorderingen die niet 
voortvloeien uit met derden te verrekenen begrotingsuitgaven, maar op 
andere wijze ontstaan. Rechten kunnen ontstaan doordat conform 
wettelijke regelingen vastgestelde aanslagen aan derden worden 
opgelegd (bijvoorbeeld belastingen, college- en schoolgelden) of op 
grond van doorberekening van de kosten van verleende diensten of 
geleverde goederen. Rechten zijn een voorfase van de ontvangsten.
Ad 6 en 17) Extra-comptabele vorderingen op derden
Extra-comptabele vorderingen zijn vorderingen die zijn voortgevloeid uit 
uitgaven ten laste van de begroting. Het gaat dan om reeds verrichte 
uitgaven welke binnen begrotingsverband zijn geboekt en waarvoor op 
termijn nog een verrekening met derden dan wel met een ander 
onderdeel van het Rijk zal plaatsvinden. Tevens zijn hierin begrepen 
uitgaven die in eerste instantie op derdenrekeningen zijn geboekt, maar 
waarvan de verrekening met derden dan wel een ander onderdeel van het 
Rijk niet binnen een redelijke termijn heeft plaatsgevonden, terwijl 
verrekening wel mogelijk is.
Ad 7 en 18) Extra-comptabele schulden op derden
Extra-comptabele schulden zijn schulden die zijn voortgevloeid uit 
ontvangsten ten gunste van de begroting. Net als bij extra-comptabele 
vorderingen gaat het om reeds verrichte ontvangsten welke geboekt zijn 
binnen begrotingsverband en waarvoor nog op termijn een verrekening 
plaats zal vinden. Ook uitgegeven leningen worden onder de post 
extra-comptabele schulden opgenomen.
Ad 8 en 19) Voorschotten
Onder de post voorschotten worden de bedragen opgenomen die aan 
derden zijn betaald vooruitlopend op een later definitief vast te stellen c.q. 
af te rekenen bedrag.
Tweede Kamer, vergaderjaar 2014–2015, 34 200, nr. 1 72
