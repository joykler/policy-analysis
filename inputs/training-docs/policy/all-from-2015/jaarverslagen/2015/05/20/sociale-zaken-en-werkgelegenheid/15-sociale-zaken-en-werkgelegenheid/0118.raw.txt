Niet uit de saldibalans blijkende bestuurlijke verplichtingen
Met ingang van 2012 is de bekostiging van de rijksgefinancierde wetten 
en regelingen, waarvan de uitvoering is opgedragen aan de SVB en het 
UWV, gewijzigd van kasbasis naar transactiebasis. Om budgettaire 
redenen is er voor gekozen de per 1 januari 2012 door SZW nog verschul-
digde bedragen op transactiebasis niet aan de SVB en het UWV uit te 
betalen. Deze permanente schulden zijn berekend op € 853,7 miljoen aan 
de SVB en € 162,6 miljoen aan het UWV. Deze schulden worden niet 
eerder door SZW voldaan dan dat het desbetreffende fonds, wet of 
regeling is opgeheven c.q. beëindigd. Daarnaast is er in dit verband 
sprake van een permanente vordering op de SVB ter grootte van € 1,3 
miljoen.
Ad 15 en 15a Deelnemingen
Onder de post deelnemingen zijn alle deelnemingen in besloten en 
naamloze vennootschappen en Internationale instellingen opgenomen. 
Het Ministerie van Sociale Zaken en Werkgelegenheid heeft geen 
deelnemingen.
Tweede Kamer, vergaderjaar 2014–2015, 34 200 XV, nr. 1 117
