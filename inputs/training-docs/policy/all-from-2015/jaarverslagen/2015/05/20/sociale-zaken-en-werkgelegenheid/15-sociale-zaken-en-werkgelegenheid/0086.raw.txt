1 
Tabel 13.2 Kerncijfers Remigratie
 Realisatie   Realisatie  Realisatie  Begroting V erschil 
2012 2013 2014 2014 2014 
 Aantal remigranten met een periodieke uitkering, 
2 
inclusief nihil uitkeringen (x 1.000, ultimo) 12   13  14  13  1
1 
SVB, jaarverslag. 
2 
Nihil uitkeringen: remigrant heeft recht op remigratie-uitkering, maar na verrekening van andere, exporteerbare uitkeringsgelden wordt het 
bedrag op nihil vastgesteld.
B. Subsidies
Bij de subsidies is € 1,7 miljoen meer uitgegeven dan begroot. De komt 
doordat aan Forum een incidentele subsidie uit de post overige subsidies 
werd verstrekt in het verband met de afbouw van dit instituut. Aan het 
Landelijk Overleg Minderheden is een eveneens in verband met een 
afbouwtraject aanvullende subsidie verstrekt. Dit betekent dat er in 2015 
minder aan subsidie zal worden uitgekeerd aan deze organisatie.
C. Opdrachten
C1. Programma Inburgering
Budgettaire ontwikkelingen
Op het programma inburgering is € 4,4 miljoen minder uitgegeven dan 
begroot. Dit hangt samen met vertraging in de aanbesteding van twee 
opdrachten in het kader van het nieuwe inburgeringsexamen. De betaling 
van de kosten zal daardoor pas in 2015 plaatsvinden.
Beleidsrelevante kerncijfers
De kerncijfers op het terrein van de inburgering betreffen de op dit 
beleidsterrein bereikte resultaten en zijn niet direct te koppelen aan de 
budgettaire ontwikkelingen op dit terrein. De uitgaven betreffen namelijk 
het ontwikkelen en beheren van het inburgeringssysteem. De kerncijfers 
hebben zowel betrekking op het aantal (geslaagde) inburgeraars, 
voorbereiding op inburgering en maatschappelijke begeleiding betref-
fende asielgerechtigde nieuwkomers als op het sociaal leenstelsel. Vanaf 
1 januari 2013 zijn nieuwkomers zelf verantwoordelijk voor hun inbur-
gering en de bekostiging daarvan. Voor dit laatste kunnen zij een lening 
aanvragen bij DUO. Asielgerechtigden kunnen aanspraak maken op een 
voorziening voor hun inburgering. Dat loopt eveneens via het leenstelsel. 
De lening behoeft dan echter – onder voorwaarden – niet terugbetaald te 
worden. Met name door de sterke stijging van het aantal asielmigranten 
komt de realisatie van het aantal door DUO verstuurde kennisgevingen, 
het aantal toegekende leningen en het aantal asielgerechtigden dat heeft 
deelgenomen aan de voorinburgering van COA een stuk hoger uit dan de 
raming.
Tweede Kamer, vergaderjaar 2014–2015, 34 200 XV, nr. 1 85
