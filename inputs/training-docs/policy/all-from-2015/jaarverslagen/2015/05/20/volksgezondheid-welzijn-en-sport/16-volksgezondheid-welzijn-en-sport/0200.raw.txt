6. VERDIEPING FINANCIEEL BEELD ZORG 
6.1. Verdieping in de BKZ-deelsectoren 
In deze verdiepingsparagraaf wordt een overzicht gegeven van de 
ontwikkelingen van de uitgaven onder het BKZ. Deze verdiepingspara-
graaf is opgedeeld in de Zorgverzekeringswet (Zvw) en de Algemene Wet 
Bijzondere Ziektekosten (AWBZ). Deze paragraaf is ten opzichte van 
voorgaande jaren uitgebreid met cijfers over de jaren 2012 tot en met 
2014. Hierin zijn nu niet alleen de mutaties van 2014, maar ook van 2012 
en 2013 per deelsector gepresenteerd. Hierdoor krijgt de lezer beter inzicht 
in wijzigingen na het jaarverslag en een overzichtelijker en gedetailleerder 
beeld van de budgettaire ontwikkelingen binnen de afzonderlijke 
onderdelen van de zorg. De mutaties zijn weergegeven ten opzichte van 
de ontwerpbegroting 2014. De toelichtingen zijn onderverdeeld in 
verschillende categorieën: nominaal, mee- en tegenvallers, beleidsmatig 
en technisch.
Alleen de belangrijkste mutaties na de tweede suppletoire begroting 2014 
worden toegelicht. Voor een meer gedetailleerde toelichting op de eerste 
suppletoire wet 2014 (TK 33 940 XVI, nr. 2), de ontwerpbegroting 2015 
(TK 34 000 XVI, nr. 2) en de tweede suppletoire wet 2014 
(TK 34 085 XVI, nr. 2) wordt verwezen naar de betreffende publicaties.
6.1.1. Zorgverzekeringswet (Zvw) 
In deze paragraaf wordt ingegaan op de financiële ontwikkelingen binnen 
de Zvw in het afgelopen jaar voor de jaren 2012 tot en met 2014. Tabel 22 
betreft een overzicht van de financiële mutaties in 2014 per deelsector. Het 
beeld voor 2014 is geactualiseerd bij de eerste suppletoire wet 2014, de 
ontwerpbegroting 2015, de tweede suppletoire wet 2014 en voor het 
jaarverslag 2014.
De opbouw van deze ontwikkeling wordt verder per deelsector weerge-
geven.
Tweede Kamer, vergaderjaar 2014–2015, 34 200 XVI, nr. 1 199
