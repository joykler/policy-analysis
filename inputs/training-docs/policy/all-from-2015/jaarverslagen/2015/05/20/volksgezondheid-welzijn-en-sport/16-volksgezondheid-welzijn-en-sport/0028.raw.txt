zijn voortgekomen uit de «Toekomstagenda Informele Zorg en Onder-
steuning» (TK 30 169, nr. 38).
5. Jeugdzorg 
Decentralisatie naar gemeenten
In 2014 heeft de Eerste Kamer de nieuwe Jeugdwet aangenomen. 
Hierdoor zijn gemeenten sinds 1 januari 2015 verantwoordelijk voor alle 
jeugdhulp (inclusief de jeugd-ggz) en de uitvoering van kinderbescher-
mingsmaatregelen en jeugdreclassering. Met de overgang naar 
gemeenten van de jeugdhulp kan de zorg en ondersteuning van kinderen 
en gezinnen die dat nodig hebben, worden verbeterd. Het is beter 
mogelijk maatwerk toe te passen en meer nadruk te leggen op preventie 
en de eigen kracht.
Het jaar 2014 heeft in het teken gestaan van de transitie naar het nieuwe 
jeugdstelsel. Samen met gemeenten, jeugdhulpaanbieders en cliëntenor-
ganisaties hebben we gewerkt aan een verantwoorde en gecontroleerde 
overgang. Aanvullend op het wettelijke overgangsrecht van een jaar zijn 
in 2014 verschillende bestuurlijke vangnetten georganiseerd om de 
continuïteit van jeugdhulp te waarborgen. De Transitie Autoriteit Jeugd 
(TAJ) is opgericht om in actie te komen als goede afspraken tussen 
gemeenten en zorgaanbieders uitblijven, waardoor de zorg voor kinderen 
en gezinnen in het gedrang raakt. Daarnaast is voor jeugdhulpstellingen 
die door de invoering van het nieuwe jeugdstelsel in de problemen 
(dreigen te) komen tot en met 2018 € 200 miljoen beschikbaar gesteld om 
bijzondere transitiekosten te kunnen opvangen. Deze beschikbare 
middelen maken het mogelijk dat instellingen op tijd aan hun financiële 
verplichtingen kunnen voldoen en dat daarmee de continuïteit van de zorg 
is gegarandeerd.
Het kabinet vindt het belangrijk dat overal in Nederland kinderen en 
gezinnen die dat nodig hebben vanaf 2015 bij hun gemeenten terecht 
kunnen voor jeugdhulp. Daarom zijn de transitie en de vorderingen van 
gemeenten met betrekking tot hun voorbereidingen op het nieuwe stelsel 
in 2014 op de voet gevolgd met behulp van de Transitiemonitor. De 
Transitiemonitor heeft ons geholpen om gedetailleerd in kaart te brengen 
wat de voortgang van gemeenten was ten aanzien van beleid, organisatie, 
communicatie, inkoop en toegang. Waar gemeenten achterliepen zijn 
vanuit het Rijk en de VNG ondersteuningsteams ingezet en zijn 
wethouders gevraagd tijdig tot actie over te gaan. Gemeenten en 
aanbieders van jeugdhulp hebben alle noodzakelijke maatregelen 
genomen. Met de inzet van betrokken en deskundige mensen bij 
gemeenten, aanbieders, VNG, brancheorganisaties, het Rijk en de TAJ, is 
het in alle gemeenten gelukt de contracten met jeugdhulpaanbieders op 
tijd te sluiten en daarmee de continuïteit van de zorg te waarborgen.
Professionalisering jeugdzorg
Vooruitlopend op de Jeugdwet is in 2014 de wijziging van de Wet op de 
jeugdzorg in werking getreden om professionalisering van de provinciale 
jeugdzorg te ondersteunen. Met steun van VWS, VenJ en de VNG hebben 
alle betrokken partijen in het jeugddomein in 2014 het Kwaliteitskader 
Jeugd opgesteld dat helpt bij het beantwoorden van de vraag in welke 
situaties de inzet van een geregistreerde professional aan de orde is en 
wanneer het mogelijk is om een niet-geregistreerde vakbekwame 
Tweede Kamer, vergaderjaar 2014–2015, 34 200 XVI, nr. 1 27
