Beleidsartikelen
Boetes en schikkingen (+ € 26,2 mln.)
De ontvangsten uit boetes en schikkingen zijn hoger dan geraamd. Dit is 
met name veroorzaakt door een toename van de geïnde verzuimboetes 
voor te laat betaalde aangiften motorrijtuigenbelasting en door een hoger 
rijksaandeel in de boetes inkomstenbelasting (als gevolg van het 
vaststellen van nieuwe verdeelsleutels met de sociale fondsen).
Kosten vervolging (+ € 13,2 mln.)
De raming kosten vervolging is in het voorjaar verhoogd met € 10 mln., 
op basis van het vermoedelijke beloop. Uiteindelijk is er nog een 
additionele meevaller ontstaan van € 3,2 mln.
Apparaatsontvangsten (+ € 2,1 mln.)
De realisatie ligt € 2,1 mln. hoger dan de oorspronkelijke raming. 
Tegenover deze ontvangsten staan extra uitgaven. Het betreft met name 
de vergoeding voor het verrichten van diensten aan derden.
E. Toelichting op de instrumenten 
Fiscaal beleid en wetgeving
E.1: Genereren van inkomsten – fiscale wet- en regelgeving
Het genereren van inkomsten ten behoeve van uitgaven voor de rijksbe-
groting, de sociale fondsen en de zorgverzekeringen door middel van het 
ontwikkelen van solide, eenvoudige en fraudebestendige fiscale wet- en 
regelgeving die ook in internationale context werkbaar is.
In de jaren 2012 en 2013 is het, onder druk van steeds nieuwe bezuini-
gingen, nodig gebleken naast reguliere jaarlijkse wetgevingstrajecten ook 
tussentijds aanvullende fiscale pakketten te maken (voortvloeiend uit bijv. 
het Lente-akkoord, het regeerakkoord en Herfstakkoord). In 2014 was geen 
sprake van tussentijdse aanvullende pakketten en daardoor was er meer 
ruimte voor andere beleidsbepalende fiscale trajecten.
Wet verlaging maximumopbouw- en premiepercentages pensioen 
en maximering pensioengevend inkomen
In 2013 is het wetsvoorstel Wet verlaging maximumopbouw- en premie-
percentages pensioen en maximering pensioengevend inkomen 
ingediend. Dit wetsvoorstel was gericht op de aanpassing van het 
Witteveenkader. In de Eerste Kamer is dit wetsvoorstel op verzoek van de 
Staatssecretarissen van Financiën en Sociale Zaken en Werkgelegenheid 
aangehouden voor nader beraad. Het kabinet heeft besloten met 
wijzigingsvoorstellen te komen en daarvoor zo spoedig mogelijk een 
novelle in te dienen. Op 20 januari 2014 is de novelle op de Wet verlaging 
maximumopbouw- en premiepercentages pensioen en maximering 
pensioengevend inkomen ingediend. In het wetsvoorstel is onder meer 
geregeld dat per 1 januari 2015 de opbouwpercentages worden verlaagd, 
een aftoppingsgrens gaat gelden van € 100.000 per dienstbetrekking en 
voor het inkomen boven de aftoppingsgrens een nettolijfrente wordt 
geïntroduceerd. Daarnaast is uitvoering gegeven aan de wens van de 
Tweede Kamer om naast de nettolijfrente in de derde pijler ook nettopen-
sioen in de tweede pijler mogelijk te maken. Op 27 mei 2014 is de Wet 
verlaging maximumopbouw- en premiepercentages pensioen en 
maximering pensioengevend inkomen aangenomen door de Eerste 
Kamer.
Tweede Kamer, vergaderjaar 2014–2015, 34 200 IX, nr. 1 47
