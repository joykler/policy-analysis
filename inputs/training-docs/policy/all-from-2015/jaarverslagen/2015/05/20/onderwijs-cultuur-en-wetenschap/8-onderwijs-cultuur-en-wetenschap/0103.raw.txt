De beleidsartikelen (artikel 14)
Bijdragen aan baten/lastendiensten
Nationaal Archief
Deze middelen betreffen de rijksbijdrage aan het Nationaal Archief. De 
baten en lasten van deze dienst worden apart in het jaarverslag 
opgenomen. Het budget is per saldo met € 11 miljoen verhoogd. Dit is de 
uitkomst van een verhoging van € 12,5 miljoen, waarvan € 11,8 miljoen 
ten behoeve van de Digitale collectie Rijksarchieven en een verlaging van 
€ 1,5 miljoen in verband met minder uitgaven voor het project Digitale 
Taken Rijksarchieven (DTR).
Bijdragen aan (inter-)nationale organisaties
Uitvoering internationale verdragen en contributies en Europese 
samenwerking
Naast de prioriteiten die onder internationaal cultuurbeleid zijn genoemd, 
is Nederland aan een aantal verplichtingen gebonden en draagt het bij 
aan de uitvoering van internationale verdragen. Dit geldt voor de 
UNESCO erfgoedverdragen voor werelderfgoed, immaterieel erfgoed, de 
bescherming van cultureel erfgoed bij gewapend conflict en de bestrijding 
van illegale handel in cultuurgoederen. Ook wordt bijgedragen aan het 
Europees filmprogramma (Eurimages) en de Nederlandse Taal Unie. Een 
bedrag van ca. € 1,3 miljoen is overgeheveld van internationale verdragen 
naar contributies en internationale samenwerking.
Ontvangsten
De realisatie van de ontvangsten is € 11,8 miljoen hoger dan oorspron-
kelijk begroot. De meerontvangsten van € 11,8 miljoen worden veroor-
zaakt door de ontvangst op de afrekening van de Huisvesting Nieuwbouw 
Rijksmuseum (€ 9,8 miljoen), (€ 1,5 miljoen) ontvangsten uit subsidieafre-
keningen en de rentebijschrijving voor een bedrag van € 0,5 miljoen op 
het aankoopfonds museale verwerving.
Tweede Kamer, vergaderjaar 2014–2015, 34 200 VIII, nr. 1 102
