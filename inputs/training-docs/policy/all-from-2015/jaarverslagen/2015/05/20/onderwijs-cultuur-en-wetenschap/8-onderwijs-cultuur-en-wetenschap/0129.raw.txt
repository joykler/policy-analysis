Bedrijfsvoeringsparagraaf
ZBO’s en het onderwerp Integriteit (hoe gaan we met elkaar om) binnen 
het ministerie nadrukkelijker op de agenda zetten. OCW vindt informatie-
beveiliging een belangrijk thema en dus zal eind 2015 wederom een 
zelfevaluatie worden uitgevoerd.
Inkoopbeheer Nationaal Archief
Over 2013 maakte de Algemene Rekenkamer de aanbevelingen aan het 
Nationaal Archief de kritische beheersmaatregelen structureel in het 
inkoopproces op te laten nemen en toe te passen.
Gedurende 2014 heeft het Nationaal Archief de diverse toegezegde 
beheersmaatregelen genomen: het inrichten en bijhouden van het 
contractregister, het uitvoeren van spendanalyses, het op peil brengen 
van de bemensing in de financiële functie en het opstellen en bijhouden 
van de aanbestedingskalender.
Financieel beheer Rijksdienst voor het Cultureel Erfgoed
De Algemene Rekenkamer constateerde in haar rapport over 2013 dat het 
inkoopbeheer van de Rijksdienst voor het Cultureel Erfgoed (RCE) enkele 
tekortkomingen vertoonde. Daarnaast had de RCE veel later dan gepland 
een nieuw subsidiesysteem in gebruik genomen. Als gevolg hiervan was 
de subsidieverlening voor instandhouding van monumenten niet ordelijk 
en controleerbaar. Tenslotte was het proces van vaststellen van subsidies 
in 2013 niet verbeterd ten opzichte van 2012.
In 2014 heeft de RCE planmatig gewerkt aan de constateringen en 
aanbevelingen van de Algemene Rekenkamer en de Auditdienst Rijk. Dit 
heeft tot gevolg gehad dat de subsidieverlening voor instandhouding van 
monumenten tijdig, ordelijk en controleerbaar is verlopen. De nog 
openstaande vast te stellen subsidies zullen naar verwachting in 2015 
worden ingelopen.
B. Beleid ten aanzien van misbruik en oneigenlijk gebruik van regelingen 
en overige onderkende frauderisico’s
De Nederlandse burger moet in het contact met de overheid uit kunnen 
gaan van een betrouwbare overheid waarbij alle toevertrouwde gegevens 
veilig worden verwerkt en bewaard. Maar ook de overheid zelf moet erop 
kunnen vertrouwen dat de gegevens in de eigen systemen voldoen aan de 
betrouwbaarheidseisen (beschikbaarheid, integriteit en vertrouwelijkheid) 
en dat de van derden verkregen gegevens juist en volledig zijn. De 
invulling van de betrouwbaarheidseisen is mede vastgelegd in de 
hierboven genoemde rijksbrede beveiligingskaders, aangevuld met 
handleidingen voor het tegengaan van misbruik en oneigenlijk gebruik 
van regelingen. OCW sluit bij deze kaders aan. Dit helpt bij de aanpak om 
de kans op interne en externe fraude en misbruik en oneigenlijk gebruik 
zo beperkt mogelijk te houden. OCW heeft zicht op zowel externe als 
interne risico’s op fraude die de organisatie bedreigen.
Interne risico’s op fraude
Voor de interne organisatie gaat OCW uit van het principe dat iedere 
medewerker, van secretaris-generaal tot medewerker van de facilitaire 
dienst, een eigen verantwoordelijkheid heeft ten aanzien van beveiliging 
met inbegrip van het verstandig omgaan met risico’s op bijvoorbeeld 
fraude. Alle medewerkers overleggen bij hun aantreden een verklaring 
omtrent gedrag (VOG) en medewerkers in vertrouwensfuncties ondergaan 
een veiligheidsonderzoek door de AIVD. OCW is een veilige organisatie 
met regelmatig aandacht door uiteenlopende bewustwordingsactiviteiten 
Tweede Kamer, vergaderjaar 2014–2015, 34 200 VIII, nr. 1 128
