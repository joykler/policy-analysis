Beleidsverslag
2
dagelijkse praktijk samen met DNB uitvoeren . DNB is binnen het 
SSM-kader primair verantwoordelijk voor het (directe) prudentiële toezicht 
op alle andere financiële ondernemingen, waaronder de kleine en 
middelgrote banken. Het SSM moet zorgen voor coherente en doeltref-
fende toepassing en uitvoering van Uniebeleid en wet- en regelgeving op 
het gebied van bankentoezicht. Daarnaast zal het toezichtsmechanisme 
moeten leiden tot een zo hoogwaardig mogelijk toezicht op de banken in 
alle betrokken lidstaten. Het uiteindelijke doel van het SSM is het 
bijdragen aan de soliditeit en veiligheid van kredietinstellingen en de 
stabiliteit van het financiële stelsel in de Europese Unie en in de lidstaten.
In de aanloop naar de start van het Europese bankentoezicht heeft de 
Europese Centrale Bank (ECB) gedurende 2014 de bankbalansen van de 
grote, systeemrelevante banken in de eurozone doorgelicht (de 
zogenoemde Comprehensive Assessment, «CA»). Op deze manier heeft 
de ECB goed en vergelijkbaar zicht gekregen op de kwaliteit en schokbe-
stendigheid van de balansen van deze banken. De ECB heeft daarbij de 
boekwaarde van de activa van banken gecontroleerd (Asset Quality 
Review) en deze in samenwerking met de European Banking Authority 
(EBA) aan stresstesten onderworpen. Voor de Nederlandse banken geldt 
dat zij goed uit deze test zijn gekomen; ze zijn goed gekapitaliseerd en 
kunnen het hoofd bieden aan sterk tegenvallende economische ontwikke-
3
lingen . De resultaten van de CA hebben aangetoond dat de Europese 
bankensector voor het overgrote deel voldoende gekapitaliseerd is. De 
banken die de test niet gehaald hebben, versterken momenteel hun 
balansen.
In 2014 zijn ook de afspraken over de tweede pijler onder de bankenunie 
afgerond. Op 15 juli 2014 is namelijk de verordening inzake het gemeen-
schappelijk afwikkelingsmechanisme (Single Resolution Mechanism, 
SRM) vastgesteld. De verordening regelt de (procedure voor) afwikkeling 
van banken in de Europese bankenunie op basis van een geharmoniseerd 
Europees kader (zie hieronder). Hiervoor wordt een Europese afwikke-
lingsautoriteit (Single Resolution Board, SRB) en een door de banken 
gefinancierd Europees afwikkelingsfonds (Single Resolution Fund, SRF) 
opgericht. De Europese afwikkelingsautoriteit neemt beslissingen over de 
afwikkeling van banken in de problemen en streeft naar oplossingen 
waarbij de verliezen zo veel mogelijk neerslaan bij de aandeelhouders en 
crediteuren van banken in plaats van het resolutiefonds en de belasting-
betaler. Hiervoor is in de SRM-verordening het instrument van bail-in 
geïntroduceerd. Bail-in omvat het principe dat – na de afboeking van het 
eigen vermogen – in beginsel alle ongedekte crediteuren van een bank 
kunnen worden gedwongen om mee te betalen aan de afwikkeling van de 
bank door afschrijving van hun vordering, dan wel door (gedeeltelijke) 
conversie ervan in aandelen.
Het SRM zal gefaseerd in werking treden.
De derde pijler onder de Europese bankenunie wordt gevormd door een 
Europees geharmoniseerde set van regels: het single rulebook. Voor een 
goed functionerende Europese bankenunie is het zeer belangrijk dat voor 
alle banken dezelfde regels gelden. In 2014 zijn grote stappen gezet in de 
verdere totstandkoming van dit single rulebook. Zo is op 1 augustus 2014 
2
Het gaat dan om het (directe) prudentiële toezicht op de volgende banken: ING Bank, 
Rabobank, ABN Amro Bank, SNS Bank, Nederlandse Waterschapsbank, BNG Bank en Royal 
Bank of Scotland N.V.
3
Brief van d.d. 26 oktober 2014, betreffende de «Resultaten Comprehensive Assessment».
Tweede Kamer, vergaderjaar 2014–2015, 34 200 IX, nr. 1 25
