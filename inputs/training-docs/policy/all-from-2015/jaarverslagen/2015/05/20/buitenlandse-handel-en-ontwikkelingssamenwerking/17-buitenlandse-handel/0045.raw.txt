Uitgaven
Landenprogramma’s
Conform de toezegging aan de Kamer is in het jaarverslag een passage 
opgenomen waarin aangegeven wordt of de geplande uitgaven aan een 
landenprogramma lager of hoger uitvallen. Dit gebeurt, zoals in de 
leeswijzer is aangegeven, bij het betreffende beleidsartikel.
Als gevolg van de BNP-korting werden de landenbudgetten voor 
voedselzekerheid in de partnerlanden in totaal met EUR 11 miljoen naar 
beneden bijgesteld. Dit geldt met name voor Burundi, Ethiopië en 
Rwanda. Daarnaast heeft in Burundi een aantal voedselzekerheidspro-
jecten vertraging opgelopen in de goedkeuringsfase. Daarentegen is in 
Bangladesh het budget voor voedselzekerheid gestegen.
De BNP-korting heeft tevens een daling tot gevolg gehad voor de 
landenbudgetten voor water, met name in Bangladesh en Indonesië. 
Binnen het landenprogramma van Benin is de realisatie op waterbeheer 
lager uitgevallen als gevolg van onderbesteding. In Mozambique en 
Rwanda is minder uitgegeven dan begroot vanwege vertraging in de 
uitvoering van programma’s.
Op regionaal niveau levert het Grote Meren Programma in op water-
beheer vanwege vertraging van het Lake Kivu-project.
De landenbudgetten voor klimaat werden als gevolg van de BNP-korting 
naar beneden bijgesteld in met name Indonesië en Rwanda. In Mozam-
bique is minder uitgegeven vanwege latere contractering. Binnen het 
regionale programma Grote Meren is vertraging opgelopen in het 
Interconnections-programma.
Artikel 2.3
De lagere realisatie op dit sub-artikel betreft een saldo van verschillende 
mutaties.
Zoals gemeld in de Eerste Suppletoire Begroting werd EUR 5 miljoen 
bezuinigd op de landenprogramma’s van onder andere Indonesië en 
Rwanda als gevolg van de BNP-korting. De resterende bezuiniging werd 
op centraal niveau ingevuld. De geplande bijdrage aan het Least 
Developed Country Fund heeft in 2014 geen doorgang gevonden. De 
bijdragen aan Wereldbank en Hivos zijn in 2014 toegenomen. Daarnaast 
zijn, zoals gemeld in de Tweede Suppletoire Begroting, de uitgaven voor 
het landenprogramma verder met EUR 10 miljoen verlaagd, met name 
vanwege vertragingen in het Interconnections-programma in de Grote 
Meren-regio. Voorts heeft het Access to Energy Fund (AEF) van de FMO in 
2014 een lagere liquiditeitsbehoefte van EUR 10 miljoen. Om de druk op 
de begroting 2015 te verlichten is de bijdrage voor de zesde middelenaan-
vulling van het Global Environment Fund (GEF) die aanvankelijk in 2015 
was gepland, geheel in 2014 voldaan.
Tweede Kamer, vergaderjaar 2014–2015, 34 200 XVII, nr. 1 44
