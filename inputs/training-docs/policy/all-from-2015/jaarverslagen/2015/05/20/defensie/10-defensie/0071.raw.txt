Niet-beleidsartikelen
Pensioenen en uitkeringen
De realisatie van de pensioenen en uitkeringen is € 12,2 miljoen hoger 
dan begroot. Dit bestaat uit hoger uitgevallen uitkeringen van € 31,2 
miljoen en de post niet relevante uitgaven voor de financiering van de 
overgang naar het kapitaaldekkingsstelsel van € 19,1 miljoen die niet tot 
uitgaven heeft geleid. De hogere uitgaven voor de uitkeringen hebben 
betrekking op meerdere mutaties, waaronder de regeling ereschulden, de 
waardeoverdrachten pensioenen, een herstelpremie ABP en een betaling 
die niet heeft plaatsgevonden in 2013.
Wachtgelden, inactiviteitswedden en SBK-gelden
De realisatie van SBK 2012, SBK 2004 en W&I is € 107,6 miljoen lager 
uitgevallen dan begroot. Dit komt onder meer doordat er budgetoverheve-
lingen hebben plaatsgevonden naar beleidsartikelen. Zo is het budget met 
betrekking tot de ontslagbeschermers herschikt over de defensieonder-
delen en het budget voor de om-, her- en bijscholing overgeheveld naar 
het CDC (beleidsartikel 8). Daarnaast heeft er een kasschuif plaatsge-
vonden van 2014 naar 2015 en is de hogere realisatie uit 2013 in 
mindering gebracht op de begroting van 2014.
Ontvangsten
De hogere ontvangstenrealisatie betreft grotendeels een eenmalige 
gedeeltelijke teruggaaf van de basispremie WAO/WIA zoals geregeld is in 
het Belastingplan 2014.
Tweede Kamer, vergaderjaar 2014–2015, 34 200 X, nr. 1 70
