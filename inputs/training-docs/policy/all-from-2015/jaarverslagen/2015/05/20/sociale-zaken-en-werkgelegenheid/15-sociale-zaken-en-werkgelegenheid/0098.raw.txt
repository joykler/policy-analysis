misbruik bij substantiële geldstromen in het financiële verkeer tussen 
Rijksoverheid en burger kunnen worden uitgevraagd. SZW zal deze 
interne en externe signalen bijeenbrengen en evalueren. In het komende 
jaar worden de M&O-beschrijvingen geactualiseerd. Hierbij wordt 
ingegaan op de derdengegevens (risico’s), de beheersmaatregelen en de 
restrisico’s.
Veel SZW-regelgeving is M&O-gevoelig door afhankelijkheid van (door 
derden geleverde) gegevens over inkomen, vermogen, leeftijd, 
woonadres/inschrijving basisregistratie personen, partner, gezinssamen-
stelling, gewerkte uren, arbeidsverleden, (aard en ernst van) ziekte en/of 
arbeidsongeschiktheid, of geregistreerde kinderopvanginstelling en door 
subsidieaanvragers verstrekte gegevens. Veel van de gegevens op grond 
waarvan uitkeringen, toeslagen en bijdragen worden berekend zijn lastig 
controleerbaar. SZW heeft daarom slechts tot op zekere hoogte inzicht in 
aantallen en bedragen van fraudes. Vergroten van dit inzicht heeft 
constante aandacht. Door middel van de verantwoordingscyclus met de 
uitvoerders worden de geconstateerde fraude-aantallen en fraudebe-
dragen opgenomen in het jaarverslag van SZW.
Om deze M&O-risico’s te beheersen heeft SZW onder andere de volgende 
maatregelen getroffen:
� voorlichting door SZW en uitvoerders (UWV, SVB, Belastingdienst, 
gemeenten);
� bevoegdheden in wet/regelgeving voor uitvoerders om informatie op 
te vragen om rechtmatigheid vast te stellen bij aanvrager;
� het Besluit SUWI is afgelopen jaar aangepast om bestandsvergelijking 
mogelijk te maken;
� de Wet aanscherping handhaving en sanctiebeleid SZW-wetgeving is 
van kracht;
� SZW stelt verantwoordings- en controle-eisen (inclusief M&O) aan 
uitvoerders en subsidieontvangers, welke zijn opgenomen in wet- en 
regelgeving;
� er zijn keuringen voor het beroep op sociale zekerheid in het geval van 
arbeidsongeschiktheid;
� de Inspectie SZW is toezichthouder op het terrein van SZW.
Zoals hiervoor reeds vermeld zal SZW aanvullende acties inzetten om de 
resterende risico’s inzichtelijk te krijgen.
Kinderopvangtoeslag en Wet op het kindgebonden budget
De uitvoering van de kinderopvangtoeslag, de Wet op het kindgebonden 
budget en de inning van de werkgeverspremies kinderopvangtoeslag 
worden namens de Minister van SZW uitgevoerd door de Belastingdienst 
onder de verantwoordelijkheid van de Minister van Financiën. In circa 16% 
van de aanvragen voor kinderopvangtoeslag is sprake van gastouder-
opvang. In deze situaties kan de Belastingdienst praktisch gezien de 
juistheid van de opgegeven uren niet met 100% zekerheid vaststellen. 
Over dit deel van de uitbetalingen bestaat om die reden een inherente 
onzekerheid over de rechtmatigheid. Vanaf toeslagjaar 2012 is het recht 
op kinderopvangtoeslag mede gekoppeld aan het aantal gewerkte uren 
van de minst werkende ouder. Voor de kinderopvangtoeslag is het deel 
dat betrekking heeft op de gewerkte uren niet objectief vast te stellen en 
daarom bestaat er een inherente onzekerheid over de rechtmatigheid.
Het tegengaan van fraude bij de kinderopvangtoeslag is een prioriteit van 
SZW, waarbij nauw wordt samengewerkt met het Ministerie van Financiën 
en de Belastingdienst. Vanaf 2012 werkt de Belastingdienst met risicose-
lectie en zijn de geautomatiseerde bestandscontroles uitgebreid. Zo is 
eind 2013 circa 3% van de kinderopvangtoeslagen stopgezet, omdat bij 
Tweede Kamer, vergaderjaar 2014–2015, 34 200 XV, nr. 1 97
