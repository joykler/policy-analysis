Departementale saldibalans
� Afdrachten sociale lasten: Dit betreft de afdrachten aan de belasting-
dienst, UWV en Loyalis over de maand december 2014. Deze zijn 
voldaan in januari 2015.
� EU-subsidies: De EU-subsidies betreft onder andere de PEF (Project 
Europese Fondsen) (€ 3.257.000), Dienst Terugkeer & Vertrek 
(Immigratie-en migratiefondsen) (€ 7.294.000) en NCTV (voor 
bestrijding zware criminaliteit en terrorisme (€ 4.039.000).
� Inningen voor bestuursorganen/agentschap CJIB: Het saldo betreft 
voornamelijk ontvangen betalingen op vorderingen die het CJIB voor 
bestuursorganen (onder andere Zorginstituut Nederland € 139.424.000 
en Ministerie van Sociale Zaken en Werkgelegenheid € 6.297.000) 
incasseert en die nog moeten worden doorgestort. Doorstorting vindt 
plaats nadat de volledige vordering is voldaan. De stijging ten opzichte 
van 2013 wordt met name veroorzaakt doordat het CJIB met ingang 
van 2014 ten behoeve van het Zorginstituut Nederland beslag kan 
leggen op de zorgtoeslag via de belastingdienst.
� Af te wikkelen proceskosten OM: Deze rekening geeft het saldo weer 
van de proceskosten die nog met partijen moet worden afgerekend.
� Af te wikkelen OM/Griffie: Bedragen die in het kader van het «vrijlaten 
op borgtocht» van een verdachte zijn ontvangen, worden op deze 
rekening verantwoord. Daarnaast wordt deze rekening gecrediteerd 
voor de gelden die in beslag genomen zijn. De uiteindelijke bestem-
ming van de gelden wordt bepaald door een uitspraak van de rechter 
in de desbetreffende zaak of door het Openbaar Ministerie. Een 
dergelijke beslissing kan leiden tot geheel of gedeeltelijke teruggave of 
verbeurdverklaring van het in beslag genomen geld.
� Conservatoir in beslaggenomen gelden (IBG): Het creditsaldo op deze 
rekening wordt gevormd door de gelden waarop in het kader van 
ontnemingsmaatregelen conservatoir beslag is gelegd.
Schikkingen en transacties van het Openbaar Ministerie worden met 
ingang van het boekjaar 2014 verantwoord op het moment van 
ontvangst van het kasbedrag en niet meer tijdelijk verantwoord als 
ontvangsten buiten begrotingsverband als conservatoir in beslaggeno-
men gelden (IBG). Zie voor een toelichting op deze presentatiewijzi-
ging de toelichting in de Leeswijzer en de toelichting op de ontvang-
sten op artikel 33.
Voor de vergelijkbaarheid van de post ontvangsten buiten begrotings-
verband 2014 met voorgaand boekjaar wordt in onderstaande tabel de 
ontvangsten buiten begrotingsverband per ultimo 2013 op basis van 
de oude en de nieuwe presentatie weergegeven.
  
Tabel 11.9 Vergelijking ontvangsten buiten begrotingsverband per ultimo 2013 in 
verband met wijziging presentatie schikkingen en transacties (x € 1.000)
 Ontvangsten buiten begrotingsverband 2013 oude presentatie 508.096  
 waarvan «conservatoir IBG» 2013 oude presentatie  191.121 
 Ontvangsten buiten begrotingsverband 2013 nieuwe presentatie 438.096  
 waarvan «conservatoir IBG» 2013 nieuwe presentatie 121.121 
 
In deze post is ook de profijtrente 2012 opgenomen. De profijtrente 
2013 en 2014 moet nog bij het Ministerie van Financiën worden 
gedeclareerd.
� Gedeponeerde geldsommen: Betreft ontvangsten van partijen in 
rechtszaken waarvan de rechter een deskundigenonderzoek heeft 
gelast. De kosten van het deskundigenonderzoek worden hiermee 
gefinancierd.
Tweede Kamer, vergaderjaar 2014–2015, 34 200 VI, nr. 1 159
