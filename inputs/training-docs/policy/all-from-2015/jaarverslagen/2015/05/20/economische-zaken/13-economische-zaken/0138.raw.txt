Toelichting bij de samenvattende verantwoordingsstaat 
inzake agentschappen
Omzet overige departementen
De omzet voor overige departementen is € 7,0 mln lager dan begroot en 
€ 2,0 mln lager dan de realisatie van 2013. De begroting 2014 is opgesteld 
voordat het besluit tot opsplitsing van DLG was genomen. In deze 
begroting was voor de omzet bij de overige departementen een verdere 
groei voorzien tot € 13,4 mln. De realisatie in 2014 is vanwege de 
komende opsplitsing en het daardoor wegvallen van acquisitie blijven 
steken op € 6,4 mln.
Omzet derden
DLG heeft in 2014 € 0,6 mln meer omzet voor derden gerealiseerd dan 
begroot. Ten opzichte van de realisatie van 2013 is de omzet voor derden 
met € 2,6 mln afgenomen.
Vrijval voorzieningen
Door de vaststelling van het nieuwe organisatiebesluit op 1 augustus 2014 
is de voorziening die was gevormd op basis van het vorige organisatiebe-
sluit uit 2012 vrijgevallen voor een bedrag van € 16,3 mln.
Door de afloop van huurcontracten is in de voorziening verlieslatende 
huurcontracten een bedrag van € 0,2 mln vrijgevallen. De voorziening 
dubieuze debiteuren bedroeg minder dan € 0,1 mln en is vrijgevallen.
Toelichting op de lasten
Personele kosten
De personele kosten 2014 zijn ten opzichte van 2013 met € 4,9 mln 
afgenomen. Dit wordt voornamelijk veroorzaakt, doordat het personeels-
bestand in 2014 is afgenomen met 200 fte. Daarnaast heeft DLG 
gedurende 2014 een aantal medewerkers gedetacheerd. De detachering 
heeft € 2,8 mln opgeleverd. De personele kosten zijn tevens verlaagd met 
€ 2,3 mln door de onttrekkingen aan de voorzieningen aansprakelijkheid 
en reorganisatie 2014.
De realisatie van de post Inhuur over 2014 is € 1,2 mln hoger dan in 2013. 
De verklaring hiervoor is dat er personeel is ingehuurd om de werkzaam-
heden van de medewerkers die in 2014 uitstroomden op te vangen.
Door de uitstroom van het personeel zijn de Pensioenlasten ten opzichte 
van 2013 met € 1,8 mln afgenomen.
Materiële kosten
De materiële kosten waren in 2014 € 7,7 mln lager dan in 2013. Door de 
terugloop van het personeelsbestand zijn ook de daaraan gerelateerde 
kosten terug gelopen.
Afschrijvingskosten materiële activa
De afschrijving materiële activa is in 2014 € 0,8 mln hoger dan begroot. 
De verklaring hiervoor is dat door de komende opsplitsing van DLG de 
materiële activa, voor zover hier geen waarde meer aan toe te kennen 
valt, per 1 maart 2015 versneld zijn afgeschreven. De boekwaarde van de 
versneld afgeschreven activa op 31-12-2014 is gelijk is aan de afschrij-
vingstermijn van twee maanden tot 1 maart 2015.
De geactiveerde verbouwingskosten van het pand aan de Jacobsstraat 
200 te Utrecht zijn niet versneld afgeschreven, omdat DLG bij de 
oplevering van dit pand een vergoeding is toegezegd ter hoogte van de 
op dat moment resterende boekwaarde.
Tweede Kamer, vergaderjaar 2014–2015, 34 200 XIII, nr. 1 137
