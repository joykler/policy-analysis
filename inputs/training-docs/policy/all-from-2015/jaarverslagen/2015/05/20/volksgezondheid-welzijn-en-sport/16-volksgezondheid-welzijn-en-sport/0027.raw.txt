De mogelijkheden voor zzp’ers om in de zorg aan de slag te gaan, moeten 
goed geregeld worden. Het kabinet vindt het belangrijk dat belemme-
ringen voor zzp’ers in de zorg worden weggehaald en dat voor een ieder 
duidelijk is waaraan een zzp’er dient te voldoen. Onder andere is 
afgesproken dat het kabinet samen met veldpartijen verschillende 
modelovereenkomsten maken die ondersteuning bieden voor zzp’ers om 
zich daadwerkelijk als een zzp’er te kwalificeren (TK 32 642, nr. 5).
Kwaliteit
Langdurige zorg en ondersteuning wordt steeds meer complexe zorg en 
daarom is het noodzakelijk de kwaliteit van de zorg en ondersteuning te 
verbeteren. Om zorgorganisaties op weg te helpen bij het doorvoeren van 
de noodzakelijke veranderingen zijn in 2014 voor InVoorZorg! extra 
middelen beschikbaar gesteld. De middelen zijn ingezet om de hervor-
mingen bij zorg- en cliëntorganisaties in de langdurige zorg gezamenlijk 
vorm te geven en ze goed voor te bereiden voor de toekomst.
In de ouderenzorg zien we dat de complexiteit vooral toeneemt doordat 
ouderen op hogere leeftijd, en met zwaardere zorgvragen, in een 
instelling komen wonen. De kwaliteit van zorg moet beter om die 
ontwikkeling bij te benen. De kwaliteit kán ook beter omdat in de praktijk 
blijkt dat een goede organisatie, goed management, ruimte voor 
professionals en betere competenties en vaardigheden van zorgmede-
werkers hand in hand kunnen gaan. Op 12 juni 2014 heeft de Staatssecre-
taris van VWS een brief naar de Kamer gestuurd met daarin een analyse 
van de situatie in de ouderenzorg (TK 31 765, nr. 90). Daarnaast heeft hij in 
deze brief de speerpunten geformuleerd om de kwaliteit van zorg de 
komende periode te verbeteren. Die zetten de relatie tussen cliënt en 
zorgverlener centraal, en geven alle partijen daaromheen een specifieke 
rol. In de tweede helft van 2014 is er, samen met alle betrokken partijen, 
gewerkt aan het uitwerken van die speerpunten tot een concreet plan van 
aanpak. Daarin wordt gekozen voor een strenge, snelle aanpak van die 
zorgaanbieders die een hoog risico lopen op onverantwoorde zorg, in 
combinatie met het structureel verbeteren van de verpleeghuiszorg. 
Daarbij worden onderwerpen als cliëntondersteuning, opleidingen van 
professionals, experimenteerruimte, goed bestuur en administratieve 
lasten in samenhang aangepakt.
Informele zorg
Familie, vrienden en buren kijken steeds meer naar elkaar om. Het kabinet 
moedigt dit aan en zet zich in om zorg en ondersteuning voor mensen met 
een beperking aan te passen aan de wens om zo lang mogelijk in de 
vertrouwde omgeving te kunnen blijven wonen. Daarbij is het belang van 
mantelzorgers en vrijwilligers niet te onderschatten. Mantelzorgers, 
vrijwilligers en professionals vullen elkaar aan. Ze verhogen de kwaliteit 
van leven op een manier die we, ondanks alle zorg die we kunnen 
organiseren, op geen enkele manier kunnen vervangen. Met de begro-
tingsbehandeling 2014 is het budget voor mantelzorg met € 11 miljoen 
opgehoogd (TK 33 750-XVI, nr. 43). Hiervan is afgelopen jaar € 4 miljoen 
gereserveerd voor professionals bij zorgaanbieders die een jaar lang aan 
de slag gaan om te kijken hoe het samenspel met mantelzorgers 
verbeterd kan worden en ook meer structureel ingebed in hun organisatie. 
Daarnaast is € 6 miljoen gereserveerd voor gemeenten die in 2014 
activiteiten zijn gestart ter verbetering van de ondersteuning van de 
mantelzorgers en is € 1 miljoen gereserveerd voor innovatieprojecten die 
Tweede Kamer, vergaderjaar 2014–2015, 34 200 XVI, nr. 1 26
