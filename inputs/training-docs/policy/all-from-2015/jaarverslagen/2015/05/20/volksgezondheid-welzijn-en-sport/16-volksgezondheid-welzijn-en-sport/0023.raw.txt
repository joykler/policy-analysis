SEH en handvatten bieden om samenwerking tussen HAP en SEH breder 
vorm te geven. Eind 2015 wordt het onderzoek opgeleverd.
Centrale rol wijkverpleegkundige
De wijkverpleegkundige komt terug en krijgt een stevige positie in de zorg 
in de buurt. Afgesproken is per 1 januari 2015 de verpleging en verzorging 
over te hevelen van de AWBZ naar de Zvw (TK 30 597, nr. 440). De 
huisarts en wijkverpleegkundige vormen daarmee samen een belangrijke, 
toegankelijke voorziening in de buurt en zijn het eerste aanspreekpunt 
voor alle patiënten. In samenwerking met de huisarts gaan wijkverpleeg-
kundigen de toegang vormen tot verdere zorg. Zij worden de verbindende 
schakel tussen mensen die zorg nodig hebben en aanbieders binnen zorg, 
wonen en welzijn. De wijkverpleegkundige krijgt veel ruimte: zij moet 
kunnen bepalen welke zorg een cliënt nodig heeft. Verder zullen de 
wijkverpleegkundigen deelnemen in de sociale wijkteams.
Grensoverschrijdende zorg en handelsbevordering
In 2014 heeft een Interdepartementaal Beleidsonderzoek (IBO) naar de 
uitgaven aan grensoverschrijdende zorg plaatsgevonden. Het kabinet 
heeft naar aanleiding van het rapport onder meer besloten de informatie-
voorziening over grensoverschrijdende zorg te verbeteren. Samenwerking 
met buitenlandse zorgaanbieders of het aantrekken van buitenlandse 
patiënten kan daarnaast goed zijn voor de prijs en kwaliteit van de zorg in 
Nederland. Het kabinet heeft afgesproken te onderzoeken of Nederlandse 
zorgaanbieders hier moeilijkheden bij ondervinden en of ondersteuning 
nodig is (TK 29 689, nr. 530).
De Nederlandse zorg is meer dan een uitgavenpost, ook heeft de sector de 
economie veel te bieden. We leven dankzij goede zorg langer en met 
betere kwaliteit van leven. We werken ook langer door. Ook is de zorg een 
potentieel belangrijk exportproduct. Daarom heeft het kabinet op 
16 december 2014 in Den Haag de Top Export Zorg georganiseerd in 
samenwerking met de Topsector Life Sciences & Health (LSH) en de Task 
Force Health Care. Doel van de top was om de kansen voor Nederlandse 
bedrijven in deze sector in het buitenland een stevige impuls te geven.
c. Zorgvuldig pakketbeheer en geneesmiddelenbeleid
Zorgvuldig pakketbeheer
De breed gedragen hoofdlijnenakkoorden in de curatieve zorg en de 
beheersing van de zorguitgaven, zorgden ervoor dat een versobering van 
het basispakket in 2014 niet nodig was, terwijl nieuwe behandelingen, 
medicijnen en therapieën in het pakket zijn gekomen. Het pakket is 
daarmee gegroeid. Daarnaast hangen de belangrijkste wijzigingen in het 
basispakket onder andere samen met de hervorming van de langdurige 
zorg. De basisverzekering is per 1 januari 2015 uitgebreid met: de 
wijkverpleegkundige zorg en ruimere toegang tot geriatrische revalida-
tiezorg. Ook zijn er wijzigingen in de vergoeding van prenatale testen 
doorgevoerd en is de vergoeding van reiskosten van donoren verruimd.
Ook is besloten nieuwe behandelingen en geneesmiddelen aan te wijzen 
voor voorwaardelijke toelating. Door behandelingen en medicijnen 
voorwaardelijk tot het verzekerde pakket toe te laten krijgen innovatieve 
vormen van zorg de kans hun werkzaamheid en kosteneffectiviteit in de 
Tweede Kamer, vergaderjaar 2014–2015, 34 200 XVI, nr. 1 22
