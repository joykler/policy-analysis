artikel 10 van de VWS-begroting. Daarnaast is € 0,5 miljoen overgeheveld 
naar artikelonderdeel 1 van dit artikel in verband met iWmo. Mutaties zijn 
reeds gemeld in de eerste en tweede suppletoire wetten.
Zorg en dwang
Het beschikbare bedrag voor het programma Zorg en dwang is in de 
begroting volledig opgenomen onder het instrument opdrachten. In 
werkelijkheid is een groot deel van deze middelen (€ 1,1 miljoen) in de 
vorm van subsidies verleend. Daarmee is totaal een kleine € 1,3 miljoen 
besteed in 2014.
Deltaplan dementie
Voor het Deltaplan Dementie is een bijdrage beschikbaar gesteld aan 
ZonMw voor de periode 2014–2016. De bijbehorende budgetten zijn 
overgeboekt naar artikel 4 van de VWS-begroting. In totaal is in 2014 
vanuit artikel 3 € 2,4 miljoen overgeboekt. Dit is meer dan het geraamde 
budget bij de uitwerking van het Deltaplan (€ 1,8 miljoen).
Nationaal Programma Ouderenzorg
Voor het Nationaal Programma Ouderenzorg (NPO) is een bijdrage 
beschikbaar gesteld aan ZonMw voor de periode 2014–2019. De bijbeho-
rende budgetten zijn overgeboekt naar artikel 4 van de VWS-begroting. 
Voor 2014 betrof het € 1,1 miljoen. Dat is voor 2014 minder dan geraamd, 
vanwege de meerjarige uitfinanciering van het programma.
Bijdragen aan agentschappen
CIBG: Opdrachtgeverschap WTZi
Het CIBG verleent toelatingen aan zorginstellingen in het kader van de 
Wet Toelating Zorginstellingen (WTZi). De verwachting was dat de WTZi 
zou vervallen op het moment dat de Wet cliëntenrecht zorg (Wcz) in 
werking zou treden. De Wcz is komen te vervallen, daardoor blijft de WTZi 
van kracht en blijft het CIBG deze taak uitvoeren. De bijdrage in 2014 
bedroeg € 2,7 miljoen. In de eerste suppletoire wet is de mutatie reeds 
grotendeels opgenomen.
Bijdragen aan ZBO’s/RWT’s
ZiNL: AWBZ-brede zorgregistratie
Het College voor Zorgverzekeringen heeft sinds 1 april 2014 een andere 
naam: Zorginstituut Nederland (ZiNL). Het Zorginstituut Nederland draagt 
zorg voor de specificaties van de AWBZ-brede zorgregistratie (AZR), de 
standaarden en de bedrijfsregels en begeleidt de implementatie van de 
AZR en ontvangt daarvoor een bijdrage van VWS. De bijdrage 2014 
bedroeg € 2 miljoen, deze is overgeboekt naar het Zorginstituut 
Nederland. Dit is reeds in de eerste suppletoire wet gemeld.
Ontvangsten
Het overgrote deel (€ 4,6 miljoen) betreft terugontvangsten als gevolg van 
de verantwoording van het mantelzorgcompliment door de SVB over 
2013. Dit wordt veroorzaakt door lagere uitvoeringskosten en minder 
verstrekte complimenten (23.000) dan oorspronkelijk begroot. Bovendien 
is naar aanleiding van de vaststelling van de instellingssubsidie 2012 van 
het Centrum Indicatiestelling Zorg een bedrag van € 1,2 miljoen 
ontvangen in verband met het vrijvallen van een voorziening.
Tweede Kamer, vergaderjaar 2014–2015, 34 200 XVI, nr. 1 65
