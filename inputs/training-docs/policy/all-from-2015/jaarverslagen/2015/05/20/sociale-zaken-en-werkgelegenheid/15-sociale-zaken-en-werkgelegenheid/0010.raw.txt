Voor alle wetten is de gepercipieerde detectiekans toegenomen. Dat hangt 
samen met een verbeterde vraagstelling. In het onderzoek «kennis der 
verplichtingen en detectiekans 2014» zijn meer verplichtingen dan in 2013 
uitgevraagd. Dit kan een verklaring zijn voor de afname van de kennis van 
de verplichtingen bij enkele wetten.
Controleverklaring en accountantscontrole
In het kader van de wettelijke controletaak geeft de Auditdienst Rijk (ADR) 
jaarlijks een controleverklaring af bij het departementale jaarverslag. 
Daarnaast heeft de auditdienst een wettelijke taak om zowel de totstand-
koming van de niet-financiële informatie als het gevoerde financiële en 
materiële beheer en de daartoe bijgehouden administraties te onder-
zoeken. Over de belangrijkste bevindingen van deze onderzoeken en van 
eventuele onderzoeken naar overige aspecten van de bedrijfsvoering 
brengt de ADR verslag uit in het jaarlijkse samenvattende auditrapport. 
Deze bevindingen vallen niet onder de reikwijdte van de controlever-
klaring. Evenmin vallen de premiegefinancierde sociale zekerheidsuit-
gaven onder de reikwijdte van de controleverklaring.
De zelfstandige bestuursorganen (ZBO’s) leggen zelfstandig verant-
woording af over de rechtmatigheid van de sociale zekerheidsuitgaven 
(begrotings- en premiegefinancierd).
Motie Schouw
In juni 2011 is de motie Schouw ingediend en aangenomen. Deze motie 
zorgt er voor dat de landenspecifieke aanbevelingen van de Europese 
Commissie op grond van de nationale hervormingsprogramma’s een 
eigenstandige plaats krijgen in de departementale begrotingen en 
jaarverslagen. In de paragraaf beleidsprioriteiten wordt ingegaan op de 
uitwerking van de aanbevelingen.
Tweede Kamer, vergaderjaar 2014–2015, 34 200 XV, nr. 1 9
