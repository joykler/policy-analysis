2.4 Ontwikkeling van de inkomsten 
De belasting- en premieontvangsten zijn in 2014 1,6 miljard euro lager dan 
verwacht bij Miljoenennota 2014, zoals tabel 2.4.1 laat zien. De lagere 
ontvangsten zijn het gevolg van beleidswijzigingen, maar ook van een 
andere (samenstelling van de) economische groei dan werd verwacht. 
Daarnaast heeft de revisie van de nationale rekeningen geleid tot 
neerwaartse aanpassing van de zorgpremieontvangsten.
  
Tabel 2.4.1. Ontwikkeling van de belasting- en premieontvangsten op EMU-basis in 
2014 (in miljarden euro)
 Miljoe-  FJR  Verschil 
nennota 
 Belastingen en premies volksverzekeringen  181,7  182,4  0,7 
 waarvan belastingen  136,9   139,2  2,2 
  waarvan premies volksverzekeringen 44,7   43,2  – 1,5 
 Premies werknemersverzekeringen  55,6  53,2 – 2,3  
 Totaal 237,2   235,6  – 1,6
 
Deze paragraaf licht de ontwikkeling van de ontvangsten in 2014 toe aan 
de hand van de ontwikkeling van economische indicatoren. In het vervolg 
van deze paragraaf staat het verschil centraal tussen de uiteindelijke 
ontvangsten over 2014 en de geraamde ontvangsten (verticale toelichting) 
en eindigt de paragraaf met een vergelijking van belasting- en premieont-
vangsten in 2014 ten opzichte van 2013 (horizontale toelichting).
2.4.1 Belasting- en premieontvangsten ten opzichte van raming 
Tabel 2.4.2 geeft een overzicht van de oorsprong van de lager dan 
verwachte ontvangsten in 2014. De verschillen in de tabel zijn allereerst 
beleidswijzigingen die effect hebben op de inkomsten waartoe besloten is 
na de Miljoenennota 2014. Daarnaast zorgt de revisie van de nationale 
rekeningen, zie box 2.1.2, voor lagere ontvangsten uit de premies 
werknemersverzekeringen. Ten slotte resteert het verschil tussen de 
verwachte en de werkelijke «beleidsarme» ontwikkeling van de 
inkomsten. Het gaat daarbij om de ontwikkeling van de inkomsten die 
gerelateerd zijn aan de economische omstandigheden en niet direct aan 
beleidswijzigingen van de overheid. Zo vallen bijvoorbeeld de 
btw-ontvangsten anders uit dan verwacht, als de particuliere consumptie 
zich anders ontwikkelt dan geraamd.
Beleidswijzigingen
Wijzigingen na de Miljoenennota 2014 hebben de overheidsinkomsten 
met 1,3 miljard euro verlaagd (zie tabel 2.4.2). Deze aanpassing bestaat 
voornamelijk (1,2 miljard euro) uit de lagere zorgpremies. Ten tijde van de 
Miljoenennota 2014 gingen de ramingen uit van een hogere gemiddelde 
nominale premie. De maatregelen uit de Begrotingsafspraken 2014 met 
oppositiepartijen in oktober 2013, zie ook paragraaf 2.2.5, leidden tot 0,1 
miljard euro lagere ontvangsten. De Begrotingsafspraken 2014 bevatten 
onder andere een verlaging van het tarief van de eerste schijf en een 
verlenging van de tijdelijke btw-verlaging op renovatie, herstel van 
woningen en tuinonderhoud tot 1 juli 2015 en lagere premies voor het 
Algemeen Werkloosheidsfonds (Awf). Al deze maatregelen leiden tot 
lagere overheidsinkomsten. De tijdelijke verlaging van het tarief in box 2, 
die leidt tot het in de tijd naar voren halen van inkomsten- en dividendbe-
Tweede Kamer, vergaderjaar 2014–2015, 34 200, nr. 1 37
