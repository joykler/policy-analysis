Beleidsartikelen
zwaardere criminaliteit (zoals levensdelicten) vindt plaats op basis van 
maatwerk door familierechercheurs. Het aangifteproces wordt zorgvuldig 
geborgd in de robuuste basisteams.
Vermindering administratieve lastendruk
Het actieprogramma «Minder regels, meer op straat» richt zich op de 
versterking van het presterend vermogen van de politie door het 
wegnemen van onnodige bureaucratie, het slimmer organiseren van het 
politiewerk en het versterken van het vakmanschap. Daarbij is als concreet 
resultaat geformuleerd dat vanaf 2012 tot eind 2014 binnen de operati-
onele sterkte een productiviteitswinst wordt gerealiseerd oplopend tot 
5.000 fte. De realisatie van de basisteams en de districtsrecherches heeft 
in 2014 binnen de politie absolute prioriteit gekregen. Dat heeft gevolgen 
gehad voor de bijdrage die de bedrijfsvoering kan leveren aan de 
lastenvermindering. Er waren ook externe projecten van invloed op de 
vermindering van de administratieve lastendruk, zoals het project 
Bancaire Gegevens. Daarnaast is er, bijvoorbeeld op grond van nieuwe 
EU-regelgeving, soms juist sprake van een lastenverzwaring. Dit leidde tot 
bijstelling van het realisatiepad van de administratieve lastenverlichting. 
Aan de Tweede Kamer is in bijlage 3 bij de voortgangsbrief politie van 
10 juni 2014 (Minder regels, meer op straat) gemeld dat het realisatiepad 
van de administratieve lastenverlichting is bijgesteld en de doelstelling 
21 
van 5.000 fte ultimo 2015 zal worden gerealiseerd. In 2014 is een 
cumulatieve realisatie van 4.000 fte bereikt.
Heterdaadkracht
Heterdaadkracht is een samenspel van burgers, ketenpartners en politie 
waarbij burgers nog meer gestimuleerd worden om melding te maken 
van overlast en criminaliteit en waarbij de burger erop kan vertrouwen dat 
politie en justitie optreden. Heterdaadkracht is essentieel in het dagelijkse 
politiewerk en van groot strategisch belang. In de Landelijke prioriteiten 
2011–2014 werd een kwantificering van de doelstelling opgenomen, een 
verhoging van de heterdaadratio met 25%. Deze doelstelling is niet 
volledig gerealiseerd.
Vast is komen te staan dat er geen uniek kenmerk in de historische 
politiedata tot en met het jaar 2011 beschikbaar is. Vanaf het jaar 2012 is 
een uniek kenmerk voor de heterdaadaanhouding binnen de bedrijfsvoe-
ringsystemen van de politie landelijk ingevoerd. Vanaf 2013 zijn hierover 
realisatiecijfers gerapporteerd. In 2013 ging het om 107.852 van de 
957.807 zaken (heterdaadratio 11,3%). In 2014 om 103.073 van de 884.685 
zaken (heterdaadratio 11,7%) waarmee de stijging van de heterdaadratio 
ten opzichte van 2013 uitkomt op 3,5%. Gebleken is verder dat de 
heterdaadratio als sturingsvariabele op een te grote afstand tot de 
uitvoeringspraktijk staat. Dit wordt bevestigd in het rapport «Heterdaad-
kracht organiseren», uitgebracht door de Politieacademie en onderzoeks-
22 
bureau AEF.
Mede in het licht van de beperkte zeggingskracht van de ratio is deze niet 
meer opgenomen in de Veiligheidsagenda 2015–2018. Hoewel niet meer 
als indicator opgenomen, blijft heterdaadkracht onverminderd de 
aandacht houden. Heterdaadkracht houdt immers verband met de 
21
Tweede Kamer, 29 628, nr. 456, bijlage 3.
22
Politieacademie, Andersson Elffers Felix, augustus 2013: https://www.politieacademie.nl/
kennisenonderzoek/Lectoraten/gemeenschappelijkeveiligheidskunde/Documents/
Eindrapport%20Heterdaadkracht%20012d.pdf
Tweede Kamer, vergaderjaar 2014–2015, 34 200 VI, nr. 1 32
