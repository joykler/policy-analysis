gunningadvies. In november 2014 is een opdracht voor de uitvoering van 
de werkzaamheden gegeven. De daadwerkelijke uitvoering van de 
werkzaamheden zal voornamelijk in 2015 plaatsvinden.
17.01.02 Subsidies 
CROS en overige commissies regionaal overleg
IenM draagt financieel bij aan de activiteiten van de Commissie Regionaal 
Overleg luchthaven Schiphol (CROS). Dit onafhankelijke overleg- en 
adviesorgaan verenigt bewoners, regionale en lokale overheden en 
luchtvaartpartijen en heeft als doel om hinder van Schiphol zoveel 
mogelijk te beperken en een optimaal gebruik van de luchthaven te 
bevorderen. In 2014 zijn voorbereidingen getroffen voor de oprichting van 
de Omgevingsraad Schiphol (ORS) per 1 januari 2015 waaronder wijziging 
van de Regeling CROS. Deze wijziging maakt het mogelijk dat de 
Commissie Regionaal Overleg Schiphol (CROS) en de Alderstafel per 
1 januari 2015 als Omgevingsraad zijn gaan werken. Daarnaast zijn 
subsidies verstrekt aan overige commissies regionaal overleg.
Versneld onderwerken graanresten ten behoeve van reduceren risico 
vogelaanvaringen (ad 3)
In 2014 is subsidie verstrekt voor het versneld onderwerken van de 
graanresten na de oogst in een deel van de Haarlemmermeerpolder. De 
betreffende agrarische ondernemers ontvingen hiervoor een vergoeding 
per hectare versneld ondergewerkte graanakker. De vergoeding is 
gebaseerd op de inkomstenderving in verband met het onderwerken van 
het stro, extra kosten die de boeren moesten maken en een medewerking-
e 
vergoeding. Hiervoor heeft bij 2 suppletoire begroting 2014 een 
ophoging van het subsidiebudget plaats gevonden.
Stichting Knowledge & Development Center (KDC)
De Stichting Knowledge & Development Center (KDC) levert kennis om 
innovatieve oplossingen te vinden voor de duurzame ontwikkeling van de 
Mainport Schiphol. In het KDC werken de partners KLM, Schiphol en 
Luchtverkeersleiding Nederland (LVNL) samen met universiteiten en 
kennisinstellingen om de Schiphol operatie te innoveren. IenM draagt 
financieel bij aan het KDC.
Luchthaven Twente
De Tweede Kamer is in mei 2013 per brief geïnformeerd (Kamerstukken II, 
2012/13, 31 936, nr. 141) over de bijdrage voor de Luchthaven Twente die 
maximaal € 4,6 miljoen (netto contante waarde 2014) zou bedragen. Op 
17 juli 2014 is de Kamer per brief geïnformeerd over het staken van de 
inspanningen van de gemeente Enschede en de provincie Overijssel om 
te komen tot een commerciële burgerluchthaven (Kamerstukken II, 
2013/2014, Aanhangsel nr. 2578). In 2014 zijn derhalve geen subsidies 
verstrekt voor de ontwikkeling van Luchthaven Twente.
17.01.03 Bijdrage aan agentschappen 
Aan Rijkswaterstaat (RWS) inzake Caribisch Nederland en aan KNMI voor 
beleidsonderzoek is budget verstrekt als agentschapsbijdrage.
Tweede Kamer, vergaderjaar 2014–2015, 34 200 XII, nr. 1 75
