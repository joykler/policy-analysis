De current ratio geeft aan in hoeverre de kortlopende schulden kunnen 
worden voldaan vanuit de kortlopende activa. Een waarde van boven de 1 
wordt over het algemeen als gezond gekenmerkt. Het RIVM voldoet 
hieraan met een waarde van 1,3.
Het negatieve resultaat en de overige vermogensmutatie over 2014 geven 
een daling van het eigen vermogen en daarmee een stijging van de 
debtratio ten opzichte van de voorgaande twee jaren.
De rentabiliteit van – 3,0% op het eigen vermogen is het gevolg van het 
negatieve resultaat dat in 2014 is gerealiseerd.
Percentage externe inhuur ten opzichte van de totale personele kosten
De totale externe inhuur bedroeg in 2014 € 15,4 miljoen, dit ligt hoger dan 
het niveau van 2013 (€ 10,4 miljoen). De belangrijkste oorzaken voor de 
gestegen inhuur zijn bij de bovenstaande toelichting op de personele 
kosten benoemd. Het inhuurpercentage over 2014 komt uit op 13,5%. In 
2013 bedroeg het percentage 9,3%.
Percentage facturen betaald binnen 30 dagen
Het percentage facturen dat wordt betaald binnen 30 dagen bedraagt over 
2014 94,9% en ligt daarmee ruim boven de norm van 90%. Ten opzichte 
van 2013 is het percentage gelijk gebleven.
Tweede Kamer, vergaderjaar 2014–2015, 34 200 XVI, nr. 1 131
