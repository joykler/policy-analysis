De beleidsartikelen
budget. Het specifieke spoor heeft betrekking op de topsectorenaanpak. 
Hierna zullen eerst de conclusies met betrekking tot het generieke spoor 
worden toegelicht (A), en vervolgens met betrekking tot het specifieke 
spoor (B). Tot slot kan er nog een blok Randvoorwaarden worden 
onderscheiden.
A. Generiek instrumentarium
A1. Fiscale innovatie-instrumenten
Fiscale instrumenten vormden in 2014 de generieke basis van het 
beleidsinstrumentarium voor innovatie. Naast de WBSO, die ondernemers 
kunnen inzetten om de loonkosten van R&D te verlagen, was er de RDA 
(Research & Development Aftrek), die betrekking heeft op overige 
11
R&D-kosten en -investeringen . De RDA kende in 2014 een percentage 
van 60% extra aftrek (resulterend in een nettovoordeel van 15% bij een 
Vpb-tarief van 25%).
De eerste schijf van de WBSO is in 2014 verlengd van € 200.000 naar 
€ 250.000. Daarmee geeft de WBSO een extra stimulans aan doorgroei 
van het innovatief MKB. Tegelijkertijd is met het oog op effectiviteit op 
basis van de WBSO-evaluatie het percentage van de eerste schijf in 2014 
verlaagd van 38% naar 35%.
A2. Innovatiefonds MKB+
Innovatiekrediet
Het Innovatiekrediet is een risicodragende geldleningsfaciliteit om 
ontwikkelingstrajecten van ondernemers mee te financieren. Door de 
aanhoudende krapte op de financieringsmarkt, waaronder ook de 
risicokapitaalmarkt, was het voor innovatieve ondernemingen ook in 2014 
lastig om de private bijdrage in de financiering van veelbelovende en 
risicovolle innovatieprojecten te realiseren. Dit heeft invloed op de 
benutting van het Innovatiekrediet. Desondanks is het Innovatiekrediet 
met € 50 mln aangegane verplichtingen op nagenoeg hetzelfde niveau 
door het innovatieve MKB benut als in 2012 en 2013. Om dit knelpunt 
gericht aan te pakken is het Innovatiekrediet per 1 januari 2014 aangepast, 
zodat de omvang van de financiering vanuit het Innovatiekrediet voor 
kleine ondernemingen is verhoogd van 35% naar 45%. Bovendien is in 
december 2014 aangekondigd dat per 1 januari 2015 de maximale 
financiering per onderneming wordt verhoogd van € 5 mln naar € 10 mln.
Als gevolg van de genoemde uitputting is het beroep op de hiervoor 
geraamde kasmiddelen in 2014 ook lager. Aangezien sprake is van een 
fondsconstructie zullen deze middelen beschikbaar blijven voor het 
Innovatiefonds MKB+, dat met ingang van de begroting 2015 met de nota 
van wijziging onderdeel is van het Toekomstfonds.
SEED Capital
De SEED Capitalregeling maakt het mogelijk dat investeerders techno-
starters en creatieve starters kunnen helpen hun technologische en 
creatieve kennis om te zetten in toepasbare producten of diensten. De 
regeling verbetert de risico-rendementsverhouding voor investeerders en 
vergroot de financieringsmogelijkheden voor technostarters en creatieve 
starters. De twee tenders in 2014 zijn succesvol verlopen en hebben geleid 
11
De WBSO is de verzamelnaam voor de faciliteit afdrachtvermindering speur- en ontwikke-
lingswerk (S&O) in de Wet vermindering afdracht loonbelasting en premie voor de volksverze-
keringen en de aftrek speur- en ontwikkelingswerk in de Wet inkomstenbelasting.
Tweede Kamer, vergaderjaar 2014–2015, 34 200 XIII, nr. 1 35
