brengen van de risico’s van nieuwe technologieën zoals het gebruik 
van nanomaterialen, het volgen van nieuwe wetenschappelijke 
inzichten op het gebied van hormoonverstoring en gecombineerde 
blootstelling aan stoffen en door het ontwikkelen van beleid ten 
aanzien van onzekere risico’s zoals bij elektromagnetische velden. De 
eigen verantwoordelijkheid van bedrijven en andere overheden is 
daarbij een belangrijk anker, onder andere door openheid te geven ten 
aanzien van feitelijke risico’s. Het ontwikkelen van de Risicokaart (in 
overleg met het Ministerie van Veiligheid en Justitie) en de Atlas 
Leefomgeving zijn hiervan voorbeelden. Op basis van deze informatie 
kunnen burgers nagaan hoe het is gesteld met de kwaliteit van hun 
directe leefomgeving. Het landelijk asbestvolgsysteem moet in 2014 
alle ketenpartijen van de nodige informatie voorzien en door die 
ketenpartijen worden gefinancierd.
– Het nemen van maatregelen ter bescherming van mens en maatschap-
pij tegen moedwillige verstoring van onderdelen van de vitale 
infrastructuur door te bevorderen dat de risico’s op moedwillige 
verstoring (bijvoorbeeld terroristische aanslagen) worden geïdentifi-
ceerd en waar mogelijk beperkt. Het betreft hier onder andere 
chemische bedrijven en buisleidingen.
Tenslotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de ILT op dit 
beleidsterrein (zie beleidsartikel 24 Handhaving en toezicht).
Kengetallen en indicatoren
Veiligheid en veiligheidsbeleving zijn niet eenvoudig objectief te meten. 
Het streven is gericht op het voorkomen van onveiligheid: vermeden 
onveilige situaties laten zich niet tellen. Bovendien geeft het Rijk hier 
veelal instrumenten aan anderen om hun eigen verantwoordelijkheid te 
nemen zodat de daadwerkelijke implementatie lokaal plaatsvindt.
Op dit terrein zijn de volgende kwantitatieve kengetallen gehanteerd:
Europese stoffenregelgeving
In het kader van de Europese stoffenregelgeving (REACH) worden stoffen 
beoordeeld en waar nodig van maatregelen voorzien (autorisatie, 
restrictie). Nederland levert een bijdrage aan dat proces, waarbij de 
Nederlandse inzet bepaald wordt door de ontwikkelde beleidspriorite-
ringscriteria en de mate waarin de betreffende stof voor Nederland zorgen 
oplevert, of hier geproduceerd of gebruikt wordt. Onderstaande tabel 
geeft aan wat de Nederlandse inbreng in 2014 is geweest bij deze 
producten van het Europese systeem, waarbij een onderscheid wordt 
gemaakt tussen door Nederland ingebrachte dossiers en dossiers door 
andere lidstaten ingebracht die Nederland actief becommentarieert.
Tweede Kamer, vergaderjaar 2014–2015, 34 200 XII, nr. 1 108
