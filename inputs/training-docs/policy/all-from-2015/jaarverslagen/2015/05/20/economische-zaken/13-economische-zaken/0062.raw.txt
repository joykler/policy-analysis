De beleidsartikelen
14 Een doelmatige en duurzame energievoorziening 
Algemene doelstelling
Een internationaal concurrerende energievoorziening die betrouwbaar, 
veilig en duurzaam is.
Om deze doelstelling te bereiken zet EZ financiële instrumenten in zoals 
subsidies en garanties maar ook niet financiële instrumenten zoals het 
stroomlijnen van de energie- en Gaswet om de werking van de energie-
markt te verbeteren, de regeldruk te verminderen en efficiënter toezicht 
mogelijk te maken.
Rol en verantwoordelijkheid
De Minister van EZ is op grond van de Elektriciteitswet en de Gaswet 
verantwoordelijk voor het energiebeleid. Daarnaast is de Minister van EZ 
op grond van de Kernenergiewet eerstverantwoordelijk voor nucleaire 
veiligheid en stralingsbescherming. Hieruit vloeien de volgende verant-
woordelijkheden voort:
Financieren
� Het voeren van het financieel instrumentarium op de beleidsterreinen 
duurzame energie, energiebesparing en het gebruik van innovatieve 
energietechnologieën.
(Doen) uitvoeren
� Het vergroten van het aandeel duurzame energie.
� Het reguleren van de nucleaire veiligheid en de beveiliging bij: alle 
nucleaire installaties, de toepassing en het vervoer van radio-actief 
materiaal en het reguleren van een veilig en toekomstbestendig 
beheer van radio-actief afval in Nederland.
� Het reguleren van een adequate bescherming van de samenleving 
tegen stralingsrisico’s bij de toepassing en het vervoer van radio-
actieve stoffen.
� Het voorbereid zijn op een nucleair of (stralings)incident en bij crises 
bijdragen aan de uitvoering van de nationale crisisbesluitvorming.
� Het doen van metingen, monitoring en onderzoek naar straling ter 
onderbouwing van besluiten van het bevoegd gezag.
� Het doen van berekeningen en het doen van metingen en onderzoek 
naar straling in crisissituaties.
� Het uitoefenen van toezicht op de nucleaire installaties en op alle 
andere bedrijven waar radio-actieve stoffen en ioniserende straling 
worden toegepast.
� Het uitoefenen van toezicht op het vervoer van splijtstoffen en 
radio-actieve materialen.
Regisseren
� Het regisseren van de realisatie van grote energie – infrastructuur 
projecten die onder de rijkscoördinatieregeling vallen; dit betekent als 
projectminister, samen met de Minister van Infrastructuur en Milieu, 
verantwoordelijk voor de ruimtelijke inpassing van projecten en voor 
de coördinatie van benodigde projecten.
� Het stimuleren van een goed werkende Europese energiemarkt met 
een adequate infrastructuur.
� Het creëren van randvoorwaarden waardoor de energievoorziening 
internationaal kan concurreren en het verdienpotentieel van de 
energiesector ten volle wordt benut.
Tweede Kamer, vergaderjaar 2014–2015, 34 200 XIII, nr. 1 61
