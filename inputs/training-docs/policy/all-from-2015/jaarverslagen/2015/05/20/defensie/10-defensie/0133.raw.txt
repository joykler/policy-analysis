Rapportage voortgang maatregelen Beleidsbrief 2011 en nota 
in het belang van Nederland
Afstoten operationele wapensystemen
In de beleidsbrief is aangekondigd dat diverse operationele capaciteiten 
gedeeltelijk of volledig zullen worden afgestoten. De volgende systemen 
zijn inmiddels verkocht, ontmanteld, gebruikt voor reservedelen, of op 
andere wijze van de sterkte afgevoerd: het bevoorradingsschip Zuider-
kruis (ontmanteld), negentien F-16’s (waarvan vijftien verkocht en vier 
logistieke reserve), een DC-10 (ontmanteld met behoud van reservedelen), 
een Patriot-batterij (logistieke reserve), 40 Fennek-voertuigen (logistieke 
reserve), drie van de zes pantserhouwitsers (logistieke reserve) en 102 
tanks (100 verkocht en twee ten behoeve van musea).
Een aantal systemen is nog niet volledig afgestoten. De vier mijnenjagers 
en vijftien resterende tanks staan nog in de verkoop, evenals drie van de 
zes pantserhouwitsers. Zoals aangekondigd in de begroting 2015 neemt 
Defensie de Cougar helikopters weer in gebruik en komt de maatregel om 
deze af te stoten te vervallen.
II. Maatregelen In het belang van Nederland (2013) 
De opbouw van dit deel volgt het overzicht dat is opgenomen in de bijlage 
van de brief met de gevolgen van de Begrotingsafspraken 2014 voor de 
nota In het belang van Nederland van 25 oktober 2013 (Kamerstuk 33 763, 
nr. 7).
Voltooide maatregelen
– Afstoten kazerne Rotterdam (vervallen)
– Afstoten Gulfstream (uitgesteld)
– Reductie vlieguren F-16
– Maatregel investeringen
Maatregelen CZSK
Flexibel bemannen
De vereiste reorganisatie wordt doorgevoerd. Eerst worden de beman-
ningen van de operationele eenheden gereduceerd in 2015. Vervolgens 
worden de bemanningen tijdens onderhoudsperioden gedurende de jaren 
2015 – 2018 efficiënter ingericht. De maatregel ligt daarmee op schema.
Reductie bemanning JSS
Het reorganisatietraject naar de gereduceerde basisbemanning zal tot 
medio 2015 duren.
Afstoten kazerne Texel
De reorganisatie is in voorbereiding. De voor de verhuizing benodigde 
infrastructuur op de Nieuwe Haven wordt eveneens voorbereid. De 
maatregel ligt daarmee op schema. De doelstelling is om eind 2015 
gereed te zijn.
Maatregelen CLAS
Omvormen 13 Gemechaniseerde Brigade
De omvorming van de 13 Gemechaniseerde Brigade naar een gemotori-
seerde brigade verloopt volgens plan. In augustus 2014 is begonnen met 
een compagnie die als pilot functioneert bij het 17 pantserinfanterieba-
taljon. Deze pilot wordt begin 2015 geëvalueerd waarna de uitkomsten 
betrokken worden bij de omvorming van de overige twee compagnieën in 
2015. Als gevolg van deze maatregel worden 44 CV-90’s afgestoten. Met 
Tweede Kamer, vergaderjaar 2014–2015, 34 200 X, nr. 1 132
