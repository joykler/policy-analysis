er wereldwijd meer aandacht voor de balans tussen people, planet en 
profit. In dit licht lag het accent op de versterking van het Nederlandse 
verdienvermogen en van de internationale positie van het Nederlandse 
bedrijfsleven, in het bijzonder het midden- en kleinbedrijf (MKB) en de 
Topsectoren.
Conform het kabinetsbeleid werd naast een ambitieuze agenda van 
economische missies, steeds meer ingezet op een meer strategische 
aanpak van inkomende missies/bezoeken en ontvangst daarvan op 
kabinetsniveau. Dit gebeurde, net als in 2013, in samenwerking met de 
topsectoren en de Dutch Trade and Investment Board (DTIB). Naast landen 
waar ons bedrijfsleven economische belangen heeft wordt nadrukkelijk 
ook gekeken naar landen waar door middel van missies synergie tussen 
hulp en handel kan worden bereikt. Zo hebben het afgelopen jaar missies 
plaatsgevonden naar onder meer China en India maar ook naar landen in 
Afrika zoals Tanzania, Mozambique, Ghana, Nigeria, Rwanda en Congo.
In totaal werden in 2014 20 economische missies met een lid van het 
kabinet georganiseerd naar 25 landen om Nederlandse bedrijven te 
ondersteunen bij het zaken doen in buitenlandse markten. Tevens vonden 
5 economische missies op hoogambtelijk niveau plaats en werd een groot 
aantal economische missies georganiseerd met de vijf grote economische 
steden van Nederland en andere gemeentelijke en provinciale overheden. 
Daarnaast vonden er 13 inkomende economische missies/bezoeken plaats 
waarvan 5 tijdens de Nuclear Security Summit: staatsbezoek van de 
Chinese president, officiële bezoeken van Vietnam en Kazachstan en 
werkbezoeken van de vicepresident van Indonesië en de Minister-
President van Canada.
In 2014 werd de lijst van prioritaire doellanden voor de Topsectoren 
geactualiseerd. Eind 2014 werden door kabinet vier nationale icoonpro-
jecten geselecteerd. BH&OS is betrokken bij het internationaal uitdragen 
van deze projecten. De gezamenlijke inzet van een aantal topsectoren voor 
de Hannover Messe 2014, waar NL partnerland was, bleek succesvol. In 
2014 zijn in totaal 14 strategische beurzen georganiseerd.
Als onderdeel van de moderne diplomatie-agenda is een start gemaakt 
met de uitwerking van de brief over de MKB internationalisering en de 
versterking van de economische dienstverlening voor het bedrijfsleven. 
Het MKB, waaronder de start-ups, is van vitaal belang voor onze concur-
rentiekracht maar benut nog niet alle kansen die het buitenland biedt. 
Eind 2014 is een brede informatiecampagne gestart om het belang van 
internationaal ondernemen en ook de bestaande dienstverlening beter 
onder de aandacht van het MKB te brengen (met de Rijksdienst voor 
Ondernemend Nederland en de Kamer van Koophandel).
De Transitiefaciliteit (TF) gericht op de voormalige partnerlanden 
Zuid-Afrika, Vietnam en Colombia heeft in 2014 geleid tot verbetering van 
het ondernemingsklimaat en circa 100 nieuwe contacten en 25 opdrachten 
voor het Nederlands bedrijfsleven. Zo hebben Nederlandse bedrijven en 
kennisinstellingen de Vietnamese tuinbouwsector geholpen de stap te 
zetten naar teelt in de kas. In Zuid-Afrika heeft een innovatief bedrijf dat 
via slimme technologie afval omzet in elektriciteit voet aan de grond 
gekregen. Eind 2014 is de TF voor Vietnam beëindigd. In Colombia en 
Zuid-Afrika loopt de TF tot medio 2015.
Tweede Kamer, vergaderjaar 2014–2015, 34 200 XVII, nr. 1 17
