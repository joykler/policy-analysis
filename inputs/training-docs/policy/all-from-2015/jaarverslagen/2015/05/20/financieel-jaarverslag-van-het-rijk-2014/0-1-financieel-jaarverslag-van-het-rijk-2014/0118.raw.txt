EMU-saldo 
Het EMU-saldo is het saldo van inkomsten en uitgaven van de sector 
overheid. Omdat het EMU-saldo betrekking heeft op de totale sector 
overheid, is niet alleen het Rijk van belang, maar ook de sociale fondsen 
en de decentrale overheden, inclusief gemeenschappelijke regelingen.
EMU-schuld(-quote) 
De geconsolideerde som van de uitstaande schuldtitels van de sector 
overheid, in nominale waarde. De EMU-schuld is een brutoschuldbegrip.
Feitelijk tekort 
Het saldo van de uitgaven en ontvangsten op kasbasis, minus de mutatie 
van de derdenrekeningen.
Financieel beheer 
Het sturen en beheersen van de financiële aspecten van de beleidsuit-
voering en de bedrijfsvoering, waaronder de zorg voor het aangaan van 
financiële verplichtingen, het heffen van belastingen en het opleggen van 
andere heffingen, het in rekening brengen van kosten, de financiële 
bezittingen en schulden en het kasbeheer.
Financiële functie 
De financiële functie is het geheel van taken en activiteiten gericht op de 
financiële aspecten van de beleids- en bedrijfsvoering. Het omvat zowel 
de centrale controlfunctie (directies Financieel Economische Zaken bij de 
ministeries) als de decentrale controlfunctie en de auditfunctie (Audit-
dienst Rijk). Ook de coördinerende controlactiviteiten van de Minister van 
Financiën behoren hiertoe.
Gemeentefonds 
Fonds waaruit jaarlijks (algemene) uitkeringen worden betaald aan de 
gemeenten, ter dekking van een deel van hun uitgaven. De jaarlijkse groei 
van het fonds, op basis van de ontwikkeling van de netto-gecorrigeerde 
rijksuitgaven, wordt het accres genoemd.
Homogene Groep Internationale Samenwerking (HGIS) 
De middelen voor het buitenlandse beleid worden verantwoord op 
verschillende begrotingen. Om de samenhang van het buitenlandse 
beleid te versterken, zijn de financiële middelen hiertoe gebundeld onder 
de HGIS. Op deze manier wordt de omvang van de beschikbare middelen 
duidelijk gemaakt en kan een integrale afweging plaatsvinden omtrent de 
inzet van deze middelen.
Infrastructuurfonds 
Een fonds waarin middelen staan voor de uitgaven aan de weg-, water- en 
railinfrastructuur.
Interdepartementaal beleidsonderzoek (IBO) 
Een IBO ontwikkelt alternatieven voor bestaand beleid. IBO’s gaan over 
brede beleidsterreinen. Ze vinden plaats in opdracht van het kabinet en 
worden uitgevoerd door interdepartementale werkgroepen. IBO’s geven 
de sterke en zwakke elementen van beleid op een bepaald terrein aan en 
geven opties voor mogelijke aanpassingen.
Kasschuif 
Het schuiven van budget tussen jaren. Dit komt voor wanneer beleid dat 
gepland stond voor een bepaald jaar in een ander jaar wordt uitgevoerd.
Tweede Kamer, vergaderjaar 2014–2015, 34 200, nr. 1 117
