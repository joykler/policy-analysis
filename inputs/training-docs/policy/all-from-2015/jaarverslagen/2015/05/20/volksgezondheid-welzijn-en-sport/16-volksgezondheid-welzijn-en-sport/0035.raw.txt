BELEIDSARTIKELEN 
Beleidsartikel 1 Volksgezondheid 
1. Algemene beleidsdoelstelling 
Een goede volksgezondheid, waarbij mensen zo min mogelijk bloot staan 
aan bedreigingen van hun gezondheid én zij gezond leven. 
  
Kengetallen levensverwachting
 2000   2003  2005 2007   2008  2009  2010  2011  2012  2013 
 1. Absolute 
levensverwachting 
in jaren:           
 – mannen  75,5 76,2   77,2  78,0 78,3   78,5  78,8 79,2   79,1  79,4 
 – vrouwen 80,6   80,9  81,6  82,3 82,3   82,6  82,7  82,9  82,8  83,0 
 2. Waarvan jaren in 
goed ervaren 
gezondheid:           
 – mannen  61,5  62,4 62,5   64,7  63,7  65,3  63,9  63,7  64,7  64,6 
– vrouwen   60,9 61,6   61,8  63,4  63,5 63,8   63,0  63,3  62,6  63,5
1. Bron absolute levensverwachting: CBS-Statline De levensverwachting van in Nederland geboren vrouwen in 2013 bedroeg 83,0 jaar. Dat is 3,6 
jaar hoger dan die van mannen (79,4 jaar). Sinds 1980 is het verschil in levensverwachting tussen de seksen kleiner geworden. Mannen boekten 
vanaf 1980 een winst van 6,7 jaar, vrouwen zijn gemiddeld 3,7 jaar ouder geworden.
2. Bron levensverwachting in goed ervaren gezondheid: CBS-StatLine – Gezonde levensverwachting; vanaf 1981. Voor het berekenen van levensver-
wachting in goed ervaren gezondheid is het aantal «gezonde» jaren bepaald op basis van een vraag naar de ervaren gezondheid. In de loop der 
jaren is de vraag naar de ervaren gezondheid op twee (vrijwel identieke) manieren gesteld, namelijk:
1. Hoe is het over het algemeen met uw gezondheid?
2. Hoe is over het algemeen de gezondheidstoestand van de onderzochte persoon?
Mensen die deze vraag beantwoorden met «goed» of «zeer goed» worden gezond genoemd.
2. Rol en verantwoordelijkheid Minister 
Een belangrijke beleidsopgave van de Minister van VWS is het 
beschermen en bevorderen van de gezondheid van burgers. Dit laat 
onverlet dat mensen in eerste instantie zelf verantwoordelijk zijn voor hun 
gezondheid en zichzelf – waar mogelijk – dienen te beschermen tegen 
gezondheidsrisico’s. Bij externe risicofactoren, zoals infectieziekten en 
rampen/crises, ligt hier een belangrijke rol voor de overheid. De verant-
woordelijkheid voor veilig voedsel en veilige producten ligt primair bij het 
bedrijfsleven. De Nederlandse Voedsel- en Warenautoriteit (NVWA), een 
agentschap van het Ministerie van Economische Zaken (EZ), ziet namens 
VWS onder meer toe op de naleving van de Warenwet en de Tabakswet.
Op het terrein van de volksgezondheid heeft de Minister van VWS 
uiteenlopende rollen van stimuleren, financieren, regisseren tot (doen) 
uitvoeren (zie tabel op de volgende pagina). De rol en invulling daarvan 
verschilt per terrein en hangt af van de taken, verantwoordelijkheden en 
bevoegdheden van andere actoren die ieder vanuit hun eigen rol 
bijdragen aan de doelstellingen op het terrein van de volksgezondheid. 
Met name de gemeenten hebben op het terrein van de publieke 
gezondheid een belangrijke eigenstandige verantwoordelijkheid. 
Relevante wet- en regelgeving voor gemeenten betreft de Wet publieke 
gezondheid, de Wet maatschappelijke ondersteuning, de Wet Veiligheids-
regio’s, de Wet Kinderopvang, de Drank- en Horecawet en de Warenwet.
Tweede Kamer, vergaderjaar 2014–2015, 34 200 XVI, nr. 1 34
