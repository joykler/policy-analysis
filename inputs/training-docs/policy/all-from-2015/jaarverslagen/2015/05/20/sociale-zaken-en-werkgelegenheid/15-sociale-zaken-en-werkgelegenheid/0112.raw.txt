Ad 4 en 4a Rekening-courant Rijkshoofdboekhouding
Deze post geeft per saldo de financiële verhouding met de Rijkshoofd-
boekhouding weer. Het bedrag per 31 december 2014 is in overeen-
stemming met de opgave van de Rijkshoofdboekhouding.
Ad 5 en 5a Begrotingsreserves
Een begrotingsreserve is een meerjarige budgettaire voorziening die op 
een afzonderlijke rekening courant bij het Ministerie van Financiën wordt 
aangehouden. Het Ministerie van Sociale Zaken en Werkgelegenheid heeft 
geen begrotingsreserves.
Ad 6 Uitgaven buiten begrotingsverband
Deze post betreft het saldo van de uitgaven waarvan verrekening met 
derden nog zal plaatsvinden.
Openstaand 
 
ultimo 2014 
 Europese gelden  33.211 
 Apparaatskosten AGSZW  713 
 Omzetbelasting op vorderingen  166 
 Diversen  64 
 Totaal uitgaven buiten begrotingsverband  34.154
 
Ad 7 Ontvangsten buiten begrotingsverband
Deze post betreft het saldo van de ontvangsten waarvan verrekening met 
derden nog zal plaatsvinden.
 Openstaand
 
ultimo 2014 
 Europese gelden  9.523 
 Frictiekosten RWI  3.804 
 Afdracht sociale verzekeringspremies  3.562 
 Afdracht loonheffing 3.370  
 Academie  315 
 Diversen  96 
 Totaal ontvangsten buiten begrotingsverband  20.671
 
Ad 8 Kas-transactieverschillen
Op deze post worden bedragen opgenomen welke zijn verantwoord in de 
uitgaven en ontvangsten, maar nog niet daadwerkelijk per kas zijn 
uitgegeven en ontvangen. Het Ministerie van Sociale Zaken en Werkgele-
genheid heeft geen kas-transactieverschillen.
Ad 9 en 9a Openstaande rechten
Openstaande rechten zijn vorderingen die niet voortkomen uit met derden 
te verrekenen begrotingsuitgaven, maar die op andere wijze zijn ontstaan. 
Rechten kunnen ontstaan doordat conform wettelijke regelingen 
vastgestelde aanslagen aan derden worden opgelegd of op grond van 
doorberekening van de kosten van verleende diensten of geleverde 
goederen. Beiden doen zich bij het Ministerie van Sociale Zaken en 
Werkgelegenheid niet voor.
Ad 10 en 10a Extracomptabele vorderingen
Extracomptabele vorderingen zijn vorderingen die zijn voortgekomen uit 
uitgaven ten laste van de begroting.
Tweede Kamer, vergaderjaar 2014–2015, 34 200 XV, nr. 1 111
