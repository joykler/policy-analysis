Beleidsartikelen
2014 met enkele militairen bijgedragen aan het samenwerkingspro-
gramma USSC.
European Union Border Assistance Mission Rafah (EUBAM Rafah – Gaza)
EUBAM is gericht op de monitoring en begeleiding van de Palestijnse 
grensbewaking bij de grensovergang Rafah ter bevordering van veilig 
grensverkeer en vergroting van de beweging van goederen en personen. 
Als gevolg van de machtsovername in de Gazastrook door Hamas en het 
sluiten van de grensovergang Rafah in juni 2007, is EUBAM Rafah 
opgeschort. Nederland heeft in 2014 enkele militairen stand-by gehad 
voor de EUBAM-missie. De Nederlandse regering heeft in 2014 het 
Nederlandse mandaat verlengd tot 30 juni 2015 (Kamerstuk 21 501-02, nr. 
1421).
European Union Aviation Security Mission (EUAVSEC)
EUAVSEC had als doel bij te dragen aan het effectief, volgens interna-
tionale standaarden opereren van Juba International Airport. Als gevolg 
van de onrust in Zuid-Soedan heeft EUAVSEC haar activiteiten eind 2013 
moeten staken. De EUAVSEC-missie is op 18 januari 2014 beëindigd. 
Nederland nam met enkele militairen deel aan EUAVSEC.
Regional Fusion Law Enforcement Centre for Safety and Security at Sea 
(REFLECS3)
REFLECS3 heeft in 2014 bijgedragen aan het aanpakken van piraterij door 
het bevorderen van informatiedeling over piratenleiders, financiers en 
onderhandelaars, het plegen van onderzoek naar deze individuen, en het 
vergroten van capaciteit van landen in de regio op het gebied van 
onderzoek naar en vervolging van piraten. Nederland leverde in 2014 één 
militair aan REFLECS3. De Nederlandse bijdrage is per 1 oktober 2014 
beëindigd.
Security Sector Development (SSD) Burundi
Het SSD-programma heeft in 2014 bijgedragen aan een professionele en 
onder civiel toezicht staande Burundese veiligheidssector, die door de 
Burundese bevolking als legitiem wordt gezien. Nederland heeft in 2014 
met enkele militairen deelgenomen aan dit samenwerkingsprogramma.
Africa Contingency Operations Training and Assistance (ACOTA)
Het ACOTA-samenwerkingsprogramma heeft in 2014 bijgedragen aan de 
versterking van de capaciteit van Afrikaanse partnerlanden zodat zij 
kunnen deelnemen aan multinationale operaties onder leiding van de VN 
of AU. Nederland heeft in 2014 enkele tientallen militairen ingezet in 
verschillende trainingen.
Tweede Kamer, vergaderjaar 2014–2015, 34 200 X, nr. 1 30
