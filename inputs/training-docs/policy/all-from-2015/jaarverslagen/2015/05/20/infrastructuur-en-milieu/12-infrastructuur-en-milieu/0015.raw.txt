nationaal en nationaal) in het eindbeeld meer treinen gereden over de 
HSL-Zuid. Hiervoor worden echter minder hogesnelheidstreinen ingezet 
dan oorspronkelijk was voorzien. Londen, Lille en luchthaven Zaventem 
worden de komende jaren als bestemmingen toegevoegd. In april 2014 
zijn de twee extra Thalys treinen gaan rijden naar Lille, via Brussel. In 
december 2014 is de frequentie van de IC Brussel verhoogd naar 16 keer 
per dag en rijdt de trein weer van en naar Amsterdam (in plaats van Den 
Haag). Deze trein stopt nu ook te Zaventem.
OV-chipkaart
Het Nationaal OV Beraad (NOVB) is eind 2013 van start gegaan en heeft 
reeds een aantal resultaten bereikt, zoals afspraken over incomplete 
transacties («vergeten uit te checken») en reizen op rekening voor blinden 
en slechtzienden. Het wetsvoorstel OV-Chipkaart is in september 2014 aan 
10
de Tweede Kamer aangeboden . Daarnaast werken de concessiehou-
dende vervoerders gezamenlijk aan de herpositionering en de herfinan-
ciering van TLS die de OV-chipkaart uitgeeft. Alle betrokkenen hebben een 
intentieverklaring getekend over de governance en financiering van TLS in 
de toekomst. Daarmee gaan alle vervoerders deelnemen aan de coöpe-
ratie die eigenaar wordt van TLS.
Luchtvaart
De voorbereidingen om te komen tot luchthavenbesluiten voor de 
luchthavens Rotterdam, Eelde en Maastricht zijn gestart. De ontwerp-
luchthavenbesluiten zullen naar verwachting in de loop van 2015 in 
procedure gebracht kunnen worden.
In 2014 zijn voorbereidingen getroffen voor de oprichting van de 
Omgevingsraad Schiphol (ORS) per 1 januari 2015. Er zijn onder andere 
verkiezingen voor bewonersvertegenwoordigers gehouden. De 
Commissie Regionaal Overleg Schiphol (CROS) en de Alderstafel werken 
sinds 1 januari 2015 als Omgevingsraad. Voor de overige civiele lucht-
havens worden Commissies Regionaal Overleg (CRO’s) opgericht, 
waarbinnen overleg plaatsvindt tussen de luchtvaartsector en de directe 
omgeving over het gebruik van de luchthaven. Voor Eelde, Maastricht en 
Rotterdam zijn deze al in 2013 opgericht. De CRO voor Lelystad volgt 
nadat het Luchthavenbesluit is geslagen.
Naar aanleiding van het advies van de Commissie Shared Vision is in 
2014 het wetsvoorstel exploitatie van de luchthaven Schiphol opgesteld 
en voor advies aan de Raad van State gezonden. Het wetsvoorstel zal in 
2015 aan de Tweede Kamer worden aangeboden.
Eind 2014 is, naar aanleiding van het Aldersadvies van 8 oktober 2013, het 
wetsvoorstel aan de Tweede Kamer gezonden waarmee het nieuwe 
normen- en handhavingsstelsel wordt verankerd.
Op 22 oktober 2014 heeft overleg tussen de delegatieleiders van de 
partijen aan de Alderstafel plaatsgevonden, waarin de vertegenwoor-
digers van de luchtvaartsector hebben gemeld dat zij er op dat moment in 
ontoereikende mate in slagen een substantiële bijdrage te leveren aan het 
oplossen van het knelpunt met de regel voor de inzet van de vierde baan 
op Schiphol. In de periode daarna heeft aan de Alderstafel intensief 
overleg plaatsgevonden waarin gezamenlijk een oplossing is verkend die 
op draagvlak kan rekenen bij alle partijen aan de Alderstafel. Dit advies is 
10
34 042, nr.3
Tweede Kamer, vergaderjaar 2014–2015, 34 200 XII, nr. 1 14
