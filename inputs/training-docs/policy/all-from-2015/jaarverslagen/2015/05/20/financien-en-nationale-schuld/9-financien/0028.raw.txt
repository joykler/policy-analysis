Beleidsverslag
Nederland N.V. Voor alle financiële instellingen geldt dat de minister de 
Kamer vooraf zal informeren, voordat onomkeerbare stappen worden 
gezet. Voor de IABF (Illiquid Asset Backup Facility, de hypothekenporte-
feuille van ING) geldt dat deze in 2014 is afgebouwd. Het uiteindelijke 
resultaat op de IABF is € 1.455 miljoen.
Beleidsmatige conclusie
Met het afronden van de IABF en de voorwaardelijke verkoop van Reaal 
aan Anbang begin 2015 heeft de Minister van Financiën invulling gegeven 
aan de doelstelling die ziet op een afgewogen en zakelijk verantwoorde 
exit.
6. Effectief financieel beheer en toezicht in de semipublieke 
sector
Onder coördinatie van het Ministerie van Financiën hebben de vakminis-
teries voor hun sectoren analyses gemaakt voor welke semipublieke 
instellingen het normenkader van toepassing is, op welke manier het 
normenkader verankerd wordt, wanneer de verankering plaatsvindt en 
hoe het toezicht daarop uitgeoefend zal worden. In een aantal sectoren 
vindt over de invoering van het normenkader nog afstemming plaats met 
de sector. Ook is er bij een aantal sectoren sprake van mogelijk nieuwe 
inrichting ervan. In die gevallen zal de analyse nog dit jaar afgerond 
worden. Ter ondersteuning van de implementatie van het normenkader 
heeft het Ministerie van Financiën een handreiking financieel beheer 
opgesteld. In het kader van de versterking van extern financieel toezicht 
wordt door het Ministerie van Financiën een trainingsprogramma 
georganiseerd. In 2015 vindt hiertoe een pilot plaats.
Beleidsmatige conclusie
De doelstelling is gedeeltelijk gerealiseerd. Onder de coördinatie van de 
Minister van Financiën hebben de desbetreffende ministers een analyse 
gemaakt over hoe het normenkader financieel beheer bij de ressorterende 
sectoren en instellingen geëffectueerd en gehandhaafd zal worden. Deze 
analyse zal dit jaar volledig worden afgerond. Daarnaast zijn er acties 
uitgezet om het extern financieel toezicht te versterken. Er is geen termijn 
gekoppeld aan de doelstelling, desalniettemin wordt een voorspoedige 
voortgang nagestreefd.
7. Exportkredietverzekering en -financiering
In de beleidsagenda van 2014 is aangekondigd dat er in samenwerking 
met banken en de exportsector bekeken wordt in welke mate exportfinan-
ciering verder ontwikkeld kan worden. Nederland beperkt zich primair tot 
het verzekeren en garanderen en laat, om marktverstoring te voorkomen, 
het daadwerkelijk financieren zoveel mogelijk over aan marktpartijen. Om 
het Nederlandse exporterende bedrijfsleven minder afhankelijk te maken 
van de mogelijkheden van banken én om het speelveld met overheden die 
wel publieke financiering aanbieden is de Exportkredietgarantie (EKG) 
ontwikkeld. Deze is eind 2014 ingebed in het reguliere instrumentarium. 
De EKG bevordert directe investeringen van institutionele beleggers 
(verzekeraars, banken en pensioenfondsen) in exportkrediet ter finan-
ciering van Nederlandse export. Ook zijn er in 2014 nieuwe mogelijkheden 
gecreëerd binnen de EKG. Zo is via de EKG de Duitse «Pfandbriefmarkt» 
ontsloten voor Nederlandse exporttransacties. Doordat deze Pfandbrief-
markt zo goed doorontwikkeld is en goed functioneert, heeft deze 
aansluiting ervoor gezorgd dat EKG ook voor kleine (MKB) transacties kan 
worden benut. Hierdoor wordt scherp geprijsde financiering nog breder 
Tweede Kamer, vergaderjaar 2014–2015, 34 200 IX, nr. 1 27
