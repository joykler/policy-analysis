Beleidsartikelen
Aanpak kinderporno
Er is sprake van een afname van het aantal kinderpornozaken dat is 
aangeleverd bij het OM. Er is toenemende spanning tussen de kwantita-
tieve instroomdoelstelling en de gewenste focus op de vervaardigers en 
producenten van kinderporno en de slachtoffers. In 2013 en vooral 2014 is 
een aantal zeer ingewikkelde en arbeidsintensieve onderzoeken gestart. 
Deze onderzoeken richten zich op personen in verborgen netwerken (bijv. 
via TOR), die zich met veel zorg afschermen en die moeilijk te identificeren 
zijn. Dit zijn bij uitstek de subjecten die bij kinderporno een rol van 
betekenis spelen. In de eerste helft van 2015 wordt een aantal van deze 
zaken inhoudelijk op zitting behandeld. Ook zijn er enkele zaken geweest 
met veel slachtoffers van eenzelfde dader/verdachte. Er zijn in 2014 
aanzienlijk meer slachtoffers geïdentificeerd (329 in 2014; 130 in 2013; 239 
in 2012).
Financieel-economische criminaliteit
De wet verruiming mogelijkheden bestrijding financieel-economische 
criminaliteit is op 1 juli 2014 met algemene stemmen aangenomen door 
de Tweede Kamer, op 18 november 2014 als hamerstuk afgedaan door de 
42 
Eerste Kamer en in 2015 in werking getreden.
Het wetsvoorstel civielrechtelijk bestuursverbod is op 1 september 2014 
43 
ingediend bij de Tweede Kamer. Dit wetsvoorstel is bedoeld als 
belangrijke preventief instrument, waarmee het mogelijk wordt om 
bestuurders te kunnen weren uit het handelsverkeer. De civiele rechter 
kan op vordering van een curator of het Openbaar Ministerie een verbod 
opleggen voor een maximumduur van vijf jaar.
Voor een slagvaardige aanpak behandelt de FIOD de grotere en complexe 
faillissementsfraudezaken. Over de aanpak van eenvoudige faillissements-
zaken zijn in het kader van de Veiligheidsagenda en bestrijding van 
Horizontale Fraude concrete afspraken gemaakt over het minimumaantal 
zaken.
Rijksbrede aanpak van fraude
De uitvoering van het rijksbrede actieplan tegen fraude heeft, onder 
coördinatie van Veiligheid en Justitie, in 2014 een sterke impuls gegeven 
aan het wegnemen van de gelegenheden om te frauderen, de detectie van 
misbruik en het met meer slagkracht optreden tegen fraudeurs. Belangrijk 
zijn bijvoorbeeld de aanpassingen aan de systematiek van het uitbetalen 
van voorschotten bij toeslagen, zodat er onder meer niet langer 
voorschotten worden uitgekeerd bij een onbekende aanvrager. Mede op 
basis van deze maatregel waren er aan het eind van het jaar ongeveer 
8.900 aanvragen van onbekende aanvragers beoordeeld en heeft in 32% 
van die gevallen een correctie plaatsgevonden. Daarnaast zijn van 10.000 
unieke BSN’s de toeslagen gestopt, omdat zij in de Basisregistratie 
Personen (BRP) de status «vertrokken onbekend waarheen» (VOW) 
hebben gekregen. Om deze beweging van meer fraudebestendige 
regelgeving door te zetten is het wetgevingsproces rijksbreed aangepast 
zodat alle departementen prioriteit geven aan de fraudebestendigheid van 
voorstellen.
42
Eerste Kamer, 33 685, nr. A.
43
Tweede Kamer, 34 011, nr. 2.
Tweede Kamer, vergaderjaar 2014–2015, 34 200 VI, nr. 1 49
