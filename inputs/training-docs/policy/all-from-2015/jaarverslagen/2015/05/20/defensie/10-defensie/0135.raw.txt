Rapportage voortgang maatregelen Beleidsbrief 2011 en nota 
in het belang van Nederland
Maatregelen intern Defensie
Defensie treft maatregelen onder meer op het gebied van het beter 
benutten van voorraadlocaties, waardoor overtollige gebouwen of 
locaties kunnen worden afgestoten. Hiermee worden de exploitatiekosten 
van het apparaat verlaagd. Ook stuurt Defensie meer op geïntegreerde 
dienstverlening en minder stafcapaciteit. Verder wordt bezien of de reeds 
eerder gestarte sourcing-trajecten kunnen bijdragen aan de beoogde 
besparingen.
Rijksbrede samenwerking
Defensie is betrokken bij de oprichting van het Rijksvastgoedbedrijf met 
de Directie Vastgoed Defensie en bij rijksbreed categoriemanagement. De 
opbrengsten hiervan zijn verwerkt in rijksbrede business cases. Het 
Rijksvastgoedbedrijf is per 1 juli 2014 conform planning opgericht. Tevens 
vindt samenwerking met de Nationale Politie plaats op het gebied van 
kleding en uitrusting. Voor verdere invulling van deze samenwerking is 
besluitvorming bij de Nationale Politie van belang.
Rijksbrede trajecten
In het kader van digitaal werken worden maatregelen genomen die zijn 
gericht op een verbeterde interne samenwerking en meer doelmatigheid. 
Zo is een korting voorzien op de dienstreizen. Ook wordt op het gebied 
van inkoop efficiënter gewerkt, waardoor minder inhuur mogelijk is.
Tweede Kamer, vergaderjaar 2014–2015, 34 200 X, nr. 1 134
