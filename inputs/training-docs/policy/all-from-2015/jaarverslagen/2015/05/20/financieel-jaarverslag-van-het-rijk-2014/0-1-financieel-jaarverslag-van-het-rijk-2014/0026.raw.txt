eind 2013 al 1,5 procentpunt lager dan in de Miljoenennota 2014 
verwacht, waarmee ook de beginstand in 2014 lager uitviel.
  
Tabel 2.2.2 Ontwikkeling EMU-schuld in 2014 (in procenten van het bbp)
  2014 
 EMU-schuld Miljoenennota 2014  76,1% 
 Realisatie schuld ultimo 2013  – 1,5% 
 Noemereffect  – 4,6% 
  waarvan het gevolg van revisie nationale rekeningen  – 4,4% 
Mutatie EMU-saldo  – 0,7%  
 Verkoop ING back-up faciliteit  – 0,2% 
Winst ING back-up faciliteit   – 0,2% 
 Boedel Icesave  – 0,1% 
 Aflossing kapitaalverstrekking ING – 0,2%  
 Kas-transactieverschillen en overig 0,3%  
 EMU-schuld Financieel jaarverslag van het Rijk 2014  68,8%
 
Het noemereffect heeft in 2014 een groot effect op de schuld in procenten 
van het bbp. Als het bbp stijgt en de schuld in euro blijft gelijk, dan daalt 
de schuld uitgedrukt als percentage van het bbp. Onder andere door de 
revisie van de nationale rekeningen (ESA2010, zie box 2.1.2) is het bbp in 
2014 fors naar boven bijgesteld. Dit noemereffect zorgt voor een 
schuldverlaging van 4,6 procentpunt ten opzichte van de Miljoenennota 
2014. Het begrotingstekort werkt door op de EMU-schuld. Ten opzichte 
van de raming is het EMU-saldo van 2014 uiteindelijk positiever uitge-
vallen, waardoor de schuld ook minder toenam dan verwacht.
De afwikkeling van financiële transacties, gerelateerd aan de financiële 
crisis, zorgen voor een aanpassing van de schuldraming. Het afwikkelen 
van de Illiquid Asset Back-up Facility (IABF), de portefeuille met gesecuriti-
seerde Amerikaanse hypotheken die de overheid in 2009 overnam van 
ING, zorgde in 2014 voor hogere ontvangsten, en dus een lagere schuld 
dan geraamd. Verder heeft de staat de laatste aflossing van ING 
ontvangen. Deze terugbetaling stond voor 2015 geraamd, maar is 
vervroegd afgelost. Daarmee heeft ING de volledige kapitaalinjectie van 
10 miljard euro uit 2008 aan de Nederlandse staat terugbetaald. Ook heeft 
de staat in 2014 de resterende vordering op Landsbanki – eigenaar van 
Icesave – verkocht voor 0,6 miljard euro.
Figuur 2.2.3 toont de EMU-saldi en de EMU-schulden voor de lidstaten in 
de eurozone. Landen in het kwadrant linksboven presteren het slechtst. 
Spanje is een van de landen in dit kwadrant met een overheidstekort van 
5,6 procent van het bbp en een overheidsschuld van ruim 98 procent van 
het bbp. Daartegenover staan lidstaten in het kwadrant rechtsonder. 
Daarin bevindt zich Luxemburg, dat een overschot van 0,5 procent van het 
bbp had en een schuld die de 23 procent van het bbp niet oversteeg. In dit 
perspectief bevindt Nederland zich in de middenmoot.
Tweede Kamer, vergaderjaar 2014–2015, 34 200, nr. 1 25
