– NEa brede producten en diensten
De realisatie van de omzet van het moederdepartement is lager dan de 
oorspronkelijke begroting. Voor een deel komt dit door de lagere opdracht 
voor 2014 van de directie KLG (€ 7.566.000). Daarnaast heeft de NEa de 
nodige tijd besteed aan de nieuwe organisatievorm en -inrichting en aan 
de bouw van het Biobrandstoffenregister, maar dit heeft niet al te grote 
gevolgen gehad voor de uitvoering van de opdracht.
Lasten
Personele kosten
De invulling van het grootste deel van de formatieruimte heeft uiteindelijk 
aan het eind van 2014 zijn beslag gekregen. Het gevolg hiervan is dat de 
personeelskosten van het eigen personeel achtergebleven zijn ten 
opzichte van de oorspronkelijke begroting. In 2014 is door eigen personeel 
gewerkt aan een Biobrandstoffenregister. De loonkosten die betrekking 
hadden op deze uren (€ 135.000) zijn geactiveerd op de balans en hebben 
de loonkosten verminderd. De externe inhuur is lager geweest dan 
begroot. Een deel hiervan kan worden verklaard door het feit dat met 
ingang van 1 november 2014 een groot deel van de structurele inhuur 
verambtelijkt kon worden.
Specificatie personele kosten Begroting Realisatie 
2014 2014 
Aantal FTE 52 49,9 
Eigen personeelskosten 4.736 3.769 
Kosten Inhuur 1.134 751 
Totale personele kosten 5.870 4.520
 
Materiële kosten
De materiële kosten bestaan onder meer uit: bureau-, voorlichtings- en 
huisvestingskosten, kosten voor onderhoud en exploitatie van bedrijfs-
middelen. De lagere realisatie is in belangrijke mate het gevolg van lagere 
ICT-kosten dan oorspronkelijk begroot.
Tweede Kamer, vergaderjaar 2014–2015, 34 200 XII, nr. 1 191
