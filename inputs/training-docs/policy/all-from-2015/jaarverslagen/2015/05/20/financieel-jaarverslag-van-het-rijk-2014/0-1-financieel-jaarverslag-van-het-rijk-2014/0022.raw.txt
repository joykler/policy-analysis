Tabel 2.1.2 Macro-economische kernvariabelen
 MN 2014  FJR 2014   Verschil 
 Volume bbp 0,5%  0,9%  0,4%  
 Contractloon markt 1,5%  1,1%  – 0,4%  
 Consumentenprijsindex  2,1%  1,0%  – 1,1% 
 Werkloosheid (in duizenden personen, 
internationale definitie)  670  660  – 10 
 Lange rente  2,5% 1,5%   – 1,0% 
 Eurokoers (dollar per euro)  1,32  1,33  0,01 
Olieprijs (dollar per vat)  103  99  – 4 
 
Dit hoofdstuk beschrijft het samenvattende beeld van de overheidsfi-
nanciën in 2014, en licht de verschillen toe ten opzichte van de ramingen 
uit de Miljoenennota 2014 en daar waar nodig ten opzichte van de 
Begrotingsafspraken uit oktober 2013. Achtereenvolgens passeert in 
paragraaf 2.2 de ontwikkeling van het EMU-saldo en de EMU-schuld en in 
paragraaf 2.3 de ontwikkeling van de uitgaven, inclusief de kadertoet-
singen. Ten slotte werpt paragraaf 2.4 licht op de inkomstenontwikkeling 
van de overheid.
  
Box 2.1.2 Herziening macro-economische gegevens 
De macro-economische gegevens van Nederland, waaronder ook die 
over de overheidsfinanciën, zijn per september 2014 herzien. De 
aanleiding is de invoering van het European System of Accounts 
(ESA) 2010 in alle lidstaten van de Europese Unie. Deze 
ESA-methode is de voorgeschreven manier om Europese econo-
mieën te beschrijven, die eens per vijftien jaar herzien wordt. 
ESA2010 vervangt dan ook ESA95. Tegelijkertijd met deze herziening 
is het Centraal Bureau voor de Statistiek gebruik gaan maken van 
nieuwe, actuelere en verbeterde bronnen. Ook daardoor zijn de 
statistieken gewijzigd. Ten slotte is de definitie van het EMU-saldo 
8 
gewijzigd, waardoor het resultaat uit renteswaps niet langer meetelt 
voor het EMU-saldo.
De herziening heeft het bruto binnenlands product van Nederland 
flink opwaarts bijgesteld. In de periode tussen 2010 en 2013 is sprake 
van een gemiddelde stijging van 7 procent, ruim 40 miljard euro. 
Statistisch is de Nederlandse welvaart dus gestegen, maar op de 
koopkracht van burgers of de inkomsten van de overheid heeft dat 
geen effect. Er is dus geen sprake van winst of hogere economische 
groei.
De overheidsschuld en het -tekort volgens de EMU-definitie zijn 
grootheden uitgedrukt als percentage van het bbp van de lidstaat. 
Vanwege de statistische groei van het bbp is EMU-schuld als 
percentage van het bbp structureel gedaald, een zogenoemd 
«noemereffect» van tussen de 4 en 5 procent. Het noemereffect bij 
het EMU-tekort is jaarlijks 0,1 tot 0,2 procent van het bbp. De 
bronnenrevisie leidt via de teller van het EMU-saldo tot een in de tijd 
kleiner wordend effect van – 0,3 procent van het bbp in 2010 tot 0,0 
procent van het bbp in 2015. De definitiewijziging – renteswaps 
8
Een renteswap is een ruiltransactie op een financiële markt. Partijen ruilen daarbij rentebeta-
lingen gedurende een vooraf afgesproken periode met elkaar.
Tweede Kamer, vergaderjaar 2014–2015, 34 200, nr. 1 21
