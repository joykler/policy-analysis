Milieu
Bodem
Defensie werkt sinds 1991 aan de uitvoering van haar bodemonderzoek- 
en saneringsprogramma. Van verdachte plekken en bij nieuwbouwlocaties 
op defensieterreinen wordt de bodemkwaliteit onderzocht, waarna 
ernstige bodemverontreinigingen worden gesaneerd of beheerst. Alle 
3.800 verdachte locaties zijn inmiddels oriënterend onderzocht en 93 
procent van die locaties is «gereed», wat wil zeggen: uit onderzoek is 
gebleken dat de locatie schoon was of de noodzakelijke sanering is 
afgerond. Defensie ligt nog steeds goed op schema om alle ernstige 
bodemverontreinigingen op defensieterreinen in 2023 gesaneerd of 
beheerst te hebben.
Water
Watertoetsen en -balansen geven een beeld van alle hemel-, grond-, drink- 
en afvalwaterstromen op een defensieterrein en leiden tot maatregelen 
om waterbesparing te realiseren en het grondwater op peil te houden. 
Defensie stelt deze toetsen op in nauw overleg met gemeenten, het 
drinkwaterbedrijf, de provincie en overige belanghebbenden. In 2014 zijn 
34 nieuwe watertoetsen en -balansen opgesteld waardoor nu 70 procent 
van het programma is gerealiseerd. Het pakket aan waterbesparende 
voorzieningen, dat in de plannen wordt geadviseerd, is nu voor 40 procent 
uitgevoerd en loopt achter op de planning. Bij die voorzieningen moet 
bijvoorbeeld gedacht worden aan waterbesparende douchekoppen en 
toiletten en bemetering.
Afval
Defensie heeft gekozen voor het reduceren van de afvalhoeveelheden 
door middel van preventie en voor het zo veel mogelijk scheiden van afval 
in herbruikbare deelstromen. Hierdoor wordt vooral gestuurd op het 
verminderen van de hoeveelheid restafval. Een nieuwe ontwikkeling op 
afvalgebied is de verwerking van afgedankte defensiekleding tot textiel-
vezels, die opnieuw in de productieketen worden gebracht. Dit spaart de 
tot nu toe gebruikelijke vernietigingskosten uit en levert op termijn zelfs 
geld op. Een ander veelbelovend project is de Waste-reduction and 
Energy Recovery– installatie, die in operationele kampementen elektri-
citeit uit afval moet gaan genereren. Naar verwachting zal de ontwikke-
lingsfase van deze installatie in 2015 zijn afgerond.
Biodiversiteit en natuur
Defensie houdt bij het beheer en gebruik van defensieterreinen rekening 
met de aanwezige natuurwaarden. Afstemming tussen het militaire 
gebruik en de natuurfunctie van de defensieterreinen vindt op een 
zodanige wijze plaats dat de operationele commando’s in staat worden 
gesteld de gewenste graad van geoefendheid te bereiken en te behouden. 
Defensieterreinen worden al vele jaren op natuurwaarden geïnventari-
seerd. Daaruit blijkt dat deze terreinen -als gevolg van het specifieke 
gebruik en beheer- gekenmerkt worden door de aanwezigheid van 
bijzondere flora en fauna. Defensie heeft 59 terreinen waarop een 
monitoringsverplichting rust. In 2014 is ook een begin gemaakt met de 
inventarisatie van natuurwaarden op de bebouwde objecten. Eveneens is 
in het verslagjaar met het Ministerie van EZ gewerkt aan de opstelling van 
de Programmatische Aanpak Stikstof (PAS).
Een bron van onderwatergeluid die een bedreiging voor zeezoogdieren 
kan vormen zijn onderwaterexplosies. Defensie laat één tot twee keer per 
week oude munitie, vooral afkomstig uit de Tweede Wereldoorlog, op zee 
Tweede Kamer, vergaderjaar 2014–2015, 34 200 X, nr. 1 124
