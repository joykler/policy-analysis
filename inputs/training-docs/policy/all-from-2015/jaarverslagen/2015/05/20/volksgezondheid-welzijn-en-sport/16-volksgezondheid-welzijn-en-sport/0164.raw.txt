ALGEMENE WET BIJZONDERE ZIEKTEKOSTEN (AWBZ)
Uitgaven
Zorg in natura
9. Tariefskorting AWBZ (korting contracteerruimte ZIN en pgb)
In 2014 is besloten tot het tijdelijk beschikbaar houden van dagbesteding 
en persoonlijke verzorging. De benodigde dekking hiervoor is gevonden in 
een korting op de tarieven en/of de contracteerruimte voor zorg in natura 
(€ 265 miljoen) en een pgb-tariefskorting (€ 65 miljoen).
10. Tariefmaatregel intramurale zorg
Ter dekking van de uitkomsten van de Zorgafspraken die het kabinet heeft 
gesloten met werkgevers en werknemers is een tariefmaatregel getroffen 
bij de extramurale verpleging en intramurale zorg die oploopt tot 
€ 250 miljoen structureel. Voor 2014 bedroeg de korting € 160 miljoen.
11. Compensatie extramuraliseren ZZP’s
Zoals aangekondigd in de decembercirculaire 2012 van het Gemeente-
fonds ontvangen gemeenten compensatie voor hogere kosten in de Wmo 
als gevolg van het extramuraliseren van lichte zorgzwaartepakketten in de 
AWBZ. Daarnaast worden de extra uitgaven aan de huurtoeslag struc-
tureel gecompenseerd. Hiervoor is de contracteerruimte 2014 verlaagd 
met € 68,9 miljoen.
Overige langdurige zorg
12. Verlaging ILO 2014–2017
In het regeerakkoord van het kabinet-Rutte-Asscher is de afspraak 
gemaakt om de incidentele looncomponent (ILO) op nul te stellen in 2016 
en 2017. In de Zorgafspraken die het kabinet heeft gesloten met 
werkgevers en werknemers is afgesproken dit al te starten in 2014 en door 
te laten lopen tot en met 2017. Dit levert voor de care een bedrag op van 
€ 60 miljoen in 2014, oplopend naar € 429 miljoen structureel.
13. Beperken groeiruimte / contracteerruimte
Om de budgettaire beheersbaarheid te vergroten is het regime van de 
contracteerruimte in de AWBZ aangescherpt en is er een korting op de 
contracteerruimte doorgevoerd.
Ontvangsten
14. Verhogen intramurale eigen bijdrage AWBZ
Met deze maatregel is de intramurale eigen bijdrage verhoogd tot de zak- 
en kleedgeldnorm. Bovendien is de huidige korting die cliënten ontvangen 
op de eigen bijdrage vanuit de Wtcg beperkt. De opbrengst bedraagt 
€ 50 miljoen.
15. Verzachten vermogensinkomensbijtelling
De vermogensinkomensbijtelling uit het regeerakkoord van het kabinet-
Rutte-Verhagen en het Begrotingsakkoord 2013 is gericht verzacht. 
Dekking hiervoor is gevonden in de meeropbrengst van de oorspronke-
lijke maatregel, het verhogen van de vermogensinkomensbijtelling, uit het 
regeerakkoord van het kabinet Rutte-Asscher.
Tweede Kamer, vergaderjaar 2014–2015, 34 200 XVI, nr. 1 163
