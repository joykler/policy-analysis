Beheer en controle Caribisch Nederland
De verantwoording over 2012 en over 2013 door het Zorgverzekerings-
kantoor (ZVK) is bij VWS ingediend. De verantwoordingen waren beide 
voorzien van een controleverklaring met een oordeelsonthouding. 
Hierdoor kan er geen zekerheid worden verkregen over de rechtmatige 
uitgaven ZVK 2012 en 2013. Zodoende wordt de artikeltolerantie bij artikel 
4 overschreden.
In 2014 heeft het ZVK verder uitvoering gegeven aan het plan van aanpak 
ter verbetering van het financieel beheer. De verantwoording over 2014, 
inclusief controleverklaring, van het ZVK zal in het najaar 2015 worden 
opgeleverd, zodat het ZVK voortaan in de pas loopt met de reguliere 
planning- en controlecyclus van VWS.
In 2014 is het financieel beheer bij het ZVK aanzienlijk verbeterd. De 
verzekerdenbestanden worden nu periodiek gecontroleerd op basis van 
de gegevens van het bevolkingsregister. Het ICT-systeem is in 2014 verder 
in gebruik genomen waardoor er betere controle op rechtmatigheid van 
de uitgaven plaatsvindt. De interne controle is op orde en heeft er toe 
geleid dat de beheersingsprocessen steeds beter zijn ingesteld. Hiernaast 
is gewerkt aan het verbeteren van de contracten met de zorgaanbieders.
Overige aspecten van bedrijfsvoering
Governance Nederlandse Zorgautoriteit
De Minister van VWS heeft in 2014 een onafhankelijke commissie onder 
leiding van de heer drs. H. Borstlap verzocht een onderzoek uit te voeren 
naar het intern functioneren van de Nederlandse Zorgautoriteit (NZa). Het 
rapport van de commissie Borstlap is op 2 september door de Minister 
aan de Tweede Kamer aangeboden (Kamerstuk 25 268, nr. 87).
De Minister heeft naar aanleiding van het rapport van de commissie 
Borstlap binnen VWS om extra aandacht gevraagd voor de rolbewustheid 
van de ambtenaren. Dit zal ook in de organisatie van VWS geborgd 
worden. Vooruitlopend op de kabinetsreactie op beide rapporten is de 
NZa reeds gevraagd om zelf maatregelen te treffen op het gebied van ICT, 
HRM en integriteit.
Informatiebeveiliging
De informatieverwerkende systemen binnen VWS met de bijbehorende 
organisatie en processen zijn ingericht overeenkomstig de rijksnormen 
voor informatiebeveiliging, zoals samengevat in de Baseline Informatiebe-
veiliging Rijksdienst. Hierover heeft VWS een in control statement afgeven 
aan het Ministerie van Binnenlandse Zaken en Koninkrijksrelaties. De 
punten waar de inrichting nog niet aan voldoet zijn per organisatieon-
derdeel gesignaleerd en zijn opgenomen in verbeterplannen. Er zijn geen 
afwijkingen die volgens het bestaande inzicht tot onacceptabele risico’s 
kunnen leiden.
VWS is voor een belangrijk deel van zijn infrastructuur en beheer van 
bedrijfsapplicaties afhankelijk van de shared service organisaties van het 
Rijk, maar beschikt niet over de noodzakelijke informatie waaruit de mate 
van beheersing door de shared service organisaties blijkt. Het Ministerie 
gaat bij zijn in control-verklaring ervan uit dat de shared service organi-
saties separaat hun eigen in control– verklaring afgeven aan het Ministerie 
van Binnenlandse Zaken en Koninkrijksrelaties.
Tweede Kamer, vergaderjaar 2014–2015, 34 200 XVI, nr. 1 109
