roodstand van de sociale fondsen lager is uitgevallen dan vooraf werd 
geraamd. Dit leidt dus tot lagere uitgaven voor het Rijk. Bij agent-
schappen, RWT’s en decentrale overheden was sprake van een toename 
in de middelen die ze in de schatkist aanhouden. Ook dit zijn lagere 
uitgaven voor het Rijk.
Rente vaste schuld
De rente op de vaste schuld valt lager uit dan vooraf is geraamd, doordat 
op de uitgegeven leningen lagere tarieven zijn betaald (gemiddeld 1,1%) 
dan waarmee in de begroting rekening was gehouden (2,4%).
Rente vlottende schuld
De rente op de vlottende schuld valt lager uit dan vooraf is geraamd, 
doordat op de uitgegeven korte leningen lagere tarieven zijn betaald 
(gemiddeld 0,03%) dan waarmee in de begroting rekening was gehouden 
(0,2%).
Verstrekte leningen
Het bedrag aan verstrekte leningen is 0,7 mld. hoger dan in de begroting 
werd geraamd. Dit komt voornamelijk doordat agentschappen meer 
leningen hebben afgesloten dan eerder verwacht.
Aflossingen op leningen
Door agentschappen is meer afgelost op leningen dan vooraf was 
geraamd, onder andere doordat een aantal leningen vervroegd is afgelost.
Rente vaste schuld
De rente-ontvangsten op de vaste schuld bestaan uit de betaalde en 
ontvangen rente op de portefeuille renteswaps. Deze ontvangsten zijn 0,2 
mld. hoger uitgevallen dan geraamd doordat op nieuw afgesloten swaps 
netto meer rente is ontvangen dan betaald.
Diversen (technische mutaties; niet-belastingontvangsten)
Deze post bevat onder andere een daling van de rente-ontvangsten op 
vlottende schuld (– 12 mln.) en een daling van de rentebaten die de Staat 
ontvangt van de deelnemers aan het schatkistbankieren. Deze daling van 
de rentebaten wordt veroorzaakt door een lagere rente dan waar vooraf 
rekening mee was gehouden (– 36,5 mln.).
36
