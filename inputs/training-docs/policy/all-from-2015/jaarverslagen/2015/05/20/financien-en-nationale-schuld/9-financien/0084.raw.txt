Beleidsartikelen
zoals pensioenfondsen. De staat geeft hierbij een 100% betalingsgarantie 
op de bank die de terugbetalingen moet doorzetten naar de kredietver-
strekkende investeerder. Een EKG is uitsluitend mogelijk in combinatie 
met een EKV dekking. Het additionele risico dat de staat aangaat door 
afgifte van een EKG betreft daarom het risico dat de bank in betalingspro-
blemen komt gedurende de beperkte periode dat één betalingstermijn wel 
is gestort op de bank, maar nog niet is doorgezet naar de investeerder. 
Het additionele risico die aan de EKG is verbonden, is dusdanig beperkt 
dat het wordt meegenomen onder het bestaande garantieplafond van 
€ 10 mld.
In 2014 is de doeltreffendheid en doelmatigheid van het instrument EKG 
20 
door middel van een beleidsdoorlichting onderzocht. Hieruit blijkt dat 
door middel van de EKG export gefinancierd wordt door andere inves-
teerders. Hierdoor worden Nederlandse exporteurs beter in staat gesteld 
om op concurrerende wijze mee te dingen op het internationale speelveld. 
Er is sinds de start van de EKG in 2009 geen schade geweest en daarnaast 
wordt er een kostendekkende premie in rekening gebracht. Hierdoor is het 
budgettaire effect van de EKG tot op heden licht positief.
Naar aanleiding van de uitkomsten van de beleidsdoorlichting is de EKG 
opgenomen in het reguliere productenaanbod van de EKV faciliteit. In de 
beleidsdoorlichting is echter ook geconstateerd dat er verbeteringspunten 
mogelijk zijn voor de EKG. In 2014 is samen met banken en de export-
sector bekeken hoe binnen de bestaande randvoorwaarden het instru-
mentarium verder ontwikkeld kan worden. Dit heeft er mede toe geleidt 
dat er een basis is gelegd voor een nieuwe uitvoeringsvariant binnen de 
EKG. Deze zal verder worden uitgewerkt in 2015.
20
http://www.rijksoverheid.nl/documenten-en-publicaties/kamerstukken/2014/12/19/bijlage-1-
beleidsdoorlichting-ekg.html
Tweede Kamer, vergaderjaar 2014–2015, 34 200 IX, nr. 1 83
