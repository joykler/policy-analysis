Budgettaire ontwikkelingen
De WW-uitkeringslasten zijn in 2014 € 1,1 miljard lager uitgekomen dan 
bij opstelling van de begroting verwacht. Indien rekening wordt gehouden 
met de ten tijde van de begrotingsopstelling geraamde loon- en prijsbij-
stelling (€ 176 miljoen, de post nominaal in tabel 5.2) is sprake van 
€ 1,3 miljard lagere uitgaven dan begroot. Voornaamste oorzaak hiervan 
is dat de werkloosheid lager is uitgekomen dan verwacht werd bij het 
opstellen van de begroting. De uitkeringslasten komen als gevolg hiervan 
€ 0,9 miljard lager uit dan begroot. De gemiddelde jaaruitkering is 
eveneens lager uitgekomen dan verwacht bij de begroting. Als gevolg 
hiervan komen de realisaties € 0,3 miljard lager uit dan begroot. Het 
restant van de neerwaartse bijstelling ten opzichte van de begroting, € 0,1 
miljard, vindt plaats op de overige lasten en baten WW. Onder deze 
laatste post vallen onder meer (meevallende) uitgaven aan faillissements-
uitkeringen, overige baten uit verhaal op in het verleden uitbetaalde 
faillissementsuitkeringen en boeteopbrengsten.
Beleidsrelevante kerncijfers
Tabel 5.5 toont enkele kerncijfers voor de WW. Het WW-volume wordt 
weergegeven in uitkeringsjaren. Dit is het gemiddeld aantal volledige 
WW-uitkeringen per jaar. Het aantal WW-uitkeringen heeft begin 2014 
haar piek bereikt en is daarna gedaald. Het volume WW is gemiddeld 
daarmee nog hoger uitgekomen dan in 2013. De instroom lag echter op 
een iets lager niveau en de uitstroom lag hoger dan in 2013. Dit 
weerspiegelt dat de situatie op de arbeidsmarkt in 2014 geleidelijk is 
verbeterd.
Uiteindelijk is het WW-volume als gevolg van de gunstiger dan verwachte 
economische ontwikkeling 45.000 uitkeringsjaren lager uitgekomen dan 
geraamd bij de opstelling van de begroting 2014. Het aantal nieuwe 
WW-uitkeringen en het aantal beëindigde WW-uitkeringen zijn lager 
uitgekomen dan verwacht. De instroom is lager uitgevallen omdat de 
arbeidsmarkt zich gunstiger heeft ontwikkeld dan verwacht. Door de 
lagere instroom valt de uitstroom uit de WW ook lager uit dan verwacht. 
De meeste mensen stromen immers binnen een half jaar uit de WW. Dit 
effect op de realisatie van WW-uitstroom overtreft het effect van de 
aantrekkende arbeidsmarkt.
  
1 
Tabel 5.5 Kerncijfers WW
  Realisatie  Realisatie  Realisatie Begroting  V erschil 
2012 2013 2014 2014 2014 
 Volume WW (x 1.000 uitkeringsjaren)  262  335  364 409  – 45  
 Aantal nieuwe WW-uitkeringen (x 1.000)  502 613  605   704 – 99  
 Aantal beëindigde WW-uitkeringen (x 1.000)  432  516  602  660 – 58 
1 
UWV, jaarverslag.
Handhaving
In de WW is in vergelijking met 2013 12.000 keer vaker een overtreding 
met financiële benadeling geconstateerd. De toename wordt voornamelijk 
veroorzaakt door extra inzet op handhaving door de businesscase die in 
2014 van start is gegaan. Het gemiddelde benadelingsbedrag was € 1.500, 
dat is circa € 100 hoger dan het voorgaande jaar.
Tweede Kamer, vergaderjaar 2014–2015, 34 200 XV, nr. 1 49
