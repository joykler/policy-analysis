2. LEESWIJZER JAARVERSLAG DELTAFONDS 
Voor u ligt het jaarverslag van het Deltafonds, Hoofdstuk J van de 
Rijksbegroting. Naast het Deltafonds kent IenM ook de Beleidsbegroting 
Infrastructuur en Milieu (Hoofdstuk XII) en het Infrastructuurfonds 
(Hoofdstuk A). Van deze begrotingen zijn separate jaarverslagen 
opgesteld.
De verantwoordingen van IenM zijn ook digitaal beschikbaar op 
www.rijksbegroting.nl.
In de Waterwet (Staatsblad 2009, nr 107) is opgenomen dat er een 
Deltafonds wordt ingesteld met als doel de bekostiging van maatregelen, 
voorzieningen en onderzoeken op het gebied van waterveiligheid en 
zoetwatervoorziening. Op grond van het amendement-Jacobi (Kamer-
stukken II, 2013/14, 33 503, nr. 8) is het met ingang van 1 januari 2015 
mogelijk om de uitgaven op het gebied van waterkwaliteit, ook wanneer 
deze uitgaven geen relatie hebben met waterveiligheid en zoetwatervoor-
ziening, te verantwoorden op het Deltafonds.
Het Deltafonds wordt voor het grootste deel gevoed door een bijdrage uit 
de beleidsbegroting van IenM (artikelonderdeel 26.02). Daarnaast worden 
voor een aantal projecten uitgaven doorberekend aan derden, zoals 
andere departementen, lagere overheden, buitenlandse overheidsin-
stanties en de Europese Unie.
Het Jaarverslag van het Deltafonds bestaat uit de volgende onderdelen:
A. Een algemeen deel: hierin is naast deze leeswijzer de officiële 
aanbieding van het Jaarverslag aan de Staten-Generaal en het verzoek 
tot dechargeverlening opgenomen.
B. Het beleidsverslag 2014 van het Deltafonds, deze bestaat uit:
� het Verslag Deltafonds 2014, waarin een korte terugblik is opgeno-
men met betrekking tot de realisatie van de belangrijkste uitvoe-
ringsprioriteiten over het verslagjaar 2014;
� de productartikelen van het Deltafonds;
� de bedrijfsvoeringsparagraaf.
C. De Jaarrekening 2014 van het Deltafonds, deze bestaat uit de verant-
woordingstaat en saldibalans van het Deltafonds.
D. Als bijlage de afkortingenlijst.
De productartikelen
De producten van het Deltafonds zijn gerelateerd aan artikel 11 Water-
kwantiteit op de beleidsbegroting van het Ministerie van Infrastructuur en 
Milieu (Hoofdstuk XII van de Rijksbegroting). De doelstelling van dit 
beleidsartikel is het op orde krijgen en houden van een duurzaam 
watersysteem tegen maatschappelijk aanvaardbare kosten, waardoor 
Nederland droge voeten heeft en over voldoende zoetwater beschikt.
Ingegaan wordt op de realisatie van programma’s en budgettaire 
gevolgen van de uitvoering. Om de hoeveelheid informatie te beperken is 
gekozen voor het hanteren van de hieronder aangegeven norm op 
productartikel niveau. Aan de hand van deze norm is bepaald of een 
verschil is toegelicht. Naar aanleiding van de aanbeveling van de Tijdelijke 
Commissie Onderhoud en Innovatie Spoor is de normering aangepast, 
waarbij geldt dat begrotingsbedragen boven de € 50 miljoen met een 
afwijking van meer dan € 5 miljoen ook worden toegelicht.
Tweede Kamer, vergaderjaar 2014–2015, 34 200 J, nr. 1 11
