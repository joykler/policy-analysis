oplopende werkloosheid, en een aantal overige mutaties (zoals 
kasschuiven) verwerkt in de stand van het SZA-kader in 2013. In het debat 
over de Voorjaarsnota 2014 werd toegezegd om het kader SZA weer te 
verlagen. Door deze kaderaanpassing is het uitgavenkader verlaagd met 
het bedrag waarvoor het na de Begrotingsafspraken 2014 is verhoogd, 
gecorrigeerd voor het SZA-deel van het sociaal akkoord en het SZA-deel 
van de bezuinigingen bij de Begrotingsafspraken 2014.
De post «Overig» bevat met name meevallers bij de overbruggingsre-
geling AOW en het kindgebonden budget. Het aantal mensen dat gebruik 
maakt van de overbruggingsregeling kwam lager uit dan bij Begrotingsaf-
spraken 2014 verwacht, evenals de gemiddelde hoogte van de overbrug-
gingsregeling. De uitgaven aan het kindgebonden budget kwamen lager 
uit door de hogere economische groei en hogere inkomens waardoor 
minder mensen kindgebonden budget ontvangen.
2.3.3. Budgettair Kader Zorg (BKZ) 
Naast een ruilvoetverslechtering van 0,1 miljard euro liet het Budgettair 
Kader Zorg (BKZ) over 2014 vooral meevallers zien. Op basis van nieuwe 
gegevens van het Zorginstituut Nederland (ZiNL) en de Nederlandse 
Zorgautoriteit (NZa) over 2013 en 2014 zijn de zorguitgaven geactuali-
seerd. Dat leidde bij de curatieve zorg tot een forse onderschrijding van 
ruim 1,6 miljard euro.
  
Tabel 2.3.4 Kadertoetsing BKZ (in miljarden euro, – = onderschrijding)
  2014 
 Begrotingsafspraken 2014  0 
 Ruilvoet  0,1 
 Actualisatie zorguitgaven  – 1,7 
waarvan curatieve zorg  – 1,6  
 waarvan doortrekken actualisatie 2013   – 0,9 
  waarvan actualisatie 2014  – 0,7 
 waarvan langdurige zorg  – 0,1 
  waarvan doortrekken actualisatie 2013  0,1 
  waarvan actualisatie 2014  – 0,2 
 Vrijval nominaal en onverdeeld  – 0,3 
 Overig  – 0,1 
Jaarverslag 2014  – 2,0 
 
Deze onderschrijding is opgebouwd uit de structurele doorwerking van de 
onderschrijding uit het jaarverslag over 2013 (0,9 miljard euro) en een 
nieuwe onderschrijding van 0,7 miljard euro. Met name lagere uitgaven 
aan geneesmiddelen leidden tot die onderschrijdingen in 2013 en 2014. 
Het verlopen van patenten en het door zorgverzekeraars gevoerde 
preferentiebeleid drukten de gemiddelde prijzen van geneesmiddelen. 
Daarnaast groeide het aantal uitgegeven geneesmiddelen minder dan 
verwacht. Ook bij de eerstelijnszorg (huisartsen, logopedie) en bij de 
hulpmiddelen doen zich aanzienlijke onderschrijdingen voor.
Bij de langdurige zorg doen 0,1 miljard aan per saldo tegenvallers uit 2013 
zich ook voor in 2014, en zijn er 0,2 miljard euro aan meevallers 
opgetreden in 2014. Deze deden zich met name voor bij de zorg in natura 
in de langdurige zorg. Verder zijn er – vooral in de curatieve zorg – 
middelen met een meer technisch karakter vrijgevallen ter grootte van 0,3 
miljard euro.
Tweede Kamer, vergaderjaar 2014–2015, 34 200, nr. 1 36
