De beleidsartikelen (artikel 14)
€ 8 miljoen is met € 1,9 miljoen verlaagd in verband met het aangepaste 
plafond financiële middelen. Daarnaast is
€ 3,9 miljoen overgeheveld naar het Gemeente- en Provinciefonds, 
bestemd voor projecten die samen met gemeenten en provincies worden 
uitgevoerd.
Programma ondernemerschap
Het programma Ondernemerschap Cultuur heeft als doel het versterken 
van ondernemerschap in de culturele sector. Het programma bestaat uit 
vier onderdelen; het leiderschapsprogramma cultuur dat in de zomer 2013 
is gestart; de communicatiestrategie «Cultuur, Daar Geef Je Om» 
gelanceerd in augustus 2012 en geëindigd in december 2014; de 
coachingstrajecten die eind 2013 zijn begonnen en als laatste onderdeel, 
ondersteuning van individuele makers bij het opbouwen van de beroeps-
praktijk. De branche is betrokken bij ondersteuning van ondernemerschap.
Uit budget van het programma ondernemerschap is € 2,1 miljoen 
doorgeschoven naar het instrument opdrachten. Deze middelen zijn 
besteed aan het programma Leiderschap in Cultuur, Wijze Werven en aan 
de Geefcampagne.
Specifiek Cultuurbeleid
De Actieagenda architectuur en ruimtelijk ontwerp 2013–2016 is een 
interdepartementaal werkprogramma. De middelen voor architectuur en 
ruimtelijk ontwerp worden gebruikt om de positie van het ontwerp en de 
ontwerpers te versterken.
Onder deze post vallen tevens het budget voor de Adviescommissie 
Restitutieverzoeken Cultuurgoederen Tweede Wereldoorlog en de 
subsidie ten behoeve van het Jheronimus Boschjaar.
Het budget voor Specifiek Cultuurbeleid is verlaagd met € 13,5 miljoen. 
Hierin is onder andere de intertemporele compensatie van € 5,5 miljoen 
opgenomen voor de overdracht van de collectie van het Koninklijk 
Instituut voor de Tropen. Daarnaast een verlaging in verband met een 
overboeking van € 11,8 miljoen voor de digitale collectie Nationaal 
Archief. Tenslotte heeft een verhoging plaatsgevonden voor een bedrag 
van € 3 miljoen voor de regeling Talentontwikkeling.
Regeling frictie- en transitiekosten culturele basisinfrastructuur
Het budget is met een bedrag € 3 miljoen verlaagd in verband met 
overboeking van uitgaven naar specifiek cultuurbeleid voor de Regeling 
Talentontwikkeling.
Opdrachten
Beleidsonderzoek, evaluaties en kennisbasis
Dit budget is besteed voor opdrachten die bestaan uit het inhuren van 
bureaus voor beleidsonderzoek, evaluaties, visitatie/monitoring en 
versterking van de kennisbasis in de cultuursector.
Het budget is verhoogd met € 2,1 miljoen vanwege mutaties binnen de 
financiële instrumenten. Door het aangaan van opdrachten voor cultureel 
ondernemerschap, de financieringsmix ANBI en de Geefcampagne zijn de 
aanvankelijk onder subsidies geraamde bestedingen overgeheveld naar 
dit instrument.
Tweede Kamer, vergaderjaar 2014–2015, 34 200 VIII, nr. 1 101
