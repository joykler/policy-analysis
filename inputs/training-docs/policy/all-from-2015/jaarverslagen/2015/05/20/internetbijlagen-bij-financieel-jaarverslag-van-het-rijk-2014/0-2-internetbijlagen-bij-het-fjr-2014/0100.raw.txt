Asielzoekers – extra middelen 2014
De instroom van asielzoekers uit ontwikkelingslanden is in 2014 
opgelopen. Om de kosten die gepaard gaan met de hoge toestroom 
tegemoet te komen, is 375 mln. extra beschikbaar gesteld voor de opvang 
van eerstejaars asielzoekers.
Asielzoekers – extra middelen 2014 t.b.v. VenJ
De extra middelen voor de opvang van eerstejaars asielzoekers zijn 
overgeheveld naar de begroting van VenJ.
Asielzoekers – kasschuif
Om de stijgende kosten voor de opvang van eerstejaars asielzoekers te 
kunnen inpassen in 2014, zoals hierboven is beschreven, is een kasschuif 
toegepast op de begroting van BHOS.
Asielzoekers – kasschuif VenJ
VenJ heeft eenmalig met budget geschoven om het ODA-budget 2014 te 
ontlasten.
BIV 2014 t.b.v. BZ
Het betreft de overheveling van middelen uit het Budget Internationale 
Veiligheid (BIV) naar de BZ begroting voor activiteiten op het gebied van 
hervormingen in de veiligheidssector, vredesopbouw, training en 
capaciteitsopbouw.
BIV 2014 t.b.v. Defensie
Het betreft de overheveling van middelen uit het BIV naar de Defensie 
begroting voor o.a. crisisbeheersingsoperaties, beveiliging van civielen in 
fragiele staten (BSB), training en capaciteitsopbouw, internationale 
criminaliteitsbestrijding en enablers. Deze mutatie is inclusief de 
ophoging van het budget met 33,8 mln. voor de missie in Mali, MINUSMA 
(inzet helikopters en huisvesting in beschermende containers).
BNP-aanpassing ODA
Het ODA budget is in 2014 bijgesteld als gevolg van de meest recente 
ramingen van de ontwikkeling van het BNP van het Centraal Planbureau.
DGGF
Het Dutch Good Growth Fund (DGGF) heeft als doel investeringen in 
ontwikkelingslanden te faciliteren. Tussen de jaren 2014–2017 is 700 mln. 
beschikbaar om het fonds te voeden, waarna het DGGF moet revolveren. 
Vanwege de opstartfase is een deel van de middelen uit 2014 niet volledig 
uitgeput; dit budget wordt meegenomen naar volgende jaren.
Eindejaarsmarge HGIS
Bij Voorjaarsnota is de eindejaarsmarge 2013 aan de HGIS toegevoegd.
HGIS besluitvorming BIV
Het betreft de overheveling van middelen uit het BIV naar de Defensie 
begroting voor o.a. crisisbeheersingsoperaties, beveiliging van civielen in 
fragiele staten (BSB), training en capaciteitsopbouw, internationale 
criminaliteitsbestrijding en enablers. Deze mutatie is exclusief de 
ophoging van het budget voor de missie in Mali, MINUSMA, met 33,8 
mln., zie daarvoor ook de mutatie «BIV 2014 t.b.v. Defensie».
99
