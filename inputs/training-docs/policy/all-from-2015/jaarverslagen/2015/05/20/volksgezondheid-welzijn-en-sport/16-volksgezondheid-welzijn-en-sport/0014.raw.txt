hulpmiddelen, langdurige zorg en curatieve zorg. Enkele acties zijn 
inmiddels afgerond zoals een vermindering van onnodige omruil van 
hulpmiddelen en een aanpassing van de zogeheten prescriptieregeling, 
zodat dure geneesmiddelen niet voor een te lange periode worden mee 
gegeven (met kans op het overblijven ervan bijvoorbeeld vanwege 
bijwerkingen). Inmiddels is het meldpunt www.verspillingindezorg.nl 
uitgebreid. Men kan er een melding doen, maar ook de laatste stand van 
zaken aantreffen over acties. Ook laat de website geregeld goede 
voorbeelden zien van zorgverleners die erin geslaagd zijn verspilling in 
hun organisatie tegen te gaan.
Vermindering regeldruk
In 2014 is op verzoek van de partijen verenigd in de «Agenda voor de 
Zorg» en VWS een verkenning gedaan voor een niet-vrijblijvende aanpak 
van de regeldruk in de zorg. Aan de hand hiervan is een gezamenlijke 
aanpak ontwikkeld die zich in beginsel richt op de medisch-specialistische 
zorg. De focus ligt hierbij op de regeldruk door richtlijnen, kwaliteitsindica-
toren en zorgstandaarden, de bekostigingsregels als gevolg van de Wet 
marktordening gezondheidszorg (Wmg) en de registratielast door 
verschillende vragen om informatie. Ook zijn uitgangspunten geformu-
leerd in de ggz om de regeldruk te verminderen (TK 29 515, nr. 352).
Daarnaast wordt in de langdurige zorg gewerkt aan een zorgvernieu-
wingsagenda, waar de vermindering van regeldruk prioriteit heeft. Verder 
staat in de topsector Life Sciences & Health het verminderen van 
regeldruk centraal en is dit ook een thema in het programma «Aanpak 
verspilling in de zorg» (TK 33 654, nr. 7). Het rapport «Terugdringen 
registratielasten in de langdurige zorg» (TK 33 654, nr. 12) is in 2014 
opgeleverd en kan worden ingevoerd.
Verbetering informatievoorziening
Een tijdige en volledige informatievoorziening is van belang voor een 
goede werking van het zorgstelsel. In 2014 heeft de stuurgroep «Verbe-
tering Informatievoorziening Zorguitgaven» maatregelen gepresenteerd 
die tot verbetering moeten leiden (TK 32 620, nr. 130). Voorbeelden van 
maatregelen zijn de verkorting van de maximale doorlooptijd van DBC’s 
tot maximaal 120 dagen, versnelling van de administratieve processen, 
een systematische inventarisatie van het onderhanden werk en een tijdige 
verzameling van informatie over gesloten DBC’s.
Patiëntveiligheid en klachtenafhandeling
Op 17 juli 2014 is het Landelijk Meldpunt Zorg gestart (TK 31 765, nr. 89). 
Het meldpunt is te vinden op www.landelijkmeldpuntzorg.nl. Mensen 
kunnen daar terecht voor advies en begeleiding en informatie inzake de 
afhandeling van klachten over de kwaliteit van zorg. Het meldpunt voert 
haar taken uit in nauwe samenwerking met de IGZ. Dat betekent dat 
calamiteiten direct worden doorgeleid en klachten kunnen worden 
voorgelegd aan de inspectie met de vraag of deze een onderzoek 
noodzakelijk acht. Daarnaast kan het Landelijk Meldpunt Zorg in de gaten 
houden of een zorgverlener een klacht tijdig afhandelt. Ook monitort het 
meldpunt de afhandeling van burgerklachten waar de IGZ onderzoek naar 
doet. Dagelijks informeert het Landelijk Meldpunt Zorg de inspectie over 
de ontvangen klachten. De IGZ beschouwt deze geanonimiseerde klachten 
als signalen voor het risicogestuurde toezicht dat zij uitvoert. Ten slotte 
Tweede Kamer, vergaderjaar 2014–2015, 34 200 XVI, nr. 1 13
