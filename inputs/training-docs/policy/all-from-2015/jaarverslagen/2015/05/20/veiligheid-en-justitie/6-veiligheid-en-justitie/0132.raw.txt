Agentschapsparagrafen
Naturalisatie
In 2014 zijn de opbrengsten inzake naturalisatieleges € 0,8 mln. hoger dan 
in 2013. Het verschil wordt grotendeels veroorzaakt doordat er in 2013 een 
correctie op de werkelijke omzet van 2012 voor wat betreft naturalisatie-
leges buitenland is verwerkt voor een bedrag ter grootte van ruim € 0,7 
mln.
Asiel
Met de invoering van MoMi worden er leges geheven op de vergunning 
Asiel onbepaalde tijd (VVA ONBEP). De legesopbrengsten met betrekking 
tot Asiel zijn in 2014 hoger dan in 2013. Dit wordt veroorzaakt door de 
latere inwerkingtreding van MoMi in 2013 (1 juni in plaats van 1 januari).
Overige opbrengsten
De post overige opbrengsten bevat onder andere doorbelastingen op het 
gebied van huisvesting en resultaten uit (internationale) projecten. Ten 
opzichte van 2013 laten deze opbrengsten een daling zien van bijna € 1 
mln. Deze daling wordt voor het grootste deel veroorzaakt door minder 
opbrengsten in het kader van Frontex (€ 0,7 mln.).
Rentebaten
Rentebaten hangen samen met het gebruik maken van de depositofaci-
liteit van het Ministerie van Financiën. In 2014 heeft de IND geen gebruik 
gemaakt van deze depositofaciliteit. Over het saldo van de rekening-
courant bij het Ministerie van Financiën heeft de IND over 2014 rentebaten 
van ongeveer € 0,02 mln. ontvangen.
Vrijval uit voorzieningen
In 2014 heeft er een vrijval plaatsgevonden op de post dubieuze 
debiteuren en van de voorziening FPU-plus, ter grootte van € 0,5 mln.
Bijzondere baten
In het jaar 2014 zijn er geen bijzondere baten geweest.
Lasten
Apparaatskosten
Apparaatskosten zijn verdeeld in twee subcategorieën:
� Personele kosten; en
� Materiële kosten.
Personele kosten
Het gemiddelde aantal fte’s ambtelijk personeel over 2014 bedraagt 2.984. 
De bijbehorende gemiddelde loonsom per fte bedraagt € 65.160. De 
kosten voor eigen personeel zijn hoger dan begroot. De stijging van de 
personele kosten ten opzichte van 2014 wordt verklaard door een stijging 
van de externe inhuur. De stijging van externe inhuur heeft voornamelijk 
betrekking op de inhuur van uitzendkrachten. De uitzendkrachten zijn 
ingezet in het primaire proces ter ondersteuning van de toenemende 
werkzaamheden als gevolg van de verhoogde asielinstroom in 2014. 
Tevens zijn de overige personeelskosten gestegen. Deze stijging ligt voor 
het grootste deel in het feit dat in 2013 een bedrag van € 0,8 mln. inzake 
AOF-premie (teruggave van de Belastingdienst) als meevaller is 
ingeboekt. Daarnaast is in 2014 een bedrag van ruim € 0,3 mln. aan 
kosten voor verlofuren ingeboekt.
Tweede Kamer, vergaderjaar 2014–2015, 34 200 VI, nr. 1 131
