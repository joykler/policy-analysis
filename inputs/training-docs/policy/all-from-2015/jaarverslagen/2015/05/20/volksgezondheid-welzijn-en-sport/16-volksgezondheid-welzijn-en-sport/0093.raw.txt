debatten georganiseerd om tot een nieuwe visie op herdenken en vieren 
te komen.
Subsidies ten behoeve van de herinnering aan WO II
Het Ministerie van VWS heeft vanuit haar regisserende rol instellingssub-
sidies verleend aan vier nationale herinneringscentra (Kamp Vught, Kamp 
Westerbork, Kamp Amersfoort en het Indisch Herinneringscentrum: 
samen circa € 1,8 miljoen) en aan het Nationaal Comité 4 en 5 mei (circa 
€ 5,6 miljoen).
Kengetal: percentage van de bevolking dat (veel) belang hecht aan 4 en 5 mei
100%
90%
80%
70%
60%
50%
2008 2009 2010 2011 2012 2013 2014
Percentage van de bevolking dat (veel) belang aan
4 mei hecht
Percentage van de bevolking dat (veel) belang aan
5 mei hecht
Bron: Nationaal Comité 4 en 5 mei – Nationaal Vrijheidsonderzoek
Van het Nederland publiek vindt 85% de herdenking op 4 mei (heel) 
belangrijk. Dit draagvlak is stabiel in de tijd. Net als in voorgaande jaren 
wordt de herdenking in de eerste plaats belangrijk gevonden voor 
groepen die een oorlog hebben meegemaakt of dierbaren in een oorlog 
hebben verloren. De afgelopen jaren is men de herdenking steeds vaker 
belangrijk gaan vinden voor jongeren. Ook de beleving van de viering op 
5 mei wordt in de tijd gevolgd. Zo kan worden bepaald of de viering bij de 
beleving van burgers blijft aansluiten. Onder Nederlanders is al jaren een 
groot draagvlak voor de viering van 5 mei: 77% vindt de viering (heel) 
belangrijk. Dit draagvlak was de laatste jaren minder groot, maar neemt in 
2014 voor het eerst sinds 2010 weer toe. Men vindt 5 mei vooral belangrijk 
door nieuws en actualiteiten (42%) en/of verhalen van vrienden of familie 
over de Tweede Wereldoorlog (38%). Negen op de tien Nederlanders 
vinden de viering belangrijk voor mensen die de oorlog zelf hebben 
meegemaakt of dierbaren in de oorlog hebben verloren. De Minister van 
VWS ziet het als haar taak om die belangstelling voor en bewustzijn over 
de gebeurtenissen uit WO II te ondersteunen.
Tweede Kamer, vergaderjaar 2014–2015, 34 200 XVI, nr. 1 92
