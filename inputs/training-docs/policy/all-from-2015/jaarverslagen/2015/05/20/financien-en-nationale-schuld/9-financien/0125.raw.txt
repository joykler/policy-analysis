Saldibalans
Specifieke toelichting per saldibalanspost
1. Uitgaven ten laste van de begroting
Deze post bevat de nog niet met het Ministerie van Financiën (Rijkshoofd-
boekhouding) verrekende begrotingsuitgaven 2014. Verrekening van de 
begrotingsuitgaven zal plaatsvinden nadat de Slotwet door de Staten-
Generaal is vastgesteld.
2. Ontvangsten ten gunste van de begroting
Deze post betreft de nog niet met het Ministerie van Financiën (Rijks-
hoofdboekhouding) verrekende begrotingsontvangsten 2014. Verrekening 
van de begrotingsontvangsten zal plaatsvinden nadat de Slotwet door de 
Staten-Generaal is vastgesteld.
3. Liquide middelen
De liquide middelen bestaan uit de saldi op bankrekeningen en de bij 
kasbeheerders aanwezige kasgelden.
4. Rekening-courant Rijkshoofdboekhouding
Deze post geeft de financiële verhouding met de Rijkshoofdboekhouding 
weer. Het bedrag is per 31 december 2014 in overeenstemming met de 
opgave van de Rijkshoofdboekhouding.
5a. Begrotingsreserves
De interne begrotingsreserve Seno-Gom bedraagt ultimo 2014 ruim € 39 
mln. De Seno-Gom portefeuille (onderdeel EKV) wordt afbeheerd.
In 2010 heeft Tennet de overname van het transportnet van E.ON 
(Transpower) definitief afgerond. Om deze overname te financieren heeft 
de staat een garantie van € 300 mln. aan de Stichting Beheer Doelgelden 
afgegeven. De premie die voortvloeit uit de garantie wordt jaarlijks in de 
per 1 januari 2010 opgerichte begrotingsreserve afgestort. De stand 
hiervan is 20,8 mln. ultimo 2014. Eventuele betalingen vloeien eveneens 
voort uit deze reserve.
In overeenstemming met het garantiekader voor risicoregelingen is er een 
begrotingsreserve voor de Exportkredietverzekering opgericht. Ultimo 
2014 bedraagt de stand van deze reserve ruim 186 mln.
6. Uitgaven buiten begrotingsverband (=intra-comptabele vorderingen)
Onder de uitgaven buiten begrotingsverband zijn posten opgenomen, die 
met derden moeten worden verrekend.
7. Ontvangsten buiten begrotingsverband (=intra-comptabele schulden)
Onder de ontvangsten buiten begrotingsverband zijn de posten 
opgenomen, die aan derden moeten worden betaald. De stand ultimo 
2014 heeft grotendeels betrekking op in het verleden ontvangen bedragen 
die nog verrekend moeten worden uit hoofde van provinciale opcenten, 
eurovignetten, afdrachten ABP en afdrachten loonheffing. Ultimo 2014 
bevatte de consignatiekas ongeveer € 94,3 mln.
In 2006 en 2007 heeft DRZ in beslag genomen mobiele telefoons en 
central processing units, in verband met een vermeende BTW carrousel, 
verkocht om waardedaling te voorkomen. Justitie heeft in 2010 aange-
geven dat de waarde van deze goederen uitgekeerd moet worden aan de 
rechtmatige eigenaren, omdat de BTW carrousel niet kan worden 
aangetoond. Zolang de rechthebbenden niet gevonden zijn, is het 
Tweede Kamer, vergaderjaar 2014–2015, 34 200 IX, nr. 1 124
