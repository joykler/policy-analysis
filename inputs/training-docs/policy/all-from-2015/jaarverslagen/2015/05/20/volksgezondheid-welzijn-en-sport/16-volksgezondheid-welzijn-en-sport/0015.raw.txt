geeft het meldpunt jaarlijks een overzicht van het aantal vragen en 
klachten, een nadere duiding van de aard ervan en de sectoren waar deze 
betrekking op hebben. Het eerste overzicht verschijnt begin 2015.
In 2014 is de beleidsreactie op de evaluatie Wet op de beroepen in de 
individuele gezondheidszorg (Wet BIG) naar de Kamer gestuurd 
(TK 29 282, nr. 211). Deze wet is een instrument om de kwaliteit van de 
beroepsuitoefening te bewaken en te bevorderen en om de patiënt te 
beschermen tegen ondeskundig en onzorgvuldig handelen. Naar 
aanleiding van de evaluatie zal aan het parlement een voorstel worden 
gedaan om de wet aan te passen.
Deregulering en versterking toezichtfunctie
De Wet marktordening gezondheidszorg (Wmg) en de Nederlandse 
Zorgautoriteit (NZa) zijn geëvalueerd (TK 25 268, nr. 87). Daarnaast heeft 
ook de onderzoekscommissie «intern functioneren NZa» (commissie-
Borstlap) een rapport uitgebracht naar aanleiding van het bezwaarschrift 
van de heer Gotlieb. De aanbevelingen van Andersson Elffers Felix (AEF) 
en de commissie-Borstlap bieden goede aanknopingspunten om de NZa 
te verbeteren en de relatie met het kerndepartement te verzakelijken. Voor 
een goed functionerend gezondheidszorgsysteem, waarin het belang van 
patiënten en premiebetaler centraal staat, is immers een gezaghebbende, 
onafhankelijke zorgspecifieke toezichthouder met een glasheldere 
verdeling van taken en verantwoordelijkheden met het departement 
onontbeerlijk. Daarbij is het ook belangrijk dat de NZa intern als organi-
satie goed functioneert. Meer aandacht voor het ICT- en HRM-beleid is 
daarbij van belang. Vooruitlopend op de kabinetsreactie op beide 
rapporten is de NZa reeds gevraagd om zelf maatregelen te treffen op het 
gebied van ICT, HRM en integriteit. Daarnaast heeft het kabinet in de brief 
«Kwaliteit loont» aangegeven op welke manier het markttoezicht moet 
worden verbeterd (TK 31 765, nr. 116).
Gezond opgroeien en ouder worden
Iedere vier jaar brengt het Rijksinstituut voor Volksgezondheid en Milieu 
(RIVM) de Volksgezondheid Toekomst Verkenning (VTV) uit. In 2014 met 
de titel «Een gezonder Nederland» (TK 32 793, nr. 150). De kernboodschap 
van de VTV is dat de levensverwachting in Nederland nog steeds stijgt, 
maar dat dit wel gepaard gaat met een toename van het aantal mensen 
met een chronische ziekte. De impact van een chronische ziekte is wel aan 
het veranderen. Mensen met een chronische ziekte zijn steeds beter in 
staat om mee te doen in de samenleving. Ruimte voor verbetering is er 
nog vooral bij mensen met grotere gezondheidsrisico’s, zoals laagopge-
leiden.
Onderzoek laat zien dat laagopgeleiden gemiddeld zes jaar korter leven en 
bovendien meer levensjaren doorbrengen in minder goede gezondheid. 
Via het stimuleringsprogramma «Gezond in de stad» krijgen gemeenten 
de komende vier jaar advies op maat en ondersteuning bij de lokale 
aanpak van gezondheidsachterstanden. In 2014 is de decentralisatie-
uitkering voor dit programma verdubbeld van € 5 naar € 10 miljoen 
waardoor 91 gemeenten, ook op het platteland en in krimpregio’s, een 
financiële bijdrage konden aanvragen.
Tweede Kamer, vergaderjaar 2014–2015, 34 200 XVI, nr. 1 14
