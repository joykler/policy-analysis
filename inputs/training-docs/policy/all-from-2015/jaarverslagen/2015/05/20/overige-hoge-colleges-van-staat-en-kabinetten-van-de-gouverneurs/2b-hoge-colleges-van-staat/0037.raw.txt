Bedrijfsvoeringsparagraaf
Artikel 2. Algemene Rekenkamer 
De Algemene Rekenkamer besteedt op een gestructureerde wijze 
aandacht aan het primaire proces, aan de ondersteunende processen en 
aan de hiermee samenhangende beheerstaken. Op basis van maande-
lijkse managementinformatie beoordelen we of die processen doelmatig 
en rechtmatig worden uitgevoerd. In viermaandelijkse rapportages volgen 
we de inhoudelijke voortgang van ons werkprogramma en het bereiken 
van onze doelen. In deze paragraaf lichten we opvallende zaken in de 
bedrijfsvoering toe.
1. Rechtmatigheid 
In 2014 zijn de tolerantiegrenzen voor de rechtmatigheid niet 
8
overschreden. Er is sprake van een getrouwe weergave .
2. Totstandkoming beleidsinformatie 
De managementinformatiesystemen hebben voldaan aan de kwaliteits-
eisen. Er hebben zich in 2014 geen zodanige verstoringen voorgedaan dat 
de juistheid, volledigheid, tijdigheid, continuïteit en vertrouwelijkheid in 
gevaar zijn gebracht. De managementinformatie is reproduceerbaar.
Naast de maandelijkse managementinformatie werden viermaandelijkse 
rapportages opgesteld. Enerzijds bedoeld om intern inzicht te krijgen in de 
impact van onze activiteiten en om hieruit lessen te trekken voor de 
toekomst. Anderzijds om de uitvoering van ons werkprogramma in kaart 
te brengen en eventueel bij te stellen. Door die informatie kunnen we 
beter sturen op de uitvoering van ons werkprogramma en op verbetering 
van onze werkzaamheden.
3. Financieel en materieel beheer 
De inzet van de beheersinstrumenten heeft in 2014 geresulteerd in 
beheerste bedrijfsprocessen. Toch is er nog een aantal verbeterpunten. De 
belangrijkste hiervan zijn:
� Aanvullende interne controles
In 2014 is gestart met de inrichting van een centraal control team. In 
2015 zal de bemensing van het control team verder vorm krijgen. De 
interne controle op de personele processen zal worden neergelegd bij 
P-Direkt die hierover zal rapporteren aan de Algemene Rekenkamer. 
Door dat centraal te maken, los van lijnverantwoordelijkheden, worden 
zowel de uitvoering zelf als de onafhankelijkheid waarmee controles 
worden uitgevoerd, vanaf 2015 beter gewaarborgd.
� Frauderisico’s
In de bedrijfsvoering van de Algemene Rekenkamer doen zich geen 
bijzondere frauderisico’s voor. De gebruikelijke risico’s die zich 
voordoen in het inkoopproces en het betaalproces worden beheerst 
door functiescheiding, bevoegdhedentoekenning waaronder een 
dubbele autorisatie op betalingen, interne controles en budgettering.
� Budgetbeheersing
In 2014 is de tweede tranche van de inspanningsverplichting van het 
kabinet Rutte I gerealiseerd. Dit betreft een bedrag van € 300.000. In 
2015 volgt nog een relatief grote tranche van € 500.000. Gegeven de 
8
Voor de rapportering over de rechtmatigheid worden de Rijksbreed geldende toleranties 
gehanteerd, zoals in de Rijksbegrotingsvoorschriften vastgelegd door de Minister van 
Financiën. De tolerantiegrenzen voor de Rijksrekening bedragen 1%.
Tweede Kamer, vergaderjaar 2014–2015, 34 200 IIB, nr. 1 36
