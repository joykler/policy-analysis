De beleidsartikelen
Geothermie betalen marktpartijen een premie aan de uitvoerder van de 
regeling (RVO) die wordt gestort in de interne begrotingsreserve.
Als dekking voor eventuele toekomstige uitgaven heeft in 2014 een 
storting van € 9,2 mln in een interne begrotingsreserve plaatsgevonden.
Opdrachten
De hogere uitgaven op het onderdeel O&O bodembeheer zijn met name 
toe te schrijven aan aanvullende- en vervolgonderzoeken inzake de 
aardgaswinning in Groningen.
Joint Implementation
In 2014 zijn de aankoopcontracten met de EBRD, de Wereldbank en ERUPT 
afgerond en zijn de resterende gelden terug geboekt naar EZ. In 2014 zijn 
er uit het Prototype Carbon Fund van de Wereldbank nog 174.493 CER’s 
(Certified Emmission Reductions) op de EZ-rekening bijgeschreven. Deze 
e 
rechten kunnen nog ingezet worden in het kader van de 2 Kyoto periode 
die tot 2020 loopt.
Stralingsbescherming en Nucleaire Veiligheid
Op grond van Europese richtlijnen moet elke EU-lidstaat ten minste om de 
tien jaar een zelfevaluatie uitvoeren van de nationale nucleaire wet- en 
regelgeving en van de bevoegde regelgevende autoriteit. Deze zelfeva-
luatie is in november 2014 door het Internationaal Atoomenergieagent-
schap beoordeeld in een Integrated Regulatory Review Service (IRRS). De 
Kernenergiewet en de daarop gebaseerde regelgeving, de samenwerking 
tussen de diverse departementen die zich met nucleaire veiligheid en 
stralingsbescherming bezig houden en de wijze van handhaving en 
toezicht zijn beoordeeld. Het IRRS-team, dat bestond uit deskundigen uit 
andere landen, beoordeelde Nederland positief en gaf een aantal 
aanbevelingen ter verhoging van de nucleaire veiligheid in Nederland.
Voor het verhogen van de internationale nucleaire beveiliging zijn 
bijdragen geleverd aan de Nuclear Security Summit 2014 en de Nuclear 
Industry Summit. Beide internationale conferenties werden eind maart 
2014 georganiseerd door het Ministerie van Buitenlandse Zaken.
Autoriteit Nucleaire Veiligheid (ANVS)
De afgelopen jaren waren diverse overheidstaken en de kennis over 
nucleaire veiligheid en stralingsbescherming verspreid over verschillende 
instanties. In januari 2014 heeft de ministerraad besloten dat er een 
onafhankelijke autoriteit gevormd moest worden. Met 1 januari 2015 als 
startdatum voor deze nieuwe autoriteit is het afgelopen jaar een Autoriteit 
Nucleaire Veiligheid en Stralingsbescherming (ANVS) opgebouwd waarin 
kennis en kunde is gebundeld. De ANVS voldoet aan internationale 
richtlijnen (zoals die van het internationale atoomenergieagentschap 
IAEA) en werkt nauw samen met nationale en internationale organisaties.
Bijdragen aan agentschappen
Voor de uitvoering van diverse regelingen (onder andere Nationaal 
Energie Akkoord, Green Deal) zijn extra uitgaven gedaan ten behoeve van 
het agentschap RVO.
Bijdragen aan ZBO’s/RWT’s
De afdracht aan de COVA is lager dan geraamd, omdat het volume 
aardolieproducten waarover de voorraadheffing is geheven in 2014 lager 
is uitgekomen dan de raming.
Tweede Kamer, vergaderjaar 2014–2015, 34 200 XIII, nr. 1 69
