Saldibalans
Nederland afgeeft aan het EFSF ook nodig zijn totdat alle leningen zijn 
afgelost. In de raming van de garanties aan het EFSF wordt uitgegaan van 
een gemiddelde maximale looptijd van 32,5 jaar van de leningen aan 
Griekenland en een gemiddelde maximale looptijd van 30 jaar van de 
leningen aan Ierland en Portugal. Daarnaast wordt gerekend met een 
rente van 4% per jaar. Na het aflopen van het nog resterende 
EFSF-programma’s aan Griekenland zal bezien worden in hoeverre het 
garantieplafond kan worden bijgesteld.
Garanties bancaire leningen
In oktober 2008 is de garantieregeling van € 200 mld. voor de uitgifte van 
middellang schuldpapier in het leven geroepen voor banken vanwege een 
gebrekkig functioneren van de kapitaalmarkt voor middellange termijnfi-
nanciering. Hierdoor konden financiële instellingen die problemen 
ondervonden bij het aantrekken van financiering op de kapitaalmarkt een 
beroep doen op de garantieregeling. De openstelling van het garantieloket 
is twee keer verlengd, voor het laatst op 1 juli 2010 tot en met 
31 december 2010. Per 1 januari 2011 is de garantieregeling bancaire 
leningen gesloten en kunnen er geen aanvragen meer worden ingediend. 
Ultimo 2013 stond er nog een kleine € 10 mld. aan gegarandeerde 
leningen uit. De laatste gegarandeerde lening is begin december 2014 
afgelost. Hiermee is de garantieregeling definitief afgewikkeld. Over de 
gehele looptijd, 2008 t/m 2014, hebben er geen schade-uitkeringen 
plaatsgevonden. De staat heeft in totaal € 1,38 mld. aan premie 
ontvangen.
Counter indemnity ABN AMRO
ABN AMRO heeft met de Deutsche Bank, de eigenaar van HBU, een 
akkoord bereikt om de wederzijdse aansprakelijkheden, die tussen ABN 
AMRO en HBU waren ontstaan na de afsplitsing van HBU van ABN 
AMRO, tussen beide partijen te beëindigen. Hiermee is ook de garantie 
van de staat aan ABN AMRO van € 950 mln. beëindigd. ABN AMRO heeft 
de staat over de jaren 2010 t/m 2014 in totaal € 116 mln. aan premie 
betaald.
Garantie SNS Propertize B.V.
De staat garandeert de door SNS Propertize B.V. aangetrokken schuld. De 
maximale omvang van deze garantie was inclusief de verschuldigde 
rente, € 4,16 mld. De maximale omvang is per jaareinde met € 566 mln. 
afgenomen tot € 3,6 mld.
Garantie DNB winstafdracht
Aan de Nederlandsche Bank (DNB) is een garantie ter grootte van 
maximaal € 5,7 mld. verstrekt. Met de garantie wordt het buffervermogen 
van DNB versterkt. De langjarige afspraak leidt ertoe dat er (nu) geen 
noodzaak bestaat het buffervermogen van DNB te versterken via 
winstinhoudingen of voorzieningen. Anders dan in voorgaande jaar 
worden de crisisgerelateerde inkomsten uit hoofde van Europese 
30
steunoperaties als winst uitgekeerd .
Stabiliteitsmechanisme ESM
In december 2010 is besloten tot oprichting van een permanent stabili-
teitsmechanisme, het Europese Stabilisatie Mechanisme (ESM). In 2012 
hebben de lidstaten van de Eurozone de ratificatie van het ESM-Verdrag 
voltooid en op 8 oktober 2012 is het ESM-Verdrag en daarmee het 
30
Kamerstukken 2012/13, 33 548
Tweede Kamer, vergaderjaar 2014–2015, 34 200 IX, nr. 1 133
