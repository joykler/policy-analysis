Beleidsartikelen
4.3 Financieringsactiviteiten publiek-private sector 
A: Algemene doelstelling 
Optimaal financieel resultaat bij de realisatie van publieke doelen bij 
investeren in en verwerven, afstoten en beheren van de financiële en 
materiële activa van de staat.
B: Rol en verantwoordelijkheid 
De Minister van Financiën stimuleert en regisseert een verantwoorde en 
doelmatige besteding van overheidsmiddelen. Bedrijfseconomische 
expertise wordt ingezet bij staatsdeelnemingen, politiek belangrijke 
investeringsprojecten en transacties van de rijksoverheid en publiek- 
private investeringen in Nederland.
De Minister van Financiën is verantwoordelijk voor:
� een optimaal financieel resultaat bij het beheren, aangaan en afstoten 
van staatsdeelnemingen met inachtneming van de betrokken publieke 
belangen;
� het toetsen en adviseren op bedrijfseconomische doelmatigheid bij het 
realiseren van grote publieke investeringsprojecten van politiek belang 
die in samenwerking met de markt worden verwezenlijkt, zodat 
vakdepartementen in staat worden gesteld hun projecten binnen 
budget, op tijd en met de gewenste kwaliteit te realiseren. Voorbeelden 
van deze projecten zijn Design-Build-Finance-Maintain-(Operate) 
[DBFM(O)] projecten, bedrijfsvoerings- en duurzaamheidsprojecten, en 
projecten waarbij exclusieve rechten in de markt worden gezet;
� het overkoepelende DBFM(O) beleid en de regie van het «systeem» dat 
ervoor moet zorgen dat DBFM(O) in Nederland structureel goed 
verankerd is en toegepast wordt;
� het beheren en afwikkelen van de tijdelijke overheidsinvesteringen in 
de gesteunde financiële instellingen;
� het beheren van de Illiquid Asset Back-up Facility binnen de contract-
voorwaarden;
� zwaarwegende en/of principiële beslissingen (o.a. exitstrategie en 
beloningsbeleid) van, alsmede het houden van toezicht op NL 
Financial Investments (NLFI, de stichting die de aandelen in ABN 
Amro, ASR Nederland, SNS REAAL en Propertize (voorheen SNS 
Property Finance) beheert).
De Minister van Financiën heeft een aantal instrumenten tot zijn 
beschikking, die ingezet kunnen worden voor de invulling van zijn 
verantwoordelijkheid:
� bevoegdheden die de Minister van Financiën heeft op basis van de 
Comptabiliteitswet en als aandeelhouder op basis van Boek 2 
Burgerlijk Wetboek en de statuten van de onderneming;
� de gedragsregels uit de Corporate Governance Code;
� bedrijfseconomische, juridische en corporate governance-expertise en 
kennis en kunde op het gebied van projectfinanciering en risicoma-
nagement;
� structureel en incidenteel overleg met bestuurders en commissarissen 
van de staatsdeelnemingen;
� overleg met betrokken vakdepartementen over de mate waarin en de 
wijze waarop de relevante publieke belangen worden geborgd;
� besluit privaatrechtelijke rechtshandelingen 1996, in het bijzonder 
artikel 6: huur-, huurkoop- en lease-overeenkomsten, zoals DBFM(O) en 
Tweede Kamer, vergaderjaar 2014–2015, 34 200 IX, nr. 1 62
