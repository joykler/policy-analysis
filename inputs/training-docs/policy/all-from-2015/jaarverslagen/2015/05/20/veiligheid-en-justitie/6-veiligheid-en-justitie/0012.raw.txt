Beleidsprioriteiten
het Advocatenportaal, waarmee strafdossiers voor advocaten digitaal 
beschikbaar zijn.
Modernisering wetboek van Strafvordering
De modernisering van het Wetboek van Strafvordering heeft onder meer 
tot doel om regels en lasten daar waar mogelijk te verminderen, 
doorlooptijden te verkorten, prestaties te verbeteren, procedures te 
vereenvoudigen en te stroomlijnen en de digitalisering van de keten 
mogelijk te maken. In 2014 zijn diverse wetsvoorstellen voorbereid, aan de 
Tweede Kamer gezonden en in werking getreden. Zo is het wetsvoorstel 
digitale handhaving veelvoorkomende overtredingen in werking getreden 
en is het wetsvoorstel dadelijke tenuitvoerlegging van rechterlijke 
beslissingen in consultatie geweest.
Uitvoeringsketen Strafrechtelijke Beslissingen (USB)
Snelle en zekere tenuitvoerlegging van straffen en het goed informeren 
van slachtoffers, nabestaanden, zorginstanties en gemeenten is het doel 
van het programma USB.
Het ingediende wetsvoorstel herziening tenuitvoerlegging strafrechtelijke 
beslissingen beoogt onder meer de formele verantwoordelijkheid voor de 
tenuitvoerlegging van strafrechtelijke beslissingen over te hevelen van het 
OM naar de Minister van Veiligheid en Justitie.
Per 1 januari 2014 is het Administratie- en Informatiecentrum voor de 
Executieketen (AICE) ingericht bij het Centraal Justitieel Incassobureau 
(CJIB). De komst van het AICE verbetert de samenwerking in de keten en 
zorgt voor zicht en grip op de tenuitvoerlegging.
Om de tenuitvoerlegging van financiële sancties te verbeteren, is het 
sinds eind 2014 voor een specifieke groep personen mogelijk om onder 
bepaalde omstandigheden een beschikking op grond van de Wet 
administratiefrechtelijke handhaving (Wahv-beschikking) in termijnen te 
betalen. Het gaat om de groep die wel wil, maar niet (ineens) kan betalen, 
en bij wie het onverkort doorzetten van het dwangmiddelentraject tot 
evident onredelijke situaties leidt.
Nederland Veiliger (artikel 31, 32, 33, 34)
Nederland Veiliger maken doen we samen. Om deze gezamenlijke 
verantwoordelijkheid te bekrachtigen is in 2014 door de Minister, 
regioburgemeesters en het College van procureurs-generaal een 
veiligheidsagenda opgesteld voor de periode 2015–2018. Deze veiligheids-
agenda, met daarin de uitwerking van zes veiligheidsthema’s, is 
aanvullend aan de lokale veiligheidsagenda’s en heeft als doel de 
integrale samenwerking bij de aanpak van criminaliteit en onveiligheid 
2 
verder te ontwikkelen. De Veiligheidsagenda is met de VenJ-begroting
voor 2015 aangeboden aan de Tweede Kamer.
Aanpak High Impact Crimes
Veel publieke en private partijen investeerden wederom succesvol in de 
aanpak van High Impact Crimes. Zo daalde het aantal overvallen met 22% 
ten opzichte 2013. Het aantal komt hiermee uit op 1.267. De doelstelling 
van maximaal 1.900 overvallen in 2014 is dan ook ruimschoots gehaald. 
Het aantal geregistreerde straatroven betrof 5.429 in 2014 en is gedaald 
met 22% ten opzichte van 2013. Daarmee is de doelstelling van maximaal 
2
Tweede Kamer, 34 000 VI, nr. 1 en 2.
Tweede Kamer, vergaderjaar 2014–2015, 34 200 VI, nr. 1 11
