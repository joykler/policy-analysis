Beleidsverslag
krediet is in 2014 doorgerold, omdat SNS Reaal Holding in 2014 niet in 
staat was om zelfstandig in de financiering te voorzien. De staat heeft als 
vergoeding voor het verstrekte overbruggingskrediet € 21 miljoen aan 
rente ontvangen.
De staat garandeert de door SNS Propertize aangetrokken schuld. De 
maximale omvang van deze garantie was inclusief de verschuldigde 
rente, € 4,16 miljard. De maximale omvang is per jaareinde met € 566 
miljoen afgenomen tot € 3,60 miljard.
Bij de nationalisatie van SNS Reaal N.V. is er van de bancaire sector een 
bijdrage gevraagd in de vorm van een resolutieheffing. Deze heffing is in 
2014 door de Belastingdienst geheven bij alle banken waarop het 
depositogarantiestelsel in 2014 en op 1 februari 2013 van toepassing was. 
De grondslag voor deze heffing was het totaal aan gegarandeerde 
deposito’s van deze banken. De peildatum voor het vaststellen van de 
depositobasis was de datum van de nationalisatie van SNS Reaal N.V., 
1 februari 2013. Over deze depositiegrondslag is op 3 momenten 
(31 maart, 31 mei, 31 juli) in 2014 0,075% geheven. Er is in 2014 een 
opbrengst van in totaal € 1,005 miljard gerealiseerd.
C. Kapitaalverstrekkingsfaciliteit (20 mld.)
In 2008 heeft ING een kapitaalinjectie van de staat ontvangen van € 10 
miljard. Aan het begin van 2014 stond er nog € 1,5 miljard aan hoofdsom 
en € 750 miljoen aan rente en premies uit. In maart 2014 heeft ING een 
eerste tranche terugbetaald, van € 1,225 miljard. ING heeft de laatste 
tranche van € 1,025 miljard die gepland stond voor mei 2015 in november 
2014 vervroegd terugbetaald, nadat de Nederlandsche Bank en de 
Europese Centrale Bank daar toestemming voor hadden gegeven. ING 
heeft de hoofdsom van € 10 miljard terugbetaald, plus premies en rente 
betaald van € 3,531 miljard. Er is sprake van een bruto rendement, omdat 
er geen rekening is gehouden met de rentelasten die de staat heeft 
gemaakt om de kapitaalinjectie aan ING te kunnen doen.
In het wetgevingsoverleg over het jaarverslag 2013 heeft de Minister van 
Financiën toegezegd om zo precies mogelijk te laten zien wat de kosten 
zijn geweest op alle onderdelen op het moment dat er een gerealiseerde 
opbrengst is. Nu ING de laatste tranche heeft terugbetaald, is het moment 
daar om ook de kosten van de kapitaalinjectie aan ING, meer specifiek de 
gemiddeld toerekenbare rentelasten, in kaart te brengen.
De toerekenbare rentelasten voor de staat komen voor de aan ING 
verstrekte securities over de gehele looptijd (2008 t/m 2014) uit op € 525 
miljoen. Hierdoor komt het netto resultaat per 31/12 2014 uit op € 3.006 
miljoen positief.
D. Back-up faciliteit ING
In december 2013 heeft een eerste veiling van een deel van de Alt-A 
portefeuille plaatsgevonden. Begin 2014 hebben de laatste twee veilingen 
van de Alt-A portefeuille plaatsgevonden en is de lening van ING aan de 
staat volledig afgelost. Per eind 2014 is het uiteindelijke resultaat op de 
IABF gelijk aan € 1.455 miljoen (inclusief € 0,4 miljard die was ontvangen 
1
van ING ter compensatie van de toekomstige garantiefees) .
1
Kamerstukken II 2013/2014, 31 371, nr. 380
Tweede Kamer, vergaderjaar 2014–2015, 34 200 IX, nr. 1 14
