Opdrachten
TNO centrum Zorg en Bouw
Om de opgebouwde kennis beschikbaar te blijven houden, primair voor 
zorgaanbieders (in het kader van de volledige verantwoordelijkheid van 
zorgaanbieders voor de bouw en de financiering daarvan) en secundair 
voor de IGZ en de NZa, werd in 2008 met TNO Centrum Zorg en Bouw een 
overeenkomst gesloten voor de periode 2009 t/m 2013. In 2014 is 
€ 1,1 miljoen extra beschikbaar gesteld voor activiteiten die onder-
steunend zijn voor de implementatie van de hervormingen langdurige 
zorg.
5. Zorg, Welzijn en jeugdzorg op Caribisch Nederland
De uiteindelijke realisatie in 2014 is circa € 1 miljoen lager uitgevallen dan 
het oorspronkelijk geraamde bedrag van € 88,9 miljoen. De uitgaven voor 
de ziekenhuizen, medische uitzendingen en farmacie zijn € 9 miljoen 
hoger uitgevallen dan geraamd. Voor de personele uitgaven ten behoeve 
van het Zorgverzekeringskantoor en de jeugdzorg is € 10 miljoen 
overgeheveld naar artikel 10 van de VWS-begroting.
Ontvangsten
De ontvangsten bedragen € 32,3 miljoen. Dat is € 27,4 miljoen hoger dan 
geraamd. De hogere ontvangsten hebben voornamelijk betrekking op de 
ontvangsten van de Stichting beroepsopleiding tot huisarts 
(€ 18,8 miljoen), zoals gemeld in de tweede suppletoire wet. Daarnaast is 
€ 5,1 miljoen teruggevorderd van de vaststellingen beheerskosten 2012 
en 2013 van ZiNL.
Tweede Kamer, vergaderjaar 2014–2015, 34 200 XVI, nr. 1 75
