Departementale saldibalans
verplichting op de openingsbalans van de Raad voor de rechtspraak een 
separate vordering wordt opgenomen en er door het Ministerie van VenJ 
geen aflossing op deze vordering zal plaatsvinden. Het betreft hier louter 
een boekhoudkundige vordering. De vordering bedraagt € 21,1 mln.
Schikkingen en transacties
Schikkingen en transacties van het Openbaar Ministerie worden met 
ingang van het boekjaar 2014 verantwoord op het moment van ontvangst 
van het kasbedrag. Mocht in de toekomst blijken dat ofwel in het kader 
van een artikel-12-procedure het OM over zal moeten gaan tot vervolgen 
en dat de transactie of schikking terugbetaald moet worden, ofwel naar de 
mening van het OM voldoende vaststaat dat in rechte afdwingbare 
rechten van derden voorgaan, zal het OM het betreffende bedrag 
onverwijld terugbetalen. Op 31 december 2014 bedroeg het maximale 
risico van terugbetalen van schikkingen en transacties een bedrag van 
€ 150,1 mln.
Convenant Forensische Zorg
Het budget voor forensische zorg wordt in de komende jaren terugge-
bracht van € 725 mln. tot circa € 600 mln. vanaf 2017. De maatregelen die 
hieraan invulling zullen geven zijn vastgelegd in een convenant van het 
Ministerie van Veiligheid en Justitie met de voorzitters van GGZ 
Nederland en de Vereniging Gehandicaptenzorg Nederland. Dit is 
afgesloten op 3 april 2013 in het kader van het Masterplan DJI 2013–2018. 
Met uitzondering van de frictiekosten en de bijstellingen als gevolg van 
OVA en indexering, moeten alle afspraken in dit akkoord binnen deze 
financiële ruimte worden geaccommodeerd.
OVA Convenant
In het convenant Overheidsbijdrage in Arbeidskostenontwikkeling (OVA) is 
afgesproken dat de overheid haar bijdrage voor de loonontwikkeling in de 
zorgsector jaarlijks indexeert met de gemiddelde ontwikkeling van de 
lonen in de markt.
Tweede Kamer, vergaderjaar 2014–2015, 34 200 VI, nr. 1 163
