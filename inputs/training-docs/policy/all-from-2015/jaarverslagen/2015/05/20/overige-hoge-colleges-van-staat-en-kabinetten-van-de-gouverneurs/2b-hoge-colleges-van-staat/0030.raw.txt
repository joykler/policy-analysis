Beleidsverslag
Artikel 7. Kabinet van de Gouverneur van Curaçao 
A. Algemene doelstelling 
De missie van het Kabinet is het optimaal ondersteunen van de 
Gouverneur in de uitoefening van zijn taken in zijn beide hoedanigheden: 
als het onschendbare hoofd van de regering van het land Curaçao en als 
orgaan van het Koninkrijk. De taken van het Kabinet zijn afgeleid van de 
wettelijke taken, bevoegdheden en verantwoordelijkheden van de 
Gouverneur. De belangrijkste taken en bevoegdheden van de Gouverneur 
van Curaçao zijn opgenomen in het Statuut voor het Koninkrijk, de 
Staatsregeling van Curaçao, verschillende (organieke) Curaçaose 
landsverordeningen, Koninkrijkswetgeving en het Reglement van de 
Gouverneur van Curaçao. Aan het feit dat de Gouverneur bevoegd orgaan 
is in de uitvoeringsregelingen van de Rijkswet op het Nederlanderschap 
en van de Rijkswet Paspoortwet ontleent het Kabinet van de Gouverneur 
veel dienstverlenende, uitvoerende werkzaamheden. Daarnaast zijn de 
taken en inrichting van het Kabinet vastgelegd in een instellings- en 
beheersbesluit, evenals in een Organisatie- en Formatieplan.
De bestuurlijke rol van de Gouverneur zowel binnen Curaçao als lands-
orgaan, als in relatie tot het Koninkrijk als Koninkrijksorgaan brengt met 
zich mee dat op het gehele werkveld van deze overheden contacten 
worden onderhouden, ook door het Kabinet ten behoeve van de 
Gouverneur met de Staten van Curaçao, met ministers, andere 
bestuurders en instituties in het Koninkrijk, Curaçao en Nederland. De 
relaties met de collega Gouverneurs van Aruba en Sint Maarten zijn 
verder geïnstitutionaliseerd.
B. Rol en verantwoordelijkheid 
De Minister van Binnenlandse Zaken en Koninkrijksrelaties is verantwoor-
delijk voor het beheer van de begroting van de Overige Hoge Colleges van 
Staat en Kabinetten van de Gouverneurs. De colleges voeren zelf het 
beheer over hun begroting of hun begrotingsdeel. Over de inhoud van dit 
beheer bestaan afspraken (de zogenaamde beheersafspraken) tussen de 
Minister en de colleges, waarin recht gedaan wordt aan hun staatsrechte-
6 
lijke positie.
C. Beleidsconclusies 
Qua uitvoering en beoogde resultaten hebben zich in 2014 geen bijzonder-
heden voorgedaan.
6
Comptabiliteitswet 2001, artikel 19.
Tweede Kamer, vergaderjaar 2014–2015, 34 200 IIB, nr. 1 29
