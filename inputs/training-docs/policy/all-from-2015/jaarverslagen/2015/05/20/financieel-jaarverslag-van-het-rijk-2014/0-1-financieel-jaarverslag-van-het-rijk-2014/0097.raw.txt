Bijlage 9: Normeringssystematiek Gemeente- en 
Provinciefonds
Berekening accres
Gemeenten en provincies beschikken over verschillende inkomsten-
bronnen om de uitgaven voor hun taken te financieren. Eén van hun 
belangrijkste inkomstenbronnen is de algemene uitkering uit het 
gemeente- en provinciefonds. De jaarlijkse ontwikkeling van de omvang 
van het gemeente- en provinciefonds wordt sinds 1995 bepaald door de 
normeringssystematiek, waarbij de fondsen gekoppeld zijn aan de 
ontwikkeling van de netto gecorrigeerde rijksuitgaven (ngru). Beleidsin-
tensiveringen, ombuigingen, mee- en tegenvallers en nominale ontwikke-
lingen binnen de ngru hebben direct invloed op de omvang van de 
fondsen («samen de trap op, samen de trap af»). De jaarlijkse toe- of 
afname van het gemeente- en provinciefonds die voortvloeit uit deze 
koppeling aan de rijksuitgaven, wordt het accres genoemd.
Tabellen 9.1–9.3 geven weer hoe de ontwikkeling van de ngru uiteindelijk 
resulteert in het accres 2014. Bij de bepaling van de omvang van de netto 
gecorrigeerde rijksuitgaven vormen de netto rijksuitgaven het startpunt. 
Op de netto rijksuitgaven (A) worden correcties (B) doorgevoerd (zie tabel 
9.2 en gerelateerde toelichting). Het saldo geeft de ngru, de basis voor de 
accresberekening (C).
Tweede Kamer, vergaderjaar 2014–2015, 34 200, nr. 1 96
