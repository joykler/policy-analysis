Beleidsartikelen
Toelichting op Nationale inzet
  
Structurele taken ter ondersteuning van de civiele autoriteiten op grond van wetgeving en formele afspraken
 Taak  Realisatie  Artikel  
 Explosieven opruiming  Aantal ruimingen  1998 CLAS/FNIK  
 Patiëntenvervoer Aantal uitgevoerde transporten  224  CLSK  
 SAR  Aantal uitgevoerde vluchten  21  CLSK 
 Onderschepping luchtruim Aantal onderscheppingen  7  CLSK  
 Incidentele militaire bijstand en steunver-
lening  Aantal aanvragen  Artikel 
 Bijstand Caribisch Gebied  15 CZSK/FNIK  
Bijstand Caribisch Gebied door KMAR   8  KMAR/FNIK 
 Bijstand Politiewet 2012 – artikel 57 
(KMAR)  19  KMAR/FNIK 
 Strafrechtelijke Handhaving Rechtsorde 
(Politiewet 2012)  85  Alle krijgsmachtdelen/FNIK 
Handhaving Openbare Orde (Politiewet  
2012)  19  Alle krijgsmachtdelen/FNIK 
 Steunverlening Openbaar belang  59  Alle krijgsmachtdelen/FNIK 
Bijstand W et Veiligheidsregios  11  Alle krijgsmachtdelen/FNIK
Defensie voert een groot aantal nationale taken uit, zowel structureel als incidenteel. De financiële middelen van de structurele nationale taken zijn 
opgenomen in de verschillende begrotingsartikelen van Defensie. Incidentele militaire bijstand en steunverlening wordt verantwoord via het 
FNIK-budget in dit artikel. Incidentele inzet met een uitzonderlijk karakter, zoals bij de NSS en de MH-17, is niet uit het FNIK-budget gefinancierd. 
Hiervoor ontving Defensie compensatie vanuit de HGIS en de generale middelen.
Structurele nationale taken
Defensie voert een groot aantal structurele taken uit ten behoeve van 
civiele overheden. Structurele taken zijn vastgelegd in wet- of regelgeving, 
inclusief ministeriële besluiten, convenanten of arrangementen. Onder de 
structurele taken vallen de taken van de KMar, de Kustwacht in Nederland 
en het Caribisch gebied, de luchtruimbewaking, de Bijzondere Bijstands-
eenheden en de Explosievenopruiming.
Incidentele nationale taken: militaire bijstand en steunverlening
Defensie verleent militaire bijstand voor de handhaving van de openbare 
orde en veiligheid en voor de strafrechtelijke handhaving van de 
rechtsorde op basis van de Politiewet 2012. Deze bijstand wordt zowel 
door de KMar geleverd (op grond van artikel 57) als door andere 
defensie-eenheden (artikel 58). Daarnaast wordt bijstand verleend op 
grond van de Wet Veiligheidsregio’s 2010 in geval van een ramp of crisis, 
of de vrees voor het ontstaan daarvan. Steunverlening aan bestuursor-
ganen wordt verleend op grond van de regeling militaire steunverlening 
in het openbaar belang uit 2007.
In 2014 is Defensie veelvuldig ingezet voor militaire bijstand of steunver-
lening. De onderstaande voorbeelden illustreren de incidentele nationale 
inzet in 2014.
Het eerste kwartaal 2014 stond in het teken van de Nuclear Security 
Summit (NSS) die in Den Haag is gehouden van 24 tot en met 26 maart. 
Grote delen van de krijgsmacht zijn ingezet voor de ondersteuning van de 
civiele autoriteiten bij de beveiliging van deze top. De KMar voerde naast 
haar organieke taken ook ceremoniële taken uit. Het CLSK zorgde voor de 
bewaking van het luchtruim en het CZSK voerde de maritieme bewaking 
en beveiliging uit. Het CLAS is vooral ingezet voor het bewaken en 
beveiligen van de routes tussen Schiphol en Den Haag en leverde onder 
andere ook luchtverdediging en ondersteuning met interne verbindingen. 
Tweede Kamer, vergaderjaar 2014–2015, 34 200 X, nr. 1 31
