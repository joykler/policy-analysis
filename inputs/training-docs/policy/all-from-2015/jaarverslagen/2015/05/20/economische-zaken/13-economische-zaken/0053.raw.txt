De beleidsartikelen
Biobased Economy
In 2014 is het thema circulaire economie stevig in het EZ-beleid verankerd. 
EZ heeft in samenwerking met het Ministerie van Infrastructuur en Milieu 
(I&M) gewerkt aan de duurzame grondstoffenvoorzieningszekerheid van 
het Nederlandse bedrijfsleven. Zo is in samenwerking met I&M begonnen 
met de uitwerking van netwerkplatform «circulaire economie versneller», 
met onder andere een self-assessment tool voor MKB-ers waarin ze hun 
eigen kwetsbaarheden en kansen rond grondstoffen kunnen analyseren, is 
de meststoffenwetgeving aangepast om nu ook gerecyclede fosfaat in de 
landbouw in te zetten als eerste in de wereld en lopen er inmiddels 56 
Green Deals die gerelateerd zijn aan grondstoffen en circulaire economie.
In 2014 zijn de kansen die het opheffen van het quotum op suiker biedt 
voor nieuwe investeringen in Biobased industrie in beeld gebracht en is 
een nieuwe impuls gegeven aan R&D op het gebied van Biobased 
Economy door de TKI BBE te verzoeken een 8–12 jarig onderzoekspro-
gramma op te stellen. In EU verband is een groot Biobased industries 
programma gestart van € 3,7 mld om de kansen die er zijn voor Europese 
biobased bedrijven feitelijk te realiseren.
Op het gebied marktontwikkeling is onder andere ingezet op biobased 
inkopen. Er is een bijdrage geleverd aan het onderzoek inkopen Rijk, er 
zijn drie pilots opgestart en er is een inkooptool ontwikkeld. Daarnaast is 
er een verpakkingencatalogus opgesteld en is er voor gezorgd dat aan de 
ketenaanpak verpakkingen een biobased tafel is toegevoegd.
Met het afsluiten van 17 nieuwe Green Deals is het portfolio gegroeid tot 
176 deals. Hiermee zijn nieuwe netwerken en ketens gerealiseerd die 
potentieel bij kunnen dragen aan groene groei. Inmiddels zijn 40 deals 
afgerond. Enkele deals krijgen navolging of schalen op, bijvoorbeeld de 
Green Deal KLM die vervolg krijgt in een breder consortium. Verschillende 
green deals hebben geleid tot aanpassing van wet- en regelgeving, 
bijvoorbeeld het opnemen van een categorie secundaire fosfaten in de 
Meststoffenwet. De Green Deal Infrastructuur Elektrisch Vervoer, winnaar 
van de eerste Green Deal award, realiseerde bijna 15.000 laadpunten.
Digitale dienstverlening (eOverheid)
Een aantal digitale voorzieningen vormt een samenhangende «digitale 
overheid voor bedrijven»: een informatieportaal (ondernemersplein.nl), 
een inlogvoorziening (eHerkenning/eID), een Berichtenbox en standaarden 
voor informatie-uitwisseling (zoals Standard Business Reporting en 
e-factureren).
In 2014 is de Digicommissaris ingesteld, die voor de hele overheid stuurt 
op onderlinge samenhang en een breed gebruik van de digitale infra-
structuur en met een arrangement komt om de financiering van de 
generieke digitale infrastructuur duurzaam te borgen.
Wet e-overheid
Omdat het meer tijd kost dan voorzien om de wensen van alle betrok-
kenen in het wetsvoorstel te incorporeren, is vertraging ontstaan. Voor de 
inwerkingtreding van de eerste onderdelen van de Wet e-overheid blijft de 
streefdatum echter 1 januari 2017.
Ondernemingsdossier
Inmiddels zijn bijna 7.000 ondernemers aan de slag met het Onderne-
mingsdossier. Momenteel werken 46 gemeenten, 3 provincies en 2 
rijksinspecties met het Ondernemingsdossier, waaronder meer dan de 
Tweede Kamer, vergaderjaar 2014–2015, 34 200 XIII, nr. 1 52
