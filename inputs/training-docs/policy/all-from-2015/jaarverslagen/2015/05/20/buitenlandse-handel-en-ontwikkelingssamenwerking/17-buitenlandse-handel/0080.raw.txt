Opgelegde sancties 
In totaal zijn 2 sancties in de vorm van een betaalstop opgelegd aan 
contractpartijen in 2014. Eén sanctie is na ontvangst van de vereiste 
accountantsverklaring inmiddels opgeheven. Sancties worden opgelegd 
indien contractueel overeengekomen rapportages ondanks herhaaldelijk 
rappel niet zijn ontvangen, prestaties niet geleverd zijn of de beschikbare 
middelen anders zijn gebruikt dan contractueel is overeengekomen. 
Sancties kunnen permanent of tijdelijk van aard zijn. Tijdelijke sancties 
kunnen bestaan uit het aanhouden van betalingen of het tijdelijk uitsluiten 
van organisaties tot aan de verplichtingen is voldaan. Permanente 
sancties bestaan uit het terugvorderen van voorschotten en eventuele 
juridische stappen tegen een organisatie.
1 
In overeenstemming met de afspraak met de Tweede Kamer worden 
sancties toegelicht, indien er sprake is van één of meerdere van onder-
staande punten:
1. uitsluiting van een organisatie;
2. meerdere meldingen ten aanzien van een organisatie;
3. vorderingen van EUR 500.000 of meer.
De in 2014 opgelegde sancties voldoen niet aan deze criteria.
Ontheffing sanctiebeleid
Indien een contractpartij niet tijdig een gevraagde rapportage inlevert is 
het ministerie verplicht na het versturen van 2 rappellen een sanctie op te 
leggen. Het kan echter voorkomen dat de organisatie met redenen 
omkleed aangeeft de deadline niet te kunnen halen maar aannemelijk kan 
maken dat binnen afzienbare termijn dit wel te kunnen. In een dergelijk 
geval kan tijdelijke ontheffing verleend worden voor het opleggen van een 
sanctie. Hiervoor is een besluit van de ambtelijke leiding van de betref-
fende directoraten-generaal nodig. Nadat het rapport is ontvangen kan de 
activiteit regulier afgewikkeld worden. Als duidelijk is dat de contractpartij 
toch in gebreke blijft, wordt alsnog een sanctie opgelegd.
In 2014 is in totaal 2 keer een verzoek gedaan voor tijdelijke ontheffing van 
het opleggen van een sanctie. In deze gevallen heeft de departements-
leiding ingestemd.
De in 2013 verleende ontheffing van het rappel- en sanctiebeleid op 
openstaande rapportageverplichting van activiteiten die uit de verdrags-
middelen zijn gefinancierd is in 2014 verlengd met 12 maanden. De 
Surinaamse Autoriteiten voldoen slechts met grote vertraging aan de 
rapportageverplichtingen die voortvloeien uit de verdragsmiddelen 
waardoor de afwikkeling van in het verleden verleende voorschotten 
vrijwel tot stilstand is gekomen. Nederland blijft aandringen op verant-
woording over de gelden maar gezien de relatie tussen Suriname en 
Nederland zal dit een langdurige inspanning vergen.
1
TK 31 444 V, nr 6 10
Tweede Kamer, vergaderjaar 2014–2015, 34 200 XVII, nr. 1 79
