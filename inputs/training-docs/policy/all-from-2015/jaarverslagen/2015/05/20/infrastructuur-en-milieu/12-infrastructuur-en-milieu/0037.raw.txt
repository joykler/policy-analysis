stappen in de implementatie voorbereid. Een maatschappelijke kosten-
batenanalyse (MKBA) maakte hier onderdeel van uit. Vervolgens heeft in 
2014 besluitvorming plaatsgevonden over Mariene Strategie Deel II, het 
KRM-monitoringsprogramma. Daarnaast heeft een beleidsverkenning 
plaats gevonden naar de betekenis van kunstmatige harde substraten 
(zoals wrakken) en beleidsontwikkeling op het gebied van onderwater-
geluid. Uitbestedingen hebben plaatsgevonden voor het opstellen van 
een concept-monitoringprogramma, de uitwerking daartoe van indica-
toren en kennisontwikkeling op het gebied van zwerfvuil en onderwater-
geluid.
12.01.02 Subsidies (ad 1) 
Medio 2014 zijn twee niet eerder in de begroting voorziene subsidies 
verstrekt waarop betalingen zijn verricht. Het betreft de subsidie inzake 
Kenniscoaches aan Stichting RIONED en de subsidie aan de coöperatie 
Gastvrij Randmeren ten behoeve van een pilot inzake maaien van 
waterplanten op de Randmeren.
Binnen het onderzoeksprogramma Kennis voor Klimaat is een subsidie 
verstrekt aan een consortium onder leiding van Deltares voor het thema 
zoetwatervoorziening en waterkwaliteit. In 2014 is dit onderzoek afgerond.
12.01.03 Bijdrage aan agentschappen 
Maatregelen in het hoofdwatersysteem op het gebied van waterkwaliteit 
die niet verbonden zijn aan waterkwantiteit en waterveiligheid, zijn als 
servicepakket waterkwaliteit van RWS verantwoord op dit artikel.
Verbeterprogramma waterkwaliteit Rijkswateren
Het KRW pakket betreft 300 maatregelen die zijn onderverdeeld over 49 
projecten, waaronder de realisatie van natuurvriendelijke oevers, 
nevengeulen, vispassages en waterbodemsaneringen. De projecten 
Inrichting IJssel en natuurvriendelijke oevers Vreugderijkerwaard zijn 
administratief samengevoegd, waardoor het totaal aantal projecten van 
50 naar 49 is gegaan. Op het project Oevergeul Bovenrijn na, zijn alle 
projecten in realisatie of al gerealiseerd. Het project Oevergeul Bovenrijn 
kent een KRW doelstelling en een waterveiligheidsdoelstelling. De locatie 
van dit project, vlak voor het splitsingspunt van de Boven-Rijn in de Waal 
en het Pannerdensch Kanaal, zorgt ervoor dat het maken van een 
vergunbaar ontwerp complex is. De KRW doelstelling van het project (1,0 
km nevengeul) zal uiterlijk 2015 gerealiseerd worden via omwisseling met 
het Ruimte voor de Rivier project bij Lent. Daarmee ligt de uitvoering van 
het KRW pakket als geheel goed op schema.
Natuurcompensatie Perkpolder
Het project Natuurcompensatie Perkpolder maakt onderdeel uit van het 
wettelijk verplichte natuurcompensatieprogramma voor de tweede 
verdieping van de Westerschelde. De realisatie is in 2013 gestart. De 
oplevering van het project is voorzien in 2015.
Verruiming vaargeul Westerschelde
In 2014 is aan de hand van de door het project ingewonnen monitorings-
gegevens gewerkt aan het tweede voortgangsrapport over de eventuele 
effecten van de derde verruiming. Dit rapport zal begin 2015 worden 
opgeleverd. Tevens zijn in 2014 uit hoofde van het verdrag Ontwikkelings-
schets Schelde-estuarium 2010 (OS2010), samen met het Vlaams Gewest, 
Tweede Kamer, vergaderjaar 2014–2015, 34 200 XII, nr. 1 36
