Nadat een volledige begrotingscyclus is gewerkt met «Verantwoord 
Begroten» is deze vorm van begrotingspresentatie in 2014 geëvalueerd. 
72 
Het resultaat van deze evaluatie is per brief aan de Tweede Kamer 
meegedeeld. Het eindoordeel is dat de werkwijze goed voldoet maar dat 
verdere versterking van het budgetrecht van de Tweede Kamer mogelijk is 
door meer gebruik te maken van open data.
De begrotingen zijn sinds 2013 meer ingericht op het verstrekken van 
financiële informatie. De stukken geven een beter inzicht in zowel de 
programma-uitgaven waarmee beleid wordt uitgevoerd als in de omvang 
van apparaatsuitgaven per departement. Er is een toename van vragen uit 
de Tweede Kamer over de effectiviteit van bepaalde instrumenten of het 
verloop van de meerjarige ontwikkeling van een bepaalde raming. 
Verantwoord Begroten heeft op deze manier de koppeling tussen geld en 
beleid versterkt en daarmee het informatiegehalte van de begroting 
verhoogd.
De nieuw geïntroduceerde onderdelen «beleidswijzigingen» en «beleids-
conclusies» kunnen verder verbeterd worden. Deze onderdelen van de 
toelichting per begrotingsartikel dienen specifieker in te gaan op 
bezuinigingsoperaties en de conclusies van evaluaties zoals beleidsdoor-
lichtingen.
Modernisering van de Comptabiliteitswet
De Minister van Financiën heeft in 2014 het wetsvoorstel modernisering 
van de Comptabiliteitswet afgerond en voor advies aan de Algemene 
Rekenkamer voorgelegd. Eind 2014 heeft de Algemene Rekenkamer haar 
advies uitgebracht. De Algemene Rekenkamer is van oordeel dat het 
kabinet er met het wetsvoorstel in is geslaagd om de Comptabiliteitswet 
meer bij de tijd te brengen en daarin een betere structuur aan te brengen. 
In maart 2015 is het wetsvoorstel voor advies aan de Raad van State 
gestuurd.
Vorming Auditdienst Rijk (ADR)
De ADR bestaat bijna 3 jaar en is met de laatste aansluiting van de 
auditfunctie van het Ministerie van Defensie een dienst die over de volle 
breedte van de rijksdienst werkzaam is. In 2015 wordt een evaluatie 
uitgevoerd.
Audit Committees
In 2014 is de Regeling Audit Committees 2012 geëvalueerd door het 
Ministerie van Financiën in samenwerking met de Algemene Rekenkamer. 
Deze regeling heeft tot doel:
� de positie van Audit Committees (AC’s) binnen het Rijk en de rol van 
de externe leden hierin te versterken;
� duidelijkheid te verschaffen over de verantwoordelijkheden en 
bevoegdheden van de AC’s;
� het functioneren van de AC’s bij het Rijk te uniformeren.
De taakinvulling van de departementale AC’s is door de regeling 
bovendien uitgebreid met het adviseren over het risicomanagementbeleid 
en de uitkomsten daarvan.
Uit de evaluatie is ondermeer gebleken dat de regeling heeft bijgedragen 
aan het versterken van de positie van de AC’s binnen het Rijk en het 
versterken van de rol van de externe leden daarin. 
72
TK 2014–2015, 31 865, nr. 65
Tweede Kamer, vergaderjaar 2014–2015, 34 200, nr. 1 65
