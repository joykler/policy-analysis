temen waarvoor de BIR2012 aanwijzingen geeft. De ADR heeft de ICV’s 
van de ministeries beoordeeld en onderzoek gedaan naar de implemen-
tatie van de BIR2012. De Jaarrapportage Bedrijfsvoering Rijk 2014 gaat 
aan de hand van de ICV’s nader in op de invoering van de BIR2012 en de 
uitkomsten van de onderzoeken van de ADR.
62 
Gebruik open data
63 
In 2013 heeft het kabinet het Actieplan «Open Overheid» uitgebracht. 
Het kabinet beschrijft hierin diverse acties en pilots voor de jaren 2014 en 
2015 om te gaan werken aan een open overheid onder regie van het 
Ministerie van BZK. Een van de actiepunten betreft het onderdeel Open 
Spending: meer inzicht geven in de financiële informatie van de vier 
bestuurslagen (Rijk, provincies, waterschappen en gemeenten).
64 
Inmiddels is op dit actieplan een onafhankelijke review uitgevoerd. Deze 
review is te raadplegen op http://www.opengovpartnership.org/country/
netherlands/progress-report/2013–2014-progress-report-netherlands.
Voor het actiepunt «Open budgets en open spending» is aangegeven dat 
voor de Nederlandse rijksoverheid hier substantiële stappen zijn gezet. Uit 
de review blijkt dat er buiten de rijksoverheid nog onvoldoende is 
gebeurd. De review geeft verder aan dat de Nederlandse rijksoverheid de 
transparantie kan verstevigen door, net als de Algemene Rekenkamer, ook 
het grootboek open te stellen. Op Verantwoordingsdag wordt de eerste 
stap in die richting gezet.
Passend binnen het rijksbrede beleid voor open data van de Minister van 
BZK wordt binnen de financiële kolom stapsgewijs toegewerkt naar meer 
open data. Sinds 2014 zijn de subsidie-uitgaven van de departementen als 
open data beschikbaar. Tevens is in 2014 een dataset met meerjarige 
balans- en resultaatcijfers van agentschappen ontsloten als open data en 
zijn de budgettaire tabellen van de ontwerpbegroting op Prinsjesdag 2014 
gepubliceerd in de vorm van open data. Vanaf 2013 worden alle achter-
grondtabellen van de Miljoenennota al beschikbaar gesteld als open data.
Daarnaast hebben de departementen over 2014 twee extra bestanden met 
financiële data opengesteld. Het eerste bestand bevat – analoog aan de 
subsidies – een overzicht van de uitgaven aan medeoverheden. Het 
tweede bestand geeft een nadere uitsplitsing van de apparaatsuitgaven 
van de departementen. Hierdoor ontstaat inzicht in bijvoorbeeld de 
gedane uitgaven voor reis- en verblijfkosten en ICT-uitgaven voor de 
kantoorautomatisering.
Het is de bedoeling dat de begroting de komende jaren steeds meer een 
digitale vorm gaat aannemen waardoor de ontwikkeling naar open 
spending ook sneller is te realiseren. Het kabinet verwacht dat over 5 jaar 
alle financiële data als open data beschikbaar zijn.
62
Open data bij de overheid zijn data die:
– uit publieke middelen bekostigd en gegenereerd zijn bij of voor de uitvoering van een 
publieke taak;
– openbaar zijn;
– vrij zijn van auteursrechten of andere rechten van derden;
– computer-leesbaar zijn en bij voorkeur voldoen aan de «open standaarden» (geen pdf, wel 
xml of csv);
– voor hergebruik beschikbaar zijn zonder beperkingen, zoals kosten of verplichte registratie.
63
TK 2013–2014, 32 802, nr. 5
64
Volgens de richtlijnen van het Open Government Partnership (OGP)
Tweede Kamer, vergaderjaar 2014–2015, 34 200, nr. 1 60
