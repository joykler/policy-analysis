LEESWIJZER 
1. Indeling jaarverslag 
Voor u ligt het departementale jaarverslag 2014 van het Ministerie van 
Volksgezondheid, Welzijn en Sport (VWS).
Het onderdeel Algemeen omvat het verzoek tot dechargeverlening en 
deze leeswijzer.
Het beleidsverslag is opgebouwd uit vier onderdelen:
– De beleidsprioriteiten. Deze paragraaf gaat in op de belangrijkste 
resultaten van het Ministerie van VWS over het afgelopen jaar. Het 
gaat om de hoofdlijnen van het beleid en de beleidsprioriteiten van het 
huidige kabinet en bewindspersonen.
– De beleidsartikelen. Hierin wordt per artikel de algemene doelstelling 
vermeld en wat de rol en verantwoordelijkheden zijn van de Minister. 
Daarnaast bevat elk beleidsartikel beleidsconclusies waarin een 
oordeel wordt gegeven over de uitvoering van beleid in het afgelopen 
jaar. Ten slotte wordt de budgettaire tabel vermeld inclusief een 
toelichting op de belangrijkste bestedingen van middelen en op de 
opmerkelijke verschillen tussen de gerealiseerde en begrote uitgaven 
en ontvangsten.
– De niet-beleidsartikelen. De artikelen bestaan uit een budgettaire tabel 
en een toelichting op de opmerkelijke verschillen tussen de gereali-
seerde en begrote uitgaven en ontvangsten.
– De bedrijfsvoeringsparagraaf geeft informatie op het gebied van 
rechtmatigheid, totstandkoming beleidsinformatie, financieel en 
materieel beheer en overige aspecten van de bedrijfsvoering.
De jaarrekening is opgebouwd uit de departementale verantwoordings-
staat, de samenvattende verantwoordingsstaat agentschappen, de 
jaarverantwoordingen van de agentschappen en de saldibalans.
Vervolgens wordt het Financieel Beeld Zorg (FBZ) gepresenteerd. Het FBZ 
geeft een integraal beeld van de ontwikkeling van de uitgaven en 
ontvangsten behorend tot het Budgettair Kader Zorg (BKZ).
Tot slot bevat het jaarverslag een aantal bijlagen, te weten de toezichtre-
laties op de Zelfstandige Bestuursorganen (ZBO’s) en Rechtspersonen met 
een Wettelijke Taak (RWT’s), afgerond evaluatie- en overig onderzoek, 
externe inhuur, de publicatieplicht in het kader van de Wet Normering 
Topinkomens, de lijst met gebruikte afkortingen en het trefwoordenre-
gister.
2. Groeiparagraaf 
In de groeiparagraaf wordt aangegeven wat de belangrijkste verbete-
ringen in het jaarverslag zijn ten opzichte van vorig jaar:
– Het overzicht garanties en achterborgstellingen, onderdeel van de 
beleidsprioriteiten, is gewijzigd in het Overzicht van Risicoregelingen.
– In de beleidsconclusies wordt, conform de toezegging van de Minister 
van Financiën, toegelicht of grote ombuigingen die het afgelopen haar 
zijn doorgevoerd of voorbereid op schema liggen. De ombuigingen die 
toegelicht worden staan vermeld in het Rijksbreed wetgevingsover-
zicht van Veiligheid en Justitie (VenJ).
Tweede Kamer, vergaderjaar 2014–2015, 34 200 XVI, nr. 1 8
