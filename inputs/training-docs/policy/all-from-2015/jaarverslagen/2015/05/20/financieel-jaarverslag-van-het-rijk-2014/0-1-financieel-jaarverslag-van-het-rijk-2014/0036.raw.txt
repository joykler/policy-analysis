2.3.2 Sociale Zekerheid en Arbeidsmarkt (SZA) 
Het kader Sociale Zekerheid en Arbeidsmarkt (SZA) liet in 2014 een 
onderschrijding zien van 0,8 miljard euro. Ten opzichte van de Begrotings-
afspraken 2014 gaf de overheid 0,8 miljard euro minder uit aan sociale 
zekerheid en arbeidsmarktbeleid dan verwacht. Dat was mede te danken 
aan de werkloosheidsuitgaven die in 2014 1,7 miljard lager uitkwamen 
dan gedacht; minder mensen hadden (korter) een WW-uitkering of een 
WWB-uitkering dan ten tijde van de Begrotingsafspraken werd veronder-
steld.
  
Tabel 2.3.3 Kadertoetsing Sociale Zekerheid en Arbeidsmarkt (SZA, in miljarden euro, 
– = onderschrijding)
  2014 
 Begrotingsafspraken 2014  0,0 
 Werkloosheidsuitgaven  – 1,7 
 Ruilvoet 0,4  
 Kinderopvangtoeslag  – 0,4 
AOW   – 0,1 
 Kasschuiven  – 0,5 
Kaderaanpassing  1,8  
Overig   – 0,3 
 Jaarverslag 2014  – 0,8
 
Tegenover de meevaller op de werkloosheidsuitgaven staat een 
zogenoemde ruilvoettegenvaller. Het SZA-kader wordt jaarlijks 
geïndexeerd met de prijs Nationale Bestedingen (pNB). De uitgaven onder 
het kader volgen grotendeels de contractloonontwikkeling. In 2014 was de 
neerwaartse bijstelling van het SZA-kader als gevolg van een lager dan 
verwachte pNB groter dan de neerwaartse bijstelling van de uitgaven 
onder het SZA-kader als gevolg van de contractloonontwikkeling. Dat 
heeft geleid tot een ruilvoettegenvaller van 0,4 miljard euro.
Aan de kinderopvangtoeslag werd fors minder uitgegeven dan verwacht, 
voornamelijk doordat het aantal kinderen in de kinderopvang en het 
aantal opvanguren per kind lager uitviel dan geraamd. Als gevolg van 
eerdere versoberingen, en ondanks de intensivering in 2014, gebruikten 
ouders minder kinderopvang.
Ook de AOW-uitgaven kwamen lager uit dan begroot. Enerzijds was de 
gemiddelde hoogte van de partnertoeslag lager dan bij Begrotingsaf-
spraken 2014 geraamd. Anderzijds was er een kleine budgettaire 
tegenvaller omdat er meer AOW-gerechtigden waren. Per saldo leidde dit 
tot een meevaller van 0,1 miljard in 2014.
Binnen het SZA-kader paste het kabinet enkele kasschuiven toe. De 
grootste hiervan betrof een schuif van 2014 naar 2015 in verband met het 
in mei 2014 genomen besluit om de huishoudentoeslag niet per 2015 in te 
voeren.
In 2013 zijn alle kaders herijkt naar aanleiding van het bezuinigingspakket 
in de Begrotingsafspraken 2014. Het kader SZA is toen aangepast voor de 
maatregelen uit het aanvullend pakket en de daarmee samenhangende 
correctie als gevolg van de overheveling van de ouderenkorting. 
Daarnaast werden macro-economische mutaties, vooral als gevolg van de 
Tweede Kamer, vergaderjaar 2014–2015, 34 200, nr. 1 35
