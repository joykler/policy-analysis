Artikel 4: Vrede en veiligheid voor ontwikkeling 
A: Algemene doelstelling
Vrede en veiligheid voor ontwikkeling door het verlenen van humanitaire 
hulp; het voorkomen en terugdringen van conflictsituaties; en het 
bevorderen van rechtstaatontwikkeling, wederopbouw, vredesopbouw, 
versterkte legitimiteit van democratische structuren en het tegengaan van 
corruptie.
B: Rol en verantwoordelijkheid
De Minister is verantwoordelijk voor:
Financieren
� De aanwending van middelen uit het Budget Internationale Veiligheid 
(BIV), in overeenstemming met de Ministers van Defensie en van 
Buitenlandse Zaken. Besluitvorming wordt interdepartementaal 
voorbereid en uitgevoerd. Hiermee is het geïntegreerde karakter van 
de inzet van diplomatieke, civiele en/of militaire activiteiten uit het BIV 
geborgd.
� Bepaling van de indicatieve planning voor ongeoormerkte bijdragen 
aan internationale, bij humanitaire hulp betrokken organisaties per 
chronische crisis.
� Bepaling van bijdragen aan acute crises op basis van de ontstane 
noden.
� Financiering van stabiliteit- en rechtsstaatsontwikkelingprogramma’s 
en partners.
Stimuleren
� Het ondersteunen van programma’s die stabiliteit en rechtsorde 
bevorderen in de tien partnerlanden op het gebied van Veiligheid & 
Rechtsorde en het Grote Merengebied en de Hoorn van Afrika.
Regisseren
� Bijdragen aan effectieve samenwerking met actoren zoals de VN, de 
EU en NGO’s ter verbetering van de noodhulpketen.
� Inzetten binnen de VN op betere samenwerking tussen het Bureau of 
Crisis Prevention and Recovery (BCPR) van UNDP (rechtsstaatsontwik-
keling) en het Department for Peacekeeping Operations (DPKO) 
(veiligheidssector).
� Vroegtijdige ondersteuning van herstel en post-conflict wederopbouw 
na crises via NGO’s, als overheden (nog) niet in staat zijn deze taken 
zelf uit te voeren. Ook ligt er een belangrijke rol voor het maatschappe-
lijk middenveld bij lokale conflictpreventie en bevorderen van 
participatie van burgers.
C: Beleidsconclusies
De uitvoering van het beleid is in grote lijnen volgens plan verlopen. Door 
terugval en escalatie in/van conflict (bijvoorbeeld Zuid-Soedan) bleek het 
in sommige gevallen moeilijk voortgang te boeken, terwijl problemen in 
nieuwe of escalerende conflicthaarden zoals Oekraïne en Irak/Syrië een 
urgente aanpak behoefden.
Het overbruggen van de ruimte tussen humanitaire hulp en wederopbouw 
heeft op twee manieren een extra impuls gekregen. Het ministerie heeft 
met zeven NGO’s strategische partnerschappen afgesloten om drie jaar 
lang optimaal steun te geven aan hun inzet voor activiteiten die de 
transitie van noodhulp naar wederopbouw bevorderen in de Grote 
Tweede Kamer, vergaderjaar 2014–2015, 34 200 XVII, nr. 1 50
