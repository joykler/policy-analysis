afdracht aan de Europese Unie is daarnaast veranderd ten opzichte van de 
Begrotingsafspraken, omdat de ratificering van het Eigen Middelen Besluit 
(EMB) is vertraagd. De bedongen korting van 1 miljard euro heeft 
Nederland niet in 2014 ontvangen. De korting over 2014 is doorgeschoven 
naar 2015. Ook macro-economische factoren als de economische groei 
hebben invloed gehad op de afdrachten, aangezien die de relatieve 
grootte van het Nederlandse bni wijzigen.
De normeringssystematiek van het Gemeente- en Provinciefonds leidde in 
2014 tot een neerwaartse bijstelling van het accres ten opzichte van de 
raming. Het Gemeente- en Provinciefonds volgen via die normeringsyste-
matiek de ontwikkeling van de rijksuitgaven. De lagere groei van de lonen 
en prijzen en onderuitputting op de rijksbegroting leiden zodoende ook tot 
een lagere groei van het Gemeente- en Provinciefonds.
De winstafdracht van de Nederlandsche Bank (DNB) en de dividenduitke-
ringen van staatsdeelnemingen laten een meevaller zien van 0,4 miljard 
euro.
Beleidsmatige mutaties
Het startkapitaal van het Toekomstfonds (zie ook box 2.2.2) is 0,2 miljard 
euro, te verdelen over meerdere jaren. Van dit startkapitaal onder de 
paraplu van het aanvullend actieplan mkb-financiering is in 2014 0,1 
miljard euro beschikbaar gemaakt aan het investeringsfonds Dutch 
Venture Initiative (DVI).
Het kabinet heeft vorig jaar 0,6 miljard euro extra beschikbaar gesteld 
voor noodhulp, flexibel inzetbaar tijdens de kabinetsperiode. In 2014 is 
hiervan 0,1 miljard besteed. Om de kosten van het hogere aantal 
asielzoekers op te vangen heeft het kabinet in 2014 375 miljoen euro extra 
beschikbaar gesteld voor de eerstejaarsopvang van asielzoekers.
Op de begroting van Onderwijs, Cultuur en Wetenschappen viel een 
tegenvaller bij de leerlingen- en studentenramingen meer dan weg tegen 
een meevaller bij studiefinanciering. Bij de huurtoeslag – op de begroting 
van Wonen en Rijksdienst – is sprake geweest van een tegenvaller. Die 
tegenvaller komt voort uit meer aanvragen voor de huurtoeslag dan 
verwacht en uit een daling van het niet-gebruik van de huurtoeslag. Bij 
andere departementen deden zich meevallers voor ter grootte van 0,6 
miljard euro.
De in=uit-taakstelling op RBG-eng – de tegenhanger van de uitgekeerde 
eindejaarsmarges – is volledig ingevuld. De post overig bevat alle overige 
mutaties, veelal kleinere mutaties van minder dan 50 miljoen euro. 
Daarnaast kende de Rijksbegroting in enge zin sinds de Begrotingsaf-
spraken verschillende kasschuiven – mutaties over de jaargrenzen heen – 
op onder andere de begrotingen van Economische zaken, Onderwijs 
Cultuur en Wetenschap, Sociale Zaken en Werkgelegenheid, Buitenlandse 
Handel en Ontwikkelingssamenwerking en binnen het Infrastructuurfonds.
Technische mutaties
De kaderaanpassing is een schuif van 1,8 miljard euro van het kader 
Sociale Zekerheid en Arbeidsmarkt (SZA) naar het kader RBG-eng. Het 
totaalkader wijzigt daarmee niet. Zie ook de toelichting bij de kadertoets 
SZA.
Tweede Kamer, vergaderjaar 2014–2015, 34 200, nr. 1 34
