Beleidsartikelen
College voor de Rechten van de Mens (CRM)
Het CRM vervult de rol van waakhond op het gebied van mensenrechten 
in Nederland. De wettelijke taken en bevoegdheden van CRM bestaan 
onder meer uit het op verzoek onderzoek doen en oordelen of verboden 
onderscheid is gemaakt naar aanleiding van individuele (discriminatie-) 
klachten. Het CRM heeft voorts als taak het doen van onderzoek naar 
schendingen van mensenrechten of naar het niveau van bescherming van 
deze rechten op een specifiek terrein. Daarnaast rapporteert het CRM over 
en doet aanbevelingen op het terrein van de mensenrechten, waaronder 
het jaarlijks rapporteren van de mensenrechtensituatie in Nederland. Ook 
adviseert het CRM over wet- en regelgeving. Het College geeft 
voorlichting en stimuleert en coördineert het onderwijs over de rechten 
van de mens en het stimuleert samenwerking van nationale en interna-
tionale organisaties.
Centraal Administratie Kantoor (CAK)
Het Ministerie van Veiligheid en Justitie heeft het CAK (een ZBO onder het 
Ministerie van VWS) aangewezen als uitvoerder van de in het Regeerak-
koord aangekondigde bijdrageregeling in strafzaken. Om dit te kunnen 
realiseren zijn er bij tweede suppletoire begroting 2014 middelen 
toegekend voor de implementatiekosten.
Ontvangsten
Griffierechten
De griffierechtontvangsten zijn lager dan bij begroting 2014 geraamd. Dit 
is veroorzaakt doordat het wetsvoorstel aanpassing griffierechten in 2014 
niet in werking is getreden (€ 33 mln.) en doordat de instroom aan zaken 
lager is dan bij de opstelling van de begroting 2014 rekening mee was 
gehouden (€ 56 mln.).
Tweede Kamer, vergaderjaar 2014–2015, 34 200 VI, nr. 1 46
