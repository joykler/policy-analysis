Rapportage inzetbaarheidsdoelstellingen in 2014
helikopters is in de tweede helft van 2014 opgeschort vanwege 
bovenmatige corrosie en slijtage. In december is besloten de afname 
te hervatten (Kamerstuk 25 928, nr. 69). De eerste toestellen zijn 
inmiddels geleverd. De verwachting is dat het beoogde evenwicht 
tussen vraag en aanbod in 2023 wordt bereikt (Kamerstuk 25 928, nr. 
68 van 27 oktober jl.). Om het capaciteitstekort te beperken, is in 2014 
besloten om, naast de acht reeds aangehouden Cougar helikopters, de 
Cougars niet te verkopen en een aantal opnieuw in gebruik te nemen. 
Zoals bekend, heeft de Cougar-helikopter beperkingen op het gebied 
van de maritieme taakuitoefening. Zo kan deze helikopter niet de 
maritieme gevechtstaak van de NH-90 invullen, niet op elk type schip 
landen en niet automatisch boven een plaats stil hangen (automati-
sche hover). Defensie blijft zoeken naar wegen om dit tekort, in ieder 
geval deels, te kunnen ondervangen.
– CS/CSS eenheden. De grootste niet-planmatige tekortkomingen op het 
gebied van CS/CSS betreffen bevoorradings- & transportbataljons, CIS, 
medische ondersteuning, personele capaciteit voor ondersteuning van 
missies (National Support Element), voorzieningen om te opereren 
vanaf kale vliegvelden en de beschikbaarheid van mobiele drinkwater-
installaties. De hoofdoorzaken hiervan zijn de beperkte materiële 
gereedheid en in een aantal gevallen de lage personele bezetting.
– Materieel. Bij alle krijgsmachtdelen zijn er beperkingen op het gebied 
van de materiële gereedheid. De problematiek is per wapensysteem 
verschillend, maar de belangrijkste oorzaken zijn de beschikbaarheid 
van reservedelen, verwervingsachterstanden en de beschikbaarheid 
van schaars personeel. Diverse verbetermaatregelen zijn of worden 
getroffen voor het aanvullen van de voorraden en de versterking van 
de verwervingsketen. De aanvulling van reservedelen vergt in veel 
gevallen tijd vanwege complexe en langdurige aanbestedingen. Bij het 
CZSK voldoet de materiële gereedheid van de meeste systemen aan 
de norm, ondanks materiële tekortkomingen bij vrijwel alle systemen. 
Het torpedowerkschip Zr. Ms. Mercuur is echter voorlopig niet 
inzetbaar. Dit is hoofdzakelijk te wijten aan vertragingen in de 
aanbesteding van het instandhoudingsprogramma. Bij de mariniers 
kennen de verouderde wielvoertuigen een teruglopende materiële 
gereedheid en is er een beperkte hoeveelheid nachtzichtapparatuur. Bij 
het CLAS kent een groot aantal systemen al langdurig een lage 
materiële gereedheid. Bij het CLSK is de materiële gereedheid van de 
DC-10 en de NH-90 onder de norm. De materiële gereedheid van de 
F-16, Apache en Chinook voldoen aan de norm, maar blijven onder 
druk staan. Bij de KMar is de beschikbaarheid van de gepantserde 
voertuigen nog beperkt, maar deze verbetert.
– Personeel. Het aanhoudende beroep op een kleiner geworden 
krijgsmacht is voelbaar. De werving en aanstelling tonen een positieve 
tendens, maar voorzien nog niet in de totale behoefte aan nieuw 
personeel. Bij alle defensieonderdelen is sprake van een kwalitatief 
tekort aan gespecialiseerd personeel. Hierbij gaat het vooral om 
technisch en medisch personeel, maar ook om kernbezettingen (zoals 
loadmasters) bij CLSK, en logistiek en operationeel personeel bij CZSK.
– In het laatste kwartaal van 2014 is als gevolg van de veranderende 
veiligheidssituatie vanuit Navo en EU aandacht ontstaan voor snelle 
inzetbaarheid. Dit heeft geen gevolgen gehad voor de inzetbaarheids-
doelstellingen in 2014.
Realisatie inzetbaarheidsdoelstellingen
Hieronder worden per inzetbaarheidsdoelstelling de eventuele beper-
kingen of aandachtpunten beschreven.
Tweede Kamer, vergaderjaar 2014–2015, 34 200 X, nr. 1 136
