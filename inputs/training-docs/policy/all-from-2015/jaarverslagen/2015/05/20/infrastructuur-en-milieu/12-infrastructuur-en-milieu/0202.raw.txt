IBKI/STICHTING VAM
IBKI hanteert een systeem van kwaliteitsbegeleiding waarbij praktijkbege-
leiders steekproefsgewijs meerijden met examens. Het streven van IBKI is 
erop gericht om de examentarieven stabiel en zo laag mogelijk te houden. 
In 2014 zijn de tarieven gelijk gebleven.
Op de uitvoering van de examens Wet rijonderricht motorvoertuigen, 
keurmeester APK en installateur LPG wordt toezicht uitgeoefend door 
zogenoemde Rijksgecommitteerden. In juli 2014 is de Bezwarencommissie 
WRM bij IBKI van start gegaan. Uit de verslagen van de Rijksgecommit-
teerden WRM en APK is gebleken dat de examens op een goede wijze 
worden uitgevoerd en zijn geen bijzondere aandachtspunten naar voren 
gekomen. In 2014 is verder invulling gegeven aan een geïntegreerde en 
uniforme verantwoording voor al de door IBKI voor IenM uitgevoerde 
publieke taken. Dit is in lijn met de eind 2012 gepubliceerde beleidsregel.
Kadaster
Ten opzichte van 2013 registreerde het Kadaster in 2014 39,4% meer 
verkochte woningen. De omzet viel daardoor hoger uit dan verwacht, 
waardoor het verwachte verlies over 2014 uitbleef. Eind 2014 is daarom 
besloten tot een bevriezing van het gemiddelde tariefniveau voor 2015.
In 2014 is de meerjarige uitbesteding van een deel van de ICT (reken-
centrum) geëffectueerd. Achtergrond van deze uitbesteding is verbetering 
van continuïteit en flexibiliteit, met op termijn kostenreductie. Met name 
in de laatste maanden van 2014 heeft het Kadaster veel inspanningen 
verricht om tijdens deze overgang zijn dienstverlening te kunnen blijven 
bieden. De uitplaatsing heeft niet tot discontinuïteit geleid.
Het Kadaster zal verantwoordelijk worden voor de kadastrale functies in 
Caribisch Nederland. In 2014 is verder gewerkt aan de voorbereiding 
hiervan. Het bijbehorende wetsvoorstel zal in 2015/2016 worden 
ingediend.
In 2014 heeft het Kadaster besloten een pilotproject gericht op vervanging 
van enkele legacysystemen te beëindigen. De continuïteit van de 
leverancier Be-Informed bleek onvoldoende gewaarborgd en bovendien 
bleek de techniek slechts geschikt om een deel van de processen 
betrouwbaar te ondersteunen. Van de resultaten van de pilot wordt 
daarom een gedeelte ter waarde van € 13,8 miljoen (€ 5,5 miljoen externe 
kosten en € 8,3 miljoen interne kosten) niet gebruikt. Naar aanleiding 
hiervan is besloten tot de uitvoering van een audit door een derde partij. 
Uit deze audit kwamen enkele verbetervoorstellen naar voren die het 
Kadaster integraal heeft overgenomen. Enkele daarvan zijn reeds 
geïmplementeerd (verbeteringen op het gebied van governance, 
verantwoording en projectmanagement). Thans wordt de aanpak voor de 
systeemvervanging herzien. De CIO van IenM wordt betrokken bij het plan 
van aanpak.
In 2015 zal de vierde wettelijke evaluatie van het Kadaster worden 
uitgevoerd; in 2014 is begonnen met de voorbereiding.
In 2014 is mr. F.L.V.P.L. Tierolff benoemd tot lid van de tweehoofdige raad 
van bestuur. Mw. mr. R.H. Stam is benoemd tot lid van de raad van 
toezicht.
Tweede Kamer, vergaderjaar 2014–2015, 34 200 XII, nr. 1 201
