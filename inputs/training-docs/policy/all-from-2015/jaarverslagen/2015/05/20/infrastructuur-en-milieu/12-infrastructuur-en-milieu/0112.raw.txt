gisch systeem. Na vaststelling heeft Nederland ingezet op goede 
implementatie in REACH, dat in 2014 heeft geresulteerd in juridische 
vastlegging.
Met betrekking tot asbest op scholen zijn, conform de eind 2013 gedane 
toezegging, de scholen in 2014 gewezen op hun verantwoordelijkheden 
ten aanzien van asbest. IenM heeft hier samen met OCW en de besturen-
organisaties invulling aan gegeven, onder meer door bij te dragen aan de 
handreiking asbest in scholen.
In 2014 is, met medewerking van met name het RIVM, gewerkt aan een 
opzet die ons in staat moet stellen om signalen vanuit de wetenschap en 
uit de maatschappij over nieuwe en onzekere risico’s gestructureerd te 
kunnen verwerken. Dit project kent drie deelaspecten: het verbeteren van 
het proces van vroegsignalering, het verbeteren van de maatschappelijke 
participatie daarbij en het verbeteren van het communicatieproces 
daarover.
Nederland heeft in internationaal verband het veilig en milieuverantwoord 
vervoer van gevaarlijke stoffen bevorderd door actief bij te dragen aan 
aanpassingen van de regels met betrekking tot onder meer het varen op 
LNG, de revisie van transportvoorwaarden voor bulkchemicaliën en 
indelingscriteria voor corrosieve stoffen.
De bredere professionalisering van de uitvoering van vergunningver-
lening, toezicht en handhaving (VTH) door overheden is in 2014 
bestendigd. De 29 Omgevingdiensten (waarvan 6 
BRZO-Omgevingsdiensten) zijn operationeel en er is een aanvang 
gemaakt met de evaluatie van het VTH-stelsel. Voor wat betreft de 
wetgeving is er sprake van een afwijking ten opzichte van de eerder 
ingezette koers: het in februari 2014 bij de Tweede Kamer ingediende 
wetsvoorstel verbetering VTH is in overleg met de VNG en het IPO 
aangepast. Deze aanpassingen zijn ingegeven door de uitgangspunten 
van de Omgevingswet (decentralisatie en vertrouwen) en de conclusie dat 
het in 2010 ingezette bottom-up proces om tot bovengenoemde bredere 
professionalisering te komen, meer tijd moet worden gegund. Het 
aangepaste wetsvoorstel VTH is in december 2014 aan de Tweede Kamer 
toegezonden (Kamerstukken II, 2013/14, 33 872, nr. 4). Een belangrijke 
inhoudelijke koerswijziging is dat de kwaliteitscriteria niet langer in 
rijksregelgeving zulen worden vastgesteld. Individuele gemeenten en 
provincies worden zelf verantwoordelijk voor het opstellen van kwaliteits-
criteria in de gemeentelijke en provinciale verordeningen.
Tweede Kamer, vergaderjaar 2014–2015, 34 200 XII, nr. 1 111
