Kengetal: Ontwikkeling aantal ontvangers zorgtoeslag
5.800.000
5.600.000
5.400.000
5.200.000
5.000.000
4.800.000
4.600.000
2008 2009 2010 2011 2012 2013 2014
5.030.755 5.152.442 5.397.232 5.725.128 5.716.425 5.396.202 5.036.156
Aantal
Bron: Belastingdienst
2. Wet tegemoetkoming chronisch zieken en gehandicapten 
(Wtcg)
Oorspronkelijk is voor de Wtcg een bedrag van € 354,9 miljoen begroot. 
Op basis van gegevens van het CAK is de raming van de Wtcg-uitgaven 
bij eerste suppletoire wet opwaarts bijgesteld met € 65,7 miljoen. In 
december 2014 zijn de tegemoetkomingen over 2013 uitbetaald. Als 
gevolg van het ontbreken van juiste rekeningnummers is een deel niet tot 
betaling gekomen en is er sprake van € 11,8 miljoen lagere uitgaven dan 
de bijgestelde raming.
Kengetal Wtcg
Op basis van rapportages van het CAK kan gemeld worden dat er in 2014 
in totaal ruim 1,6 miljoen tegemoetkomingen zijn uitbetaald. Het gaat 
hierbij om tegemoetkomingen over de tegemoetkomingsjaren 2009 t/m 
2013.
3. Tegemoetkoming specifieke zorgkosten/TBU
In 2014 is € 44,1 miljoen aan TSZ-tegemoetkomingen uitbetaald. De 
uitgaven voor de TBU-regeling bedragen € 1,8 miljoen. Dit is in totaal 
€ 3,6 miljoen hoger dan geraamd. De uitgaven voor de TSZ en TBU zijn 
lastig te ramen. De Belastingdienst bepaalt per aangifte welk bedrag er 
mag worden verzilverd.
Ontvangsten
De ontvangsten bestaan uit ontvangsten zorgtoeslag voor een bedrag van 
€ 768,1 miljoen. Het betreft verrekeningen van verstrekte voorschotten en 
terugvorderingen op definitief vastgestelde tegemoetkomingen. 
Daarnaast is sprake van € 0,3 miljoen aan terugontvangsten van 
TSZ-tegemoetkomingen en TBU-uitkeringen.
Tweede Kamer, vergaderjaar 2014–2015, 34 200 XVI, nr. 1 98
Aantal
