Baten-lastenagentschap Paresto
Bijzondere baten
Dit betreft hier incidentele baten, zoals betalingskorting en producenten-
bonussen € 0,9 miljoen en minder kosten vanuit het vorige boekjaar, te 
weten vrijval reservering kleding € 0,1 miljoen, en diverse kleine baten 
€ 0,2 miljoen.
Personele kosten
De realisatie van de gemiddelde bezetting over 2014 ten opzichte van de 
begroting is als volgt:
  
Personele kosten (bedragen x € 1)
 Budget  Realisatie  
  Vte’n  Prijs per vte  Vte’n Prijs per vte  
Militair personeel   142  52.321  130 50.975  
Burger personeel  667   46.083  622  44.898 
 Overige categorieën:     
 Inhuur en uitzendkrachten  22  53.257 83   57.047 
Herplaatsers en SBK  21  46.083  42   44.898 
 Totaal/Gemiddeld  852  47.305  877  46.952
In de loop van 2014 hebben meer medewerkers de dienst verlaten dan 
waar in de begroting rekening mee is gehouden. Daarentegen heeft er 
meer inhuur plaatsgevonden.
De loonsom van inhuurkrachten is hoger dan begroot door inhuur van 
management.
Materiële kosten
De post materiële kosten bestaat voornamelijk uit ingrediëntkosten (€ 32,9 
miljoen) en is hoger dan begroot door de hogere omzet uit verkopen.
Afschrijvingskosten
In het kader van de verwachte outsourcing vindt er geen nieuwe 
activering plaats. De begrote investering voor vervanging van de Chipknip 
is daarom ten laste van de in 2014 opgenomen voorziening gebracht. 
Hierdoor zijn de afschrijvingskosten lager dan begroot.
Overige lasten
De bijzondere lasten betreffen incidentele lasten, te weten een nagekomen 
factuur CAOP en een verrekening met een leverancier uit vorig boekjaar 
2013.
Resultaatbestemming
Het resultaat in 2014 bedraagt € 2,0 miljoen. In 2014 is € 0,7 miljoen aan 
het moederdepartement uitgekeerd. De grens voor de exploitatiereserve 
2014 is € 4,1 miljoen (maximaal 5% van de gemiddelde omzet over de 
afgelopen 3 jaar). Met een eigen vermogen van € 6,2 miljoen gaat Paresto 
over deze grens. Het surplus van € 2,2 miljoen wordt met de eerste 
suppletoire begroting in 2015 aan het moederdepartement afgedragen 
conform de regeling agentschappen.
Tweede Kamer, vergaderjaar 2014–2015, 34 200 X, nr. 1 110
