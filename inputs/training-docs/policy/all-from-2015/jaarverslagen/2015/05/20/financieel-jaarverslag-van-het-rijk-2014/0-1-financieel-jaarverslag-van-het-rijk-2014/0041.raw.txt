De indirecte belastingen kenden in 2014 per saldo een positieve 
beleidsarme ontwikkeling van 0,8 procent. De omzetbelasting (btw) – 
verreweg de grootste indirecte belastingsoort – is met 0,7 procent 
toegenomen, met name dankzij de groei van de particuliere consumptie 
(1,3 procent). De groei van de duurzame consumptie, met een btw-tarief 
van 21 procent, kwam zelfs uit op 3,2 procent. Ook de investeringen in 
woningen en de overheidsinvesteringen groeiden met respectievelijk 1,7 
procent en 2,3 procent. De btw-ontvangsten over 2013 die in 2014 werden 
geïnd kwamen veel lager uit dan dat de Belastingdienst in 2013 nog 
ontving over 2012. Zodoende zijn de totale btw-ontvangsten 2014 minder 
hoog dan wat de macro-economische indicatoren voor 2014 op het eerste 
gezicht beloven.
De ontvangsten uit de belasting op personenauto’s en motorrijwielen 
(bpm) kennen een negatieve beleidsarme ontwikkeling in 2014 van 4,5 
procent. Vooral de lagere verkoop van nieuwe auto’s, 7 procent minder 
dan in 2013, verklaart dat verschil met 2013.
De accijnsontvangsten kennen een endogene stijging van 3,1 procent in 
2014 ten opzichte van een jaar eerder. Vooral de opbrengsten uit 
tabaksaccijns in 2014 verklaren deze plus. De ontvangsten uit de brandsto-
faccijnzen laten een zeer beperkte stijging zien. De ontvangsten uit de 
drankaccijnzen laten een beleidsarme daling zien ten opzichte van 2013.
Het aantal verkochte bestaande woningen steeg fors in 2014, tegen 
gemiddeld iets hogere prijzen. Dat zorgde voor 45 procent hogere 
ontvangsten uit de overdrachtsbelasting in 2014 ten opzichte van 2013. 
Verder laat de energiebelasting een forse negatieve beleidsarme 
ontwikkeling in 2014 zien, vanwege een lager energieverbruik in 2014 ten 
23
opzichte van 2013 . Ten slotte vallen ook de ontvangsten uit de bankbe-
lasting in 2014 lager uit. Het balanstotaal van banken is het afgelopen jaar 
gedaald, enerzijds door het afstoten van onderdelen en anderzijds doordat 
de omvang van het vreemd vermogen (niet gedekte schulden) is 
afgenomen.
23
Bron: CBS, zie http://www.cbs.nl/nl-NL/menu/themas/industrie-energie/cijfers/extra/
energiemeter.htm
Tweede Kamer, vergaderjaar 2014–2015, 34 200, nr. 1 40
