Beleidsprioriteiten
fundamentele onderdelen van de stelselvernieuwing wijzigt is in 
consultatie gebracht. Inmiddels is de AMvB per 1 februari 2015 in werking 
getreden. De procedure met betrekking tot het wetsvoorstel Rechtsbij-
stand is opgeschort en er is een commissie ingesteld die onderzoek gaat 
doen naar de oorzaken van de kostenstijging in de gefinancierde 
rechtsbijstand.
Griffierechten
Aanpassing van de griffierechten is noodzakelijk. De wetsvoorstellen 
verhoging tarieven griffierechten zijn aan de Kamer voorgelegd. Er is in 
2014 financiële ruimte gevonden om enkele categorieën en tarieven te 
matigen. Dit is in de tweede nota van wijziging aan de Kamer medege-
deeld.
Privacy
In een rechtsstaat past een adequate vorm van bescherming van 
persoonsgegevens. Met het oog daarop zijn er in het afgelopen jaar 
verschillende maatregelen in gang gezet of voortgezet. Voorbeelden 
hiervan zijn de inzet voor het tot stand brengen van een Europese 
Algemene verordening gegevensbescherming en een Richtlijn gegevens-
bescherming opsporing en vervolging, de adviesaanvraag aan de 
Wetenschappelijke Raad voor het Regeringsbeleid over het thema «big 
data, veiligheid en privacy», het voorstel voor een meldplicht datalekken 
en voor uitbreiding van de boetebevoegdheid van het College 
bescherming persoonsgegevens en de kabinetsreactie op de verkenning 
naar een kaderwet voor gegevensuitwisseling in samenwerkingsver-
banden, waarin ook een aantal extra waarborgen voor een zorgvuldige 
uitwisseling van gegevens wordt voorzien.
Nationale politie (artikel 31)
Realisatie nationale politie
De nieuwe Politiewet trad in werking op 1 januari 2013. Het realistisch 
bouwen aan een succesvolle nationale politie is geen sinecure. Het was 
bekend dat het tegelijkertijd openhouden van de winkel én het uitvoeren 
van een grote verbouwing niet eenvoudig zou zijn. De opgaven voor de 
politie zijn met gebeurtenissen als de NSS, de vliegramp met de MH17 en 
met het toenemend jihadisme eerder groter dan kleiner geworden.
Niettemin is al veel bereikt: de ICT van de politie is beter dan ooit tevoren; 
de burger kan in het hele land – onafhankelijk van waar het feit gepleegd 
is – aangifte doen, in 2014 is de gezamenlijke veiligheidsagenda tot stand 
gekomen en er zijn betere resultaten dan ooit bereikt op het gebied van 
High Impact Crimes, bij de aanpak van georganiseerde criminaliteit en bij 
de aanpak van jeugdcriminaliteit. De ambitie is om de vorming van de 
nationale politie binnen vijf jaar af te ronden, maar wel zodanig dat het 
voor de politie behapbaar blijft. Daarbij geldt: kwaliteit gaat voor tijd. In 
2014 is gewerkt om per 1 januari 2015 van start te gaan met de nieuwe 
basisteams en de districtsrecherches en daarmee de volgende fase in de 
vorming van de nationale politie in te gaan. De personele reorganisatie is 
inmiddels van start gegaan. In februari 2015 is 98% van de teamchefs 
benoemd en 92% van de sectorhoofden. De hele personele reorganisatie 
moet er uiteindelijk toe leiden dat alle ca. 63.000 medewerkers een 
plaatsingsbesluit of een aanwijzing als herplaatsingskandidaat krijgen.
Tweede Kamer, vergaderjaar 2014–2015, 34 200 VI, nr. 1 16
