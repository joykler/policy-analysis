Budgettaire gevolgen van beleid en toelichting
In de tabel budgettaire gevolgen van beleid zijn de opmerkelijke 
verschillen tussen de begroting en de realisatie 2014 opgenomen. In de 
toelichting wordt ingegaan op de verschillen tussen de budgettaire 
raming en de realisatie in 2014 voor zover deze niet zijn toegelicht bij de 
Eerste of Tweede Suppletoire Begroting. Waar nodig is een verwijzing 
naar deze begrotingen opgenomen. Met de invoering van verantwoord 
begroten worden de tabellen met de budgettaire gevolgen van beleid 
rijksbreed uniform opgesteld. Omdat de realisaties op instrumentniveau 
jaarlijks verschillen zijn deze voor de voorliggende jaren niet weerge-
geven. Voor de artikelen zijn verschillen in de realisatie ten opzichte van 
de vastgestelde incidentele Suppletoire Begroting vanaf 10% op 
sub-artikel toegelicht, met een ondergrens van EUR 2 miljoen. Bij de 
verplichtingen en ontvangsten is een afwijking groter dan 10% op 
artikelniveau toegelicht.
Verschillen van politiek relevante mutaties, onder meer op de speerpunten 
van het BH&OS-beleid (water, voedselzekerheid, SRGR en vrouwen-
rechten, en veiligheid en rechtsorde), kunnen ook worden toegelicht 
wanneer zij niet aan het kwantitatieve criterium voldoen.
Om de leesbaarheid te waarborgen worden alleen de financiële instru-
menten die meer dan 3 procent van het artikelonderdeel uitmaken 
opgenomen in de financiële tabel. Dat betekent dat er in sommige 
gevallen geen uitputtende opsomming is van de financiële instrumenten 
per artikelonderdeel.
Conform de toezegging van de Minister voor Buitenlandse Handel en 
Ontwikkelingssamenwerking, gedaan tijdens het wetgevingsoverleg over 
het jaarverslag en de Slotwet 2012 d.d. 26 juni 2013, worden opmerkelijke 
verschillen tussen bedragen die begroot zijn (zoals gemeld in de HGIS 
nota 2014, bijlage 5A) en de realisaties in het kader van de Meerjarige 
Strategische Plannen in partnerlanden toegelicht. Een toelichting op deze 
opmerkelijke verschillen is onder de betreffende beleidsartikelen 
opgenomen. De realisaties op de landenprogramma’s zijn opgenomen in 
het HGIS jaarverslag.
Overige onderdelen van het jaarverslag
Na het beleidsverslag volgen de bedrijfsvoeringsparagraaf, de jaarre-
kening van BH&OS en drie bijlagen: 1) het sanctiebeleid en malversaties 
(fraude), 2) overzicht van de afgeronde evaluatieonderzoeken en 3) de 
afkortingen. Voor de bijlage externe inhuur en het overzicht van de 
topinkomens wil ik u verwijzen naar het jaarverslag van Buitenlandse 
Zaken.
Tweede Kamer, vergaderjaar 2014–2015, 34 200 XVII, nr. 1 10
