Beleidsartikelen
4.7 Beleidsartikel 7 Ondersteuning krijgsmacht door Defensie 
Materieel Organisatie 
Algemene doelstelling
De Defensie Materieel Organisatie (DMO) zorgt voor de verwerving van 
modern, robuust en kwalitatief hoogwaardig en inzetbaar materieel en de 
beschikbaarstelling van ICT-middelen, brandstof, munitie en kleding en 
uitrusting aan de defensieonderdelen.
Rol en verantwoordelijkheid
De Minister is verantwoordelijk voor de aanschaf en de instandhouding 
van materieel en de afstoting van overtollig materieel van de krijgsmacht.
Beleidsconclusie
De DMO heeft een bijdrage geleverd aan de hoofddoelstelling van de 
krijgsmacht door de levering van modern, robuust, kwalitatief en 
inzetbaar materieel. De DMO heeft hiervoor ondersteuning geleverd door 
de aanschaf van het materieel, de instandhouding ervan en de afstoting. 
Verder heeft de DMO in 2014 ondersteuning geleverd aan grote en kleine 
internationale operaties.
De migratie van DMO naar het ERP-systeem is voltooid, met uitzondering 
van het brandstoffenbedrijf. Eind 2014 is het Defensie Brand- en Bedrijfs-
stoffen Bedrijf (DBBB), dat deel uit maakt van de DMO, deels gemigreerd. 
De migratie van de brandstoffen volgt in 2015.
2014 was een uitdagend jaar voor de informatietechnologie (IT). Zo werd 
geconstateerd dat de technische staat van IT-infrastructuur moet worden 
versterkt. De eerste stappen richting structureel herstel zijn ingezet. 
Specialistisch personeel is aangenomen, besloten is datacentra te 
vervangen en apparatuur te moderniseren. Deze maatregelen moeten in 
2015 aanvangen.
Tweede Kamer, vergaderjaar 2014â€“2015, 34 200 X, nr. 1 62
