in 2009 de grens voor het maximale tekort van 3 procent van het bbp, 
waardoor Nederland in de buitensporigtekortprocedure van het SGP 
terechtkwam.
In het voorjaar van 2014 lieten realisatiecijfers over 2013 zien dat 
Nederland een tekort van minder dan 3 procent van het bbp had. 
Daarnaast kwam het tekort in de ramingen van de Europese Commissie 
duurzaam onder de norm en voldeed daarmee aan de tweede vereiste om 
de procedure te mogen verlaten. Zodoende werd Nederland in juli 2014 
14
ontslagen uit de buitensporigtekortprocedure .
  
Box 2.2.1 Europese begrotingsafspraken 
De afspraken van het Stabiliteits- en Groeipact (SGP) moeten zorgen 
voor gezonde overheidsfinanciën; met houdbare overheidsfinanciën 
en het corrigeren van buitensporige begrotingstekorten en 
overheidsschulden. Deze Europese afspraken zijn onder meer 
vastgelegd in het Stabiliteits- en Groeipact en kennen een 
zogenoemde «preventieve arm» en een zogenoemde «correctieve 
arm». Naar aanleiding van de crisis zijn de Europese begrotings-
regels verder aangescherpt. Zo beoordeelt de Europese Commissie 
sinds twee jaar ook vooraf of de conceptbegrotingen van lidstaten in 
de eurozone voldoen aan de vereisten van het SGP. Indien dat niet 
het geval is, dan kan de Commissie de conceptbegroting terug-
sturen.
De correctieve arm bevat afspraken over het wegwerken van 
feitelijke buitensporige tekorten en hoge overheidsschulden. Het 
feitelijk tekort van een overheidsbegroting mag niet groter zijn dan 3 
procent van het bbp. Voor de overheidsschuld geldt een maximale 
grens van 60 procent van het bbp. Indien de schuld hoger is dan 60 
procent bbp, moet een lidstaat voldoen aan de schuldregel die 
voorschrijft dat het verschil tussen de daadwerkelijke schuld en de 
norm van 60 procent met een twintigste deel per jaar afneemt. Voor 
lidstaten die in 2011 in de buitensporigtekortprocedure zaten, zoals 
Nederland, geldt een driejarige overgangsfase voor de schuldregel 
na ontslag uit de buitensporigtekortprocedure. De transitiefase duurt 
voor Nederland van 2014 tot en met 2016. Deze overbrugging ziet 
toe op een minimaal benodigde verbetering van het structureel 
saldo, zodat een land na de transitiefase voldoet aan de algemene 
schuldregel.
Voldoet een lidstaat niet aan de gestelde tekort- en schuldnormen, 
dan kan de Raad van Ministers op voorstel van de Commissie een 
buitensporigtekortprocedure openen. In die fase is een lidstaat 
verplicht maatregelen te nemen om het eventuele buitensporige 
tekort en de eventuele hoge staatsschuld terug te dringen.
In de preventieve arm toetst de Europese Commissie of een lidstaat 
voldoet aan de middellangetermijndoelstelling en de uitgavenregel. 
Deze doelstellingen moeten zorgen voor houdbare overheidsfi-
nanciën en bevat een veiligheidsmarge ten opzichte van een tekort 
van 3 procent van het bbp. De middellangetermijndoelstelling wordt 
eens per drie jaar voor iedere lidstaat bepaald in de vorm van een 
14
Formeel werd Nederland ontslagen door de Raad van Ministers op voorstel van de Europese 
Commissie. De Raad van Ministers bekrachtigde het voorstel van de Europese Commissie.
Tweede Kamer, vergaderjaar 2014–2015, 34 200, nr. 1 27
