Beleidsartikelen
4.9 Kasbeheer 
A: Algemene doelstelling 
Optimaal kasbeheer van het Rijk en van de instellingen die aan de 
schatkist zijn gelieerd.
B: Rol en verantwoordelijkheid 
De Minister van Financiën is verantwoordelijk voor het beheer van 
publieke middelen en de bijbehorende geldstromen. Het doel is dat 
publieke middelen doelmatig worden beheerd en financiële risico’s 
worden voorkomen. De wettelijke basis voor deze uitvoerende rol is 
25
geregeld in de Comptabiliteitswet 2001 .
Het kasbeheer is onder te verdelen in het schatkistbankieren en het 
betalingsverkeer van de rijksoverheid.
Bij schatkistbankieren heeft de Minister van Financiën een uitvoerende rol. 
Schatkistbankieren houdt onder andere in dat instellingen met een 
publieke taak die hiervoor gelden van het Rijk ontvangen hun middelen 
aanhouden bij het Ministerie van Financiën. Publieke middelen verlaten 
de schatkist dan niet eerder dan noodzakelijk is voor de uitvoering van de 
publieke taak. Hierdoor is de externe financieringbehoefte van het Rijk 
minder groot. Onder voorwaarden kunnen deelnemers aan schatkistban-
kieren ook leningen afsluiten bij het Ministerie van Financiën.
Ook bij het betalingsverkeer van de rijksoverheid heeft de Minister van 
Financiën een uitvoerende rol. Het betalingsverkeer is verdeeld in 
percelen die periodiek worden aanbesteed. Door de aanbesteding worden 
banken geprikkeld om hun diensten tegen een zo gunstig mogelijke 
prijs-kwaliteitverhouding aan te bieden. Het Ministerie van Financiën 
treedt in deze aanbestedingsprocedures op als opdrachtgever.
C: Beleidsconclusies 
Het op dit artikel uitgevoerde beleid en de bijbehorende resultaten waren 
het afgelopen jaar conform de verwachtingen zoals vermeld in de 
begroting. In de uitvoering en beoogde resultaten heeft een enkele 
bijzonderheid plaatsgevonden.
26
In 2014 is een beleidsdoorlichting uitgevoerd van het schatkistbankieren . 
De beleidsdoorlichting concludeert dat de met het schatkistbankieren 
beoogde doelen in de praktijk ook worden gerealiseerd. Door de 
bundeling van middelen in de schatkist wordt bereikt dat middelen niet 
langer bij marktpartijen hoeven te worden uitgezet. Iedere euro die in de 
schatkist wordt aangehouden vermindert per definitie de risico’s die zijn 
gemoeid met publiek geld. Daarnaast zou zonder schatkistbankieren de 
EMU-schuld ongeveer 2% van het BBP hoger zijn geweest en zouden veel 
instellingen die nu bij de schatkist lenen duurder (en risicovoller) zijn 
uitgeweest in de markt. De vraag of het beleid doelmatig is, wordt in het 
rapport beantwoord door te onderzoeken of er alternatieven voor 
schatkistbankieren zijn die zouden kunnen leiden tot dezelfde gewenste 
effecten (risicoreductie, doelmatig kasbeheer en schuldreductie) maar 
25
Kamerstukken II 2001/02, 28 035, nr. A
26
Kamerstukken II 2014/15, 31 935, nr. 13
Tweede Kamer, vergaderjaar 2014–2015, 34 200 IX, nr. 1 100
