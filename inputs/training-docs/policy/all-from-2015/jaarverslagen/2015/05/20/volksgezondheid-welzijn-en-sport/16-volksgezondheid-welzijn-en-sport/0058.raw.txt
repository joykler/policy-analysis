eerste plaats zijn in 2014 de nieuwe wettelijke kaders – zoals de Wmo 
2015, de Wet langdurige zorg en het gewijzigd Besluit Zorgaanspraken in 
de Zvw, vastgesteld. Voorts zijn, na onafhankelijke toetsing, de nieuwe 
budgettaire kaders vastgesteld en heeft de noodzakelijke overdracht van 
informatie naar gemeenten plaatsgevonden.
De transitie naar de nieuwe situatie is een gedeelde verantwoordelijkheid 
van verschillende partijen zoals de rijksoverheid, gemeenten, verzeke-
raars, Wlz-uitvoerders, cliëntorganisaties en aanbieders. Al deze partijen 
zijn ondersteund bij de voorbereidingen op de nieuwe situatie, onder 
regie van het projectbureau Hlz van het Ministerie van VWS.
De Tweede Kamer heeft in maart 2014 het transitieplan hervorming 
langdurige zorg ontvangen (TK 30 597, nr. 428). Onderdelen daarvan zijn 
een transitieplan voor de Wmo, de Zvw en de AWBZ. Om tijdig signalen te 
ontvangen wanneer partijen achter dreigen te raken, is gedurende de 
transitie, met behulp van een aantal monitoren en periodieke bestuurlijke 
overleggen met betrokken partijen, zicht gehouden op de voortgang van 
de transitie en mogelijke risico’s/knelpunten. Specifiek voor gemeenten 
geldt dat het TransitieBureau Wmo hen gericht heeft ondersteund bij de 
voorbereidingen op de transitie met informatie, ondersteuningsproducten 
en bijeenkomsten. Voor vragen en ondersteuning aan individuele 
gemeenten is het Ondersteuningsteam Decentralisaties (OTD) samen met 
de VNG opgericht.
In 2014 zijn maatregelen getroffen om de ondersteuning van de informele 
zorg en de balans tussen informele en formele zorg te verbeteren. In de 
Wmo 2015 is integraal maatwerk bij de ondersteuning van cliënt en 
mantelzorger als uitgangspunt opgenomen. Daarop vooruitlopend is in 
het najaar van 2014 de Toekomstagenda informele zorg en ondersteuning 
opgesteld met aanbevelingen en actiepunten ten behoeve van een beter 
samenspel tussen informele en formele zorg, waar partijen in de zorg- en 
welzijnketen en gemeenten in 2015 navolging aan zullen geven. Ten slotte 
zijn bij de begrotingsbehandeling 2014 extra middelen gereserveerd voor 
onder andere het programma «In voor Mantelzorg» waaraan 80 zorgaan-
bieders in uiteenlopende sectoren aan deelnemen. Het programma richt 
zich op een verbetering van de samenwerking tussen professionals en 
mantelzorgers in gemeenten die in 2014 activiteiten hebben ontwikkeld 
om de ondersteuning van mantelzorgers te verbeteren.
Het is van belang dat cliënten binnen de Treeknorm de zorg krijgen die zij 
nodig hebben. In augustus 2014 kwamen signalen dat cliënten mogelijk 
ten onrechte als wenswachtenden op de wachtlijst stonden. In het najaar 
van 2014 is daarop een uitvoerig en breed onderzoek uitgevoerd binnen 
de populatie wenswachtenden. Via de zorgkantoren en zorgaanbieders is 
bij alle cliënten navraag gedaan of hun status op de wachtlijst klopt en of 
er mogelijk sprake is van een schrijnende situatie. De uitkomsten hiervan 
zijn op 22 december 2014 naar de Tweede Kamer gestuurd (TK 34 104, 
nr. 5). Het onderzoek heeft geen schrijnende gevallen opgeleverd en van 
elke cliënt is de wachtlijststatus geactualiseerd. In de brief is tevens 
ingegaan op de maatregelen die in september waren aangekondigd: 
toegankelijker maken van de wachtlijstinformatie voor cliënten, verbe-
teren van de voorlichting en communicatie en een actievere rol voor de 
zorgkantoren bij de zorgbemiddeling. Ook is meer flexibiliteit nodig bij de 
zorginkoopafspraken, opdat meer rekening gehouden kan worden met de 
voorkeur van de cliënt voor een bepaalde instelling. Belanghebbenden 
kunnen via de site van het Zorginstituut Nederland (www.zorginstituut-
nederland.nl) toegang krijgen tot wachtlijstinformatie.
Tweede Kamer, vergaderjaar 2014–2015, 34 200 XVI, nr. 1 57
