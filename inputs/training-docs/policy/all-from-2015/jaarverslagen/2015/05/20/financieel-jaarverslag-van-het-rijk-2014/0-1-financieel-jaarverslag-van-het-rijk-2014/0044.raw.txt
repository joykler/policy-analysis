Financieel Jaarverslag van het Rijk 2012 verwoordde, «het per definitie 
niet mogelijk is om alle impliciete risico’s te beschrijven en kwantificeren, 
omdat er in principe een oneindige hoeveelheid gebeurtenissen mogelijk 
27
zijn die kunnen leiden tot schades voor de overheidsfinanciën ». De 
eerdere risicoschetsen doen nog steeds opgeld. Dit Financieel Jaarverslag 
van het Rijk zoomt specifiek in op veranderingen in de risico’s voor de 
overheid in 2014.
Overheidsbalans
Het Financieel Jaarverslag van het Rijk bevatte tot en met de terugblik op 
2012 een staatsbalans. De staatsbalans presenteert doorgaans een 
negatief vermogen. De rijksoverheid gaat namelijk vaak schulden aan 
voor bezittingen die grotendeels op een andere plek in de collectieve 
sector belanden, zoals bij decentrale overheden, zelfstandige bestuursor-
ganen en scholen. De staatsbalans gaf daarmee een onvolledig beeld van 
de positie van de overheid. Het Centraal Bureau voor de Statistiek (CBS) 
heeft besloten jaarlijks een overheidsbalans te publiceren. Deze 
overheidsbalans geeft een integraal beeld van de vermogenspositie van 
de gehele overheid.
Bij de Miljoenennota 2015 was de overheidsbalans nog niet beschikbaar. 
Om die reden bevat dit Financieel Jaarverslag van het Rijk in bijlage 3 
voor het eerst een overheidsbalans. Definitieve cijfers over 2014 zijn nog 
niet beschikbaar. Deze overheidsbalans geeft dus een beeld van de positie 
van de overheid in 2013. De overheidsbalans is een aanvulling op de in 
hoofdstuk 2 behandelde EMU-schuld van de overheid.
3.2 Overheidsfinanciën onderhevig aan risico’s 
De lage rente – beschreven in hoofdstuk 2 – maakte lenen op de financiële 
markten in 2014 relatief goedkoop. Zeker voor Nederland, omdat 
financiële partijen de Nederlandse overheid als zeer kredietwaardig 
beschouwen. Bij looptijden tot een jaar kon de overheid in 2014 zelfs 
regelmatig geld lenen tegen een negatieve rente, waardoor de overheid 
geld toe kreeg op leningen met een korte looptijd.
De historisch lage rentestand verklaart ook waarom de Nederlandse 
overheid in 2014 ten opzichte van 2007 jaarlijks ongeveer 400 miljoen euro 
minder rente betaalde, terwijl de overheidsschuld in die periode met bijna 
200 miljard euro is gestegen. Het Centraal Bureau voor de Statistiek (CBS) 
stelde recent dat de rente voor de overheid zo laag is, omdat er op de 
financiële markten meer behoefte is aan staatsobligaties, zeker van 
financieel betrouwbare landen als Nederland en Duitsland. Die grotere 
vraag hangt samen met de stijgende internationale besparingen, de 
behoefte aan risicoarme beleggingen naast aandelen en de slechte 
28
rendementen op spaardepots, grondstoffen en vastgoed .
Door de lage rente dalen de rentelasten voor de overheid ook geleidelijk. 
In 2011 heeft het kabinet vastgesteld dat het vanuit risicomanagement 
optimaal was om een zogenoemde «zevenjaarsbenchmark» te gebruiken. 
Die strategie impliceert dat de rijksoverheid zich gemiddeld tegen de 
27
Financieel Jaarverslag van het Rijk 2012, pag. 45
28
Bhageloe-Datadin, Langenberg en Wolfswinkel (2015), «Achtergronden bij het historisch lage 
rendement op staatsobligaties», CBS, De Nederlandse economie februari 2015/1
Tweede Kamer, vergaderjaar 2014–2015, 34 200, nr. 1 43
