Onderuitputting 
De netto gerealiseerde uitgaven (begrotingsuitgaven minus 
niet-belastingontvangsten) zijn lager dan begroot.
Prijsbijstelling 
Tegemoetkoming voor de extra uitgaven van ministeries ten gevolge van 
prijsstijgingen. Deze middelen worden gereserveerd op een aanvullende 
post.
Provinciefonds 
Fonds waaruit jaarlijks (algemene) uitkeringen worden betaald aan de 
provincies, ter dekking van een deel van hun uitgaven. De jaarlijkse groei 
van het fonds, op basis van de ontwikkeling van de netto-gecorrigeerde 
rijksuitgaven, wordt het accres genoemd.
Rechtmatigheid 
Onder rechtmatigheid wordt verstaan het verrichten van een handeling in 
overeenstemming met de wetgeving. In het kader van de (financiële) 
verantwoording is vooral de financiële rechtmatigheid relevant. Die 
rechtmatigheid houdt in dat een financiële beheershandeling, waarvan de 
uitkomst in het departementale jaarverslag dient te worden verantwoord, 
in overeenstemming is met de begrotingswet en met de bepalingen van 
de overige wetgeving voor zover die de uitkomst van die financiële 
transactie beïnvloeden.
Ruilvoet 
De ruilvoet is het verschil tussen enerzijds het niveau van prijs nationale 
bestedingen (pNB) (waarmee het uitgavenkader wordt aangepast), en 
anderzijds het loon- en prijsniveau waarmee de onderliggende uitgaven 
daadwerkelijk muteren.
Sociale fondsen 
Fondsen waaruit uitkeringen en voorzieningen worden verstrekt krachtens 
sociale verzekeringswetten. De financiering vindt plaats via sociale 
premies en rijksbijdragen.
Stabiliteits- en Groeipact 
Samenstel van Europese afspraken, waarin de lidstaten van de Europese 
Unie zich verplichten om te streven naar houdbare overheidsfinanciën.
Uitgavenkader 
Een jaarlijks uitgavenplafond, waarin de netto-uitgaven (uitgaven minus 
de niet-belastingontvangsten) voor de duur van de kabinetsperiode zijn 
vastgelegd. Het totale uitgavenkader is onderverdeeld in drie deelkaders: 
Rijksbegroting in enge zin, Sociale Zekerheid en Arbeidsmarkt en het 
Budgettair Kader Zorg.
Verticale Toelichting 
De verticale toelichting bevat een overzicht voor alle begrotingen van 
budgettaire veranderingen die zich hebben voorgedaan sinds Miljoe-
nennota 2013.
Voorjaarsnota 
Tussentijds overzicht van de lopende begrotingsuitvoering samenhan-
gende met de eerste suppletoire begrotingen, waarin wordt aangegeven 
welke wijzigingen optreden ten opzichte van de rijksbegroting die op de 
derde dinsdag van september van het voorafgaande jaar is ingediend. 
Tweede Kamer, vergaderjaar 2014–2015, 34 200, nr. 1 119
