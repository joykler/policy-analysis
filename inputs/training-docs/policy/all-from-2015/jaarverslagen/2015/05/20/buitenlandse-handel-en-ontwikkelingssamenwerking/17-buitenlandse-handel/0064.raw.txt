II Inleiding 
1. Algemeen 
Per 1 januari 2013 is de balans van het Ministerie van Buitenlandse Zaken 
gesplitst in Buitenlandse Zaken (BZ) (V) en Buitenlandse Handel en 
Ontwikkelingssamenwerking (BH&OS) (XVII). Dit betreft de begroting van 
Buitenlandse Handel en Ontwikkelingssamenwerking. Bij het splitsen van 
de saldibalans zijn enkele uitgangspunten gekozen. Per hoofdstuk zullen 
de uitgangspunten kort worden toegelicht.
De saldibalans is een financiële staat waarop de standen van de intra- en 
extracomptabele rekeningen van de begroting van Buitenlandse Handel 
en Ontwikkelingssamenwerking worden verantwoord.
Het intracomptabele deel van de saldibalans geeft inzicht in de 
kasstromen. Het gaat hier voornamelijk om de uitgaven en ontvangsten 
van dienstjaar 2014, die nog met het Ministerie van Financiën moeten 
worden verrekend. Na goedkeuring van de Rijksrekening vindt de 
verrekening plaats. De tegenrekening van de uitgaven en ontvangsten is 
de post «Rijkshoofdboekhouding» (RHB), de rekening-courant tussen de 
Ministeries van Buitenlandse Zaken en Financiën. Voor de BH&OS-
begroting wordt deze verrekening periodiek en achteraf gemaakt op basis 
van interne verrekenstukken. Hierdoor zit er een vertraging tussen het 
saldo van kasstromen en het saldo van de rekening courant RHB voor 
BH&OS. Per eindejaar blijft er derhalve een (beperkt) saldo over van nog 
te verrekenen kasstromen (zie hoofdstuk 4).
Met uitzondering van de RHB Rekening BH&OS worden alle liquide 
middelen verantwoord op de BZ-balans. Ook alle uitgaven en ontvangsten 
buiten begrotingsverband, die met derden zullen worden verrekend en 
niet ten laste c.q. ten gunste van de begroting zijn gebracht, worden 
verantwoord onder de intracomptabele vorderingen en schulden van de 
BZ-balans.
Het extracomptabele deel van de saldibalans geeft enerzijds inzicht in de 
standen van de uitstaande vorderingen en voorschotten die in het 
verleden tot kasstromen hebben geleid (ten laste c.q. ten gunste van de 
begrotingen van BH&OS in voorgaande jaren). Anderzijds bevat dit deel 
van de saldibalans de post openstaande verplichtingen. Deze post geeft 
inzicht in de toekomstige kasstromen. Openstaande verplichtingen 
kunnen leiden tot uitgaven ten laste van begrotingen van volgende jaren. 
De extracomptabele rekeningen worden met behulp van diverse tegenre-
keningen in evenwichtsverband geboekt.
2. Waarderingsgrondslagen 
De uitgaven en verplichtingen in vreemde valuta worden gedurende het 
jaar met behulp van een vaste koers (corporate rate) omgerekend. De 
corporate rate 2014 van de USD was vastgesteld op 1 USD = 0,76 EUR. 
Voor 2015 is deze 0,74 EUR.
De balansposten per 31 december worden gewaardeerd tegen de 
corporate rate van het volgende boekjaar. Intracomptabel betreft dit de 
liquide middelen, extracomptabel betreft het de vorderingen, 
voorschotten en openstaande verplichtingen. De herwaardering die 
hieruit voortvloeit wordt verwerkt in de kas- en verplichtingenstroom van 
het afgelopen jaar.
Tweede Kamer, vergaderjaar 2014–2015, 34 200 XVII, nr. 1 63
