Beleidsartikelen
bij uitzondering gegeven voor de realisatie van een bepaald doel zoals in 
dit geval het versterken van de aanpak van cybercrime en de realisatie van 
een stabiel niveau van verkeershandhaving. Voor de frictiekosten die 
optreden bij de vorming van de nationale politie is in 2014 door VenJ een 
totaalbedrag van € 60 mln. aan de politie ter beschikking gesteld. In 2014 
heeft de politie aanvullende bijdragen ontvangen voor de inzet in het 
kader van NSS en de ramp met de MH17. Hierdoor was de totale bijdrage 
€ 4.971 mln., € 89 mln. meer dan begroot.
Politieacademie
De rijksbijdrage aan de Politieacademie omvat een algemene bijdrage 
voor de kosten van het ontwikkelen en aanbieden van het samenhangend 
stelsel van politieonderwijs, werving en selectie en examinering. 
Daarnaast omvat de rijksbijdrage bijzondere bijdragen om specifieke 
activiteiten op het terrein van onderwijs, kennis en onderzoek mogelijk te 
maken.
Bijdrage aan medeoverheden
BES brandweer- en politiekorps
De Minister van Veiligheid en Justitie is korpsbeheerder van zowel het 
politie- als het brandweerkorps Bonaire, Sint Eustatius en Saba (BES). In 
2014 is voor de personele en materiële uitgaven van beide korpsen een 
bedrag van € 20,5 mln. uitgegeven.
Door de verschillende ketenpartners die operationeel zijn in het 
BES-gebied heeft in 2014 een inventarisatie plaatsgevonden van welke 
taken in aanmerking kunnen komen voor samenwerking op de BES, het 
zogenaamd ontschotten en flexibel werken. Een nadere uitwerking van 
een intensievere samenwerking tussen de partners is voorzien in 2015.
De korpsbeheerder heeft het afgelopen jaar geïnvesteerd in de versterking 
van het financieel beheer van het politie- en het brandweerkorps. De 
gehele P&C-cyclus is opnieuw vormgegeven waarbij met name aandacht 
is gegeven aan de maandrapportages ten behoeve van zowel de eigen 
sturing als die door de korpsbeheerder. Een van de maatregelen is het 
aanstellen van een controller. In de kwaliteit van personeel is door middel 
van (bij)scholingstrajecten geïnvesteerd.
31.3 Kwaliteit, arbeidsvoorwaarden en ICT politie 
Bijdrage aan ZBO’s/RWT’s
Internationale samenwerkingsorganisaties
In 2014 zijn voor de 16 prioritaire landen van de politie werkprogramma’s 
opgesteld en deels uitgevoerd. Er is doorloop tot in 2015. Doel van de 
strategische landenprogramma’s (SLP’s) en de werkprogramma’s is met 
name de operationele samenwerking met politiediensten van betreffende 
landen te verbeteren en de criminaliteitsrelatie te verminderen. De 
coördinatie van uitzendingen van politiefunctionarissen in vredesmissies 
zoals EUPOL Afghanistan en MINUSMA Mali geschiedt door een daartoe 
ingerichte eenheid bij de politie.
C2000/GMS
In opdracht van het Ministerie van VenJ voert de informatievoorzienings-
organisatie van de politie (voorheen VtsPN) beheer over het C2000-
netwerk. Het C2000-netwerk is van cruciaal belang voor de taakuitvoering 
Tweede Kamer, vergaderjaar 2014–2015, 34 200 VI, nr. 1 35
