Intensivering armoede- en schuldenbeleid
Voor de intensivering van het armoede- en schuldenbeleid zijn middelen 
aan het Gemeentefonds toegevoegd.
Koopkrachttegemoetkoming
Als onderdeel van het 6 miljard pakket heeft in 2014 een eenmalige 
uitkering plaatsgevonden voor mensen met een inkomen tot 110% van het 
sociaal minimum. Dit betreft de overheveling van deze middelen naar het 
Gemeentefonds.
Bikk aow
De bijdrage in de kosten van de heffingskortingen (BIKK) aan het 
ouderdomsfonds is vastgesteld op basis van de Macro-economische 
Verkenning 2015 en hoger dan bij begroting geraamd. Dit wordt met 
name veroorzaakt door een verlaging van het tarief van de eerste schijf.
Rijksbijdrage vermogenstekort ouderdomsfonds
De rijksbijdrage aan het ouderdomsfonds voor 2014 is op basis van het 
Centraal Economisch Plan 2014 vastgesteld. De premie-inkomsten AOW 
zijn neerwaarts bijgesteld, waardoor het vermogenstekort ouderdoms-
fonds hoger is dan verwacht. Hierdoor is de rijksbijdrage naar boven 
bijgesteld. Daarnaast is het afstel van de huishoudentoeslag en de 
invoering van de inkomensondersteuning AOW verwerkt. Per saldo leidt 
dit tot een neerwaartse bijstelling van de rijksbijdrage.
Bijstand zelfstandigen (BBZ)
Gemeenten krijgen een voorschot om BBZ te verstrekken. Voor sommige 
gemeenten is dat voorschot te hoog en voor anderen te laag. De 
realisaties t.o.v. de bevoorschottingen worden na afloop van elk jaar 
verrekenend. De ontvangsten bedroegen 16,3 mln.
56
