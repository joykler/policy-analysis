Bedrijfsvoeringparagraaf
organisatiestructuur geïmplementeerd, waarbij de controlfunctie is 
verstevigd en functiescheidingen scherper zijn gedefinieerd.
Daarnaast is gewerkt aan het in kaart brengen van bedrijfsprocessen, het 
identificeren van risico’s en het definiëren van effectieve beheersmaatre-
gelen. Dit zal in 2015 verder worden uitgewerkt in de implementatie van 
een consistente digitale AO. In 2014 is ook gewerkt aan het in kaart 
brengen en structureren van de management informatie. Verder zal een 
aantal van de (nu deels handmatige) processen verder worden geautoma-
tiseerd. Na een testperiode zal dit in 2015 resulteren in een upgrade van 
het treasury management systeem. Na deze upgrade wordt de 
management informatie verder doorontwikkeld.
Inkoopbeheer Kerndepartement
Het overzetten van het contractregister naar DigiInkoop is in 2014 
afgerond. Ten aanzien van de inhuurcontracten dient opgemerkt te 
worden dat alle raamcontracten in het contractregister zijn opgenomen, 
maar de nadere overeenkomsten die onder raamcontracten zijn 
afgesloten nog niet allemaal. In 2015 zullen ook de nadere overeen-
komsten met betrekking tot inhuur via Digi-Inkoop worden afgesloten 
waardoor de contracten automatisch worden vastgelegd in het register. 
De HIS, in samenwerking met regie Inkoop, draagt er zorg voor dat het 
contractenregister ook up to date gehouden wordt.
Er zijn in 2014 vier spendanalyses uitgevoerd. Ook is een uitgebreide 
spendanalyse opgesteld kijkend naar een periode over vier jaar. De 
waiver-procedure heeft zich in de praktijk reeds bewezen.
Informatiebeveiliging bij het Kerndepartement
Er is voor de ICT van het Ministerie van Financiën een maandelijkse 
incidentenrapportage aanwezig, die in 2015 nog verder zal worden 
ontwikkeld. De controle op implementatie en uitvoering van informatiebe-
veiligingsplannen wordt uitgevoerd d.m.v. het doorlopen van de 
accreditatieprocedure en door tussentijdse controles op verzoek of n.a.v. 
risicoanalyses. De cruciale informatiesystemen zijn in kaart gebracht en de 
risicoanalyses zijn inmiddels geactualiseerd.
3. Claims 
Fortis en ABN AMRO
Met betrekking tot de verwerving van de Nederlandse onderdelen van 
Fortis en ABN AMRO door de staat, is door een aantal (voormalige) 
aandeelhouders gesteld dat zij hierdoor schade hebben geleden. Zij 
hebben de staat aansprakelijk gesteld en gerechtelijke procedures 
opgestart. Deze procedures lopen op dit moment nog steeds. Het 
Ministerie van Financiën is van mening dat de staat een sterke positie 
heeft. In eerste aanleg hebben enkele rechters al claims afgewezen. Het 
ministerie acht de kans op toewijzing van de claims in de lopende 
hogerberoepsprocedures klein.
SNS REAAL
De Minister van Financiën heeft in het belang van de stabiliteit van het 
financiële stelsel op 1 februari 2013 besloten tot onteigening van bepaalde 
effecten en vermogensbestanddelen van SNS REAAL en SNS Bank. Op 
grond van de Wet op het financieel toezicht hebben de onteigenden recht 
op schadeloosstelling. Op 4 maart 2013 heeft de Minister van Financiën de 
onteigenden een aanbod tot schadeloosstelling van nul euro gedaan en 
Tweede Kamer, vergaderjaar 2014–2015, 34 200 IX, nr. 1 108
