Inmiddels beschikken alle ministeries over een AC, waarin ten minste 
twee externe leden zitting hebben.
Ontwikkelingen financiële administraties
In 2014 is het project Toekomst Financiële Administraties gestart met het 
actualiseren van het Kernmodel Financiële Informatievoorziening (KFI) 
voor kas-verplichtingen administraties. Met de actualisatie van het KFI 
wordt harmonisatie van begrippen (zoals financiële instrumenten) en data 
beoogd. Hierdoor zullen alle departementen dezelfde data in hun 
administratie vastleggen, zodat deze data daarna eenvoudig op te leveren 
is, op termijn in de vorm van opendata.
73 
Agentschappen
In de Regeling agentschappen is opgenomen dat alle agentschappen 
minimaal iedere vijf jaar worden doorgelicht. Hiermee wordt een beter 
beeld gevormd over de sturing, het financieel beheer, de bekostiging en 
de doelmatigheidsontwikkeling van alle agentschappen.
In 2014 zijn de volgende doorlichtingen afgerond met een rapport: 
Rijksinstituut voor Volksgezondheid en Milieu (VWS), Dienst Justitiële 
Inrichtingen (VenJ), Centraal Justitieel Incassobureau (VenJ), Agentschap 
SZW (SZW).
In bijlage 10 is een overzichtstabel opgenomen met de belangrijkste 
aanbevelingen uit de doorlichtingen die zijn afgerond:
� het scheiden van de rollen van eigenaar en opdrachtgever;
� het actiever invullen van de rol van eigenaar in het sturingsmodel;
� het beter vastleggen van afspraken (met name over 
verantwoordelijkheids- en risicoverdeling) in bijvoorbeeld conve-
nanten;
� het meer expliciet zichtbaar maken van de doelmatigheidsontwikke-
ling;
� het transparanter maken van het kostprijsmodel.
In 2014 zijn de volgende doorlichtingen gestart: Dienst Huurcommissie 
(BZK), Basisadministratie Persoonsgegevens en Reisdocumenten (BZK), 
Agentschap College ter Beoordeling van Geneesmiddelen (VWS) en 
Dienst ICT Uitvoering (EZ).
Het aantal agentschappen daalt, onder meer als gevolg van opheffingen 
en samenvoegingen. Zo zijn in 2014 voorbereidingen getroffen voor de 
74 
opheffing van de agentschappen CBI (BuZa), Domeinen Roerende Zaken 
(FIN), Almata en Lindenhorst (VWS) en Dienst Landelijk gebied (EZ). Naast 
het opheffen van agentschappen worden er ook agentschappen samenge-
voegd. De integratie van het agentschap GDI in het agentschap SSC-ICT 
(BZK) wordt in 2015 verder vormgegeven.
Het Rijksvastgoedbedrijf (RVB) heeft in 2014 een aanvraag ingediend voor 
de status van agentschap. In het Rijksvastgoedbedrijf gaan drie agent-
schappen op, te weten de Rijksgebouwendienst (BZK), het Rijksvastgoed 
en ontwikkelingsbedrijf (BZK) en de Dienst Vastgoed Defensie (DEF). In 
overleg met het Rijksvastgoedbedrijf, BZK en Financiën is de aanvraag 
aangehouden omdat het RVB op dit moment nog niet aan de 
voorwaarden voor agentschappen voldoet.
73
www.rijksoverheid.nl/onderwerpen/rijksoverheid/agentschappen
74
Centrum tot Bevordering van de Import uit ontwikkelingslanden
Tweede Kamer, vergaderjaar 2014–2015, 34 200, nr. 1 66
