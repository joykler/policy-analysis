Beleidsverslag
15., 16. en 17. EFSF, EFSM en ESM
In 2010 besloten is besloten tot de oprichting van de Europese noodme-
chanismen EFSM en EFSF en tot de oprichting van een permanent 
noodmechanisme, European Stability Mechanism (ESM). Dit vindt plaats 
naar aanleiding van ernstige onrust op de Europese kapitaalmarkten die 
de financiële stabiliteit in het eurogebied bedreigde. De noodmecha-
nismen kunnen steun verstrekken aan landen in nood onder strikte 
beleidscondities. Op dit moment staat Nederland voor € 49,6 mld. garant 
voor het EFSF, € 2,8 mld. voor het EFSM en € 35,4 mld. voor het ESM. De 
noodfondsen ontvangen rentevergoedingen voor de verstrekte leningen.
18. EIB-kredietverlening in ACP en OCT
De Europese Investeringsbank (EIB) verricht activiteiten in de landen in 
Sub-Sahara Afrika, het Caribisch gebied en de Stille Oceaan (ACP – 
landen), alsmede Europese Overzeese Gebieden (OCT – landen). De 
projecten richten zich op economische ontwikkeling van deze landen via 
de ontwikkeling van de private sector en de financiële sector, investe-
ringen in infrastructuur en het verbeteren van het ondernemingsklimaat. 
Een deel van deze activiteiten wordt bekostigd met een revolverend fonds 
dat gefinancierd wordt door het European Development Fund (EDF). De 
EIB financiert daarnaast ook met eigen middelen, hierop hebben de 
lidstaten een garantie afgegeven voor het politieke risico.
19. Kredieten EU-betalingsbalanssteun
De Europese Betalingsbalansfaciliteit is bedoeld voor niet-eurolanden met 
feitelijke of ernstig dreigende moeilijkheden met betrekking tot de lopende 
rekening van de betalingsbalans of het kapitaalverkeer. De EU draagt bij 
aan de stabiliteit door het verstrekken van leningen via de Betalingsba-
lansfaciliteit. Alleen lidstaten die de euro (nog) niet hebben ingevoerd 
kunnen aanspraak maken op de Betalingsbalansfaciliteit. Om de financiële 
ondersteuning te kunnen financieren is de Commissie gemachtigd om 
namens de EU geld aan te trekken op de kapitaalmarkten. Deze leningen 
worden gegarandeerd door de EU-lidstaten via de EU-begroting. Uit de 
betalingsbalansfaciliteit kan voor een maximum aan € 50 mld. aan 
leningen worden verstrekt. Het Nederlandse aandeel in deze garantie is 
circa € 2,3 mld.
20. en 21. Wereldbank Groep
De Multilateral Investment Guarantee Agency is een onderdeel van de 
Wereldbank Groep. Deze organisatie ondersteunt de private sector bij het 
verzekeren van buitenlandse investeringen. De activiteiten van MIGA 
worden gefinancierd door aandelenkapitaal (paid-in) en de rest wordt 
verstrekt in de vorm van garanties (callable capital).
Een ander onderdeel van de Wereldbank Groep is de Internationale Bank 
voor Wederopbouw en Ontwikkeling (IBRD). IBRD functioneert als een 
soort coöperatieve bank, waarvan lidstaten aandeelhouder zijn. Op basis 
van ingelegd aandeelkapitaal en garanties, leent IBRD in op kapitaal-
markten en worden leningen verstrekt. De staat verhoogt de garantie aan 
de Wereldbank in 2014 en 2015 met € 178 mln., deze mutatie is 
opgenomen in de tabel overzicht verstrekte garanties.
Tweede Kamer, vergaderjaar 2014–2015, 34 200 IX, nr. 1 40
