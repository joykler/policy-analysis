Toelichting bij de samenvattende verantwoordingsstaat 
inzake agentschappen
Uurtarief
Mede als gevolg van de taakstelling Rutte heeft Agentschap Telecom het 
kostenbewustzijn verder doorontwikkeld. Het resultaat is dat voor 2014 
het agentschap voor de tarieven conform aanschrijving geen gebruik 
maakt van de toegestane loon- en prijsbijstelling. Daardoor dalen de 
tarieven nominaal en reëel met 0,66%. Het gewogen gemiddelde uurtarief 
Agentschap Telecom bedraagt € 107,28.
Vergunningen
Het gerealiseerde percentage binnen 8 weken bedraagt 89%. Dit wordt 
vooral veroorzaakt door de point-point straalverbindingen in de categorie 
vaste verbindingen. Als gevolg van de 4G veiling heeft de markt in 2014 
sterk geïnvesteerd in het upgraden van netwerken. Voor Agentschap 
Telecom heeft dit geleid tot een toename van de omzet, maar ook tot druk 
op de realisatie van de doorlooptijden op de vergunningen.
Storingsklachten
AT is in gesprek met de veroorzakers van de toename in meldingen. Dit 
zodat de dienstverlening kan worden verbeterd, maar ook de wederzijdse 
verwachtingen ten aanzien van de melding en de behandeling. In 2014 zijn 
verder stappen ondernomen om de kennis op dit werkveld breder te 
beleggen binnen de organisatie.
Ziekteverzuim
Het ziekteverzuim bij AT zit gemiddeld genomen op of net onder de 
Verbaannorm. Ook in 2015 is bij AT het sturen op verzuim een blijvend 
punt van aandacht.
Bezetting in fte
De gemiddelde bezetting in fte’s (exclusief externe inhuur) bedraagt in 
2014 248,4 fte. Het aantal fte werkzaam bij het agentschap ultimo 2014 
(exclusief externe inhuur) bedraagt 247,2 fte.
Omzet
Het saldo van baten en lasten als percentage van de totale baten bedraagt 
3,3% in 2014 ten opzichte van 2,4% in 2013.
Tweede Kamer, vergaderjaar 2014–2015, 34 200 XIII, nr. 1 128
