Beleidsverslag
Europese samenwerking
In februari 2014 is de Staat van de Unie, waarin de visie van het kabinet 
op Europa verwoord is, aan het parlement aangeboden.
Interne Markt
De Interne Markt vormt een belangrijke pijler onder de Europese 
samenwerking en heeft, als motor van groei en banen, al vele tastbare 
voordelen en welvaart opgeleverd voor burgers, consumenten en 
bedrijven. Het onbenutte potentieel van de Interne Markt is enorm groot. 
Zoals beoogd zijn in 2014 voorstellen met betrekking tot de Interne Markt 
Akten I (volledig) en II (in belangrijke mate) aangenomen. Ook zijn 
besluiten genomen over de leveringszekerheid van energie die ook de 
werking van de interne energiemarkt versterken. Tot slot hebben de 
Europese Raad en de Commissie zich gecommitteerd om in 2015 verdere 
stappen te zetten met betrekking tot de interne markt voor energie, 
diensten en digitale producten.
Institutionalia
Zoals uiteengezet in de Staat van de Unie 2014 is de agenda gericht op 
focus, balans en legitimiteit handen en voeten gegeven, en met succes. 
Deze mondde uit in een eerste «Strategische Agenda voor de Unie in 
tijden van Verandering» van de Europese Raad (aangenomen in juni, 
Kamerstuk 21 501-20, Nr. 897), waarin prioriteiten en principes zijn 
opgenomen. Daarnaast zijn subsidiariteit en proportionaliteit in het DNA 
van de Commissie gebracht en in de organisatie van de Commissie zelf 
tot uiting gekomen. Met de Nederlandse agenda op focus, balans en 
legitimiteit is invloed uitgeoefend op de «political guidelines» van 
Jean-Claude Juncker, de nieuwe voorzitter van de Europese Commissie, 
en kwam tot uiting in de vorming van de nieuwe Commissie, die conform 
de Nederlandse inzet opgezet is in clusters en waarin een Nederlandse 
commissaris in lijn met zijn portefeuille deze agenda in Brussel verder kan 
brengen. Buitenlandse Zaken richtte zich voorts, in verlengde van 
bovenstaande, op de institutionele vernieuwing binnen de Europese Unie 
(ten aanzien van verhoudingen tussen Commissie, Europees Parlement en 
Raad).
Subsidiariteitsexercitie
Als vervolg op de Nederlandse subsidiariteitsexercitie, werd in januari 
2014 een succesvol internationaal seminar georganiseerd op het instituut 
Clingendael over subsidiariteit. In het verlengde daarvan is Nederland in 
nauwe samenwerking met een aantal gelijkgezinde lidstaten erin geslaagd 
om tijdens de Europese Raad van juni 2014 een aantal duidelijke 
prioriteiten en principes te laten vastleggen in de «Strategische Agenda 
voor de Unie in Tijden van Verandering», gericht op een betere focus van 
de EU op de essentiële zaken waarvoor de Europese samenwerking echt 
meerwaarde heeft.
Rechtsstatelijkheid
In maart heeft de Commissie zijn Mededeling gepubliceerd over 
versterking van de rechtsstatelijkheid. Zowel in de aanloop naar die 
Mededeling, als in de opvolging daarvan heeft Buitenlandse Zaken zich er 
met succes voor ingespannen om met gelijkgezinde landen binnen het 
kader van de huidige verdragen een EU-mechanisme tot stand te brengen 
dat een politieke dialoog in de Raad over rechtsstatelijkheid binnen de EU 
mogelijk maakt. Nederland is geslaagd in de ambitie om Raadsconclusies 
in de Raad Algemene Zaken te realiseren waarin een jaarlijkse dialoog 
Tweede Kamer, vergaderjaar 2014–2015, 34 200 V, nr. 1 21
