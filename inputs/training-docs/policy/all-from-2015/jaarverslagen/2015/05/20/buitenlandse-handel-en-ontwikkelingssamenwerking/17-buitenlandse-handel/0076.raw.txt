verduisterd, hiervan is USD 26.122 toe te rekenen aan Nederland. IPAS 
heeft aangifte gedaan. De medewerker heeft schuld bekend en stelt een 
terugbetalingsregeling voor. Ondertussen heeft de verzekeringsmaat-
schappij het bedrag gemoeid met de fraude aan IPAS vergoed.
Nuffic – Nederland
Betreft vervalsing van een factuur van een IT-leverancier binnen het 
Netherlands Fellowship Programme (NFP) door een medewerker van 
Nuffic (ingehuurd via uitzendbureau). Nuffic heeft aangifte gedaan en de 
medewerker is gearresteerd en voorgeleid bij de rechter-commissaris. 
EUR 100.000 van het totale schadebedrag van EUR 150.000 is reeds 
terugontvangen. De fraude is voor rekening en risico van Nuffic.
Population Services International (PSI) / Association Beninoise 
pour le Marketing Social (ABMS) – Benin
Population Services International (PSI) ontvangt een subsidie van EUR 10 
miljoen voor de periode 2011–2015 voor activiteiten in acht Afrikaanse 
landen gericht op betere beschikbaarheid van voorbehoedsmiddelen door 
innovatieve marketingtechnieken. Tijdens een routinecontrole is een 
kleinschalige fraude geconstateerd bij het brandstofbeheer op het 
PSI-kantoor in Benin. De omvang van de fraude betreft EUR 266. De 
betrokken medewerker is ontslagen en PSI zegde toe dat het gefraudeerde 
bedrag geretourneerd wordt aan Nederland.
International Partnership for Microbicides (IPM) – Verenigde 
Staten
International Partnership for Microbicides (IPM) heeft in de periode 
2011–2014 een subsidie ontvangen van EUR 9.400.000 voor de ontwik-
keling van nieuwe medische interventies op het terrein van armoedegere-
lateerde ziekten. De financieel directeur van IPM op het hoofdkantoor in 
de Verenigde Staten heeft gefraudeerd met valse contracten en op die 
manier geld uit de organisatie weggesluisd. De geconstateerde fraude 
betreft een totaalbedrag van USD 780.000. Het is nog niet duidelijk in 
hoeverre deze fraude de door Nederland verstrekte subsidie raakt. De 
financieel directeur is ontslagen en procedures zijn aangescherpt. IPM 
heeft een claim ingediend bij de verzekeringsmaatschappij om het totale 
bedrag terug te krijgen.
The Vaccine Alliance (GAVI) – Nigeria
Binnen het vaccinatieprogramma in Nigeria heeft de accountant misbruik 
van fondsen geconstateerd ter waarde van USD 2.200.000. Misbruik kon 
plaatsvinden doordat de procedures en controles bij de National Primary 
Health Care Development Authority (NPHCDA) in Nigeria onvoldoende 
waren. De financiering van het Nigeria-programma is stopgezet en de 
Nigeriaanse autoriteiten hebben toegezegd het bedrag gemoeid met het 
misbruik terug te betalen. GAVI stelt aanvullend onderzoek in om de 
verantwoordelijken strafrechtelijk te kunnen vervolgen.
SNV – Tanzania
Een accountant heeft onregelmatigheden aangetroffen bij aanbestedingen 
in het SNV programma in Tanzania. Drie lokale SNV medewerkers 
huurden consultants in van firma’s waar zij zelf eigenaar -dan wel op een 
andere manier betrokken zijn. Forensisch onderzoek wees uit dat voor 
EUR 31.330 onrechtmatige betalingen gedaan zijn waarvan EUR 18.330 
Nederlandse fondsen betreft. SNV neemt de schade voor eigen rekening. 
De betrokken medewerkers zijn inmiddels ontslagen en juridische stappen 
Tweede Kamer, vergaderjaar 2014–2015, 34 200 XVII, nr. 1 75
