maximaal structureel saldo. In de preventieve arm wordt getoetst of 
het structureel overheidssaldo voldoet aan de middellangetermijn-
doelstelling. Indien de doelstelling nog niet is bereikt, wordt door de 
Commissie gekeken of voldoende verbetering zichtbaar is. De 
gevraagde verbetering van het structureel saldo is afhankelijk van de 
stand van de conjunctuur en de hoogte van de schuld.
De uitgavenregel schrijft voor dat de gecorrigeerde overheidsuit-
gaven niet harder stijgen dan de potentiële economische groei. De 
uitgavenregel beoogt ook te verhinderen dat lidstaten conjuncturele 
inkomstenmeevallers inzetten om de uitgaven structureel te 
verhogen. De correctie van de overheidsuitgaven voor rente- en 
werkloosheidsuitgaven zorgt voor automatische stabilisatie binnen 
de uitgavenregel; in economisch zware tijden hoeven lidstaten niet 
te bezuinigen voor hogere werkloosheidsuitgaven.
In de preventieve arm kan een zogenoemde significanteafwijkings-
procedure worden opgestart als uit gerealiseerde cijfers blijkt dat 
een lidstaat te veel afwijkt van de vereisten uit het Stabiliteits- en 
Groeipact. Een dergelijke procedure start met een waarschuwing 
met aanbevelingen om additionele stappen te nemen. Voegt een 
lidstaat zich niet naar deze aanbevelingen, dan kan de lidstaat als 
uiterste sanctie een rentedragend deposito opgelegd krijgen.
Nederland moet sinds het ontslag uit de buitensporigtekortprocedure in 
2014 aan de preventieve arm van het SGP voldoen. In de preventieve arm 
moeten lidstaten voldoen aan de middellangetermijndoelstelling (of het 
pad ernaartoe) en de uitgavenregel. Beide criteria staan op gelijke voet 
binnen de preventieve arm.
Figuur 2.2.4 Groei van de gecorrigeerde uitgaven (links) en het structureel saldo 
(rechts) in 2014 ten opzichte van toegestane ontwikkeling in 2014 (in procent 
van het bbp).
1,0% 1,0%
Grenswaarde SGP
0,5%
0,5%
0,0%
−0,5% 0,0%
−0,2
−1,6
−1,0%
−0,5%
Grenswaarde SGP
−1,5%
−2,0% −1,0%
Bron: Ministerie van Financiën
Zoals figuur 2.2.4 laat zien daalden de overheidsuitgaven vorig jaar met 
1,6 procent. De potentiële economische groei bedroeg in 2014 0,9 procent. 
De uitgavenregel schrijft voor dat de overheidsuitgaven niet harder 
mogen stijgen dan de potentiële economische groei. Nederland voldeed 
dus ruim aan de uitgavenregel. Voor Nederland geldt de middellangeter-
mijndoelstelling van een structureel saldo van – 0,5 procent bbp. Het 
Tweede Kamer, vergaderjaar 2014–2015, 34 200, nr. 1 28
