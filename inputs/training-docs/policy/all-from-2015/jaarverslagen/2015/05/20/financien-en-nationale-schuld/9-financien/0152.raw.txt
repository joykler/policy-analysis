Bijlagen
32 
AFM
Toezichttaak
De AFM heeft tot taak het gedragstoezicht op financiële markten uit te 
oefenen en te beslissen omtrent de toelating van financiële onderne-
mingen tot die markten.
Doelstellingen
Het gedragstoezicht van de AFM is, mede in het belang van de stabiliteit 
van het financiële stelsel, gericht op ordelijke en transparante financiële-
marktprocessen, zuivere verhoudingen tussen marktpartijen en 
zorgvuldige behandeling van cliënten.
Het vorenstaande vertaalt zich in drie strategische doelstellingen:
1. De AFM bevordert eerlijke en zorgvuldige financiële dienstverlening
Consumenten, particuliere beleggers en (semi-)professionele partijen 
moeten kunnen vertrouwen op eerlijke en zorgvuldige financiële 
dienstverlening. De AFM ziet toe op financiële instellingen op het 
gebied van sparen, lenen, beleggen en verzekeren. Het toezicht richt 
zich op financiële producten, financiële dienstverlening en integere 
bedrijfsvoering van financiële instellingen. De AFM draagt bij aan een 
omgeving waarin de consument, de particuliere belegger en de 
(semi-)professionele partij op basis van begrijpelijke informatie en 
passende dienstverlening weloverwogen keuzes kan maken over de 
eigen financiële situatie.
2. De AFM bevordert eerlijke en efficiënte werking van kapitaalmarkten
Beleggers, en andere partijen actief op de kapitaalmarkten, moeten 
kunnen vertrouwen op eerlijk en efficiënt functionerende kapitaal-
markten. De AFM ziet erop toe dat ondernemingen actief op de 
kapitaalmarkten tijdige en betrouwbare informatie verstrekken. Het 
toezicht richt zich ook op de accountant die de betrouwbaarheid van 
de financiële verslaggeving moet beoordelen. De AFM stelt vast of de 
financiële verslaggeving plaatsvindt volgens de juiste standaarden. 
De AFM draagt bij aan een omgeving waarin de belegger eerlijke en 
geïnformeerde keuzes kan maken.
3. De AFM draagt bij aan de stabiliteit van het financiële stelsel
De AFM creëert samen met DNB randvoorwaarden voor een 
financieel stelsel met beheersbare en transparante risico’s. De AFM 
ziet toe op de ordelijke werking en stabiliteit van de financiële 
infrastructuur. Het toezicht richt zich op de gedragingen van 
marktpartijen die de financiële stabiliteit kunnen ondermijnen en op 
de transparantie van systeemrisico’s.
Geleverde prestaties
De AFM constateert dat de sector in een aantal opzichten verandering 
heeft doorgevoerd: financiële producten zijn aangepast, de informatie 
over producten en diensten is verbeterd en begrijpelijker en misschien 
wel het belangrijkste: het is duidelijk dat de financiële sector niet 
ongestraft een verdienmode kan hanteren dat ten koste van de klant gaat. 
Voor de consumenten is dat goed nieuws: zij hebben meer mogelijkheden 
om de financiële keuzes voor de toekomst te maken. Toch blijft oplet-
tendheid geboden omdat er altijd een deel van de markt zal zijn dat meer 
risico’s neemt dan verantwoord is en dat zich niet gedraagt zoals gewenst. 
Consumenten hebben tegelijkertijd de eigen verantwoordelijkheid om 
voldoende tijd en kennis te steken in het maken van die keuzes.
32
Zie voor een meer uitgebreide beschrijving het jaarverslag van de AFM over 2014.
Tweede Kamer, vergaderjaar 2014–2015, 34 200 IX, nr. 1 151
