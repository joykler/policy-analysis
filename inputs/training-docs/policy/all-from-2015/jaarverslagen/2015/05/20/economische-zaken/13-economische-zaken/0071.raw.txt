De beleidsartikelen
Bijdragen aan (inter)nationale organisaties
Energie Onderzoekcentrum Nederland (ECN)/ Nuclear Research 
Group (NRG)
ECN heeft in 2014 deelgenomen aan 5 van de 7 thema’s van de Topsector 
Energie en voert daarin door middel van PPS-constructies samen met het 
bedrijfsleven onderzoeks- en demonstratieprojecten uit. In 2014 is een 
lening verstrekt aan ECN van maximaal € 82 mln tegen een marktcon-
forme rente. Hiertoe werd besloten nadat gebleken was dat ECN niet in 
staat was tijdig een lening van marktpartijen te betrekken en vanwege het 
publieke belang van ECN/NRG voor de volksgezondheid (beschikbaarheid 
medische radio-isotopen) en de kennisinfrastructuur (energieonderzoek). 
De lening wordt in tranches uitbetaald – in 2014 is een eerste tranche van 
€ 25 mln uitbetaald. De lening is verstrekt onder voorwaarden van een 
veilige bedrijfsvoering van de Hoge Flux Reactor en een vooruitzicht van 
een gezonde, commerciële en verantwoorde bedrijfsvoering door ECN en 
NRG.
Interne begrotingsreserve risicopremie lening ECN/NRG
  
Bedragen x € 1.000
 Stand 1/1/2014  
 + Storting  +6.600 
 Stand per 31/12/2014  6.600
 
Diverse instituten
De doelstelling om samenwerking in de Noordwest-Europese elektrici-
teitsmarkten te verstevigen is bereikt. Binnen het Pentalaterale Forum is 
verder gewerkt aan de integratie van regionale markten en een gezamen-
lijke aanpak van leveringszekerheidvraagstukken. Een belangrijke stap in 
2014 betrof het opstellen van een regionale analyse over de leveringsze-
kerheid in de Noordwest-Europese regio door de gezamenlijke landelijke 
netbeheerders (TSO’s). Daarnaast is ook de samenwerking met 
buurlanden geïntensiveerd, in het bijzonder met Duitsland en België. Met 
Duitsland is een bilateraal akkoord voor een brede energie-samenwerking 
opgesteld en met België is een soortgelijk initiatief voorzien in 2015. 
Belangrijke onderwerpen voor bilateraal overleg zijn: leveringszekerheid, 
de integratie van hernieuwbare energie, (grensoverschrijdende) infra-
structuur en innovatie.
Toelichting op de ontvangsten
COVA
De lagere ontvangsten zijn het gevolg van een lager volume aardoliepro-
ducten, waarover de voorraadheffing is geheven, dan was geraamd.
SDE+
Het Ministerie van Financiën heeft in 2014 aan heffingen minder gereali-
seerd dan geraamd. De ontvangsten zijn achtergebleven bij de raming 
vanwege de relatief warmere winter in 2014.
Aardgasbaten
De baten vallen lager uit dan geraamd vanwege een aantal oorzaken. De 
belangrijkste zijn de verkoopprijs en het productievolume. De verkoopprijs 
van het aardgas was lager dan geraamd. Als indicator hierbij geldt onder 
Tweede Kamer, vergaderjaar 2014–2015, 34 200 XIII, nr. 1 70
