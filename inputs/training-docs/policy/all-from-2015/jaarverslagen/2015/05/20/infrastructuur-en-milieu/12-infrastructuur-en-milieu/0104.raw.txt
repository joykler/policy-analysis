verwijdering en is gestort. Er zijn in het LAP, en dus bij dit kengetal, alleen 
(tussen)doelen voor de jaren 2015 en 2021 geformuleerd. Dat komt met 
name vanwege de verschillende looptijden tussen het treffen van 
maatregelen en het effect daarvan.
Het op dit artikel uitgevoerde beleid en de bijbehorende resultaten waren 
Beleidsconclusie
het afgelopen jaar conform de verwachtingen zoals gemeld in de 
begroting. Er zijn geen grote afwijkingen of een noodzaak tot bijstelling 
aan het licht gekomen. Onderstaand worden een aantal mijlpalen uit 2014 
toegelicht.
In 2014 is via het programma «Van Afval Naar Grondstof» invulling 
gegeven aan de Groene Groei strategie van het kabinet. Over de concrete 
uitwerking van de operationele doelstellingen van dit programma is de 
Tweede Kamer per brief geïnformeerd (Kamerstukken II, 2013/2014, 
33 043, nr. 28).
De wijziging van het Landelijk Afvalbeheer Plan (LAP), dat tot doel heeft 
verder te sturen op hoogwaardigheid van afvalverwerking, is in 2014 in de 
inspraak gebracht. De inspraak is ook in 2014 verwerkt en het gewijzigde 
LAP is in december 2014 vastgesteld. De indicator die gebruikt is, is 
gebaseerd op kengetallen voor de hoogwaardigheid van afvalverwerking. 
De ontwikkeling van deze kengetallen is in lijn met de weergegeven 
doelstellingen. Zo is de hoeveelheid afval die nuttig is toegepast verder 
toegenomen. Hiermee komt de doelstelling van 2015 weer iets dichterbij.
In 2014 is conform toezegging aan de Tweede Kamer de beleidsdoor-
lichting van artikel 21, duurzaamheid, van de begroting van IenM 
opgeleverd. De uitkomsten en beleidsreactie zijn op 19 december 2014 
(Kamerstukken II, 2014/2015, 32 861, nr. 6) aan de Tweede Kamer 
aangeboden. Daarnaast is er een aanvullende externe rapportage aan de 
Kamer gezonden (Kamerstukken II, 2014/2015 32 861, nr. 7). De doeltref-
fendheid is volgens de onderzoekers redelijk tot goed. Op veel terreinen 
zijn doelen (grotendeels) bereikt en heeft het beleid daar in belangrijke 
mate aan bijgedragen. Ook zijn er onderdelen waar het beleid effect heeft 
ondanks het feit dat er nog geen sprake is van volledige doelbereiking. Dit 
geldt met name voor het beleid voor afval, duurzaam inkopen en de 
maatregelen in het kader van de Nitraatrichtlijn. Op het terrein van 
ecosystemen en biodiversiteit is het beleid volgens de onderzoekers 
echter niet doeltreffend. Voor de overige, meer recente onderdelen zijn 
doelbereiking en doeltreffendheid nog niet te bepalen. Wat betreft de 
doelmatigheid wordt geconstateerd dat uit de begroting niet duidelijk valt 
op te maken hoe de hoogte van de begrote uitgaven is bepaald. Daardoor 
ontbreekt een helder startpunt voor het bepalen van de doelmatigheid en 
wordt geconcludeerd dat op basis van de doorlichting en de beschikbare 
beleidsevaluaties geen eenduidige uitspraken kunnen worden gedaan 
over de doelmatigheid
Tweede Kamer, vergaderjaar 2014–2015, 34 200 XII, nr. 1 103
