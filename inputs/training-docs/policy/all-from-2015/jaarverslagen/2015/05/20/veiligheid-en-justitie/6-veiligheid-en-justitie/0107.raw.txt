Bedrijfsvoeringsparagraaf
verbeteren is in 2013 het programma Verbetering Financieel Beheer 
gestart. In 2013 is een betrouwbaar en geschoond systeem gerealiseerd 
en zijn de achterstanden weggewerkt. De verbeteringen hebben er toe 
geleid dat de Algemene Rekenkamer het financieel beheer in 2013 niet 
meer als een ernstige onvolkomenheid heeft aangemerkt, maar als een 
onvolkomenheid.
In 2014 is gewerkt aan het duurzaam verbeteren van het financieel beheer 
binnen VenJ en de professionalisering van de controlfunctie. De belang-
rijkste activiteiten waren:
� Het autorisatiebeheer is geoptimaliseerd. Belangrijke autorisatiecon-
flicten zijn opgelost;
� Het aantal gebruikersfouten bij boekingscoderingen is, vergeleken met 
voorgaande jaren, fors afgenomen. Door trainingen van medewerkers, 
systeemtechnische aanpassingen en extra controle op juiste invoer is 
de betrouwbaarheid van financiële informatie verbeterd;
� De capaciteit voor de invulling van de financial concerncontrol op de 
administraties, het functioneel beheer en het opdrachtgeverschap voor 
het technisch beheer en ontwikkeling van het systeem zijn vergroot. De 
afhankelijkheid en de inhuur van externen is daarmee afgenomen;
� In 2014 is conform toezegging onderzoek gedaan naar de vormgeving 
en invulling van de controlfunctie bij VenJ. De aanbevelingen worden 
in 2015 verder uitgewerkt en geïmplementeerd.
Met deze duurzame verbeteringen voldoet het financieel beheer aan de 
standaarden en vergt onderhoud en ontwikkeling. Aandachtspunt is het 
beheer van voorschotten. In 2014 zijn door het bestuursdepartement de 
nodige voorschotten niet tijdig of niet juist geregistreerd in de adminis-
tratie, dan wel vastgesteld. De bijbehorende betalingen zijn wel correct 
verlopen.
Subsidiebeheer
Naar aanleiding van bevindingen van de Algemene Rekenkamer over 
2012 is in 2013 in het kader van de verbetering van het financieel beheer 
een aantal subsidie-instrumenten herzien en ontwikkeld waarmee het 
subsidiebeheer in opzet is verbeterd, zoals: geactualiseerde beschrij-
vingen van de administratieve organisatie (AO), checklist (waaronder 
risicoanalyse), dossiergeleidelijst, modelbrieven, en dergelijke. Medio 
2014 zijn deze instrumenten geïmplementeerd en geëvalueerd en ze 
worden toegepast met ingang van subsidieverstrekking in 2015.
Personeelsbeheer
In 2014 zijn concrete verbeteracties geïnitieerd die de kwaliteit van het 
personeelsbeheer binnen VenJ hebben verbeterd. Bij alle dienstonder-
delen van VenJ zijn audits uitgevoerd naar de wijze waarop het perso-
neelsbeheer en de interne controle wordt uitgevoerd. Tevens zijn de 
VenJ-personeelsdossiers gescreend op aanwezigheid van verplichte 
documenten en heeft controle plaatsgevonden op de juistheid van de 
salarisbetaling en toelages aan VenJ-medewerkers. Op basis van deze 
analyse hebben de dienstonderdelen hun personeelsdossiers gecomple-
teerd en eventuele omissies in de salarisbetaling en toekenning van 
toelages hersteld. Daarnaast hebben dienstonderdelen de interne controle 
op het personeelsbeheer geïntensiveerd. Het Basis Controleplan is in 2014 
door alle dienstonderdelen (op hoofdlijnen) uitgevoerd. Kaders en 
werkprocessen in het personeelsbeheer zijn aangescherpt waardoor 
fouten bij de invoer in P-Direkt kunnen worden voorkomen.
Tweede Kamer, vergaderjaar 2014–2015, 34 200 VI, nr. 1 106
