Beleidsverslag
2. BELEIDSARTIKEL 
Artikel 1 BES-fonds 
A Algemene doelstelling 
Via het BES-fonds wordt bewerkstelligd dat de openbare lichamen 
Bonaire, Sint Eustatius en Saba middelen krijgen toebedeeld om hun 
taken naar behoren uit te voeren.
B Rol en verantwoordelijkheid 
De Minister van Binnenlandse Zaken en Koninkrijksrelaties is verantwoor-
delijk voor het BES-fonds. Als fondsbeheerder draagt hij zorg voor een 
adequate omvang van het fonds in relatie tot de overeengekomen 
taakverdeling tussen Nederland en de openbare lichamen. De openbare 
lichamen zijn autonoom in de besteding van de vrije uitkering.
De Minister van Binnenlandse Zaken en Koninkrijksrelaties is systeemver-
antwoordelijk voor de bestuurlijke en financiële verhouding met de 
eilanden. Dit uitgangspunt laat onverlet dat de openbare lichamen 
bepaalde wettelijke taken en activiteiten dienen uit te voeren waarvan zij 
op de algemene middelen zijn aangewezen.
De Caribisch Nederland-week (CN-week), die jaarlijks wordt georgani-
seerd, biedt de mogelijkheid aan de besturen van Bonaire, Saba en Sint 
Eustatius om te overleggen met de departementen in Den Haag. De week 
draagt bij aan een goede relatie en samenwerking tussen de rijksoverheid 
en de drie eilandbesturen.
De wet Financiën BES (de wet FinBES) biedt – indien nodig – instrumenten 
voor de Minister van Binnenlandse Zaken en Koninkrijksrelaties en de 
toezichthouder, het College financieel toezicht (Cft) om in te grijpen. Het 
openbare lichaam kan in principe alleen uitgaven doen die zijn 
opgenomen in een door de Minister van Binnenlandse Zaken en Konink-
rijksrelaties goedgekeurde begroting.
C Beleidsconclusies 
Het BES-fonds is een beleidsarm fonds. Immers, het is aan de eilanden 
om verantwoording af te leggen over de via het BES-fonds verstrekte 
middelen. De systeemverantwoordelijkheid van de Minister van Binnen-
landse Zaken en Koninkrijksrelaties is hierbij van groot belang. Om te 
voorkomen dat er discrepanties ontstaan tussen eilandelijke taken en 
financiën, toetst de Minister van Binnenlandse Zaken en Koninkrijksre-
laties strikt op artikel 87 van de Wet financiën BES. Op grond van dit 
artikel dient het Rijk bij beleidsvoornemens, die leiden tot een wijziging 
van taken voor de openbare lichamen, aan te geven welke financiële 
gevolgen hier aan zijn verbonden voor de openbare lichamen.
Tweede Kamer, vergaderjaar 2014–2015, 34 200 H, nr. 1 7
