Beleidsartikelen
4.6 Beleidsartikel 6 Investeringen krijgsmacht 
Algemene doelstelling
Defensie voorziet in nieuw materieel, infrastructuur en ICT-middelen en zij 
verkoopt, indien aan de orde, groot materieel en infrastructuur.
Rol en verantwoordelijkheid
De Minister is verantwoordelijk voor het tijdig voorzien in nieuw 
materieel, infrastructuur en ICT-middelen en de afstoting van overtollig 
groot materieel en infrastructuur.
Beleidsconclusie
In 2014 bleek het een uitdaging om de investeringsquote te realiseren 
1 
door capaciteitsproblemen in de verwervingsketen en onverwachte 
vertragingen bij diverse projecten. Vanwege reorganisaties, inclusief de 
verkleining de van staven, en de invoering van ERP vormden vooral de 
personele capaciteit en de beschikbaarheid van technische deskundigheid 
een knelpunt in 2014. Het beoogde investeringspercentage van 15,7 
procent is daardoor niet gehaald en is uitgekomen op 14,3 procent. In 
onderstaande tabel valt af te lezen dat de gerealiseerde IQ in 2014 wel is 
gestegen ten opzichte van 2013.
Het herstel van de investeringsquote heeft hoge prioriteit. In 2014 zijn 
diverse maatregelen getroffen die zich richten op het vergroten van de 
investeringsmogelijkheden en het wegnemen van onderliggende 
structurele oorzaken in de verwervingsketen: taskforce onderrealisatie, 
een onderzoek naar de «voorzien in»-keten, de evaluatie en herziening van 
het Defensie Materieel Proces (DMP) en tot slot de uitbreiding van de 
personele capaciteit van de DMO. De effecten moeten de komende jaren 
zichtbaar worden.
Voor de afgelopen vijf jaren was de investeringsquote gemiddeld 15,3 
procent.
De investeringen zijn gedurende 2014 met € 138 miljoen verlaagd. Door 
een overrealisatie van ruim € 10 miljoen in de laatste maanden van 2014 
zijn de investeringen in totaal € 128 miljoen lager uitgekomen. De 
uitgaven die in 2014 niet zijn gerealiseerd, zullen in latere jaren alsnog tot 
realisatie komen. De Kamer is eerder geïnformeerd over de daling van de 
investeringsquote en de opgetreden vertragingen (Kamerstuk 33 750-X, 
nr. 68).
1
De verwervingsketen draagt zorg voor het proces van behoeftestelling tot en met de behoefte-
vervulling en betreft niet alleen de DMO, maar ook andere defensieonderdelen.
Tweede Kamer, vergaderjaar 2014–2015, 34 200 X, nr. 1 52
