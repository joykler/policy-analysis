Beleidsartikelen
E: Toelichting op de instrumenten 
Verplichtingen
Meerjarenverplichting IABF (– € 232,3 mln.)
Door verkopen van de IABF portefeuille eind 2013 en begin 2014 zijn de 
omvang van de rentevergoeding en de fee uitgaven onder de IABF in 2014 
lager dan initieel geraamd. Hierdoor is de mutatie in de meerjarenver-
plichting aan ING eveneens lager dan geraamd.
Garantie Counter Indemnity (– € 950 mln.)
De openstaande garantieverplichting uit 2010 van € 950 mln. aan ABN 
AMRO is beëindigd per 27 september 2014.
Garantie SNS Propertize (– € 566,4 mln.)
De staat garandeert de door Propertize aangetrokken schuld. De maximale 
omvang van deze garantie was inclusief de verschuldigde rente, € 4,16 
miljard. De maximale omvang is per jaareinde met € 566 miljoen 
afgenomen tot € 3,60 miljard.
Uitgaven
NLFI (+ € 12,0 mln.)
De begroting van NLFI is naar boven bijgesteld, omdat SNS REAAL en 
Property Finance aan NLFI zijn overgedragen en door de verwachte 
verkooptrajecten, waaraan advieskosten zijn verbonden. De kosten zijn 
voor het grootste deel aan de financiële instellingen doorbelast, hierdoor 
blijft naar verwachting het door de staat te betalen bedrag per saldo gelijk.
Funding fee en management fee (– € 2.583,8 mln. + – € 23,8 mln.)
De fees zijn lager dan geraamd. Dit is het gevolg van de verkoop van een 
deel van de Alt-A portefeuille eind 2013. Met de opbrengsten uit de 
verkoop is de lening aan ING volledig afgelost.
Ontvangsten
Dividend staatsdeelnemingen (+ € 282,4 mln.)
Er is een meevaller bij de dividenden door hoger dan verwachte dividend-
uitkeringen van TenneT, UCN, Gasunie en Schiphol. Daarnaast wordt op 
portefeuilleniveau rekening gehouden met risico’s bij de verschillende 
staatsdeelnemingen. Deze risico’s hebben zich niet voorgedaan waardoor 
de dividendontvangsten hoger zijn dan geraamd.
Winstafdracht DNB (– € 47,4 mln.)
De winstafdracht DNB voor 2014 (DNB boekjaar 2013) is lager dan 
geraamd. Dit leidt tot een bijstelling van € 47,4 mln. De winst valt lager uit 
door minder opbrengsten uit de crisismaatregelen en door lagere 
vermogenswinsten.
Afdracht Staatsloterij (– € 11,3 mln.)
De omzetten van SENS staan al enige tijd onder druk hierdoor is ook de 
afdracht aan de staat lager.
Opbrengst verkoop vermogenstitels (+ € 4,1mln.)
In 2014 is het belang van de staat in NV ALTMAA N.V. (Aangewezen 
Luchtvaartterrein Maastricht-Aachen Airport) afgewikkeld en daarnaast is 
de afwikkeling van Twinning Holding B.V. voltooid. Bij ALTMAA is het aan 
Tweede Kamer, vergaderjaar 2014–2015, 34 200 IX, nr. 1 72
