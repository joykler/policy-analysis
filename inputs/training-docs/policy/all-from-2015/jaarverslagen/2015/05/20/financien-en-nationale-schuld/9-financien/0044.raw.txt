Beleidsartikelen
4. BELEIDSARTIKELEN 
4.1 Belastingen 
A: Algemene doelstelling 
Het genereren van inkomsten voor de financiering van overheidsbeleid. 
Solide, eenvoudige en fraudebestendige fiscale wet- en regelgeving is 
hiervoor de basis. Doeltreffende en doelmatige uitvoering van die wet- en 
regelgeving zorgen ervoor dat burgers en bedrijven bereid zijn hun 
wettelijke verplichtingen ten aanzien van de Belastingdienst na te komen 
(compliance).
B: Rol en verantwoordelijkheid 
De Minister is verantwoordelijk voor het beleid en de uitvoering op het 
terrein van de belastingen. Het beleid is gericht op een eenvoudig, solide 
en fraudebestendig belastingstelsel. Een belastingstelsel dat begrijpelijk is 
en dat de administratieve lasten voor burgers en bedrijven en de 
uitvoeringskosten voor de Belastingdienst waar mogelijk reduceert. Een 
belastingstelsel dat een solide belastingopbrengst oplevert, zonder 
willekeurige schommelingen. Een eerlijk belastingstelsel waarbij 
uitholling van de belastinggrondslag effectief kan worden bestreden, 
zodat ieder zijn deel bijdraagt.
C: Beleidsconclusies 
De Belastingdienst richt zich op het vergroten van de mate van zekerheid 
over de belastingontvangsten en het terugbrengen van de nalevingste-
korten. De Belastingdienst bevordert de naleving door passende dienst-
verlening te leveren, adequaat toezicht uit te oefenen en zo nodig de 
nakoming van de verplichtingen bestuurs- of strafrechtelijk af te dwingen. 
Compliance wordt afgemeten aan de mate waarin burgers en bedrijven 
tijdig, juist en volledig aangifte doen en tijdig betalen. Om het nalevings-
tekort te meten doet de Belastingdienst steekproeven in de segmenten 
Particulieren en Midden- en Kleinbedrijf. De uitkomsten van de steek-
proeven worden geëxtrapoleerd en geven een schatting van het macro 
correctiepotentieel bij de geregistreerde belastingplichtigen. De Belasting-
dienst wil met het zo verkregen inzicht (bijvoorbeeld in de achterliggende 
oorzaak van de fouten, de aard van de fouten, de belastingmiddelen waar 
de fouten zich manifesteren, de soort belastingplichtigen en branches), 
scherpere keuzen maken in de handhaving en inzet van zijn beschikbare 
capaciteit. De meest recente stand van de compliancefactoren zijn in de 
volgende tabel opgenomen:
Tweede Kamer, vergaderjaar 2014–2015, 34 200 IX, nr. 1 43
