Beleidsartikelen
de staat toekomende resterende saldo van liquide middelen overgeboekt 
á € 0,8 mln. Bij Twinning was er sprake van een resterend saldo van € 3,3 
mln.
Dividend financiële instellingen (+ € 23,9 mln.)
ASR heeft in 2014 meer dividend afgedragen dan verwacht. Dit heeft 
geresulteerd in een meevaller van € 23,9 mln.
NLFI (+ € 11,1 mln.)
Zie toelichting onder uitgaven.
Portefeuille ontvangsten (– € 1.105,8 mln.)
De ontvangsten uit de portefeuille zijn in 2014 lager dan geraamd door de 
opbrengsten als gevolg van verkoop van delen van de portefeuille eind 
2013.
Additionele Fee en Verhandelbaarheidsfee (– € 32,8 mln. en – € 14,7 mln.)
De omvang van de fees zijn in 2014 allen lager dan geraamd. Dit is gevolg 
van de beëindiging van de IABF overeenkomst.
Renteontvangsten SNS krediet (+ € 14,0 mln.)
Het door de staat aan SNS Reaal N.V. bij de nationalisatie verstrekte 
overbruggingskrediet is in 2014 doorgerold. Vanwege het doorrollen heeft 
SNS Reaal een hogere vergoeding over het door de staat verstrekte 
overbruggingskrediet betaald dan verwacht.
Aflossingen kapitaalverstrekking en couponbetalingen / boeterentes 
(+ € 1,1 mld.)
De staat heeft de laatste aflossing van € 1,025 mld. van ING vervroegd 
ontvangen. Daarmee heeft ING de volledige kapitaalinjectie van € 10 mld. 
uit 2008 terugbetaald aan de Nederlandse Staat. In de begroting was 
rekening gehouden met terugbetaling in 2015.
Premie-inkomsten Counter Indemnity (– € 13,1 mln.)
Het beëindigen van de garantie van de staat aan ABN AMRO inzake HBU 
(counter indemnity) betekent een verlaging van de te ontvangen premies 
voor de staat.
Garantie fee Propertize (+ € 1,9 mln.)
Propertize heeft een vergoeding betaald over de door de staat verleende 
garantie, waarmee de schuld van Propertize wordt gegarandeerd.
Terug te vorderen uitvoeringskosten staatsdeelnemingen (+ € 8,3 mln.)
In 2013 zijn niet alle ontvangsten van doorbelastingen van de kosten met 
betrekking tot SNS REAAL en de IABF-portefeuille gerealiseerd, de 
doorbelastingen zijn in 2014 ontvangen. Daarnaast zijn er kosten 
doorbelast aan de houdstermaatschappij van de Nederlandse aandelen in 
URENCO (UCN).
Tweede Kamer, vergaderjaar 2014–2015, 34 200 IX, nr. 1 73
