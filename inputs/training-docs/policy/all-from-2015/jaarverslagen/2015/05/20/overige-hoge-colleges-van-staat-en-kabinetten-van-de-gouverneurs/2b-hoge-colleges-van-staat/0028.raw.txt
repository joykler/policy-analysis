Beleidsverslag
Artikel 6. Kabinet van de Gouverneur van Aruba 
A. Algemene doelstelling 
De missie van het Kabinet is het optimaal ondersteunen van de 
Gouverneur in de uitoefening van zijn taken. Gezien deze ondersteunende 
rol zijn de taken van het Kabinet een afgeleide van de wettelijke taken en 
bevoegdheden van de Gouverneur. De belangrijkste taken en bevoegd-
heden zijn opgenomen in het Statuut voor het Koninkrijk, de Staatsre-
geling van Aruba en het Reglement van de Gouverneur. Verder is de 
regelgeving voor naturalisatie, optie, paspoorten en visa van belang (de 
Rijkswet op het Nederlanderschap, de Paspoortwet, de Paspoortuitvoe-
ringsregeling Nederlandse Antillen en Aruba en de visuminstructies van 
de Minister van Buitenlandse zaken en de Staatssecretaris van Veiligheid 
en Justitie). Daarnaast zijn de taken en inrichting van het kabinet 
vastgelegd in een instellings- en beheersbesluit, alsmede een organisatie 
en formatieplan.
B. Rol en verantwoordelijkheid 
De bestuurlijke rol van de Gouverneur zowel binnen Aruba als lands-
orgaan, als in relatie tot het Koninkrijk als Koninkrijksorgaan brengt met 
zich mee dat op het hele werkveld van deze overheden contacten worden 
onderhouden, ook door het Kabinet ten behoeve van de Gouverneur met 
de Staten van Aruba, met ministers, andere bestuurders en instituties in 
het Koninkrijk, Aruba en Nederland. De relaties met de Gouverneurs van 
Aruba en van Curaçao zijn geïnstitutionaliseerd en worden onderhouden.
Met name bij de uitvoering van rijkswetgeving werkt het Kabinet samen 
met verschillende ministeries, agentschappen en diensten. Dit zijn in het 
bijzonder de Immigratie- en Naturalisatiedienst, het agentschap Basisad-
ministratie Persoonsgegevens en Reisdocumenten en het Ministerie van 
Buitenlandse Zaken. Binnen het land Aruba heeft het Kabinet intensief 
contact met de Staten, de Raad van Ministers, de Hoge Colleges van Staat 
en met overige landsdiensten. De Gouverneur van Aruba heeft de 
procedure van de aanvraag en uitgifte van nationale paspoorten aan 
ingezetenen van Aruba deels gemandateerd aan de Dienst Bevolking en 
Burgerzaken (Censo).
De Minister van Binnenlandse Zaken en Koninkrijksrelaties is verantwoor-
delijk voor het beheer van de begroting van de Overige Hoge Colleges van 
Staat en Kabinetten van de Gouverneurs. De colleges voeren zelf het 
beheer over hun begroting of hun begrotingsdeel. Over de inhoud van dit 
beheer bestaan afspraken (de zogenoemde beheerafspraken) tussen de 
Minister en de colleges, waarin recht gedaan wordt aan hun staatsrechte-
5 
lijke positie.
C. Beleidsconclusies 
Qua uitvoering en beoogde resultaten hebben zich in 2014 geen bijzonder-
heden voorgedaan.
5
Comptabiliteitswet 2001, artikel 19.
Tweede Kamer, vergaderjaar 2014–2015, 34 200 IIB, nr. 1 27
