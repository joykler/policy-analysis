Beleidsartikelen
is uitgevallen dan verwacht, waardoor er uiteindelijk € 18 mln. meer rente 
is betaald dan waar in de begroting rekening mee werd gehouden.
Verstrekte leningen (+ € 712 mln.)
Het bedrag aan verstrekte leningen is € 712 mln. hoger geweest dan in de 
begroting werd geraamd. Dit komt voornamelijk doordat Agentschappen 
meer leningen hebben afgesloten dan eerder verwacht.
Mutaties in rekening-courant en deposito’s (– € 1,7 mld.)
Het saldo van alle rekeningen-courant en deposito’s van de deelnemers 
aan het geïntegreerd middelenbeheer is in 2014 met € 4,2 mld. gedaald. 
Dit komt voornamelijk doordat de sociale fondsen gezamenlijk meer rood 
zijn gaan staan op hun rekening-courant. Deze daling van de in de 
schatkist aangehouden middelen is wel € 1,7 mld. lager dan de daling die 
in de begroting 2014 werd geraamd. De instroom van middelen van de 
decentrale overheden ter hoogte van € 7 mld. heeft een drukkend effect 
gehad op het tekort van deze post.
Ontvangsten
Rentebaten (– € 38 mln.)
De rentebaten vallen lager uit dan begroot. Dit komt voornamelijk doordat 
het rentetarief op nieuw afgesloten leningen lager ligt dan geraamd. 
Hierdoor ontvangt het Rijk minder rente van de deelnemers die lenen bij 
de schatkist. Ook betalen deelnemers een lagere debetrente als ze rood 
staan op hun rekening-courant. Doordat de sociale fondsen gezamenlijk 
€ 27 mld. rood staan zorgt de gedaalde debetrente voor lagere rente-
ontvangsten voor het Rijk.
Ontvangen aflossingen (+ € 234 mln.)
Er is in 2014 voor € 234 mln. meer aan leningen afgelost dan in de 
begroting werd geraamd. Dit kan bijvoorbeeld als een deelnemer besluit 
om een lening (deels) vervroegd af te lossen, bijvoorbeeld bij verkoop van 
de activa (bijvoorbeeld een pand) waarvoor was geleend.
Tweede Kamer, vergaderjaar 2014–2015, 34 200 IX, nr. 1 102
