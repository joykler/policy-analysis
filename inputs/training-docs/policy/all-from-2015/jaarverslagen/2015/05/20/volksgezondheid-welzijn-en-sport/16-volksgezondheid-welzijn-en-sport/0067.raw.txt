Beleidsartikel 4 Zorgbreed beleid 
1. Algemene beleidsdoelstelling 
Het scheppen van randvoorwaarden om het zorgstelsel te laten werken 
zodat de kwaliteit, de toegankelijkheid en de betaalbaarheid van de zorg 
voor de burger is gewaarborgd. 
2. Rol en verantwoordelijkheid Minister 
De Minister bevordert de werking van het stelsel door partijen in staat te 
stellen hun rol te spelen en door belemmeringen weg te nemen die een 
goede werking van het stelsel in de weg staan. Daar waar publieke 
belangen in het geding zijn, die niet voldoende door (partijen in) het 
stelsel behartigd kunnen worden, bevordert de Minister dat deze belangen 
worden behartigd.
De positie van de cliënt wordt versterkt. Ten eerste door de rechten van de 
cliënt te versterken door heldere, eenduidige wetgeving. Ten tweede door 
te stimuleren dat patiënten- en gehandicaptenorganisaties hun rol in het 
stelsel kunnen spelen.
De verantwoordelijkheid van de Minister wordt tevens ingevuld door met 
stakeholders te streven naar een innovatieve en kwalitatieve beroepen-
structuur met bijbehorende opleidingsmatrix ter invulling van de huidige 
en toekomstige zorgvraag met aandacht voor kwaliteit, toegankelijkheid 
en betaalbaarheid. Ook wordt – indien noodzakelijk – het arbeidsmarkt-
beleid van veldpartijen ondersteund en wordt gestimuleerd dat er 
voldoende capaciteit aan zorgverleners beschikbaar is en blijft.
Ook zijn er randvoorwaarden gecreëerd om het innoverend vermogen van 
de gezondheidszorg te waarborgen en wordt gezondheidsonderzoek en 
het gebruik van de ontwikkelde kennis gestimuleerd.
De IGZ houdt toezicht op ruim twintig wetten, waaronder de Wet op de 
beroepen in de individuele gezondheidszorg (Wet BIG), de Kwaliteitswet 
Zorginstellingen en de Geneesmiddelenwet. De uitgaven voor de IGZ 
staan verantwoord op artikel 10 Apparaatsuitgaven.
De Minister heeft voor een goede werking van het zorgstelsel de 
beschikking over verschillende zelfstandige bestuursorganen die een taak 
hebben op het gebied van markttoezicht, pakketbeheer, kwaliteit en 
transparantie.
In Caribisch Nederland wordt een passend aanbod van zorg en jeugdzorg 
gerealiseerd.
Tweede Kamer, vergaderjaar 2014–2015, 34 200 XVI, nr. 1 66
