De onderzoeken naar jihadgangers en terugkeerders zijn in 2014 geïnten-
siveerd. Daarbij is nauw samengewerkt met partners om de risico’s in te 
perken. De Algemene Inlichtingen- en Veiligheidsdienst (AIVD) heeft 
meerdere ambtsberichten uitgegeven aan burgemeesters, het Openbaar 
Ministerie, de Raad voor de Kinderbescherming en aan andere instanties.
De spanningen in Noord-Afrika en het Midden-Oosten leiden ook tot 
spanningen in eigen land. Openlijk wordt sympathie getoond met de 
strijders van ISIS en JaN, wat de nodige tegenreacties oplevert en 
daarmee een risico vormt voor toename van maatschappelijke tegenstel-
lingen.
Het jaar 2014 kenmerkt zich aan de oostgrens van Europa door een sterk 
verslechterende relatie tussen het Westen en Rusland. De inmenging van 
Rusland in Oekraïne heeft de onderlinge verhoudingen op scherp gezet.
Cyberdreiging
In 2014 is gebleken dat het aantal complexe digitale aanvallen is toege-
nomen. Bij herhaling is waargenomen dat aanvallers bij detectie en 
verwijdering van de initiële malware binnen een kort tijdsbestek op 
alternatieve wijze opnieuw toegang verkregen tot hetzelfde doelwit-
netwerk. Deze aanvallen omzeilen dus structureel bestaande beveiligings-
maatregelen en zijn daarom moeilijk te detecteren en permanent te 
verwijderen. Hierdoor blijven digitale spionageaanvallen vaak maanden 
tot jaren onopgemerkt en kan de omvang en impact van de schade voor 
de getroffen organisaties enorm zijn.
De start van de Joint Sigint Cyber Unit in 2014, een gezamenlijke unit met 
de Militaire Inlichtingen- en Veiligheidsdienst (MIVD), heeft voor een 
bundeling gezorgd van de expertise van beide diensten. Deze unit 
ondersteunt de teams bij de AIVD en MIVD in hun onderzoeken.
Taken Algemene Inlichtingen- en Veiligheidsdiensten
De dreiging van jihadgangers en terugkeerders, de onrust aan de 
oostgrenzen van Europa en de blijvende dreiging van cyberaanvallen 
hebben ertoe geleid dat het kabinet in juni 2014 extra geld heeft vrijge-
maakt voor de AIVD. Deze € 25 mln. wordt vanaf 2015 geïnvesteerd in het 
primair proces. Van de eerder opgelegde taakstelling is circa € 23 mln. 
gerealiseerd door maatregelen als de inkrimping op stafafdelingen, de 
ondersteuning en ICT-middelen. Met het onderzoek naar de co-locatie van 
de MIVD en de AIVD wordt beoogd het restant van de taakstelling in te 
vullen.
Tweede Kamer, vergaderjaar 2014–2015, 34 200 VII, nr. 1 15
