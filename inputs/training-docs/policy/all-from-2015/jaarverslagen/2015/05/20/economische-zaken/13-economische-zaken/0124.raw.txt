Toelichting bij de samenvattende verantwoordingsstaat 
inzake agentschappen
Bijzondere baten
De realisatie in 2014 bestaat uit opbrengsten voor de verkoop van 
dienstauto’s en uit opbrengsten van detachering van 2 medewerkers.
Toelichting op de lasten
Apparaatskosten
Personele kosten
De personele kosten zijn in totaal € 2,4 mln hoger ten opzichte van de 
vastgestelde begroting. Dat verschil wordt ten eerste verklaard doordat de 
reis- en verblijfkosten (€ 1,4 mln) in het kader van de werkkostenregeling 
zijn verplaatst van materiële naar personele kosten.
Verder is Agentschap Telecom erin geslaagd om de trend van onderbe-
zetting op personeel te doorbreken. Dit in tegenstelling tot de prognoses 
zoals opgenomen in de vastgestelde begroting, waarbij nog werd 
uitgegaan van een substantiële vacatureruimte. Ten opzichte van de 
vastgestelde formatie van het agentschap is de realisatie 104%, waarbij 
geldt dat de overbezetting vooral wordt veroorzaakt door inhuur voor de 
uitvoering van het project GAMMA.
Minder positief is de onder-uitputting op het beschikbare opleidings-
budget (73%).
Materiële kosten
De materiële kosten zijn in totaal € 3,0 mln lager ten opzichte van de 
vastgestelde begroting. Dat verschil wordt ten eerste verklaard doordat de 
reis- en verblijfkosten (€ 1,4 mln) in het kader van de werkkostenregeling 
zijn verplaatst van materiële naar personele kosten. Verder is de 
vertraging van het project GAMMA en de herziene werkwijze op de 
financiering van aanschaf van het zaaksysteem van directe invloed op de 
realisatie (€ 1,7 mln)
In de begroting voor bijdrage SSO’s was nog rekening gehouden met een 
bijdrage voor de huisvesting Amersfoort ad € 1,2 mln. Die (her)huis-
vesting is niet doorgegaan. De begroting exclusief huisvesting was circa 
€ 4,0 mln. De realisatie is € 1,0 mln hoger. Dit wordt vooral veroorzaakt 
door de overschrijding van het budget voor ICT dienstverlening.
Overige lasten
Dotaties voorzieningen
De dotaties voorzieningen zijn ten opzichte van de vastgestelde begroting 
hoger. Dit wordt veroorzaakt door een dotatie op dubieuze debiteuren van 
€ 185k als gevolg van noodzakelijke afboeking van enkele oninbare 
vorderingen en een dotatie op de voorziening ambtsjubilea ad € 75k als 
gevolg van aanscherping van de berekeningsmethodiek en bijstelling van 
de percentages voor de werkgeverslasten en voor de berekening van de 
contante waarde.
Correctie kosten GAMMA
Volgens afspraak zijn de in 2014 gemaakte ontwikkelkosten GAMMA ad 
€ 0,9 mln in mindering gebracht op de kosten en rechtstreeks ten laste 
gebracht van de post Te verrekenen met vergunninghouders. Hierdoor 
wordt het resultaat € 0,9 mln hoger.
Tweede Kamer, vergaderjaar 2014–2015, 34 200 XIII, nr. 1 123
