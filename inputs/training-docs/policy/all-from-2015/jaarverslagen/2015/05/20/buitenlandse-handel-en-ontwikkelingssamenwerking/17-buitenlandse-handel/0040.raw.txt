Artikel 2: Duurzame ontwikkeling, voedselzekerheid en water 
A: Algemene doelstelling
Een toename van voedselzekerheid; verbeterd waterbeheer, drinkwater en 
sanitatie; en duurzaam gebruik van natuurlijke hulpbronnen, het 
tegengaan van klimaatverandering en een vergrote weerbaarheid van de 
bevolking tegen onafwendbare klimaatverandering.
B: Rol en verantwoordelijkheid
In afstemming met de Minister van Economische Zaken en de Minister 
van Infrastructuur en Milieu draagt de Minister voor Buitenlandse Handel 
en Ontwikkelingssamenwerking bij aan het zeker stellen dat internationale 
publieke goederen zoals een stabiel klimaat, gezonde ecosystemen, 
grondstoffen, voedsel en water beschikbaar blijven voor huidige en 
toekomstige generaties.
De Minister is verantwoordelijk voor:
Financieren
� De financiering van diverse programma’s gericht op duurzame 
ontwikkeling, voedselzekerheid en water, uitgevoerd door multilaterale 
instellingen, maatschappelijke organisaties, kennisinstellingen, lokale 
overheden, centrale programma uitvoerders (zoals FMO, RVO), 
samenwerking met andere donoren (DFID, BMZ) en via publiek-private 
partnerschappen. Op basis van eerdere ervaringen zullen in publiek 
private samenwerking de beoogde uitkomsten voor zowel bedrijven 
als ontwikkelingsimpact beter geëxpliciteerd worden.
� De niet-geoormerkte financiering van verschillende multilaterale 
instellingen, die een sleutelrol spelen bij de aanpak van vraagstukken 
op het gebied van deze thema’s.
Regisseren
� Het regisseren van de Nederlandse aanpak van mondiale problemen 
op mondiale schaal.
� Het coördineren van de Nederlandse positie in Brussel en interna-
tionale fora voor wat betreft de ontwikkelingsaspecten van het 
Europese en internationale beleid ten aanzien van duurzame ontwikke-
ling, voedselzekerheid en water.
Stimuleren
� Het stimuleren van de intensivering van de samenwerking tussen 
overheden, kennisinstellingen, maatschappelijke organisaties en de 
private sector.
� Inzet van Nederlandse deskundigheid bij het realiseren van de 
ontwikkelingsdoelstellingen.
C: Beleidsconclusies
Het beleid gericht op toename van voedselzekerheid is conform begroting 
voortgezet. Nuffic kon voor het internationaal onderwijsprogramma op 
het voedselzekerheidsdeel van NICHE/NFP minder projecten starten dan 
was gepland.
Op het terrein van verbeterd waterbeheer, drinkwater en sanitatie waren 
de resultaten conform de verwachtingen. De beleidsinzet op bepaalde 
onderdelen liep echter vertraging op, mede vanwege de bezuinigingen op 
de OS-begroting. Om de bezuinigingen op het waterbudget op te vangen 
zijn verschillende bijdragen getemporiseerd (hieronder een nieuwe 
Tweede Kamer, vergaderjaar 2014–2015, 34 200 XVII, nr. 1 39
