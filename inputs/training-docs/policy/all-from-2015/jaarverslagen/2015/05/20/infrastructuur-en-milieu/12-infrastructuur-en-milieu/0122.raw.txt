enige maanden na de begroting 2014 definitief is vastgesteld. De 
uitgebreide verantwoording over het uitvoeringsprogramma 2014 (het 
publieksjaarverslag 2014) wordt in maart aan de Tweede Kamer aange-
boden.
Bij de vergunningen is over de hele linie ruim 91% van de planning 
gerealiseerd. Aangezien een groot deel van de vergunningen vraagge-
stuurd is, is het moeilijk om exact de planning te realiseren. De afwijking 
bij Risicovolle bedrijven hangt samen met de vele technische en organisa-
torische wijzigingen binnen NRG (Research & Consultancy Group) van de 
nucleaire installatie in Petten. Hierdoor is er een verhoogd aanbod van 
wijzigingsvoorstellen geweest.
Bij Rail en wegvervoer is in het kader van de aanvraag van het veiligheids-
attest een audit uitgevoerd bij NedTrain. Dit heeft geleid tot een aanvraag 
van duizend nieuwe machinistenvergunningen. Door deze ontwikkeling 
oversteeg het aantal verleende machinistenvergunningen het geplande 
aantal.
De lagere realisatie bij de vergunningverlening koopvaardij is onder meer 
het gevolg van het nog niet kunnen verstrekken van het certificaat voor 
verzekerde aansprakelijkheid voor de kosten van de opruiming van schip 
en lading als het schip vergaat. Dat komt omdat het minimaal vereiste 
aantal deelnemende landen het verdrag van Nairobi nog niet heeft 
ondertekend, zodat het verdrag nog geen bindend karakter heeft. Voorts 
verwachtte de inspectie dat in de laatste twee maanden van 2014 veel 
aanvragen ingediend zouden worden voor de diverse liability-certificaten. 
Dat is niet gebeurd.
Het aantal vergunningen bij luchtvaart is lager uitgevallen dan gepland, 
voornamelijk door een gedeeltelijke dubbeltelling in de oorspronkelijke 
plancijfers.
Bij de administratiecontroles is over de hele linie de realisatie op 113% 
van de planning uitgekomen. Dit houdt verband met de gedeeltelijke 
verschuiving van objectinspecties naar administratiecontroles. Een 
belangrijke afwijking is zichtbaar bij Water, bodem en bouwen. Door de 
taakveranderingen binnen dit domein in de afgelopen jaren wordt nog 
gezocht naar een effectief evenwicht in de wijze van toezichtuitoefening. 
Bij risicovolle bedrijven is bij het toezicht op Defensie de registratiesyste-
matiek gewijzigd. Dit leidde tot een lager aantal administratiecontroles. Bij 
Scheepvaart wijken de administratiecontroles af omdat in dat domein 
meer objectinspecties zijn uitgevoerd.
Het aantal administratiecontroles bij Gevaarlijke stoffen is hoger uitge-
vallen dan gepland door de wijze waarop een aantal thematische 
inspecties in de transportdomeinen zijn uitgevoerd. Het betrof in die 
gevallen minder tijdrovende inspecties.
Bij de audits is in totaal de realisatie ruim 96% ten opzichte van de 
planning. Bij scheepvaart zijn geen audits uitgevoerd omdat in dat domein 
in 2014 is gewerkt aan één toezichtmodel voor alle organisaties; hierdoor 
zijn geen realitychecks uitgevoerd.
De realisatie van het aantal convenanten bedraagt ultimo 2014 in totaal 
101 en blijft daarmee 28% achter ten opzichte van de planning. Ook in 
2014 bleken de convenanten voor de inspectie arbeidsintensief en was de 
bereidheid binnen de verschillende sectoren om convenanten af te 
sluiten, wisselend.
Tweede Kamer, vergaderjaar 2014–2015, 34 200 XII, nr. 1 121
