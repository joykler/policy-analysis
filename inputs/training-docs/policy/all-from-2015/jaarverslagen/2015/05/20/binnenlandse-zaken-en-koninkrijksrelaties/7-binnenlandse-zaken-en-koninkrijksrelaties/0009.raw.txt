risicoverevening en door ondersteuning-op-maat aan te bieden bij 
bijvoorbeeld het vastleggen van samenwerkingsarrangementen.
Gemeentelijke herindeling
In 2014 zijn vijf voorstellen tot gemeentelijke herindeling aangenomen. 
Deze zijn per 1 januari 2015 in werking gegaan. Het aantal gemeenten 
daalt hiermee naar 393. Daarnaast zijn twee nieuwe voorstellen voor 
gemeentelijke herindeling, Gooise Meren en Edam-Volendam, bij de 
Tweede Kamer aanhangig gemaakt.
Wet Gemeenschappelijke regelingen (Wgr)
De Eerste Kamer heeft in december 2014 ingestemd met de opheffing van 
de Wgr-plusregio’s. Daarmee is er een einde gekomen aan de verplichte 
samenwerking in de zeven plus- /stadsregio’s.
Agenda Stad
In de Miljoenennota 2015 en in de Werk- en groeibrief van het kabinet is 
een Agenda Stad aangekondigd om de groei, innovatie en leefbaarheid 
van Nederlandse steden te versterken. Langs deze lijn is in 2014 gewerkt 
aan de invulling van deze agenda. Het kabinet werkt daarbij intensief 
samen met steden en andere betrokken partijen. Het kabinet zal de 
Tweede Kamer voor het zomerreces van 2015 per brief informeren over de 
concrete maatregelen in het kader van Agenda Stad.
Democratische vernieuwing (versterken relatie tussen mensen en 
overheid)
Doe-democratie
Om de doe-democratie te bevorderen, moeten overheden aansluiting 
vinden op maatschappelijke initiatieven. De eigen verantwoordelijkheid 
van burgers en het probleemoplossend vermogen in de samenleving 
krijgt hierdoor meer ruimte. Samen met de Vereniging van Nederlandse 
Gemeenten (VNG) heeft het Ministerie van Binnenlandse Zaken en 
Koninkrijksrelaties het afgelopen jaar onder andere een zogenaamde 
Krachttoer verzorgd. In tientallen gemeenten zijn bestuurders, raadsleden, 
ambtenaren en initiatiefnemers met elkaar in contact gebracht om samen 
de doe-democratie nadere invulling te geven. Daarnaast zijn in ongeveer 
150 gemeenten leerkringen georganiseerd. Tijdens deze leerkringen zijn 
ervaringen uitgewisseld en is besproken hoe beter aangesloten kan 
worden op initiatieven uit de samenleving. Tot slot is het Ministerie van 
Binnenlandse Zaken en Koninkrijksrelaties in 2014 partner geworden van 
het G1000-platform, dat tot doel heeft de komende twee jaar op zo veel 
mogelijk plaatsen in Nederland een G1000 burgerplatform te organiseren, 
kennis hierover te delen en dit experiment wetenschappelijk te onder-
zoeken.
In 2014 is er speciale aandacht geweest voor de doelgroep «vrijwilligers». 
Het Ministerie van Binnenlandse Zaken en Koninkrijksrelaties is in dat 
kader een maatwerkaanpak gestart om vrijwilligers meer ruimte te geven 
om de doe-democratie vorm te geven. De doelgroep «vrijwilligers» is 
binnen het regeldrukprogramma van het kabinet een speerpunt. Dit heeft 
ertoe geleid dat het kabinet, in de afweging over en bij het opstellen van 
nieuwe wet- en regelgeving, de regeldrukeffecten voor vrijwilligers van te 
voren in kaart brengt.
Tweede Kamer, vergaderjaar 2014–2015, 34 200 VII, nr. 1 8
