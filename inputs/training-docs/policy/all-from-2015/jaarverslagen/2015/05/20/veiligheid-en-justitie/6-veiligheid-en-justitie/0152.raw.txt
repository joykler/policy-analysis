Agentschapsparagrafen
Bijdrage overige departementen
Justis ontvangt vanuit het Ministerie van SZW een bijdrage voor de 
continue screening van de kinderopvang (€ 0,087 mln.) en vanuit het 
Ministerie van IenM een bijdrage voor de continue screening van de 
taxibranche (€ 0,202 mln.). Daarnaast is in 2014 een bijdrage van het 
Ministerie van Economische Zaken opgenomen voor de PRIMA-regeling.
Omzet derden
De productie was aanzienlijk hoger dan begroot waardoor Justis meer 
baten realiseerde. De hogere productie deed zich met name voor bij de 
producten Verklaring Omtrent het gedrag Natuurlijke Personen (VOG-NP) 
en Verklaring Omtrent het gedrag Rechtspersonen (VOG-RP). Bij VOG-NP 
willen brancheorganisaties en werkgevers steeds meer risico’s uitsluiten, 
dit wordt ook veroorzaakt door incidenten die veel media-aandacht 
krijgen. Bij het opstellen van de begroting voor het product VOG-RP is 
ervan uitgegaan dat de invoering van de nieuwe Gedragsverklaring 
Aanbesteding (GVA) een daling van de productie VOG-RP zou veroor-
zaken. Dit is echter niet gebeurd; het aantal reguliere VOG-RP aanvragen 
is ondanks invoering van GVA fors toegenomen.
Lasten
Personele kosten
De hogere kosten externe inhuur hebben te maken met hogere kosten bij 
de programma’s Scherp en Efficiënt en Radar om de activiteiten die in 
2013 waren voorzien en niet uitgevoerd zijn, in 2014 te kunnen realiseren. 
Gezien het tijdelijke karakter zijn de extra uitgaven op de post externe 
inhuur gedaan.
Materiële kosten
De realisatie van de totale materiële kosten wijkt nauwelijks af van de 
begroting 2014. De hogere uitgaven hebben te maken met hogere kosten 
in verband met de nieuwe huisvesting en hogere bijdrage aan SSO-ICT. 
Een gewijzigde codering heeft geleid tot een verschuiving tussen de 
kostenposten Bijdrage aan SSO’s en de Overige materiële kosten.
Afschrijvingskosten
Door een veranderd inzicht ten aanzien van activering voor Justis zijn de 
rente- en afschrijvingskosten vervallen.
Tweede Kamer, vergaderjaar 2014–2015, 34 200 VI, nr. 1 151
