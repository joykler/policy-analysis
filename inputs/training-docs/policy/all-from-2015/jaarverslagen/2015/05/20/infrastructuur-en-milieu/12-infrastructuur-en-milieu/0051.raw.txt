Artikel 14 Wegen en Verkeersveiligheid 
Om weggebruikers zo snel, verkeersveilig, betrouwbaar en duurzaam 
Algemene Doelstelling
mogelijk van A naar B te laten reizen ontwikkelt, beheert en benut IenM 
 
het hoofdwegennet. Daartoe zet IenM in op een hoofdwegennet dat 
bijdraagt aan de economische en ruimtelijke ontwikkeling van Nederland 
en voldoet aan milieunormen. Daarnaast wordt ingezet op een afname 
van het aantal verkeersslachtoffers op alle Nederlandse wegen. Om deze 
doelen te bereiken werkt IenM samen met decentrale overheden, 
bedrijfsleven en maatschappelijke organisaties.
(Doen) uitvoeren
Rollen en Verantwoordelijkheden
De Minister is verantwoordelijk voor een robuust mobiliteitssysteem van 
sterke verbindingen, sterke modaliteiten, voorspelbare reistijden en goede 
bereikbaarheid (zie ook artikelen 15 Openbaar vervoer en 16 Spoor). Voor 
het hoofdwegennet betekent dit dat de Minister zorgt voor:
– De besluitvorming over en uitvoering van infrastructuur in relatie tot 
gebiedsontwikkeling. Aanlegprojecten worden in het MIRT vastgelegd. 
De bijdragen zijn gerelateerd aan het Infrastructuurfonds (artikel 12 
Hoofdwegen);
– De financiering (via het Infrastructuurfonds) van het programma Beter 
Benutten;
– De uitvoering van het beheer, onderhoud, verkeersmanagement en het 
oplossen van veiligheidsknelpunten door RWS als beheerder van het 
hoofdwegennet. Deze activiteiten zijn terug te vinden op het Infrastruc-
tuurfonds (artikel 12 Hoofdwegen);
– Het bevorderen van de bereikbaarheid en veiligheid en beperken van 
de kosten door verbetering van de reisinformatie en het verkeersma-
nagement: via inzet op de laatste technologieën en samenwerking 
tussen bedrijfsleven en wegbeheerders verbetert de reisinformatie 
voor de reiziger, die zich daardoor zowel beter kan voorbereiden op de 
reis, als de reis kan aanpassen;
– Het vormgeven (in saneringsplannen) en uitvoeren van de aanpak van 
hoge geluidbelastingen langs rijkswegen door middel van het 
meerjarenprogramma Geluid (MJPG);
– Het oplossen van de knelpunten voor luchtkwaliteit langs het hoofdwe-
gennet door middel van maatregelen (zowel generiek en locatie 
specifiek) in het kader van het Nationaal Samenwerkingsprogramma 
Luchtkwaliteit (NSL).
Regisseren
De Minister is verantwoordelijk voor de vormgeving en deels ook voor de 
uitvoering van het beleid inzake wegen en verkeersveiligheid, waaronder 
het toezicht op de uitvoering van de wet- en regelgeving. Via wet- en 
regelgeving, aansturing van RWS in het beheer van het wegennet en 
afspraken met het bedrijfsleven en andere maatschappelijke organisaties, 
zorgt IenM voor veilige infrastructuur en optimaal gebruik daarvan. 
Daarbij wordt ingespeeld op ontwikkelingen bij gebruikers, voertuigen en 
infrastructuur. Deze regierol wordt concreet ingevuld door:
– Regelgeving en afspraken over voorzieningen- en kwaliteitsniveaus bij 
infrastructuur in het kader van veiligheid, betrouwbaarheid, snelheden, 
doorstroming en duurzaamheid;
– Een slim gebruik van de huidige en toekomstige infrastructuur. Met het 
programma Beter Benutten wordt -naast investeringen in de 
infrastructuur- gewerkt aan het terugdringen van de files met 20 
procent op specifieke corridors in de drukste gebieden van het land, 
ten opzichte van een situatie zonder het programma Beter Benutten 
Tweede Kamer, vergaderjaar 2014–2015, 34 200 XII, nr. 1 50
