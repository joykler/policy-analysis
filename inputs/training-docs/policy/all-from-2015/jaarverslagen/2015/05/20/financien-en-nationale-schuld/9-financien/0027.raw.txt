Beleidsverslag
de implementatiewet richtlijn en verordening kapitaalvereisten in werking 
getreden (CRD IV/CRR). Hierin worden onder andere strengere eisen aan 
het kapitaal van banken (en beleggingsondernemingen) gesteld en 
worden maatregelen geïntroduceerd ter versterking van het toezicht. De 
richtlijn en de verordening beogen daarmee te komen tot een versterking 
van de financiële soliditeit, stabiliteit en weerbaarheid van banken en 
beleggingsondernemingen. Vooruitlopend op toekomstige Europese 
discussies over de zogenaamde leverage ratio is in 2014 besloten dat de 
Nederlandse systeembanken een leverage ratio van minimaal 4% dienen 
na te streven per 2018. CRD-IV voorziet in het maken van Europese 
afspraken over de leverage ratio uiterlijk in 2017, met als uitgangspunt de 
introductie van een bindende en geharmoniseerde Europese leverage 
ratio eis in 2018. De inzet van het kabinet zal ook hier zijn dat de leverage 
ratio minimaal 4% dient te bedragen voor ten minste alle systeemrele-
vante Europese banken. Daarnaast is op 16 april 2014 de herziening van 
de richtlijn voor depositogarantiestelsels (Deposit Guarantee Schemes 
Directive, DGSD) vastgesteld. Met de DGSD zal de regelgeving voor 
nationale depositogarantiestelsels verder worden geharmoniseerd. Tot 
slot is op 15 mei 2014 de richtlijn voor herstel- en afwikkeling van banken 
(Bank Recovery and Resolution Directive, BRRD) vastgesteld. De BRRD 
introduceert een effectief Europees kader om financiële problemen van 
banken snel en effectief op te lossen en om, indien nodig, de afwikkeling 
van banken ordelijk te laten verlopen.
Beleidsmatige conclusie
In 2014 zijn in het bijzonder belangrijke stappen gezet voor de effectieve 
inwerkingtreding van de Europese bankenunie. Zo is het Europees 
bankentoezicht (SSM), na een uitgebreide doorlichting van de balansen 
van systeemrelevante banken, op 4 november van start gegaan, is de 
verordening inzake het gemeenschappelijk afwikkelingsmechanisme 
(SRM) vastgesteld en heeft het single rulebook, met de implementatiewet 
richtlijn en verordening kapitaalvereisten (CRD IV/CRR) en de herziening 
van de richtlijn voor depositogarantiestelsels (DGSD), verder vorm 
gekregen.
5. Financieel beheer interventies financiële sector
Het beleid is gericht op een afgewogen, zakelijk verantwoorde exit uit 
ASR, ABN AMRO en SNS REAAL en op de ondernemingsstrategie die 
deze exit mogelijk moet maken. De stichting NL Financial Investments 
(NLFI) heeft de Minister van Financiën geadviseerd over de te volgen 
exitstrategie voor SNS Reaal N.V. en ASR Nederland N.V. De Minister van 
Financiën heeft op basis van het advies van NLFI besloten om het 
verkoopproces van het verzekeringsgedeelte van SNS Reaal te starten. 
Aan dit verkoopproces mocht ook ASR deelnemen. Op maandag 
16 februari 2015 heeft de Minister van Financiën bekend gemaakt dat SNS 
Reaal en Anbang op zaterdag 14 februari een overeenkomst tot koop van 
Reaal N.V. hebben getekend, nadat de Minister van Financiën heeft 
ingestemd met deze voorwaardelijke verkoop. In 2015 zullen nog 
verschillende vervolgstappen worden gezet die moeten uitwijzen of de 
verkoop definitief kan plaatsvinden.
Het voornemen om ASR via een dual track benadering terug naar de 
markt te brengen is vanwege het beperkte absoptievermogen in de markt 
door de beursgang van Nationale Nederlanden en de verkoop van Reaal 
uitgesteld. In 2015 zal de Minister van Financiën de Kamer informeren 
over de voorgenomen verkoop van ABN AMRO. De Kamer zal in de loop 
van 2015 worden geïnformeerd over de verkoop van SNS Bank en ASR 
Tweede Kamer, vergaderjaar 2014–2015, 34 200 IX, nr. 1 26
