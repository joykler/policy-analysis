Baten-lastenagentschap Dienst vastgoed Defensie
Omzet inzake programmafacturen instandhouding
De omzet voor programmafacturen instandhouding is de vergoeding die 
de DVD ontvangt van het moederdepartement voor de kosten van externe 
partijen die het planmatig en het niet planmatig onderhoud uitvoeren aan 
het defensie vastgoed. In de opstelling van de ontwerpbegroting was de 
helft van de instandhoudingsbehoefte budgettair afgedekt binnen de 
Defensiebegroting als gevolg van bezuinigingen. In een later stadium is 
het tekort gesuppleerd.
Omzet huisvesting
De omzet huisvesting is de ontvangen tegemoetkoming voor het 
beschikbaar stellen van investeringen in gebouwen en werken & terreinen 
voor de «leenfaciliteitprojecten» (afschrijvingen en rente) en de rente-
baten over de investeringen van nog niet opgeleverde leenfaciliteitpro-
jecten (inclusief voorfinanciering). Door de vertraging in de uitvoering van 
de leenfaciliteitprojecten hebben er in 2014 geen opleveringen plaatsge-
vonden. Er zijn voor projectbetalingen van de leenfaciliteitprojecten in 
2014 geen leningen afgeroepen. Per 1 december zijn de leningen afgelost. 
Dit heeft een verlagend effect op zowel de baten als de lasten van de 
huisvestingsactiviteiten.
Omzet overige departementen
De omzet overige departementen heeft vooral te maken met de dienstver-
lening voor Ministerie van Binnenlandse zaken en Koninkrijksrelaties, 
Rijksgebouwendienst (RGD).
Mutaties onderhandenprojecten
In de begroting is deze post op nihil gesteld. Omdat er minder projecten 
zijn afgerond dan verwacht zijn veel uren op onderhanden werk blijven 
staan. De nadruk heeft door de grote werklast in relatie tot de beschikbare 
capaciteit op de relatief grote projecten gelegen.
Rentebaten
Over het positief saldo van rekening courant bij het Ministerie van 
Financiën is in 2014 rentevergoeding ontvangen.
Bijzondere baten
De incidentele baten zijn opbrengsten uit de normale bedrijfsvoering van 
voorgaande boekjaren. Dit betreft ultimo 2013 onterecht opgenomen 
transitoria apparaatskosten (€ 0,2 miljoen) en omzet van 2013 (€ 0,2 
miljoen).
Voor de dienstverlening van DMO/JIVC zijn de begrote kosten € 0,7 
miljoen te hoog ingeschat ten opzichte van de werkelijke inkoopfacturen. 
Dit heeft geleid tot een afboeking.
Personele kosten
In de begroting werd een volledige vulling van de formatie als 
uitgangspunt gehanteerd. Dit is 2014 niet realistisch gebleken, mede door 
toedoen van een tweetal reorganisaties van de DVD in één begrotingsjaar 
(waaronder de migratie naar het RVB). De onderbezetting is gecompen-
seerd met inhuur. Hier ligt ook een relatie met de hogere capaciteitsbe-
hoefte ten opzichte van de oorspronkelijke begroting, omdat zoals eerder 
vermeld de werklast hoger is uitgevallen door de budgettaire toevoe-
gingen aan het instandhoudingsbudget.
Tweede Kamer, vergaderjaar 2014–2015, 34 200 X, nr. 1 99
