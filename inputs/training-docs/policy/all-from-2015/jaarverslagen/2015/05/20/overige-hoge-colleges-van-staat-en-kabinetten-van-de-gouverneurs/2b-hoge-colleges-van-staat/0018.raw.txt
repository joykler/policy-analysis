Beleidsverslag
Artikel 3. De Nationale ombudsman 
A. Algemene doelstelling 
De burger heeft recht op behoorlijke behandeling door de overheid. 
Meestal gebeurt dat ook, maar het lukt niet altijd. Dan kan de burger 
terecht bij de Nationale ombudsman, wiens missie is de burger te 
beschermen tegen onbehoorlijk overheidsoptreden.
De doelstelling van de Nationale Ombudsman is als onafhankelijk orgaan 
oplossingen te bieden voor individuele klachten van burgers en een 
bijdrage te leveren aan de oplossing van structurele behoorlijkheidpro-
blemen, onder meer door onderzoek op eigen initiatief. Het voorkomen 
van klachten door onder meer het geven van preventief advies speelt 
hierbij een belangrijke rol.
De Kinderombudsman en de Veteranenombudsman hebben tot doel te 
bevorderen dat de rechten van respectievelijk jeugdigen en veteranen 
worden geëerbiedigd door bestuursorganen en door privaatrechtelijke 
organisaties. De Kinderombudsman en de Veteranenombudsman zijn 
ondergebracht bij de Nationale ombudsman.
B. Rol en verantwoordelijkheid 
De Minister van Binnenlandse Zaken en Koninkrijksrelaties is verantwoor-
delijk voor het beheer van de begroting van de Hoge Colleges van Staat. 
De colleges voeren zelf het beheer over hun begroting of hun begro-
tingsdeel. Over de inhoud van dit beheer bestaan afspraken (de 
zogenoemde beheerafspraken) tussen de Minister en de colleges, waarin 
3
recht gedaan wordt aan hun staatsrechtelijke positie .
In artikel 78a van de Grondwet is vastgelegd dat er een Nationale 
ombudsman is. In deze wet zijn de institutionele regels opgenomen. De 
Algemene wet bestuursrecht (AWB) ten slotte geeft de procedurele kaders 
voor het handelen door de Nationale ombudsman.
In de hoofdstukken IIA en IIB van de Wet Nationale ombudsman is 
vastgelegd dat er een Kinderombudsman en een Veteranenombudsman 
is.
Stimuleren en (doen) uitvoeren
Stimuleren
De Nationale ombudsman stimuleert de overheid haar relatie met de 
burger te verbeteren, waardoor het vertrouwen van de burger in de 
overheid toeneemt. Dit doet hij onder meer door het verder ontwikkelen 
van de behoorlijkheidsnormen, het uitvoeren van onderzoek op eigen 
initiatief, het doen van aanbevelingen, het schrijven van een jaarverslag 
met jaarbrieven, het schrijven van artikelen en het houden van lezingen.
Uitvoeren
De Nationale ombudsman voert haar wettelijke taken uit door het 
oplossingsgericht behandelen van individuele klachten van burgers en 
door het instellen van onderzoek op eigen initiatief.
1. Beleidsinzet:
3
Comptabiliteitswet 2001, artikel 19.
Tweede Kamer, vergaderjaar 2014–2015, 34 200 IIB, nr. 1 17
