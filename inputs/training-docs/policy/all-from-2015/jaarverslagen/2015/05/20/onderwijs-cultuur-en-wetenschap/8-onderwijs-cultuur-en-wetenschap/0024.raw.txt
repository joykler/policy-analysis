Beleidsverslag
mensen die voor de klas staan te vergroten. Voor deze regeling is tot 2020 
€ 25 miljoen gereserveerd.
Op het gebied van de creatieve industrie hebben wij in oktober 2014 de 
6e Asia Europe Meeting georganiseerd, een conferentie waaraan 
50 Europese en Aziatische landen deelnamen. Op het gebied van 
talentontwikkeling is besloten € 5 miljoen vrij te maken om talent in 2015 
en 2016 ondersteuning op maat te kunnen bieden. De fondsen nemen de 
uitvoering op zich. Daarbij is er € 3 miljoen vrijgemaakt voor laagrentende 
leningen voor kunstenaars. De uitvoering hiervan is in handen van 
stichting Cultuur-Ondernemen. Voor het verbeteren van de digitale 
toegankelijkheid van (kennis over) collecties van archieven, bibliotheken, 
musea en andere culturele instellingen hebben we initiatief genomen tot 
het opstarten van een Netwerk Digitaal Erfgoed en het formuleren van een 
nationale strategie voor ontwikkeling en beheer van gezamenlijke 
landelijke voorzieningen.
Ten aanzien van het museale stelsel is uitvoering gegeven aan de 
prioriteiten uit de Museumbrief Samen werken, samen sterker. Om de 
samenwerking tussen musea en andere partners te stimuleren is de 
Deelregeling Samenwerking Musea gestart en zijn de eerste resultaten 
gepresenteerd aan het museale veld. Ter ondersteuning van de 
maatschappelijke waarde van musea is de Nationale Kennisagenda voor 
het Museale Veld samen met het veld ontwikkeld en gepresenteerd. De 
voorbereiding voor de invoering per 1 januari 2015 van de nieuwe 
Bibliotheekwet is afgerond. In deze wet zijn de wettelijke functies van de 
openbare bibliotheek omschreven. De nieuwe bibliotheekwetgeving richt 
zich op één netwerk van bibliotheekorganisaties, waarin de Koninklijke 
Bibliotheek met een uitgebreider takenpakket een centrale rol heeft binnen 
het stelsel van openbare bibliotheken. Belangrijke toevoeging aan het 
bestaande netwerk is de landelijke digitale bibliotheek. Ten slotte is 
uitvoering gegeven aan het Archiefconvenant 2012–2016. Het accent is 
gelegd op het ontwikkelen van voorwaarden voor digitale duurzaamheid 
van overheidsinformatie. Het uitvoeringsprogramma wordt gecoördineerd 
door het Nationaal Archief.
5. Media 
Nederlanders waarderen de publieke omroep. De mediasector ontwikkelt 
zich met grote snelheid en de veranderingen hebben grote impact op de 
publieke omroep. Technologische ontwikkelingen en de opkomst van 
internet zorgen voor een bijna onbeperkt aanbod. Het publiek heeft de 
mogelijkheid te kijken en te luisteren wanneer en waarnaar men maar wil. 
Deze ontwikkelingen zetten de legitimatie van de publieke omroep onder 
druk. Ze vragen om een kritische blik op de taak van de landelijke, 
regionale en lokale publieke omroepen en de manier waarop zij hun 
publieke taak het best kunnen vervullen. Dit was, in combinatie met de 
korting op het mediabudget per 2017, de aanleiding voor ons om in 2014 
te werken aan een meer toekomstbestendig publiek mediabestel.
Wij bleven in 2014 inzetten op een publiek media-aanbod dat uitge-
sproken onderscheidend is, dat het mozaïek van overtuigingen, opvat-
tingen en interesses in onze samenleving juist weerspiegelt. Met dat doel 
in het achterhoofd vroegen we de Raad voor Cultuur een toekomstver-
kenning uit te voeren. Deze verkenning, «De tijd staat open», stuurden we 
op 27 maart 2014 naar de Tweede Kamer. In het najaar (13 oktober 2014) 
volgde onze visie op de toekomst van het publieke mediabestel. In de 
Tweede Kamer, vergaderjaar 2014–2015, 34 200 VIII, nr. 1 23
