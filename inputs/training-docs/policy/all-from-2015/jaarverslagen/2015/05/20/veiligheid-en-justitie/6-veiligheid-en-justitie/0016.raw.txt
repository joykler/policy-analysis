Beleidsprioriteiten
Cybersecurity
In 2014 is gewerkt aan de uitvoering van de in 2013 uitgebrachte, tweede 
Nationale Cyber Security Strategie (NCSS 2). De realisatie van het 
bijbehorende werkprogramma van de NCSS 2 wordt voortvarend 
aangepakt. Er worden belangrijke stappen gezet om de weerbaarheid van 
Nederland te versterken en er vinden investeringen plaats om de 
cybersecurity-uitdagingen van de toekomst aan te kunnen pakken. Zo zijn 
het Nationale Detectie Netwerk en het Nationale Response Netwerk 
opgebouwd en deze worden inmiddels uitgebouwd. Daarnaast is de 
ICT-Response Board uitgebreid met cyber experts en is de private 
deelname aan het Nationaal Cyber Security Centrum (NCSC) geïntensi-
veerd. Doorlopend wordt gewerkt aan de voorbereiding van de interna-
tionale Cyberspace conferentie, zodat deze in 2015 succesvol in Nederland 
kan plaatsvinden.
Crisisbeheersing
In 2014 heeft een herijking plaatsgevonden van de interdepartementale 
strategie en het beleid met betrekking tot de bescherming van vitale 
belangen. Dit heeft een nieuw raamwerk opgeleverd van processen die 
van vitaal belang zijn voor de continuïteit van de Nederlandse samen-
leving. De eindrapportage van dit herijkingsproces is in februari 2015 
uitgebracht.
De evaluatie van het functioneren van de Wet veiligheidsregio’s en het 
stelsel van rampenbestrijding en crisisbeheersing leidde in 2014 tot 
verbetermaatregelen. Doel daarvan is om de prestaties op brandweerzorg, 
rampenbestrijding en crisisbeheersing te verbeteren. In afstemming met 
het veld zijn voorstellen ontwikkeld om regelingen aan te passen.
Bestendiging en versterking rechtsstaat (artikel 32, 33)
Voor de rechtspraak, het OM en de politie is een nieuw fundament gelegd 
met de herziening van de gerechtelijke kaart en de nieuwe Politiewet. Dit 
nieuwe bestel betekent ook versterking van de rol van het bestuur als 
daadkrachtige partner in het veiligheidsdomein. Daarop bouwen we de 
komende jaren voort.
Het programma Kwaliteit en Innovatie rechtspraak (KEI) beoogt bij te 
dragen aan een goede, snelle, efficiënte, toegankelijke en betaalbare 
rechtspraak. In 2014 zijn vier wetsvoorstellen voorbereid die de vereen-
voudiging van het burgerlijk procesrecht regelen en de digitalisering van 
de civiele en bestuursrechtelijke rechtsgang mogelijk maken.
Bij het bestendigen en versterken van de rechtsstaat hoort ook de 
modernisering van het toezicht op de juridische beroepsgroepen. 
Inmiddels is het toezicht op de advocatuur herzien. Daarnaast is de 
herziening van het toezicht op de gerechtsdeurwaarders aan de Tweede 
Kamer voorgelegd.
Stelselvernieuwing rechtsbijstand
We moeten zuinig zijn op onze rechtsstaat. Dat betekent ook dat bezien 
moet worden hoe bij een toenemend aantal zaken de kosten van de 
rechtspraak en de gesubsidieerde rechtsbijstand beheerst kunnen worden. 
Zodanig, dat het rechtsbestel goed blijft functioneren en tegelijkertijd de 
allerzwaksten in de samenleving ontzien worden. Aanpassing van het 
stelsel van gefinancierde rechtsbijstand is daarom noodzakelijk. Over de 
eerste algemene maatregel van bestuur (AMvB) ter aanpassing van het 
stelsel is door de Raad van State geadviseerd en een wetsvoorstel dat 
Tweede Kamer, vergaderjaar 2014–2015, 34 200 VI, nr. 1 15
