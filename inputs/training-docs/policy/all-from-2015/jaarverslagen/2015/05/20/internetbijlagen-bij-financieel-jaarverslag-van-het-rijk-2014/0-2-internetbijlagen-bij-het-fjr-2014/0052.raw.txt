Onttrekkingen uit interne begrotingsreserve landbouw
Vanuit de begrotingsreserve landbouw zijn onder meer middelen 
onttrokken ten behoeve van de Programmatische Aanpak Stikstof (PAS) 
en het oplossen van budgettaire tekorten op de diverse regelingen op het 
Agro-terrein.
Provinciefonds natuurmiddelen
Dit betreft een structurele overheveling naar het Provinciefonds van de 
middelen van het Natuurpact ontwikkeling en beheer van natuur in 
Nederland (TK 2014–2015, 33 576, nr. 6).
Aardgasbaten
De raming van de aardgasbaten is naar beneden bijgesteld. Voor de jaren 
2014–2016 is dit het gevolg van het kabinetsbesluit van 17 januari 2014 
om minder gas te winnen uit het Groningengasveld. Voor de jaren 2017 
en 2018 betreft het een technische aanpassing van de raming. Besluit-
vorming over de maximale productie na 2016 vindt plaats in 2016. 
Daarnaast zijn de aardgasbaten aangepast aan de TTF gasprijzen en de 
dollarkoers.
Een doelmatige en duurzame energievoorziening
Deze mutatie omvat een tegenvaller op de aardgasbaten, SDE+ en de 
COVA. De aardgasbaten vallen lager uit dan geraamd vanwege een aantal 
oorzaken. De belangrijkste zijn de verkoopprijs en het productievolume. 
De lagere ontvangsten van de COVA zijn het gevolg van een lager volume 
aardolieproducten, waarover de voorraadheffing is geheven, dan was 
geraamd.
51
