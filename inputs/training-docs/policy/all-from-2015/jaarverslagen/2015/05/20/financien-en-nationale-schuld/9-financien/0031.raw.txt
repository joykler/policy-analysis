Beleidsverslag
organisatie en in welk deel van het land die zich bevindt. Dit is met name 
van belang om mogelijke fraudes met de omzetbelasting en loonheffingen 
te kunnen detecteren. Als dit wordt gedetecteerd, dan worden de 
betreffende OB- en/of loonheffingennummers inactief gemaakt.
Ten slotte wordt onderzocht hoe omzetbelastingfraude, en dan met name 
carrouselfraude, kan worden bestreden met behulp van data-analyse. 
Daartoe zijn fraudeprofielen ontwikkeld voor deze vorm van fraude. In 
2014 zijn 682 btw-nummers ingetrokken door de Belastingdienst en 59 
naar aanleiding van een signaal van de FIOD. Er zijn in 2014 682 onderne-
mingen stopgezet (in 2103 waren dat er 929).
Het Combiteam Aanpak Facilitators (CAF) richt op het tegengaan van de 
activiteiten van de facilitators achter misbruik van belasting- dan wel 
toeslaggelden. Het team heeft in het tijdsbestek van iets meer dan een 
jaar een 200-tal zaken opgepakt. Hiervan zijn circa 100 zaken afgerond.
Aanpak toeslagfraude
Met ingang van 1 januari 2014 is de Wet aanpak fraude toeslagen en 
fiscaliteit in werking getreden. De volgende maatregelen zijn uitgevoerd:
– Geen verlening voorschot bij verhoogd risico op fraude. Er zijn 
ongeveer 9.500 aanvragen/mutaties beoordeeld voordat deze zijn 
uitbetaald. In 74% van de gevallen is gecorrigeerd.
– Geen verlening voorschot aan een voor de Belastingdienst onbekende 
aanvrager. Er zijn ongeveer 16.000 aanvragen van onbekende 
aanvragers beoordeeld, waarvan bij 33% een correctie heeft plaatsge-
vonden.
– Opschorting van uitbetaling bij het ontbreken van een actueel 
adresgegeven of twijfel over adres. In 2014 zijn 24.000 toeslagen van 
18.000 unieke BSN’s die de status «vertrokken onbekend waarheen» 
(VOW) hebben gekregen in de Basisregistratie personen (Brp) gestopt.
Naast deze maatregelen is er in 2014 ter voorkoming van fraude nog een 
aantal procesverbeteringen doorgevoerd. Er vindt een controle plaats op 
IP-adressen. Signalen over verdachte IP-adressen worden onderzocht 
door Belastingdienst/Toeslagen. Hierdoor worden zoveel mogelijk onjuiste 
of onterechte aanvragen voorkomen. Om het risico op een geslaagde 
fraude verder te voorkomen wordt op de nieuwe aanvragen voor huur- en 
kinderopvangtoeslag voor uitbetaling de risicoclassificatie toegepast. 
Aanvragen met een hoog risico worden niet uitbetaald. De aanvraag 
wordt of afgewezen of de burger wordt uitgenodigd bij een balie van de 
Belastingdienst langs te komen.
Kwaliteit persoonsgegevens
De kwaliteit van de gegevens in de Gemeentelijke Basisadministratie 
Persoonsgegevens is voor het beperken van fraudemogelijkheden van 
groot belang. Het gebruik van risicoprofielen door gemeenten bij de 
inschrijving van nieuwe ingezetenen en de invoering van de Basisregis-
tratie Personen en Reisdocumenten leveren hier een bijdrage aan. 
Voorbeelden van samenwerking op deze terreinen in 2014 zijn de 
projecten onderzoek «risicoadressen» in de omgeving van Utrecht en 
«samenwerken aan Adreskwaliteit» waarin ICTU in opdracht van het 
Ministerie van Binnenlandse Zaken (veld)onderzoek heeft uitgevoerd naar 
de kwaliteit van het BRP-gegeven.
Tweede Kamer, vergaderjaar 2014–2015, 34 200 IX, nr. 1 30
