van mensen met een lichamelijke of verstandelijke beperking, ouderen 
(65+) en de algemene bevolking in Nederland. Daarnaast is de monitor 
ook bedoeld om beter zicht te krijgen op factoren die de participatie 
kunnen bevorderen dan wel belemmeren en op het verband tussen 
participatie en kwaliteit van leven. De Participatiemonitor wordt om de 
twee jaar uitgebracht en dat betekent dat in 2015 de rapportage Participa-
tiemonitor 2015 zal worden uitgebracht met gegevens tot en met 2014.
2. Rol en verantwoordelijkheid Minister 
De Minister is verantwoordelijk voor een goed werkend en samen-
hangend stelsel voor maatschappelijke ondersteuning en langdurige zorg. 
De Minister stimuleert zelfredzaamheid en participatie om iedereen in 
staat te stellen zijn leven zo lang mogelijk zelf in te vullen. Zo nodig wordt 
daarbij ondersteuning en/of zorg geboden, rekening houdend met het 
eigen sociale netwerk, de complexiteit van de zorgvraag en de kwets-
baarheid van de betreffende burger. Daarbij wordt gestreefd naar een zo 
hoog mogelijk welbevinden en daarmee een afnemend beroep op 
ondersteuning en zorg.
De Minister stimuleert de ontwikkeling en brede verspreiding van kennis, 
waaronder goede voorbeelden en innovaties op het gebied van 
langdurige zorg en maatschappelijke ondersteuning en ondersteunt 
initiatieven om de kwaliteit en het innoverend vermogen van de zorg en 
de ondersteuning te versterken.
De Minister stelt de wettelijke kaders van de Wmo en de AWBZ vast en 
stuurt voorts door het maken van bestuurlijke afspraken en het monitoren 
van de uitkomsten. De Minister is daarnaast verantwoordelijk voor de 
uitvoering van het bovenregionaal sociaalrecreatief vervoer en het 
mantelzorgcompliment.
De Wet maatschappelijke ondersteuning (Wmo) en de Algemene Wet 
Bijzondere Ziektekosten (AWBZ) vormen de wettelijke basis voor dit 
stelsel. Voorts financiert de Minister de AWBZ en de decentralisatie-
uitkeringen vrouwenopvang en maatschappelijke opvang, het verslavings-
beleid en de openbare geestelijke gezondheidszorg. In dit begrotingsar-
tikel zijn de begrotingsuitgaven voor langdurige zorg en maatschappelijke 
ondersteuning opgenomen. De premie-uitgaven en ontvangsten op het 
terrein van langdurige zorg komen aan bod in het hoofdstuk Financieel 
Beeld Zorg (FBZ).
De Minister is (mede)financier door onder meer de rijksbijdrage in de 
kosten van kortingen (BIKK) in de AWBZ en door het verstrekken van 
subsidies aan partijen die een belangrijke rol vervullen binnen het stelsel, 
zoals het Centrum Indicatiestelling Zorg (CIZ).
Tweede Kamer, vergaderjaar 2014â€“2015, 34 200 XVI, nr. 1 55
