aanvragen of een melding doen. In 2014 is versie 2.10 afgerond en in 
gebruik genomen.
Ook in 2014 is door de Helpdesk Water gewerkt aan het up-to-date houden 
van de informatie op de website van de Helpdesk. Daarbij is technische 
ondersteuning verleend aan het Omgevingsloket.
Voor de uitvoering van de Human Capital Agenda zijn in 2014 weer 
stappen gezet. Ten aanzien van het vergroten van instroom en het 
versterken van het imago van de watersector is de pilot studiebeurzen 
Topsector Water voortgezet en verbreed. Voor de periode 2013–2015 zijn 
vijf beurzen uitgereikt aan studenten met een watermanagement of 
waterbouwopleiding van de TU Delft. Voor de periode 2014–2016 is 
inmiddels een achttal beurzen uitgereikt, respectievelijk zes voor de TU 
Delft en twee voor de Universiteit Twente. Naar verwachting zal IenM ook 
nog drie beurzen op hbo-niveau verstrekken. Tevens wordt het waterbe-
wustzijn onder scholieren vergroot, om in de toekomst de instroom naar 
de arbeidsmarkt te borgen. Er wordt hierbij samengewerkt met scholen 
waarbij onder andere projecten worden opgezet en uitgevoerd om de 
belangstelling van scholieren te vergroten. Zo wordt gewerkt met de site 
«Ons Water», gericht op vergroten van het bewustzijn en met sites als 
watereducatie.nl en waterwonderen.nl. voor de arbeidsmarkt en educatie-
perspectief. Ook zijn evenementen georganiseerd als het Wereld Water 
College (november 2014), de Geoweek (april 2014) en is samen met het 
Koninklijk Nederlands Aardrijkskundig Genootschap (KNAG) het lespakket 
waterveiligheid ontwikkeld dat nu wordt getest in drie pilotgebieden. 
Verder zijn contacten gelegd met het Nationaal Regieorgaan Praktijkge-
richt Onderzoek SIA en zijn samen met de Unie van Waterschappen 
voorbereidingen getroffen om regionale focuspunten, waarin overheid, 
bedrijfsleven en onderwijs samenwerken, op te starten. Naar verwachting 
zal dit in 2015 resulteren in drie pilots.
11.01.02 Subsidies 
HGIS Partners voor Water
Voor de internationale water activiteiten gericht op het combineren van 
het leveren van een bijdrage aan de mondiale waterproblematiek en het 
bevorderen van de export van de Nederlandse Watersector, werkt IenM 
nauw samen met de ministeries van Buitenlandse Zaken en Economische 
Zaken. In 2014 is besloten om deze samenwerking te intensiveren. Het 
programma Partners voor Water is een belangrijk uitvoeringsprogramma 
voor deze samenwerking. Het programma Partners voor Water loopt tot 
en met 2015. De voorbereidingen voor de start van een vervolg van dit 
uitvoeringsprogramma zijn gestart om een soepele overgang van Partners 
voor Water 3 naar het nieuwe uitvoeringsprogramma mogelijk te maken.
Kenniscoaches RIONED (ad 2)
De lagere realisatie op dit artikelonderdeel betreft de overboeking van de 
middelen bestemd voor Stichting Riolering Nederland (RIONED) inzake 
het project kenniscoaches naar artikel 12.01.02. De regie en aansturing 
van deze subsidietoekenning vindt plaats vanaf artikel 12.01.02 en om 
deze reden naar dat artikel overgeboekt.
In het Bestuursakkoord Water (BAW) is afgesproken in de regio samen te 
werken bij de uitvoering van de beheertaken van het stedelijk water-
systeem en de waterketen. Kenniscoaches kunnen dit proces faciliteren. 
Het programma Kenniscoaches is in december 2011 gestart en wordt 
uitgevoerd door stichting RIONED en financieel ondersteund door het 
Tweede Kamer, vergaderjaar 2014–2015, 34 200 XII, nr. 1 28
