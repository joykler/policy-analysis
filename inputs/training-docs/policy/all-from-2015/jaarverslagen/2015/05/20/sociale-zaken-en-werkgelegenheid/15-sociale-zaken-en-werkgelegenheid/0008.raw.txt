2. LEESWIJZER 
2.1 Opbouw jaarverslag 
Het jaarverslag van SZW bestaat uit vier onderdelen: Algemeen, Beleids-
verslag, Jaarrekening en Bijlagen.
Algemeen
Het onderdeel Algemeen omvat het verzoek tot dechargeverlening en 
deze leeswijzer.
Beleidsverslag
Het beleidsverslag is opgebouwd uit vier onderdelen:
3. De paragraaf beleidsprioriteiten bevat een uiteenzetting op hoofdlij-
nen van de bereikte resultaten.
4. De beleidsartikelen verantwoorden meer in detail in hoeverre de 
doelstellingen van SZW zijn behaald. Tevens is hier de financiële 
toelichting te vinden op opmerkelijke verschillen tussen realisatie en 
begroting.
5. De niet-beleidsartikelen verantwoorden de financiële afwikkeling van 
de apparaatsuitgaven kerndepartement, de afgesloten regelingen, de 
algemene uitgaven die niet aan de beleidsartikelen zijn toe te 
rekenen, en de onvoorziene uitgaven en loon- en prijsbijstellingen.
6. De bedrijfsvoeringsparagraaf geeft informatie over de bedrijfsvoe-
ring.
Jaarrekening
De jaarrekening is opgebouwd uit vijf onderdelen:
7. De verantwoordingsstaat van het Ministerie van SZW.
8. De samenvattende verantwoordingsstaat van het Agentschap SZW.
9. De jaarverantwoording van dit agentschap.
10. De saldibalans, met de bij dit onderdeel behorende financiële 
toelichting.
11. De paragraaf topinkomens.
Bijlagen
Het jaarverslag bevat acht bijlagen.
2.2 Specifieke aandachtspunten 
Begrotingsgefinancierde en premiegefinancierde regelingen
In de begrotingen en de jaarverslagen van het Ministerie van SZW wordt 
gerapporteerd over zowel begrotingsgefinancierde als premiegefinan-
cierde regelingen. In de beleidsartikelen waar premiegefinancierde 
uitgaven en ontvangsten voorkomen zijn deze opgenomen in een 
afzonderlijke budgettaire tabel. In de paragraaf beleidsprioriteiten en in de 
bijlage over het SZA-kader wordt ingegaan op de ontwikkeling van het 
totaal van deze uitgaven. De begrotingsgefinancierde uitgaven en 
ontvangsten komen één op één voort uit de administratie van SZW, de 
premiegefinancierde uitgaven en ontvangsten zijn afgeleid van de 
jaarverslagen van de ZBO’s.
Rol en verantwoordelijkheid: taakverdeling Minister en Staatssecretaris
In de Comptabiliteitswet (CW) is in artikel 19 geregeld dat de Minister 
verantwoordelijk is voor het beheer van de begroting(en) van een 
ministerie. Daarom wordt de begrotingswet ook ondertekend door de 
Minister. Dit komt in de beleidsartikelen tot uitdrukking onder het kopje 
Tweede Kamer, vergaderjaar 2014–2015, 34 200 XV, nr. 1 7
