De beleidsartikelen
vooruitzichten voor de tweede call for proposals van Eurostars-2 zijn 
positief.
B. Specifiek instrumentarium
B1. Internationaal innoveren
Het Joint Technology Initiative ECSEL en de EUREKA-clusters CATRENE 
en ITEA3 bevorderen de internationale kennis- en technologiesamen-
werking tussen bedrijven en kennisinstellingen met als doel verhoging 
van productiviteit en concurrentiekracht. ECSEL is in 2014 gestart als 
vervolg op de eerdere JTI’s ENIAC en ARTEMIS. Het programma heeft een 
tripartiete opzet waarbij projecten zowel door de EU als door individuele 
lidstaten worden ondersteund, naast de in kind bijdragen van de 
deelnemers. De eerste twee calls for proposals zijn in 2014 afgewikkeld. 
Nederlandse bedrijven en kennisinstellingen hebben daarbij uitstekend 
gescoord.
In 2014 spraken de meest betrokken landen bij het EUREKA-cluster 
CATRENE intensief over de randvoorwaarden voor een mogelijk nieuw 
EUREKA-clusterprogramma voor nano-elektronica, dat in de loop van 
2015 moet starten. Internationale besluitvorming hierover wordt voor 
maart 2015 voorzien.
In 2014 is de Evaluatie Eureka en Eurostars afgerond. Op basis daarvan 
blijft de inzet op de Eureka-clusters ITEA en CATRENE, JTI ECSEL en 
Eurostars gehandhaafd.
B2. TKI Toeslag
In het tweede jaar van de TKI-toeslag werd voor ruim € 100 mln aan 
verplichtingen aangegaan aan alle TKI’s tezamen. Dit is een forse stijging 
ten opzichte van 2013. De hoogte van de toeslag is gebaseerd op de 
private bijdragen aan privaatpubliek onderzoek en bedraagt 25% van deze 
private bijdragen. De totale omvang van de private bijdragen komt in 2014 
naar verwachting uit op circa € 340 mln. Dit ligt ruim boven de 
doelstelling om in 2015 circa € 500 mln aan privaatpubliek onderzoek 
binnen de TKI’s te bundelen, waarvan 40% privaat gefinancierd. Ook de 
daadwerkelijke inzet van de toeslag vertoont een stijgende lijn. In 2014 is 
€ 54 mln aan toeslag betaald en geïnvesteerd in PPS-projecten ten 
opzichte van € 25 mln in 2013. Een groot deel hiervan is bestemd voor 
meerjarige programma’s en projecten die in termijnen worden betaald.
Op basis van de ervaringen en consultatie met de stakeholders is de 
regeling voor 2015 verder aangepast, zodat bij aanvraag nog meer 
zekerheid en duidelijkheid bestaat over de definitieve hoogte van de te 
verkrijgen toeslag. Ook is de mogelijkheid verruimd om toeslag te 
verdienen op private bijdragen van Algemeen Nut Beogende Instellingen 
(ANBI’s). Met name in de sector Life Sciences & Health heeft dit tot meer 
toeslag geleid.
B3. MKB Innovatiestimulering Topsectoren (MIT)
Het budget voor MIT in 2014 was € 30 mln. Er zijn in 2014 twee pilots 
uitgevoerd met de provincies Limburg en Noord-Brabant, waardoor 
bovenop de € 30 mln nog eens € 2 mln beschikbaar was.
Verdere uitrol van de samenwerking met de regio’s werd in 2014 
voorbereid ten behoeve van uitvoering in 2015, mede naar aanleiding van 
moties Slob/Samson (TK, 27 406, nr. 214) en Mulder (TK, 33 930 XIII nr. 
Tweede Kamer, vergaderjaar 2014–2015, 34 200 XIII, nr. 1 37
