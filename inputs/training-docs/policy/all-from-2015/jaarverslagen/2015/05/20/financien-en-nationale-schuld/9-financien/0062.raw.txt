Beleidsartikelen
CDFD (+ € 4,2 mln.)
Per 1-1-2014 heeft het Ministerie van Financiën een Centrale Examenbank 
(CE) waarmee erkende exameninstituten Wft-examens voor financieel 
adviseurs kunnen afnemen. Het College Deskundigheid Financiële 
Dienstverlening (CDFD) heeft het mandaat gekregen voor het inhoudelijke 
beheer van de CE. Voor deze extra taak is de subsidie met € 1 mln. 
verhoogd naar € 1,4 mln. De overige uitgaven hebben zowel betrekking 
op incidentele projectkosten als op structurele uitvoeringskosten, 
waaronder de uitvoering van het functionele – en technische beheer en 
gebruik van de CE-applicatie door de Dienst Uitvoering Onderwijs (DUO).
Muntcirculatie: (– € 2,7 mln.)
Er zijn minder munten aangemaakt dan begroot waardoor er ook minder 
muntmetaal is aangekocht is
Wijzer in Geldzaken: (+ € 1,2 mln.)
De verhoging van de begroting voor Wijzer in geldzaken komt voort uit 
het feit dat de financiële sector – via de koepels van banken, verzekeraars 
en pensioenfondsen – bijdraagt aan het platform (zie ook toelichting 
Overig bij ontvangsten).
Ontvangsten
Feeopbrengsten interbancaire lening (– € 55,9 mln.)
ABN AMRO, NIBC, Achmea, leaseplan en ING hebben vervroegd een deel 
van hun gegarandeerde lening afgelost. Door het vervroegd aflossen van 
de garantie bancaire lening is er in 2014 minder fee ontvangen dan 
geraamd. Voor deze transactie is in eerdere jaren een closing out fee 
betaald aan de staat ter compensatie van de naar beneden bijgestelde 
meerjarige premie-inkomsten.
Boedel Icesave (+ € 623,1 mln.)
In 2008/2009 heeft De Nederlandsche Bank na het faillissement van 
Landsbanki een bedrag uitgekeerd van € 1,6 mld. aan de deposito-
houders. Hiervan namen de Nederlandse banken € 208 mln. voor hun 
rekening en de Nederlandse Staat € 1,4 mld. Door boedeluitkeringen is tot 
op heden € 811 mln. geïncasseerd. De resterende vordering is verkocht en 
voorziet in een opbrengst voor de Nederlandse Staat van circa € 623 mln.
Ontvangsten muntwezen (– € 1,9 mln.)
De lagere ontvangsten zijn te zien in samenhang met de lager dan begrote 
verkoop van munten aan verzamelaars.
Munten in circulatie (+ € 83,7 mln.)
Er zijn meer munten in omloop gebracht dan dat er uit omloop terug-
kwamen, waardoor het aantal munten in circulatie is toegenomen. Deze 
toename heeft geleid tot netto inkomsten, die gelijk zijn aan de nominale 
waarde van de munten.
Overig (+ € 2,7 mln.)
De overige ontvangsten zijn opwaarts bijgesteld door een technische 
mutatie (desaldering) voor Wijzer en Geldzaken (+ € 1,2 mln.) en door de 
ontvangsten van de centrale examenbank (+ € 1,4 mln.).
Tweede Kamer, vergaderjaar 2014–2015, 34 200 IX, nr. 1 61
