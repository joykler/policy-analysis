Baten-lastenagentschap Dienst vastgoed Defensie
11. BATEN-LASTENAGENTSCHAP DIENST VASTGOED DEFENSIE 
De bijdrage aan het jaarverslag Defensie 2014 is de laatste bijdrage van de 
zijde van het agentschap DVD. Met ingang van 1 januari 2015 maakt het 
agentschap onderdeel uit van het Ministerie van Binnenlandse Zaken en 
Koninkrijksrelaties. Dit is vastgelegd met een koninklijk besluit 
(KB2014002422 d.d. 12 december 2014).
Op 16 januari 2014 hebben de fusiepartners Dienst Vastgoed Defensie en 
de Rijksgebouwendienst de governance code veiligheid in de bouw 
ondertekend samen met andere opdrachtgevers en opdrachtnemers in de 
bouw. Deze governance code heeft tot doel het veiligheidsniveau in de 
bouwketen te verhogen.
De ondertekening leidde ertoe dat de directie van het Rijkvastgoedbedrijf 
de sturingsstrategie veiligheid als fundament heeft vastgesteld. Het doel 
hiervan is veiligheid te borgen voordat besluiten worden genomen op 
basis van andere afwegingscriteria. In het verlengde hiervan is een 
programma Sturen op veiligheid gestart. De prioriteiten in dit programma, 
zoals gegevensbeheer, meldpunt, organisatie en dergelijke moeten de 
veiligheidsperformance van het Rijksvastgoedbedrijf op een hoger niveau 
brengen. Zo is bijvoorbeeld een organisatiebreed veiligheidsoverleg 
ingesteld.
Voor wat betreft veiligheid en gezondheid in het kader van het arbeidsom-
standighedenbesluit is in overleg met de inspectie SZW een programma 
in gang gezet om bewuster met de opdrachtgeversrol om te gaan en zo 
het veiligheidsniveau in de hele keten te verbeteren.
Tweede Kamer, vergaderjaar 2014â€“2015, 34 200 X, nr. 1 97
