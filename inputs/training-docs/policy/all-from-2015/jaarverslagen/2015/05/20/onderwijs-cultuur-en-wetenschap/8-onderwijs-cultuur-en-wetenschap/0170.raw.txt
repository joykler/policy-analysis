Bijlagen
Bevoegde gezagsorganen primair onderwijs
Het betreft circa 1.117 bevoegde gezagsorganen van circa 7.168 instel-
lingen. Voor zover het onderwijsinstellingen betreft waar de gemeente het 
bevoegd gezag is, zijn deze instellingen niet aan te merken als RWT.
Bevoegde gezagsorganen voortgezet onderwijs
Het betreft 350 bevoegde gezagsorganen van 650 onderwijsinstellingen. 
Voor zover het onderwijsinstellingen betreft waar de gemeente het 
bevoegd gezag is, zijn deze instellingen niet aan te merken als RWT.
Regionale Opleidingscentra (roc’s) en vakinstellingen
Het betreft ruim 43 roc’s. Een ROC is een samenwerkingsverband van 
onderwijsinstituten in het middelbaar beroepsonderwijs (MBO) en de 
Volwasseneducatie in Nederland. Daarnaast zijn er circa 24 andere 
mbo-scholen, zoals vakinstellingen en agrarische opleidingscentra.
Instellingsbesturen hogescholen
Het betreft middelen die rechtstreeks aan 35 bekostigde hogescholen 
beschikbaar zijn gesteld.
Instellingsbesturen universiteiten
Het betreft middelen die rechtstreeks aan 18 bekostigde universiteiten 
beschikbaar worden gesteld.
Academische Ziekenhuizen
Het betreft middelen voor de 8 ziekenhuizen die verbonden zijn aan een 
universiteit ten behoeve van de opleiding van artsen en ten behoeve van 
onderzoek.
Kenniscentra voor beroepsonderwijs en bedrijfsleven
Het betreft 17 kenniscentra (exclusief groen onderwijs) die de schakels 
vormen tussen het onderwijs en het georganiseerde bedrijfsleven. Ze 
ontwikkelen kwalificaties voor het middelbaar beroepsonderwijs, werven 
leerbedrijven en bewaken de kwaliteit van deze leerbedrijven.
Stichting Cito
Op 1 januari 2014 is de wet SLOA 2013 (Stb. 2013, 438) in werking 
getreden. De wet biedt de wettelijke grondslag voor subsidiering van de 
wettelijke taken van stichting Cito en SLO.
Stichting Cito Instituut voor Toetsontwikkeling heeft tot taak:
� het ontwikkelen van de centrale eindtoets in het primair onderwijs;
� het ontwikkelen van de diagnostische tussentijdse toets en de 
rekentoets in het voortgezet onderwijs;
� het ontwikkelen van de centrale examens/ en rekentoetsen in het 
voortgezet onderwijs en in het middelbaar beroepsonderwijs.
Stichting SLO
Op 1 januari 2014 is de wet SLOA 2013 (Stb. 2013, 438) in werking 
getreden. De wet biedt de wettelijke grondslag voor subsidiering van de 
wettelijke taken van stichting Cito en SLO.
Stichting leerplanontwikkeling heeft tot taak het ontwikkelen en onder-
houden van landelijke leerplankaders en het ondersteunen en adviseren 
van onze Minister met betrekking tot leerplanontwikkeling.
Tweede Kamer, vergaderjaar 2014–2015, 34 200 VIII, nr. 1 169
