Leeswijzer
LEESWIJZER 
Inleiding
In deze leeswijzer wordt de indeling van het jaarverslag voor Buitenlandse 
Zaken toegelicht, waarbij een beperkt aantal afwijkingen van de Rijksbe-
grotingsvoorschriften wordt beschreven.
De begroting van Buitenlandse Zaken is in februari 2013 met een 
incidentele Suppletoire Begroting gesplitst in een departementale 
begrotingsstaat voor Buitenlandse Zaken (V) en een begrotingsstaat voor 
Buitenlandse Handel en Ontwikkelingssamenwerking (XVII). Met ingang 
van het begrotingsjaar 2014 is sprake van separate begrotingswetten voor 
beide hoofdstukken.
Het jaarverslag 2014 vormt in principe een spiegel van de Memorie van 
Toelichting zoals deze op Prinsjesdag 2013 aan de Kamer is aangeboden.
De jaarverslagen en begrotingen van Buitenlandse Zaken (BZ) en 
Buitenlandse Handel en Ontwikkelingssamenwerking (BH&OS) dienen in 
nauwe samenhang te worden bezien. De inzet op het Nederlandse 
buitenlandbeleid komt tot uitdrukking in de Homogene Groep Interna-
tionale Samenwerking (HGIS). Door deze bundeling wordt de onderlinge 
samenhang geïllustreerd en samenwerking en afstemming binnen de 
betrokken ministeries bevorderd.
Buitenlandse betrekkingen zijn een zaak van het Koninkrijk der Neder-
landen: Nederland in Europa, Aruba, Curaçao en Sint Maarten, alsmede 
de Nederlandse openbare lichamen in het Caribisch gebied (Bonaire, Sint 
Eustatius en Saba). Waar dit jaarverslag spreekt over «Nederland» of 
«Nederlands» wordt daarmee bedoeld: «(van) het Koninkrijk der Neder-
landen», tenzij het gaat om zaken die specifiek het land Nederland 
betreffen, zoals het EU-lidmaatschap en ontwikkelingssamenwerking.
Beleidsverslag
Het beleidsverslag begint met de beleidsprioriteiten waarin wordt 
ingegaan op de prioriteiten van Buitenlandse Zaken en de belangrijkste 
resultaten die bereikt zijn in 2014. Daarnaast is een tabel opgenomen met 
daarin de realisatie van de beleidsdoorlichtingen.
Vervolgens is artikelsgewijs op hoofdlijnen gerapporteerd over de 
resultaten van 2014, waarbij ingegaan wordt op de algemene doelstelling, 
de rol en verantwoordelijkheid en de beleidsconclusies. In de beleidscon-
clusies is per artikel aangegeven welke beleidswijzigingen hebben 
plaatsgevonden in de uitvoering van het beleid en welke beleidswijzi-
gingen hebben plaatsgevonden als gevolg van in 2014 afgerond evaluatie-
onderzoek waarbij met name wordt ingegaan op beleidsdoorlichtingen.
Kwantitatieve en kwalitatieve indicatoren zijn – daar waar zinvol en 
haalbaar – naast en in de teksten bij de beleidsartikelen opgenomen om 
de voortgang op de doelstellingen van het beleidsprogramma te laten 
zien.
Budgettaire gevolgen van beleid en toelichting
In de tabel budgettaire gevolgen van beleid zijn de opmerkelijke 
verschillen tussen de begroting en de realisatie 2014 opgenomen. In de 
toelichting wordt ingegaan op de verschillen tussen de budgettaire 
raming en de realisatie in 2014 voor zover deze niet zijn toegelicht bij de 
Tweede Kamer, vergaderjaar 2014–2015, 34 200 V, nr. 1 8
