Beleidsartikel 7 Oorlogsgetroffenen en Herinnering Wereldoorlog 
II 
1. Algemene beleidsdoelstelling 
De zorg voor verzetsdeelnemers en oorlogsgetroffenen uit de Tweede 
Wereldoorlog (WO II) is geborgd en mensen beseffen, mede op basis van 
de gebeurtenissen uit WO II, wat het betekent om in vrijheid te kunnen 
leven. 
Het is belangrijk om de herinnering aan WO II levend te houden en te 
borgen dat blijvend betekenis kan worden gegeven aan het verhaal van 
«de oorlog». Ook dit is onderdeel van de leidende begrippen «ereschuld» 
en «bijzondere solidariteit» ten aanzien van de deelnemers aan voormalig 
verzet en de oorlogsgetroffenen. Het belang van het levend houden van 
de herinnering geldt niet alleen voor (nabestaanden van) mensen die deze 
oorlog hebben meegemaakt, maar juist ook voor nieuwe generaties. 
Generaties van nu en later moeten betekenis kunnen geven aan alle 
facetten van deze geschiedenis. Dat geldt zowel voor de oorlog zoals deze 
zich in Nederland en Europa heeft afgespeeld, en dan vooral de Holocaust 
als dieptepunt van het menselijk handelen, maar evenzo voor de oorlog 
(en de Bersiap-periode – 1945–1949) in voormalig Nederlands-Indië. De 
betekenis van het levend houden van de herinnering aan WO II is 
gerelateerd aan hedendaagse vraagstukken van grondrechten, 
democratie, (internationale) rechtsorde en vrijheid. Het Ministerie van 
VWS zorgt dat er een infrastructuur is die dat mogelijk maakt.
2. Rol en verantwoordelijkheid Minister 
De Minister vervult een regisserende rol met betrekking tot het actueel 
houden van de wet – en regelgeving voor verzetsdeelnemers en oorlogs-
getroffenen WO II en het in stand houden van een infrastructuur die het 
mogelijk maakt om de herinnering aan WO II blijvend betekenis te laten 
houden.
De Minister van VWS is (mede)financier van maatschappelijk werk en 
sociale dienstverlening voor de (door Pensioen- en Uitkeringsraad (PUR) 
erkende) deelnemers aan het voormalig verzet en oorlogsgetroffenen, 
door het subsidiëren van de zogenoemde begeleidende instellingen en 
Stichting Cogis.
Vanuit de rol van «uitvoerder» is de Minister van VWS opdrachtgever van 
de zelfstandige bestuursorganen Pensioen- en Uitkeringsraad (PUR), 
Sociale Verzekeringsbank (SVB) en Commissie Algemene Ongevallenre-
geling Indonesië (CAOR) voor de uitvoering en toepassing van de wetten 
en regelingen voor verzetsdeelnemers en oorlogsgetroffenen WO II en 
aan de Stichting Afwikkeling Rechtsherstel Sinti Roma (SARSR). Ook 
houdt zij toezicht op deze organisaties.
Tweede Kamer, vergaderjaar 2014–2015, 34 200 XVI, nr. 1 89
