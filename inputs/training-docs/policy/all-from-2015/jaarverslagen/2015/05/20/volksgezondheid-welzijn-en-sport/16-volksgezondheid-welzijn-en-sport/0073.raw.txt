en het aantal instromers is gedaald van 580 naar 380 in het studiejaar 
2013–2014. Deze daling doet zich voor bij de meeste opleidingen.
Publieke Gezondheidsopleidingen
Er zijn minder artsen in de opleiding Publieke Gezondheidszorg 
ingestroomd dan geraamd. VWS heeft het Nivel onderzoek laten doen 
naar eventuele belemmerende factoren voor de instroom. Het onder-
zoeksrapport is op 7 oktober 2014 naar de Tweede Kamer gestuurd 
(TK 29 282, nr. 204). Met relevante veldpartijen (GGD’en, jeugd- en 
thuiszorginstellingen) vindt overleg plaats om te komen tot een plan van 
aanpak. Dit dient verder uitwerking te krijgen binnen het stimuleringspro-
gramma Publieke Gezondheid.
Aanpassing opleidingscurricula
De bezuiniging op het opleiden van medisch specialisten uit het regeerak-
koord, wordt deels ingevuld door het gemiddeld sneller doorlopen van de 
opleiding. Er is in de periode 2014–2016 € 10 miljoen beschikbaar gesteld 
om deze versnelling te implementeren. Inmiddels is aan de Nederlandse 
Federatie Universitair Medische Centra (NFU) en de Federatie Medisch 
Specialisten Nederland (FMSN), voorheen de Orde van Medisch Specia-
listen (OMS), subsidie verleend om daarop gerichte projecten uit te 
voeren. Een deel van de middelen die in 2014 beschikbaar waren, is via 
een kasschuif toegevoegd aan de budgetten van 2015 en 2016.
Opleiding tot verpleegkundig specialist/physician assistant
Het totaal aantal beschikbare bekostigde opleidingsplaatsen voor de 
jaarlijkse instroom in de opleiding tot physician assistant en de opleiding 
tot verpleegkundig specialist gezamenlijk bedraagt 700 opleidings-
plaatsen.
In het studiejaar 2013–2014 zijn ongeveer 380 plaatsen benut. In het 
studiejaar 2014–2015 zijn 432 opleidingsplaatsen benut. De Vereniging 
Hogescholen heeft aangegeven dat de belangstelling van potentiële 
kandidaten voor deze opleiding voldoende aanwezig is.
De reden voor het onvoldoende benutten van de beschikbare opleidings-
plaatsen is met name gelegen in het tekort aan leerwerkplekken bij 
ziekenhuizen. Dit had ondermeer te maken met de invoering van de 
nieuwe bekostigingssystematiek. De verwachting is dat het aantal 
beschikbare stageplaatsen zal aantrekken.
Opleidingen tot ziekenhuisarts
Het totale subsidiebedrag voor de gehele projectperiode blijft gelijk (want 
er zal een vastgesteld aantal artsen in opleiding tot specialist (AIOS) 
worden opgeleid). De projectperiode loopt van 1 maart 2012 tot en met 
1 februari 2015. De bevoorschotting was in 2014 wel lager dan begroot 
(circa € 3,4 miljoen). Dit komt door de lagere instroom van AIOS in het 
eerste jaar van de opleiding. De belangrijkste reden hiervan was dat de 
werving van kandidaten achterbleef. De profielerkenning van de opleiding 
was op dat moment nog niet afgegeven en er was sprake van een relatief 
grote onbekendheid met deze nieuwe opleiding.
Arbeidsmarktbeleid Hlz
Zoals in de tweede suppletoire wet is gemeld is het interventieteam per 
1 oktober 2014 aangevangen met zijn werkzaamheden. Hierdoor is een 
groot deel van het budget niet tot uitputting gekomen.
Tweede Kamer, vergaderjaar 2014–2015, 34 200 XVI, nr. 1 72
