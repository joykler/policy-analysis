Beleidsartikelen
Stelsel jeugdzorg
Met de stelselherziening jeugdzorg worden met ingang van 2015 de 
uitvoering van jeugdbescherming, jeugdreclassering en jeugdhulp 
gedecentraliseerd naar gemeenten. Door de verantwoordelijkheid voor 
alle jeugdzorg bij gemeenten te beleggen wordt het eenvoudiger om een 
integraal (jeugd-)zorgaanbod te ontwikkelen en wordt naar verwachting 
sterker ingezet op preventie. De beschikbare middelen in het kader van de 
stelselherziening zijn onder andere ingezet voor:
� Een communicatie- en ondersteuningstraject richting gemeenten en 
veldpartijen;
� De ontwikkeling van een certificeringssystematiek om de kwaliteit van 
de uitvoering van jeugdbescherming en jeugdreclassering in het 
nieuwe stelsel te borgen.
Bestrijding huiselijk geweld en kindermisbruik
Huiselijk geweld, kindermishandeling en seksueel misbruik zijn omvang-
rijke problemen in Nederland. Dit geldt in het bijzonder voor minderjarige 
slachtoffers. Doordat het geweld veelal achter gesloten deuren plaats-
vindt, is een belangrijke doelstelling het vergroten van de zichtbaarheid 
van de problematiek. In 2014 is aan het Actieplan aanpak kindermishan-
deling 2012–2016 «Kinderen Veilig» uit voering gegeven. Diverse acties 
zijn gefinancierd, zo ontving het Nederlands Forensisch Instituut een 
bijdrage om het team forensisch artsen voor kinderen te gaan uitbreiden 
en om trainingen op te zetten voor regionaal werkende forensisch artsen 
over kindermishandeling. Ook de Taskforce Kindermishandeling ontving 
een bijdrage voor haar activiteiten. Zoals in het actieplan is aangekondigd 
heeft halverwege de looptijd een midterm review plaatsgevonden. Het 
merendeel van de acties is inmiddels afgerond.
35.3 Tenuitvoerlegging justitiële sancties jeugd 
Bijdrage aan agentschappen
DJI-jeugd
DJI zorgt namens de Minister voor de tenuitvoerlegging van straffen en 
vrijheidsbenemende maatregelen, die na een beslissing van een rechter 
zijn opgelegd. Voor jeugdigen vindt deze tenuitvoerlegging plaats in een 
justitiële jeugdinrichting (JJI). Jaarlijks krijgt DJI een budget toegewezen 
vanuit VenJ en worden afspraken gemaakt over de door DJI te leveren 
prestaties
De bijdrage aan DJI voor de justitiële jeugdinrichtingen is hoger uitge-
komen dan oorspronkelijk geraamd bij de begroting 2014. Dit wordt 
voornamelijk veroorzaakt door een structurele budgetoverheveling vanuit 
het Ministerie van OCW naar VenJ/DJI. Het betreft onderwijsmiddelen die 
in eerdere jaren door VenJ zijn overgeheveld naar de OCW-begroting voor 
de extra kosten verbonden aan scholing en onderwijsactiviteiten binnen 
de JJI’s. Door een neerwaartse bijstelling van de benodigde capaciteit van 
de JJI’s zijn deze middelen bij tweede suppletoire begroting 2014 weer 
overgeheveld naar DJI.
Bijdragen aan ZBO’s/RWT’s
Halt
Halt is als RWT verantwoordelijk voor de uitvoering van de Halt-afdoening 
(artikel 77e Wetboek van Strafrecht). De Minister financiert de 
Halt-afdoening. Naast deze repressieve activiteiten voert Halt ook 
Tweede Kamer, vergaderjaar 2014–2015, 34 200 VI, nr. 1 82
