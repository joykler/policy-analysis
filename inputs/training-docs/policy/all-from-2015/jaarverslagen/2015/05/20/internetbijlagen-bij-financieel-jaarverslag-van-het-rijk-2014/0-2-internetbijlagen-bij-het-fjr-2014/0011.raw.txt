Internetbijlage 3: Belastinguitgaven
De informatieverstrekking van belastinguitgaven is met ingang van het 
begrotingsjaar 2002 geïntegreerd in de VBTB-verantwoordings-
systematiek. Dit houdt in dat de budgettaire en meer algemene informatie 
over de belastinguitgaven wordt opgenomen in de Miljoenennota en het 
Financieel Jaarverslag van het Rijk. Meer specifieke informatie over 
belastinguitgaven wordt opgenomen in de begrotingen en jaarverslagen 
van de verscheidene vakdepartementen. Van een aantal belastinguitgaven 
zijn op dit moment voorlopige realisatiegegevens beschikbaar over 2014, 
namelijk van de afdrachtverminderingen in de loonbelasting en van de 
investeringsfaciliteiten in de inkomstenbelasting en vennootschapsbe-
lasting, waarvoor een aanmeldingsverplichting geldt.
Deze voorlopige realisaties worden vermeld in het Financieel Jaarverslag 
2014. Definitieve realisaties worden opgenomen in de Miljoenennota 
2016. Voor de overige belastinguitgaven zal in de Miljoenennota 2016 een 
aangepaste raming 2014 worden opgenomen op basis van de meest 
recente gegevens op dat moment.
De investeringsregelingen en de afdrachtvermindering speur- en 
ontwikkelingswerk zijn gebudgetteerde belastinguitgaven met een 
systematiek van meerjarige budgetegalisatie.
3.1 Afdrachtverminderingen in de loonbelasting 
Tabel 3.1 laat de voorlopige realisaties van de afdrachtverminderingen 
2014 zien. De realisaties zijn gebaseerd op geaggregeerde informatie 
vanuit loonaangiften.
  
Tabel 3.1 Voorlopige realisaties afdrachtverminderingen over 2014 (stand februari 2015 
in € miljoen)
Afdrachtvermindering Raming 2014 Voorlopige 
(MN 2015) realisatie 2014 
Zeevaart 111 112 
Speur- en ontwikkelingswerk 756 765
 
Het totale beschikbare budget voor de afdrachtvermindering speur- en 
ontwikkelingswerk voor het jaar 2014 bedraagt € 756 miljoen, zoals ook 
opgenomen in bijlage 5 van de Miljoenennota 2015. De overschrijding is 
het gevolg van een stijging van het aantal S&O uren door bedrijven. De 
overschrijding moet conform de geldende systematiek gedekt worden in 
2016.
10
