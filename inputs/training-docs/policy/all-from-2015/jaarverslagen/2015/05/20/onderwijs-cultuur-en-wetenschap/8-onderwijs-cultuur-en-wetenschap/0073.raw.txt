De beleidsartikelen (artikel 8)
Cultural Contact Point
Het Cultural Contact Point geeft advies over de subsidieregelingen van het 
EU-cultuurprogramma en biedt begeleiding bij het doen van een 
aanvraag. Het is een uitvoerend orgaan ten behoeve van het 
EU-Cultuurprogramma en ondergebracht bij het Dutch Centre for 
International Cultural Cooperation (DCICC), voorheen de Stichting 
Internationale Culturele Activiteiten (SICA).
Stichting Ons Erfdeel
De Vlaams-Nederlandse vereniging Ons Erfdeel wil de cultuur van 
Vlaanderen en Nederland in het buitenland bekend maken en de culturele 
samenwerking tussen de Nederlandssprekenden bevorderen, onder meer 
met behulp van het tijdschrift Ons Erfdeel en het Jaarboek The Low 
Countries.
Nationaal Agentschap Erasmus+
Het Agentschap is belast met het beheer en de uitvoering in Nederland 
van het EU programma Erasmus+. Het Nationaal Agentschap Erasmus+ 
Onderwijs en Training is de opvolger van het voormalige Agentschap 
Leven Lang Leren.
Rijksdienst voor Ondernemend Nederland
Rijksdienst voor Ondernemend Nederland verricht uitvoerende taken, 
vooral waar het gaat om internationalisering van het (beroeps-)onderwijs 
op het scheidsvlak tussen onderwijs en bedrijfsleven. In het jaar 2014 is 
ingespeeld op de subsidietaakstelling door geen nieuwe activiteiten meer 
te starten. Deze post is in het najaar reeds met € 0,5 miljoen verlaagd, de 
resterende € 70.000 zijn niet besteed.
Incidentele EU-programma’s en activiteiten
Dit betreft middelen gereserveerd voor incidentele activiteiten en 
verplichtingen in het kader van de EU en deelname aan EU-programma’s, 
welke bij het opstellen van de begroting niet zijn te voorzien. In het jaar 
2014 zijn geen uitgaven op dit artikelonderdeel gedaan.
Bijdragen aan andere begrotingshoofdstukken
Vlaams-Nederlands Huis De Buren
Het Vlaams-Nederlands Huis De Buren is in 2004 opgericht door de 
Nederlandse en Vlaamse regering als een culturele organisatie en als 
ruimte voor debat en reflectie (subsidiëring vindt plaats via begrotings-
hoofdstuk V (Buitenlandse Zaken)).
Het vergroten van internationale mobiliteit en grensoverschrijdende 
Internationale Uitgaven OCW – 
samenwerking tussen instellingen is een inzet die niet alleen plaatsvindt 
breed
op dit artikel. Veel internationaliseringsbeleid is elders ondergebracht 
binnen de OCW-begroting. Hieronder is een overzicht opgenomen van de 
totale internationale uitgaven van OCW per beleidsartikel en daaraan 
gekoppeld, welk deel daarvan deel uitmaakt van de Homogene groep 
internationale samenwerking (HGIS), die wordt gecoördineerd door het 
Ministerie van Buitenlandse Zaken.
Tweede Kamer, vergaderjaar 2014–2015, 34 200 VIII, nr. 1 72
