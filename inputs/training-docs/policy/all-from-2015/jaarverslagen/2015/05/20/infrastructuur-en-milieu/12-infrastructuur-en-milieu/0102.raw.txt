Artikel 21 Duurzaamheid 
Bevorderen van de transitie naar een duurzame economie door het 
Algemene doelstelling
stimuleren van een verstandig gebruik van grondstoffen en versterking 
 
van de veerkracht van het natuurlijk kapitaal.
Regisseren
Rol en verantwoordelijkheden
Duurzaamheid moet expliciet onderdeel uit gaan maken van afwegingen 
en besluiten van organisaties en individuen in Nederland. Om dit te 
bereiken worden belemmeringen weggenomen, instrumenten ontwikkeld 
en samenwerkingsverbanden georganiseerd met de benodigde 
maatschappelijke partners. De Minister is hierbij verantwoordelijk voor:
– Een transitie naar een circulaire economie, onder andere door 
uitvoering van het programma «Van Afval naar Grondstof»;
– In samenwerking met EZ stellen van grenzen aan de uitputting en 
aantasting van natuurlijke hulpbronnen. Dit gebeurt via generieke en 
brongerichte maatregelen ter versterking van de veerkracht van het 
natuurlijk kapitaal;
– Het ontwikkelen van instrumenten om de waarde van biodiversiteit en 
natuurlijk kapitaal tot uitdrukking te brengen in het economisch 
verkeer;
– Het borgen van verduurzaming via wetgeving op nationaal en op 
internationaal niveau, bijvoorbeeld om ongewenste emissies van 
stoffen te kunnen voorkomen;
– Het met behulp van de minimumstandaarden in het Landelijk 
Afvalbeheerplan (LAP) verder realiseren van hoogwaardige afvalver-
werking;
– Het coördineren van beleid in Europees en in mondiaal verband om 
het internationale level playing field voor duurzaamheid te versterken;
– Het beter benutten van duurzame functiecombinaties (infra, groen, et 
cetera) bij het opdrachtgeverschap voor aanleg en beheer van eigen 
gebieden. Ecosysteemdiensten (zoals watervasthoudend en zelfreini-
gend vermogen van de bodem, waterzuivering en natuurlijke 
plaagregulatie) vormen hiervoor een goede basis.
Stimuleren
Zowel producenten als consumenten moeten concrete stappen kunnen 
zetten naar een meer circulaire economie. Om dit te bereiken steunt IenM 
duurzame initiatieven in de samenleving. Daarom stimuleert de Minister 
in samenwerking met andere departementen verduurzaming door:
– Het stimuleren van ketenpartijen om duurzaamheidscriteria te 
hanteren. Door het bieden van meer transparantie en vergelijkingsmo-
gelijkheden kan duurzaamheid een integraal onderdeel uitmaken van 
ieders afwegingen en besluiten;
– Samenwerking met andere organisaties die begrippen als «duurzaam 
consumeren» en «maatschappelijk verantwoord ondernemen» 
concreet en hanteerbaar maken voor (kleine) bedrijven en burgers;
– De verduurzaming van productketens waarbij bedrijven worden 
gestimuleerd om efficiënter om te gaan met grondstoffen, kringlopen 
verder te sluiten en meer waarde uit afval te halen. Hiertoe worden 
partijen gefaciliteerd via bijvoorbeeld Green Deals en ketenprojecten;
– Het stimuleren van duurzaam gebruik van het bodem- en watersys-
teem door concrete projecten op het gebied van groene functiecombi-
naties mogelijk te maken. Hiervoor wordt kennis en informatie over het 
duurzaam gebruik ter beschikking gesteld door ondermeer het 
ontwikkelen van de «Digitale Atlas van het Natuurlijk Kapitaal», 
Tweede Kamer, vergaderjaar 2014–2015, 34 200 XII, nr. 1 101
