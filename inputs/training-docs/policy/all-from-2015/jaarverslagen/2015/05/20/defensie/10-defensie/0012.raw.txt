Beleidsprioriteiten
Aangepaste maatregelen
Sinds de begroting 2014 en het verschijnen van de nota In het belang van 
Nederland zijn enige maatregelen aangepast, onder meer op grond van 
de begrotingsafspraken 2014. De belangrijkste aanpassingen zijn:
� Het 45e pantserinfanteriebataljon blijft behouden. Dit wordt mogelijk 
gemaakt door de omvorming van de 13e gemechaniseerde brigade in 
Oirschot naar een gemotoriseerde brigade. De aanwezige CV90’s 
worden vervangen door een combinatie van bij Defensie aanwezige 
wielvoertuigen (Bushmaster, Mercedes-Benz en Fennek) en de nieuw 
in te stromen Boxer.
� Het Joint Support Ship (JSS) Karel Doorman is in 2014 overgedragen 
aan Defensie. Het schip is in 2014 tweemaal ingezet voor transport van 
hulpgoederen naar door Ebola getroffen gebieden in West-Afrika. Het 
JSS wordt in eerste instantie alleen voor de maritieme bevoorradings-
functie in dienst gesteld en derhalve met een gereduceerde beman-
ning.
� De marinierscompagnie op Aruba blijft bestaan, waardoor geen 
compagnieën op roulatiebasis vanuit Nederland nodig zijn. De 
bataljons in Nederland blijven zo intact, waardoor hun inzetbaarheid 
toeneemt.
� Met het oog op de regionale werkgelegenheid blijft de Johan Willem 
Frisokazerne in Assen behouden. Ook is de maatregel vervallen om de 
vliegbasis Leeuwarden vooruitlopend op de invoering van de F-35 om 
te vormen naar een kleinere Deployable Operating Base. De toekom-
stige inrichting van de basis wordt meegenomen in de transitieplan-
nen voor de invoering van de F-35 en de MALE UAV.
� De Van Ghentkazerne in Rotterdam blijft behouden op grond van de 
uitkomsten van de business case waarin de gemeente Rotterdam en 
het Ministerie van Veiligheid en Justitie medegebruik gaan maken van 
de Van Ghentkazerne (Kamerstuk 33 763, nr. 37).
� Bij de Koninklijke Marechaussee wordt de regionale indeling van 
capaciteiten vervangen door een benadering die berust op informatie-
gestuurd optreden. In dit kader is in het najaar het Landelijk Tactisch 
Commando (LTC) van de Koninklijke Marechaussee opgericht. De 
militaire politietaken nemen minder af dan verwacht. De financiële 
taakstelling die hiermee samenhangt zal met doelmatigheidswinst van 
informatiegestuurd optreden worden bereikt.
In bijlage 7 van dit jaarverslag wordt gerapporteerd over de voortgang 
van de maatregelen uit de beleidsbrief 2011 en de nota In het belang van 
Nederland, inclusief deze aanpassingen.
Personeel
In 2013 is het grootste deel van de reorganisaties naar aanleiding van de 
beleidsbrief 2011 voltooid. Dit betekent dat veel medewerkers in 2014 
volgens een nieuwe taak- en verantwoordelijkheidsverdeling zijn gaan 
werken. Het reorganisatietraject van de Defensie Gezondheidszorgorgani-
satie (DGO) is in 2014 hervat, nadat overeenstemming was bereikt met de 
centrales van overheidspersoneel over het voorzieningenniveau van de 
gezondheidszorg. Ook is de doorontwikkeling ingezet van de Divisie 
Personeel & Organisatie Defensie (DPOD). Daarnaast is gestart met de 
uitvoering van de maatregelen uit de nota In het belang van Nederland. In 
het Actieplan Werving en Behoud (Kamerstuk 33 763, nr. 29) en de Agenda 
voor de toekomst van het personeelsbeleid bij Defensie (Kamerstuk 
33 750 X, nr. 45) is de Kamer geïnformeerd over het plan van aanpak om 
tot een goede personele vulling te komen. Voor de verbetering van de 
instroom van personeel is geïnvesteerd in de lastig te werven categorieën 
Tweede Kamer, vergaderjaar 2014–2015, 34 200 X, nr. 1 11
