Bijdragen aan baten-lastenagentschappen
Baten-lastenagentschap BPR
Het baten-lastenagentschap BPR heeft in 2014 het register 
niet-ingezetenen beheerd. Deze voorziening is sinds 6 januari 2014 
beschikbaar. Ook heeft het kosten gemaakt voor de vergoedingen aan de 
loketgemeenten RNI. Hiervoor zijn aanvullende middelen beschikbaar 
gekomen gedurende het jaar. Daarnaast heeft BPR het beheer verzorgd 
van de BeheerVoorziening burgerservicenummer (BV-BSN).
Baten-lastenagentschap Logius
Het agentschap Logius beheert diverse e-overheidsvoorzieningen in 
opdracht van de Minister van Binnenlandse Zaken en Koninkrijksrelaties. 
Het gaat hier om voorzieningen als DigiD, DigiDmachtigen, Public Key 
Infrastructure, de stelselvoorzieningen en DigiPoort OTP. Om het beheer 
en de exploitatie en de doorontwikkeling van alle voorzieningen te 
bekostigen is in 2014 € 11 mln. extra uitgegeven ten opzichte van de 
begroting. Dit was nodig om te voorkomen dat voorzieningen uit zouden 
vallen.
Baten-lastenagentschap UBR
Het Kennis- en exploitatiecentrum Officiële Overheidspublicaties (KOOP), 
een onderdeel van het baten-lastenagentschap Uitvoeringsorganisatie 
Bedrijfsvoering Rijk (UBR) beheert onder meer de Staatscourant, het 
Staatsblad en wetten.nl. In 2014 is een centrale publicatievoorziening tot 
stand gebracht waarmee gemeenschappelijke regelingen een elektronisch 
publicatieblad kunnen produceren. Daarnaast is een voorziening 
gereedgekomen waarmee oproepingen die nu nog in dagbladen worden 
gepubliceerd, in de Staatscourant bekend gemaakt kunnen worden.
Verder beheert UBR de open dataportal (data.overheid.nl). Op het open 
dataportaal is informatie te vinden over openbare overheidsdata en het 
landelijke register open data, met verwijzingen naar open data sets bij 
overheidsorganisaties. De beheerkosten van de officiële publicaties 
(Staatscourant, staatsblad, wetten.nl en open data-portal) waren in 2014 
hoger dan de middelen op de begroting. Bij Voorjaarsnota is dit tekort 
aangevuld.
6.4 Burgerschap
Subsidies
Comité 4/5 mei
Het Nationaal Comité 4 en 5 mei ontvangt jaarlijks van het Ministerie van 
Binnenlandse Zaken en Koninkrijksrelaties subsidie ten behoeve van het 
bevorderen van vrijheid, burgerschap, democratie en rechtsstaat. Dit 
wordt jaarlijks op de 14 Bevrijdingsfestivals gerealiseerd via een deel van 
het inhoudelijke programma onder de noemer «Debat en Dialoog». In 
18
2014 zijn de festivals door ruim 900.000 bezoekers bezocht .
ProDemos, Huis voor Democratie en rechtstaat
ProDemos zet zich in voor het vergroten van de betrokkenheid bij en 
kennis van onze democratische rechtsstaat bij burgers en dan in het 
bijzonder jonge mensen. ProDemos doet dit onder andere door middel 
van rondleidingen in het Haagsche politieke centrum, educatieve 
programma’s, bijeenkomsten en trainingen. In 2014 heeft ProDemos zijn 
18
Trouw, 05/05/2014 «Ruim 900.000 bezoekers bevrijdingsfestivals»
Tweede Kamer, vergaderjaar 2014–2015, 34 200 VII, nr. 1 34
