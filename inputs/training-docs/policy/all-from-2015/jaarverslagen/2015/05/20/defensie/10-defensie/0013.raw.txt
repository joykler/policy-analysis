Beleidsprioriteiten
zoals vliegers, officieren techniek, luchtvaart- en elektrotechnici en 
verkeers- en gevechtsleiders. Manschappen en onderofficieren werden in 
2014 bij voorkeur geworven vanuit de ROC-opleidingen Veiligheid en 
Vakmanschap. Het vertrouwen van het personeel in de organisatie begint 
weer toe te nemen en ook de werving van nieuw personeel trekt aan. In 
2014 bedroeg de instroom van militair en burgerpersoneel respectievelijk 
86 procent en 73 procent van de planning. Voor burgerpersoneel is dit een 
positiever beeld dan voorgaande jaren. Bij de defensieopleidingen is de 
certificering van de initiële opleidingen vrijwel voltooid. Enkele honderden 
militairen hebben hierdoor hun MBO-diploma behaald.
Met de inwerkingtreding van het Veteranenbesluit is op de tiende 
Veteranendag, 28 juni 2014, een belangrijk wetgevingstraject voltooid. De 
Veteranenwet, uitgewerkt in het Veteranenbesluit, vormt de grondslag 
voor de erkenning van en de waardering voor de (bijzondere) zorg voor 
veteranen. De opening van het Veteranenloket is hiervan een voorbeeld. 
Hiermee wordt de toegang tot en de coördinatie van de zorg aan 
veteranen, militaire oorlogs- en dienstslachtoffers en hun relaties 
gewaarborgd.
De Reservistennota is in oktober 2014 aangeboden aan de Kamer. De nota 
beschrijft de intensivering van het reservistenbeleid van Defensie zoals 
die in eerdere brieven was aangekondigd (Kamerstuk 33 400 X, nr. 81 en 
Kamerstuk 33 750-X, nr. 10). Ook introduceert de nota de pilots die de 
defensieonderdelen gaan uitvoeren om de inzet van reservisten concreet 
vorm te geven. De pilots hebben betrekking op uiteenlopende terreinen bij 
de zeven defensieonderdelen en hebben elk een eigen tijdschema.
Gereedstelling en inzet
Inzetbaarheid
Defensie voldeed in 2014 grotendeels aan de inzetbaarheidsdoelstel-
lingen, zoals gepresenteerd in de nota In het belang van Nederland. Zoals 
uiteengezet in de brief van 9 oktober 2014 (Kamerstuk 33 763, nr. 57) is de 
inzet wel degelijk aan beperkingen onderhevig. Deze beperkingen hebben 
bijvoorbeeld invloed op het vermogen om operaties langdurig uit te 
voeren. In bijlage 8 van dit jaarverslag wordt gerapporteerd over de mate 
waarin Defensie in 2014 in staat was de inzetbaarheidsdoelstellingen te 
halen.
Internationale operaties en crisisbeheersing
Evenals in voorgaande jaren is de krijgsmacht ingezet in crisisbeheer-
singsoperaties, tegen piraterij en voor de opbouw van veiligheidsorgani-
saties in onder meer Afghanistan, Afrika en het Midden-Oosten en op de 
Balkan. Tevens heeft Nederland besloten tot bijdragen aan de VN-operatie 
MINUSMA in Mali en aan de strijd tegen ISIS in Noord-Irak. Daarnaast 
was de krijgsmacht actief in het Caribische deel van het Koninkrijk. Ook 
was Defensie intensief betrokken bij de repatriëring van slachtoffers en 
hun eigendommen van de MH-17 vliegtuigramp.
Afghanistan
Nederland is in 2014 bij Afghanistan betrokken geweest met het Rule of 
Law programma in de provincie Kunduz, de inzet van civiel politieper-
soneel in EUPOL, de militaire bijdrage aan het ISAF-hoofdkwartier en de 
inzet van de F-16’s in Mazar-e-Sharif. De Navo-operatie ISAF is eind 2014 
beëindigd en hetzelfde geldt voor de defensie-bijdrage aan het 
ISAF-hoofdkwartier en de inzet van de Nederlandse F-16’s. In september 
Tweede Kamer, vergaderjaar 2014–2015, 34 200 X, nr. 1 12
