De beleidsartikelen (artikel 4)
landse taal voor studenten in mbo-4 en de andere niveaus volgen de 
komende jaren, net als de centrale examens voor rekenen en Engels. Voor 
onder andere het ontwikkelen van de examens is een deel van de 
middelen voor versterken centrale en uniforme toetsing overgemaakt naar 
het College voor Toetsen en Examens en stichting Cito. In 2014 is 
daarnaast ruim € 8 miljoen toegevoegd aan de lumpsum voor de 
professionalisering van examenfunctionarissen bij de mbo-instellingen.
RMC’s
In het schooljaar 2012–2013 zijn bijna 89.000 voortijdig schoolverlaters 
begeleid, een daling van 4% ten opzichte van vorig jaar. Het gaat hierbij 
zowel om uitvallers uit eerdere jaren (oude vsv’ers) als om jongeren die 
tijdens het schooljaar 2012–2013 zijn uitgevallen en in begeleiding 
kwamen (nieuwe vsv’ers). De begrote middelen (€ 32 miljoen) op dit 
instrument zijn in 2014 overgeboekt naar het instrument bijdrage aan 
medeoverheden.
Plusvoorziening overbelaste jongeren en wijkscholen/Programmagelden 
regio’s
Op grond van de «Regeling regionale aanpak» ontvangt iedere rmc-regio 
subsidie voor een regionaal programma vsv met als doel het voorkomen 
van voortijdig schoolverlaten. Het regionaal programma vsv omvat ten 
minste één plusvoorziening ten behoeve van de onderwijsinstellingen en 
scholen uit die RMC-regio.
Convenanten met RMC-regio’s
In het regeerakkoord – Vrijheid en Verantwoordelijkheid – uit 2010 is 
afgesproken het aantal voortijdig schoolverlaters verder terug te brengen 
naar maximaal 25 000 in 2016. Om deze doelstelling te realiseren zijn in 
2012 meerjarige prestatiegerichte convenanten afgesloten met scholen en 
het voortgezet- en middelbaar beroepsonderwijs, contactgemeenten van 
de 39 RMC-regio’s en het Rijk voor de periode 2012–2015. Op basis van de 
Regeling regionale aanpak voortijdig schoolverlaten ontvangen de 
vo-onderwijsinstellingen een vaste vergoeding en prestatiebekostiging. 
De inzet van de vsv-middelen in 2014 heeft ertoe geleidt dat het aantal 
nieuwe vsv’ers is gedaald tot 25.970.
Aanvullende vergoeding experimenten vmbo-mbo 2
In het 2014 zijn er alleen nog enkele afrondende betalingen gedaan aan de 
instellingen in het kader van VM2. In schooljaar 2013–2014 is het laatste 
zogenaamde borgingscohort VM2 gestart en loopt tot uiterlijk mei 2017. In 
2014–2015 zijn scholen gestart nieuwe experimenten als vervolg op VM2, 
het experiment met de vakmanschapsroute en de technologieroute. Deze 
scholen, en eveneens de borgingscohorten VM2, ontvangen geen extra 
vergoeding voor deelname aan het experiment. Deze middelen waren 
bedoeld voor de projectorganisatie.
Leerlinggebonden financiering (LGF)
Voor de ondersteuning en begeleiding van studenten met een beperking 
of chronische ziekte kunnen de mbo-instellingen leerlinggebonden 
financiering (LGF) aanvragen. Op die manier worden ook deze studenten 
in staat gesteld hun opleiding succesvol af te ronden. Per 1 augustus 2014 
is passend onderwijs ingevoerd. Het studiejaar 2013–2014 is daarom het 
laatste jaar dat instellingen LGF voor een student konden aanvragen. Voor 
het schooljaar 2013–2014 is voor 9.817 studenten LGF toegekend. Vanaf 
1 augustus 2014 (laatste vijf maanden van 2014) is een overgangsbekos-
tiging voor LGF ingeregeld. Vanaf 2015 zijn de LGF-middelen toegevoegd 
Tweede Kamer, vergaderjaar 2014–2015, 34 200 VIII, nr. 1 53
