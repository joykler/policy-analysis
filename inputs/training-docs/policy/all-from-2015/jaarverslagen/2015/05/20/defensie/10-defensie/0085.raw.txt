Saldibalans
Jaar van ontstaan Beginstand  verstrekt  verrekend   Openstaand 
voorschot 
 <2011  405.229   108.617  296.612 
2011   299.855   67.701  232.154 
 2012  560.118   88.614 471.504  
 2013  1.863.207   1.349.801  513.406 
 2014   1.746.810  35.770  1.711.040 
 Totaal  3.128.409  1.746.810  1.650.503 3.224.716 
 
Als criterium voor de toelichting van voorschotten geldt een 
grensbedrag van € 100.000 (bedragen x € 1.000).
Voor de declaraties van het ABP met betrekking tot de post-actieven is in 
2013 en 2014 een bedrag van € 1.295.421 betaald. De bedragen zijn in de 
financiële verantwoording 2014 als extra-comptabele voorschotten 
opgenomen.
Voor de declaraties van het ABP met betrekking tot de ereschulden 
veteranen is in 2012 t/m 2014 een bedrag van € 230.576 betaald. De 
bedragen zijn in de financiële verantwoording 2014 als extra-comptabele 
voorschotten opgenomen.
Voor de declaraties van KPMG met betrekking tot de wachtgelden is in 
2014 een bedrag van € 122.920 betaald. De bedragen zijn in de financiële 
verantwoording 2014 als extra-comptabele voorschotten opgenomen.
Er staat een drietal voorschotten met betrekking tot het project vervanging 
F-16 open dat groter is dan € 100.000. Een voorschot van € 162.296 
betreft de aanschaf van het eerste Nederlandse F-35A toestel en een 
tweede voorschot van € 120.313 betreft de aanschaf van het tweede 
Nederlandse F-35A toestel. Beide toestellen zijn in 2013 afgeleverd door 
de leverancier en door Nederland in gebruik genomen. Verrekening van 
deze voorschotten zal nog enige tijd vergen, omdat hiervoor de financiële 
nacalculatie van de contracten moet zijn voltooid. Dit is aan de Kamer 
gemeld (Kamerstuk 26 488, nrs. 320 en 335). Een derde voorschot betreft 
het Production, Sustainment & Follow-on Development Memorandum of 
Understanding (PSFD MoU) ter waarde van € 126.401. Met dit MoU uit 
2006 streven Nederland, de Verenigde Staten en de zeven andere 
partnerlanden naar een doeltreffende en doelmatige samenwerking op 
het gebied van de productie, instandhouding en doorontwikkeling van de 
F-35. Dit MoU heeft een geldigheidsduur van 45 jaar bevat afspraken over 
het management van het F-35 programma en over de financiële, 
contractuele en industriële aspecten.
Naast deze drie voorschotten staan nog voorschotten open met 
betrekking tot de System Development & Demonstration fase van het F-35 
programma (€ 21.292) en de Nederlandse projecten als onderdeel van 
deze fase (€ 32.794), alsmede voor de toekomstige doorontwikkeling van 
de F-35 (€ 34.746) en voor overige zaken verbonden aan de verwervings-
voorbereiding van de F-35 (€ 35.684).
Een voorschot van € 279.143 betreft de aanschaf van 200 Boxers (Groot 
pantser wielvoertuig). De levering en verrekening van het verstrekte 
voorschot hebben plaats tussen 2014 en 2017.
Tweede Kamer, vergaderjaar 2014–2015, 34 200 X, nr. 1 84
