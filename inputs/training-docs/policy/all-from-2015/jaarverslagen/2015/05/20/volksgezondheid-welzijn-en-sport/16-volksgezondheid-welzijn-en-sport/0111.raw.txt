Betaaltermijnen
De tijdigheid van het betalen van facturen (binnen 30 dagen na ontvangst-
datum) is in 2014 voor 94,6% van de facturen gerealiseerd. Daarmee 
voldoet VWS aan de Rijksbrede norm van 90%.
Grote ICT-projecten
In 2014 kende VWS één project met een meerjarenbegroting boven de 
€ 5 miljoen en een hoog risicoprofiel. Het betreft het project Trekkings-
recht PGB, waarover gerapporteerd is aan de Kamer. Daarnaast werd over 
het project een CIO-oordeel opgesteld dat gestuurd is aan de opdracht-
gever en de CIO-Rijk. Hierin is gekeken naar doelstelling, uitvoering, 
kosten en risico’s van het project. Ook privacyaspecten zijn in dit 
CIO-oordeel aan bod gekomen.
Verslag van de activiteiten van het Audit Committee
Het Audit Committee is in 2014 vier keer bijeen geweest. De reguliere 
producten uit de jaarlijkse verantwoording van VWS zijn geagendeerd en 
besproken. Het Audit Committee heeft daarnaast over specifieke 
onderwerpen gesproken, zoals het risicomanagement, de concernsturing 
van VWS, de voortgang van het programma Fraudebestrijding Zorg en de 
robuuste inbedding van evaluatieonderzoek in de beleidscyclus.
In maart is de periodieke evaluatie van het Audit Committee afgerond. Het 
Audit Committee heeft geconcludeerd dat, na een aantal jaar van 
operationeel sturen ter verbetering van de bedrijfsvoering, de focus van 
het Audit Committee verlegd dient te worden naar een strategische 
adviserende rol aan de Bestuursraad van VWS.
In 2014 is de maximale zittingstermijn verstreken van een extern lid van 
het Audit Committee. Een nieuw extern lid is benoemd.
Tweede Kamer, vergaderjaar 2014–2015, 34 200 XVI, nr. 1 110
