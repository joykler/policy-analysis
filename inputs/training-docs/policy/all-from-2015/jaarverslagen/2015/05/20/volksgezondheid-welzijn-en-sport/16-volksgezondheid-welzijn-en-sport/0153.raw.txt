VWS staat daadwerkelijk borg, indien het risicovermogen van het WFZ en 
de obligoverplichting van 3% van het restant geborgde leningen van de 
deelnemers tezamen een bedrag van € 503,9 miljoen niet voldoende is 
om het WFZ aan zijn verplichtingen jegens geldgevers te laten voldoen. 
Via renteloze leningen van VWS aan het WFZ wordt in die situatie 
invulling gegeven aan het borg staan.
De bovengenoemde gegevens zijn nog niet voorzien van een controlever-
klaring.
Garantie ondernemingsfinanciering cure 
De tijdelijke regeling Garantie Ondernemingsfinanciering Curatieve Zorg 
(GO cure) is in het kader van de kredietcrisis ingesteld om de bouw in de 
gezondheidszorg te stimuleren. Ziekenhuizen, categorale instellingen, 
geestelijke gezondheidszorg en zelfstandige behandelcentra hebben tot en 
met 2012 gebruik kunnen maken van de regeling. Bij de GO cure heeft de 
overheid garanties verstrekt voor 50% van een nieuwe banklening vanaf 
€ 1,5 tot € 50,0 miljoen, met een maximale looptijd van 8 jaar. Voor de 
gedeeltelijke garantie van de overheid betalen de banken een kostendek-
kende provisie aan de staat. Vanwege het beperkte beroep op de regeling 
is voor 2014 geen garantieplafond beschikbaar gesteld. De verstrekte 
garanties lopen af in 2020.
Per 31 december 2014 bedraagt de omvang van de verstrekte garanties 
€ 28,2 miljoen.
Tweede Kamer, vergaderjaar 2014–2015, 34 200 XVI, nr. 1 152
