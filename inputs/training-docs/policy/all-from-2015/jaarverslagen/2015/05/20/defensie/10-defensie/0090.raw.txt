Baten-lastenagentschap Defensie Telematica Organisatie
Opbrengst derden
Een klein deel van de dienstverlening wordt verleend aan de Navo en haar 
partners. Deze dienstverlening is ten opzichte van het niveau van 2013 
gelijk gebleven.
Vrijval voorzieningen
Deze vrijval heeft betrekking op de aanpassing van de voorziening 
incourante voorraad.
Personele kosten
De personele kosten van eigen personeel zijn lager dan begroot (€ 11,8 
miljoen) en de inhuurkosten hoger dan begroot (€ 11,1 miljoen). Er is een 
behoorlijke uitstroom geweest van medewerkers. Vacaturestelling heeft 
plaatsgevonden maar heeft niet tot resultaat geleid. In de begroting is 
uitgegaan van 1.857 vte. Ultimo 2014 waren er 1.593 vte en gemiddeld 
voor 2014 betrof het 1.630 vte. Door de hoge uitstroom ontstond een 
capaciteitsprobleem, dit is deels opgevangen met inhuur. Voor afdeling 
TOO (Transitie Organisatie Operations) was een reductie van inhuurmede-
werkers gepland maar niet gerealiseerd. Tevens is de inhuur ten behoeve 
van HDP-projecten overgekomen naar DTO.
Materiële kosten
De hogere materiële kosten (€ 25,3 miljoen) worden hoofdzakelijk 
veroorzaakt door hogere directe kosten (€ 21,0 miljoen) en hogere kosten 
voor (onderhoud van) hardware & software (€ 4,1 miljoen). Tegenover 
deze hogere kosten staat één op één hogere omzet. Het betreft dus 
verkoopkosten (handelsgoederen, klantopdrachten, etc.).
Afschrijvingskosten
Evenals in 2013 zijn de investeringen in 2014 achtergebleven bij de 
begroting. Het betreft ruim € 8 miljoen minder investeringen dan gepland 
voornamelijk als gevolg van capaciteitstekort. Een deel van deze investe-
ringen wordt in 2015 gerealiseerd evenals investeringen die later worden 
opgeleverd dan gepland.
Rentelasten
De lagere rentelasten zijn hoofdzakelijk veroorzaakt door een lager 
investeringsniveau en door het zeer lage rentepercentage op de rekening 
courant faciliteit bij het Ministerie van Financiën.
Bijzondere lasten
Onder de bijzondere lasten is onder andere een bedrag opgenomen van 
€ 1,2 miljoen, dit betreft salarislasten van niet DTO medewerkers. Deze 
lasten hadden in rekening gebracht moeten worden bij JIVC. Daarnaast is 
voor € 1,3 miljoen aan netwerkapparatuur gedesinvesteerd. Deze 
apparatuur functioneert niet goed en wordt vervangen door andere 
apparatuur.
Tweede Kamer, vergaderjaar 2014–2015, 34 200 X, nr. 1 89
