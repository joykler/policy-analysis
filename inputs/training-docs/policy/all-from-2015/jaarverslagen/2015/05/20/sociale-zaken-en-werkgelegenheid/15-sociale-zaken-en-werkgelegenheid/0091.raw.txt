Tabel 96.4 Extracomptabele tabel invulling taakstelling regeerakkoord Rutte/Asscher (x € 1.000)
  2016  2017 2018   Structureel 
 Departementale taakstelling (totaal) 23.354   52.803  64.978 64.978  
     
 Kerndepartement 3.354  7.703   9.378  9.378 
     
Agentschappen totaal   0  0 0   0 
 Agentschap SZW  0 0   0  0 
     
 ZBO’s totaal  20.000  45.100 55.600   55.600 
 UWV (inclusief BKWI)  17.700 39.700   48.900  48.900 
SVB  2.300   5.400  6.700  6.700
Concrete maatregelen voor invulling van de taakstelling 2016–2018 
Toelichting
De taakstelling 2016–2018 voor het kerndepartement SZW wordt onder 
meer ingevuld door een verdere versobering van de bedrijfsvoering. Dit 
leidt tot besparingen op de betreffende budgetten van het kerndepar-
tement. Voorts worden de processen rond het beroep en bezwaar van de 
Wet Arbeid Vreemdelingen (WAV) vereenvoudigd en gestroomlijnd. 
Tevens wordt door deregulering gestopt met het organisatie- en systeem-
toezicht op het UWV en de SVB. Deze maatregelen leiden eveneens tot 
een besparing op de apparaatsuitgaven. De taakstelling van het kernde-
partement is verhoogd om extra formatieplaatsen te kunnen creëren voor 
medewerkers uit de doelgroep «kwetsbare groepen». Per saldo dienen de 
maatregelen in 2018 te leiden tot een structurele besparing op de 
apparaatsuitgaven van het kerndepartement SZW van € 9,378 miljoen 
(inclusief de taakstelling die de directie Integratie en maatschappelijke 
samenhang heeft meegenomen bij de overgang van het Ministerie van 
BZK naar SZW).
De taakstelling van UWV en SVB wordt ingevuld door drie typen 
maatregelen. Ten eerste worden maatregelen voorbereid die toezien op 
een meer doelmatige uitvoering, bijvoorbeeld door verdere samen-
werking in de keten van werk en inkomen en het efficiënter benutten van 
bestaande voorzieningen. Ten tweede wordt een versobering van taken en 
dienstverlening beoogd. Voorts wordt vereenvoudiging van wet- en 
regelgeving voorbereid. In 2018 dienen deze maatregelen, die op dit 
moment eveneens nog nader uitgewerkt moeten worden, te leiden tot een 
structurele besparing op de apparaatsuitgaven van UWV en SVB van 
€ 55,6 miljoen.
De implementatie van enkele van de in deze paragraaf geschetste 
maatregelen vergt wijziging van wet- en regelgeving.
Tweede Kamer, vergaderjaar 2014–2015, 34 200 XV, nr. 1 90
