De beleidsartikelen
tot het volledig benutten van het verplichtingenbudget van 2014. Voor de 
risicokapitaalmarkt betekent dit dat er € 44 mln aan risicokapitaal 
beschikbaar is gekomen. Hiervan is de helft afkomstig van private 
investeerders. De regeling is medio 2014 aangepast op de betere 
randvoorwaarden die door het nieuwe staatssteunkader zijn ontstaan. Dit 
heeft geleid tot een toename van aanvragen voor de regeling.
Dutch Venture Initiative (DVI)
De investeringen van het Dutch Venture Initiative (DVI), die samen met het
Europees Investeringsfonds (EIF) worden gefinancierd, verliepen, net 
zoals in 2013, in 2014 ook voorspoedig. In 2014 is nu in totaal € 113 mln 
van de € 150 mln van het eerste DVI-fonds toegekend aan risicokapi-
taalfondsen voor de doorgroei van innovatieve bedrijven. Daarvan 
hebben de investeringen in de bedrijven Sapiens en ProQR al geleid tot 
succesvolle vervolgfinancieringen en een positieve impact op het 
rendement van DVI.
In december heeft de provincie Noord-Brabant via de Brabantse Ontwikke-
lings Maatschappij (BOM) € 5 mln toegevoegd aan het eerste DVI-fonds, 
en het EIF nog eens € 2,5 mln. De BOM heeft daarnaast € 35 mln 
beschikbaar om deel te nemen in de risicokapitaalfondsen waarin DVI 
investeert en die actief zijn in Noord-Brabant.
Ten slotte is in 2014 € 30 mln van het Rijk (en € 15 van het EIF) toege-
voegd aan het DVI voor het opzetten van een co-investeringsfaciliteit met 
business angels. De verplichtingenruimte is eind 2014 volledig benut.
In 2014 is binnen het kader van het Aanvullend Actieplan gewerkt aan een 
tweede DVI-fonds. Hiervoor is € 100 mln beschikbaar uit het startkapitaal 
van het Toekomstfonds. Ook is het EIF gevraagd opnieuw deel te nemen 
in dit tweede DVI-fonds. De verwachting is dat daar begin 2015 overeen-
stemming over kan worden gemeld.
Vroege Fase Financiering (VFF)
In 2013 is een nieuwe faciliteit voor startende innovatieve bedrijven en 
bestaande innovatieve Midden- en Klein Bedrijven (vroege fase finan-
ciering) aangekondigd. Deze regeling is op 30 juni 2014 gepubliceerd en 
geopend. Met de vroege fase financiering kunnen ambitieuze, innovatieve 
ondernemers en MKB’ers met een vernieuwingsproces een risicodra-
gende geldlening ontvangen om te onderzoeken of hun idee een kans van 
slagen heeft op de markt. STW voert het deel uit gericht op academische 
starters en RVO voert de regeling voor innovatieve starters (niet-
academisch) en MKB uit. In totaal heeft RVO in 2014 5 aanvragen 
gehonoreerd ter hoogte van circa € 1,2 mln.
A3. Eurostars
Eurostars is een internationaal programma dat 34 deelnemende landen en 
de EU cofinancieren. De regeling Eurostars is met name gericht op het 
high-tech MKB en ondersteunt bedrijven en kennisinstellingen die met 
buitenlandse partijen in Europa willen samenwerken in projecten die 
gericht zijn op marktgericht technologisch onderzoek en ontwikkeling. 
Eurostars-2 is in 2014 opgestart om vervolg te geven aan het Eurostars-
programma van de periode 2007–2013.
In 2014 is er één call for proposals afgerond. Het aantal projectaanvragen 
met Nederlandse deelname was lager dan verwacht. Dit hangt mogelijk 
samen met onder andere de transitie van Eurostars-1 naar Eurostars-2 en 
de vroege start van het programma ten opzichte van Horizon 2020. De 
Tweede Kamer, vergaderjaar 2014–2015, 34 200 XIII, nr. 1 36
