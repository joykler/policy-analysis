Beleidsprioriteiten
strafrecht. Daarbij is de samenwerking met private partijen van belang. 
Deze samenwerking is in ontwikkeling en wordt vormgegeven via de 
structuur van het Nationaal Platform Criminaliteitsbeheersing (NPC).
Ten aanzien van de aanpak van Criminaliteit tegen Bedrijven zijn in 
NPC-verband de nodige successen geboekt. Zo is voor heling een Digitaal 
Opkopersregister ontwikkeld. Tot en met 2014 zijn 1.413 opkopers en 167 
gemeenten aangesloten en zijn 973.557 goederen opgenomen in de 
database van Stopheling. Ook is de succesvolle pilot Versneld Signaleren 
Voertuigdiefstal uitgevoerd, waarbij voertuigen binnen twee uur voor 
diefstal gesignaleerd staan, zowel nationaal als internationaal. Deze 
publiek-private pilot is omgezet in een structurele werkwijze.
Nationale veiligheid (artikel 36)
Nuclear Security Summit (NSS)
Er kan met tevredenheid worden teruggekeken op een waardig, veilig en 
ongestoord verloop van de Nuclear Security Summit (NSS) in maart 2014. 
Met een organisatie van ongekende omvang is in optimale samenwerking 
met alle betrokken partners deze wereldtop ontwikkeld en uitgevoerd.
Bestrijding extremisme en terrorisme
De terroristische dreiging in Nederland is sinds maart 2013 substantieel. 
Dat betekent dat de kans op een aanslag reëel is. Het is nog niet eerder 
voor gekomen dat het dreigingsbeeld zo lang, zo hoog is geweest. De 
aanslagen en incidenten in de wereld en de aanhoudende aantallen 
uitreizigers en terugkeerders tonen aan dat de jihadistische dreiging 
langdurig van aard is.
Het Ministerie van Veiligheid en Justitie zet in samenwerking met andere 
contraterrorismepartners alle beschikbare middelen in om een aanslag te 
voorkomen om te verhinderen dat onze open samenleving wordt 
ondermijnd door jihadisten en om de democratische rechtsstaat te 
beschermen. In september 2014 verscheen het Actieprogramma Integrale 
Aanpak Jihadisme, waarin tal van maatregelen zijn opgenomen om de 
risico’s te verminderen die uitgaan van jihadisten, om hun uitreis te 
verhinderen, en om jihadistische radicalisering tegen te gaan. Alle 
betrokken partijen waaronder gemeenten, OM, politie en inlichtingen-
diensten, werken samen om de maatregelen uit het Actieprogramma uit 
te voeren. Zo is momenteel uitbreiding van het wettelijk instrumentarium 
in voorbereiding waarmee de bewegingsvrijheid van geradicaliseerde 
personen in Nederland kan worden beperkt indien zij een gevaar vormen 
voor de nationale veiligheid. Daarnaast zijn er twee wijzigingen van de 
Rijkswet op het Nederlanderschap in procedure gebracht waarmee de 
mogelijkheden worden uitgebreid om personen het Nederlanderschap te 
ontnemen, onder andere als die persoon zich heeft aangesloten bij een 
terroristische organisatie die een gevaar vormt voor de nationale 
veiligheid.
Ter ondersteuning van de lokale bestuurlijke aanpak worden doorlopend 
praktische ervaringen in kaart gebracht en gedeeld met de partners, zowel 
op nationaal als op internationaal niveau. Het Ministerie van Veiligheid en 
Justitie heeft voorlichting en trainingen georganiseerd voor onder andere 
gemeenten en politie, ter versterking van de signalering en aanpak van 
(potentiële) jihadgangers en terugkeerders.
Tweede Kamer, vergaderjaar 2014–2015, 34 200 VI, nr. 1 14
