Toelichting bij de samenvattende verantwoordingsstaat 
inzake agentschappen
Voorziening huurcontracten
De voorziening is gevormd voor de lasten uit hoofde van doorlopende 
huurcontracten en de servicekosten betreffende panden die (geheel of 
gedeeltelijk) niet meer worden gebruikt door DLG.
Voor het jaar 2015 zal DLG nog verplichtingen hebben met betrekking tot 
de huisvesting van enkele kantoorpanden. Het merendeel van de panden 
kan echter op 1 maart 2015 worden gesloten en afgestoten. In 2014 is er 
€ 0,7 mln ten laste gebracht van deze voorziening.
Voorziening reorganisatiekosten 2011
De voorziening reorganisatiekosten 2011 was bestemd voor de salaris-
kosten en fte-gerelateerde materiële kosten van de herplaatsingskandi-
daten met betrekking tot de eerdere reorganisatie van 2011. Volgens het 
organisatiebesluit van augustus 2014 en de daaropvolgende besluiten 
vallen per 1 maart 2015 alle herplaatsingskandidaten (ook van de 
reorganisatie van 2012) onder de projectorganisatie Van Werk Naar Werk. 
Hiermee komt de voorziening reorganisatiekosten 2011 te vervallen. In 
2014 is er € 1,5 mln ten laste gebracht van deze voorziening. Het restant 
van € 16,3 mln valt vrij.
Voorziening Reorganisatie 2015
Voor de salariskosten en fte-gerelateerde materiële kosten van de 
herplaatsingskandidaten vanuit het nieuwe organisatiebesluit (augustus 
2014) is een nieuwe reorganisatievoorziening voor personeel gevormd 
voor het jaar 2015. Hiervoor is in 2014 een bedrag gedoteerd van € 9,3 
mln.
Crediteuren
In de Crediteuren zijn een schuld aan DICTU en een schuld aan RVO 
opgenomen van totaal minder dan € 0,1 mln.
Nog te betalen
In de post Nog te betalen zijn een schuld aan DICTU ad € 4,2 mln, aan 
RWS ad € 0,9 mln, aan BBL ad € 5,0 mln en aan EZ ad € 3,4 mln 
opgenomen. In deze laatste post is € 1,3 mln opgenomen als vooruit 
ontvangen opbrengsten voor de opdrachten die DLG gaat uitvoeren voor 
EZ in de eerste twee maanden van 2015.
Tweede Kamer, vergaderjaar 2014–2015, 34 200 XIII, nr. 1 140
