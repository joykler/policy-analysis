Beleidsverslag
oordeel kan komen of omdat het resultaat uitsluitend voor de indiener van 
de klacht van belang is. Deze brief is niet openbaar.
Structurele feedback
De ombudsman wil graag weten hoe burgers zijn dienstverlening ervaren. 
Hiervoor werd gebruik gemaakt van een feedbacksysteem dat helaas niet 
meer kan worden gebruikt omdat de leverancier is gestopt met de 
dienstverlening. Daardoor was er in 2014 geen sprake van een structurele 
reflectie. In 2015 gaat de ombudsman op zoek naar nieuwe manieren om 
structureel feedback te krijgen.
C. Beleidsconclusies 
Taakstellingen: De Nationale ombudsman heeft een inspanningsver-
plichting op zich genomen om de aan de organisatie door het kabinet 
Rutte I opgelegde bezuiniging te realiseren. Dit heeft de Nationale 
ombudsman gerealiseerd door het digitaliseren van haar primair proces 
en het geleidelijk aan te passen van haar klachtbehandelingsorganisatie. 
Daarvoor zijn alle stappen in de organisatie gezet. Een reorganisatie – en 
cultuur traject geheten Panta Rhei heeft gezorgd voor een vermindering 
van het aantal leidinggevenden, efficiency en een andere manier van 
werken.
Contact met de burger: De Nationale ombudsman heeft een Ombudsplein 
ontwikkeld. Dat Ombudsplein is de virtuele en fysieke omgeving voor het 
verkrijgen van informatie over de relatie tussen burger en overheid, het 
indienen van klachten en het afgeven van signalen. De ombudsman heeft 
hiermee de dienstverlening aan de burger verder verbeterd, zet zich 
hierdoor neer als dé logische partner voor burger en overheid waar het 
gaat om de relatie burger-overheid, krijgt hierdoor beter zicht op openbaar 
bestuur in Nederland (waar gaat het goed en waar niet) en draagt bij aan 
de samenhang in de interne dienstverlening, zowel naar de burgers als de 
overheid en andere doelgroepen om efficiëntere klachtbehandeling te 
realiseren. Een voorbeeld van de verbetering van de dienstverlening is de 
strek verbeterde telefonische bereikbaarheid door het Ombudsplein. 
Burgers worden hierdoor veel sneller geholpen. Het percentage 
telefoontjes dat binnen 20 seconden wordt opgenomen is gestegen van 
67% naar 94%.
Anders omgaan met klachten: De Nationale ombudsman lost zoveel 
mogelijk het probleem van de burger direct op. Daarom is de directe 
aanpak van klachten ontwikkeld. Deze informele persoonlijke aanpak is 
vooral oplossingsgericht. Door het persoonlijke contact is de onderzoeker 
in de gelegenheid om gericht te achterhalen waar het de verzoeker 
werkelijk om te doen is. De burger wordt hierbij actief betrokken bij de 
behandeling van zijn klacht.
Het op dit artikel uitgevoerde beleid en de bijbehorende resultaten waren 
het afgelopen jaar conform de verwachtingen zoals vermeld in de 
begroting. Er zijn geen grote afwijkingen of een noodzaak tot bijstelling 
aan het licht gekomen.
Tweede Kamer, vergaderjaar 2014–2015, 34 200 IIB, nr. 1 21
