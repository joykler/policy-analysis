onder andere vertraging in de opdrachtverlening voor het Vijfde preven-
tieprogramma (€ 3,4 miljoen) en het vervolgprogramma Jeugdgezond-
heidszorg. Per saldo zijn de uitgaven circa € 19,8 miljoen hoger dan 
begroot.
4. Inrichten uitvoeringsactiviteiten
Bijdragen aan ZBO’s/RWT’s
CAK
De bijdrage aan het CAK voor 2014 was € 102,2 miljoen. Hiermee heeft 
het CAK uitvoeringstaken verricht voor een vijftal wettelijke taken. Hoewel 
de CER-regeling formeel eindigde in 2013, heeft het CAK in 2014 nog 
naleveringen verwerkt en liep het secundair proces (aanvragen, bezwaar 
en beroep) over CER-tegemoetkomingen.
Deze wettelijke taken zijn:
1. de centrale betaling aan 3.500 AWBZ-instellingen (namens de 
zorgverzekeraars);
2. het innen van de eigen bijdrage voor Zorg met Verblijf (intramurale 
zorg) en de Zorg zonder Verblijf (extramurale zorg);
3. het vaststellen, opleggen en innen van de eigen bijdrage Wet 
maatschappelijke ondersteuning (Wmo);
4. het uitvoeren en afwikkelen van de regeling compensatie van het 
eigen risico Zorgverzekeringswet (CER);
5. het uitvoeren van de Wet tegemoetkoming chronisch zieken en 
gehandicapten (Wtcg).
De bijdrage aan het CAK is gedurende het jaar 2014 als gevolg van diverse 
stijgingen in de uitvoeringskosten verhoogd. Een belangrijke oorzaak voor 
die kostenstijging was gerelateerd aan de CER- en Wtcg-regeling. Op 
verzoek van de Tweede Kamer waren er meer voorlichtingsactiviteiten 
met het oog op de afschaffing van beide regelingen, daarnaast waren er 
in het kader van de Wtcg meer uitvoeringskosten omdat er als gevolg van 
het inkomensafhankelijk maken van de regeling fors meer telefonische 
contacten waren (in totaal € 5,8 miljoen extra communicatiekosten). 
Daarnaast heeft het CAK wijzigingen doorgevoerd voor de Wmo 2015 en 
Jeugdwet (inclusief ouderbijdrage Jeugdwet) en Wlz (totale meerkosten 
€ 6,3 miljoen). Ook waren er meerkosten voor de projecten Regelhulp en 
Overheveling burgerregelingen van het Zorginstituut Nederland naar het 
CAK, was er sprake van hogere pensioenlasten en waren er meerkosten 
als gevolg van uitstel van de invoering van SEPA (waardoor er ook kosten 
in 2014 waren).
Nederlandse Zorgautoriteit
Aan de Nederlandse Zorgautoriteit (NZa) is circa € 3,9 miljoen meer 
budget ter beschikking gesteld, waarvan onder andere voor de intensi-
vering van fraudebestrijding (€ 3,3 miljoen).
Zorginstituut Nederland
Aan Zorginstituut Nederland (ZiNL) is € 13 miljoen extra beschikbaar 
gesteld voor de uitvoeringskosten van de regelingen bijzondere groepen 
(verdragsgerechtigden, wanbetalers, onverzekerden, illegalen en andere 
onverzekerbare vreemdelingen, gemoedsbezwaarden) en € 1,9 miljoen 
voor uitvoeringskosten van het project Zinnig en Zuinig. Daarvan is 
uiteindelijk circa € 0,4 miljoen niet gerealiseerd.
Tweede Kamer, vergaderjaar 2014–2015, 34 200 XVI, nr. 1 74
