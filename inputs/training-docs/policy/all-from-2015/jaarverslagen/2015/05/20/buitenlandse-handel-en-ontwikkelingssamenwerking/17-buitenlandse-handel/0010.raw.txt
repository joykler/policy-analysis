Leeswijzer 
Inleiding
In deze leeswijzer wordt de indeling van het jaarverslag voor Buitenlandse 
Handel en Ontwikkelingssamenwerking toegelicht, waarbij een beperkt 
aantal afwijkingen van de Rijksbegrotingsvoorschriften wordt beschreven.
De begroting van Buitenlandse Zaken is in februari 2013 met een 
incidentele Suppletoire Begroting gesplitst in een departementale 
begrotingsstaat voor Buitenlandse Zaken (V) en een begrotingsstaat voor 
Buitenlandse Handel en Ontwikkelingssamenwerking (XVII). Met ingang 
van het begrotingsjaar 2014 is sprake van separate begrotingswetten voor 
beide hoofdstukken.
Dit is het eerste jaarverslag voor Buitenlandse Handel en Ontwikkelingssa-
menwerking conform de nieuwe programmabegroting. Het jaarverslag 
2014 vormt in principe een spiegel van de Memorie van Toelichting zoals 
deze op Prinsjesdag 2013 aan de Kamer is aangeboden.
De jaarverslagen van Buitenlandse Zaken en Buitenlandse Handel en 
Ontwikkelingssamenwerking dienen in nauwe samenhang te worden 
bezien. De inzet op het Nederlandse buitenlandbeleid komt tot uitdrukking 
in de Homogene Groep Internationale Samenwerking (HGIS). Door deze 
bundeling wordt de onderlinge samenhang geïllustreerd en samen-
werking en afstemming binnen de betrokken ministeries bevorderd.
Buitenlandse betrekkingen zijn een zaak van het Koninkrijk der Neder-
landen: Nederland in Europa, Aruba, Curaçao en Sint Maarten, alsmede 
de Nederlandse openbare lichamen in het Caribisch gebied (Bonaire, Sint 
Eustatius en Saba). Waar dit jaarverslag spreekt over «Nederland» of 
«Nederlands» wordt daarmee bedoeld: «(van) het Koninkrijk der Neder-
landen», tenzij het gaat om zaken die specifiek het land Nederland 
betreffen, zoals het EU-lidmaatschap en ontwikkelingssamenwerking.
Beleidsverslag
Het beleidsverslag begint met de beleidsprioriteiten waarin wordt 
ingegaan op de prioriteiten van Buitenlandse Handel en Ontwikkelingssa-
menwerking en de belangrijkste resultaten die bereikt zijn in 2014. 
Daarnaast is een tabel opgenomen met daarin de realisatie van de 
beleidsdoorlichtingen en een overzicht van risicoregelingen.
Vervolgens is artikelsgewijs op hoofdlijnen gerapporteerd over de 
resultaten van 2014, waarbij ingegaan wordt op de algemene doelstelling, 
de rol en verantwoordelijkheid en de beleidsconclusies. In de beleidscon-
clusies is per artikel aangegeven welke beleidswijzigingen hebben 
plaatsgevonden in de uitvoering van het beleid en welke beleidswijzi-
gingen hebben plaatsgevonden als gevolg van het in 2014 afgerond 
evaluatieonderzoek waarbij met name wordt ingegaan op de beleidsdoor-
lichtingen.
Kwantitatieve en kwalitatieve indicatoren zijn – daar waar zinvol en 
haalbaar – naast en in de teksten bij de beleidsartikelen opgenomen om 
de voortgang op de doelstellingen van het beleidsprogramma te laten 
zien.
Tweede Kamer, vergaderjaar 2014–2015, 34 200 XVII, nr. 1 9
