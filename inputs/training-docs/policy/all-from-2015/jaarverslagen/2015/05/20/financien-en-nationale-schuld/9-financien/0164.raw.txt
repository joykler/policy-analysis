Bijlagen
portefeuille. Door de rentekosten van beide portefeuilles te vergelijken, 
wordt nagegaan in hoeverre de gemiddelde 7-jaarsrente benaderd wordt.
De gerealiseerde kosten van de feitelijke portefeuille zullen nooit exact 
overeenkomen met de gerealiseerde kosten volgens de benchmark. Dit 
heeft verschillende oorzaken. Ten eerste worden in de feitelijke porte-
feuille 7-jaars payerswaps afgesloten om de 7-jaars gecentreerde 
benchmarkportefeuille te benaderen. In de benchmark worden alleen 
fictieve 7-jaars staatsobligaties uitgegeven. De swaprente is meestal 
(maar niet per definitie) hoger dan de staatsrente, waardoor de feitelijke 
portefeuille in beginsel tegen hogere kosten wordt gefinancierd dan de 
benchmark. Het verschil tussen de swap- en staatsrente kan aan de 
andere kant ook een positief effect hebben op de gerealiseerde kosten van 
de feitelijke portefeuille ten opzichte van de benchmark. Bij het afsluiten 
van een receiverswap na het uitgeven van een kapitaalmarktlening wordt 
gemiddeld genomen een hogere vaste (swap)rente ontvangen dan de 
vaste rente die op deze staatsobligatie betaald wordt. De staat «verdient» 
dit verschil.
Ten tweede ontstaat door de verschillende afsluitmomenten van de payer- 
en receiverswaps een verschil in de variabele rentes die ontvangen 
worden op de payerswaps en de variabele rentes die betaald worden op 
de receiverswaps.
Ten slotte is sinds 2012 afgeweken van de benchmark door enkele lange 
leningen niet terug te swappen naar de voorgeschreven 7 jaar. De eerste 7 
jaar van de looptijd van deze uitgiftes zijn de rentekosten hoger dan 
wanneer wel geswapt zou zijn, omdat de rente van de betreffende lening 
doorgaans hoger is dan de 7-jaars swaprente. Deze bewuste afwijkingen 
hebben een negatieve invloed op de gerealiseerde kosten (ten opzichte 
van de benchmark): in de feitelijke portefeuille wordt meer rente betaald 
dan in de benchmark. Deze hogere kosten die het gevolg zijn van 
afwijkingen representeren de prijs die betaald wordt voor de risicore-
ductie. Het voordeel van het niet terug swappen van lange leningen zou in 
latere jaren moeten optreden.
Tabel 1 geeft een overzicht van de gerealiseerde kosten van de benchmark 
en de feitelijke portefeuille. Wanneer de financiering volgens de 
benchmark had plaatsgevonden, waren de gerealiseerde kosten in 2014 
€ 8.216 mln. geweest. De werkelijke kosten waren met € 8.624 mln. € 409 
mln. hoger.
  
Tabel 1: Gerealiseerd resultaat benchmark en feitelijke portefeuille (x € mln.)
  2014 
 Benchmarktransacties vóór 2008  – 966 
 Benchmarktransacties 2008 tot en met 2014  – 7.284 
 Benchmark geldmarkt  34 
 Benchmark geldmarkt ten behoeve van ABN AMRO 0  
Resultaat op de benchmark  – 8.216  
 Staatsschuld kapitaalmarkt  – 8.939 
 Kapitaalmarkt euriborswaps  356 
 Staatsschuld geldmarkt – 23  
 Geldmarkt eoniaswaps  0 
 Floating rate notes (FRN) voor financiering leningen aan ABN AMRO – 54  
Leningen aan ABN AMRO  98  
 Euriborswaps voor ABN AMRO portefeuille  – 62 
 Resultaat feitelijke portefeuille  – 8.624 
 Resultaat feitelijke portefeuille t.o.v. de benchmark  – 409
 
Tweede Kamer, vergaderjaar 2014–2015, 34 200 IX, nr. 1 163
