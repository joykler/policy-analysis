Programma Veilige Publieke Taak
Ruggengraat van de aanpak van agressie en geweld tegen werknemers 
met een publieke taak zijn de acht Veilige Publieke Taak (VPT-)maatregelen 
voor werkgevers en de Eenduidige Landelijke Afspraken (ELA) tussen 
politie en Openbaar Ministerie over opsporing en vervolging.
De aanpak van agressie en geweld tegen werknemers met een publieke 
taak heeft plaats gevonden langs drie hoofdlijnen:
1. de lokale bestuurlijke aanpak en het ondersteunen van werkgevers en 
werknemers
De lokale bestuurlijke aanpak is gestimuleerd door het project «Veilige 
Publieke Taak gemeenten» (in samenwerking met het Centrum voor 
Criminaliteitspreventie en Veiligheid (CCV)) en door het ondersteunen van 
werkgevers en werknemers in de VPT-regio’s.
2. preventie van agressie en geweld
Ten aanzien van de aandachtsgebieden «professionalisering van 
medewerkers» en «omstanders» hebben literatuuronderzoeken en 
expertmeetings plaatsgevonden en zijn in het verslagjaar innovatieve 
projecten opgezet en uitgevoerd. Daartoe heeft samenwerking plaatsge-
vonden onder andere met de Universiteit Twente, Stichting Maatschappij 
en Veiligheid en Instituut voor Psychotrauma.
3. het aanpakken van de dader
De naleving van de Eenduidige Landelijke Afspraken (ELA) is een 
terugkerend agendapunt geweest tijdens de Veilige Publieke Taak 
overleggen van het Ministerie van Veiligheid en Justitie met politie en 
Openbaar Ministerie (OM). In april 2014 organiseerde het OM de «Week 
van de VPT». Op diverse manieren is in de regio’s aandacht gevraagd 
voor agressie en geweld tegen werknemers met een publieke taak. Het 
onderzoek naar de evaluatie van de aangifte onder nummer is van start 
gegaan.
De Tweede Kamer is geïnformeerd over een nader onderzoek naar de 
toepassing van de verhoogde strafeis door het OM (Kamerstukken II, 
2013/2014, 28 684, nr. 406).
Zorg voor politieke ambtsdragers
De facilitering van de zorg voor politieke ambtsdragers is in 2014 
geïntensiveerd door nauwe samenwerking met en het faciliteren van de 
beroepsverenigingen van raadsleden en wethouders. Extra aandacht was 
er daarbij voor de grote decentralisatieoperaties in het bijzonder gericht 
op de wethouders. Voor activiteiten die politieke ambtsdragers verrichten 
in het kader van hun rechtspositie (zoals re-integratie in relatie tot de 
sollicitatieplicht), was in 2014 minder benodigd dan voorzien door externe 
factoren (minder ambtsdragers met een uitkering dan voorzien).
Tweede Kamer, vergaderjaar 2014–2015, 34 200 VII, nr. 1 42
