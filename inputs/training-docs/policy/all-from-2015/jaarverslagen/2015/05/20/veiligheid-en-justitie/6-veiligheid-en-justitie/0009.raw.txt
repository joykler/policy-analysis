Leeswijzer
Groeiparagraaf
Aanpassing wijze van verwerken schikkingen en transacties
Schikkingen en transacties van het Openbaar Ministerie worden met 
ingang van het boekjaar 2014 verantwoord op het moment van ontvangst 
van het kasbedrag. Het universaliteitsbeginsel is leidend geweest voor 
deze aanpassing en dit beginsel houdt in dat alle ontvangsten van het Rijk 
als ontvangst worden verantwoord.
In de voorgaande boekjaren werden ontvangsten waarover nog een 
gerechtelijke procedure liep maar wel werden ontvangen op grond van 
het voorzichtigheidsbeginsel tijdelijk op een derdenrekening in de 
saldibalans van VenJ verantwoord in afwachting van de afloop van een 
eventuele artikel-12-procedure. Pas na het verstrijken van de termijn van 
de artikel-12-procedure of een uitspraak van de rechter werden de 
bedragen als ontvangst in het dan lopende boekjaar verantwoord. Omdat 
deze wijze van verwerken niet bijdraagt aan de verslaggevingsuniformiteit 
binnen het Rijk is in overleg met het Ministerie van Financiën besloten om 
ook voor deze specifieke categorie van ontvangsten het universaliteitsbe-
ginsel te laten prevaleren. Het toepassen van deze verwerkingswijze biedt 
in de huidige situatie een belangrijke verbetering van het totale inzicht in 
de ontvangsten in de jaarrekening.
Het gevolg van deze verandering is een toename van de ontvangsten in 
2014 op artikel 33 (€ 150,1 mln.) en even grote afname van saldiba-
lanspost Ontvangsten buiten begrotingsverband. Het risico op terugbe-
talen is opgenomen bij de «niet uit de balans blijkende verplichtingen en 
bestuurlijke verplichtingen» in de departementale saldibalans (hoofdstuk 
11).
Niet opgenomen verlofuren
De agentschappen DJI, CJIB, IND en Dienst Justis hebben een stelselwij-
ziging doorgevoerd voor het verwerken van niet opgenomen verlofuren. 
De niet opgenomen verlofuren worden door deze agentschappen, 
overeenkomstig de richtlijn van de Raad voor de Jaarverslaggeving, als 
kortlopende schuld in de jaarrekening gepresenteerd.
Wijzigingen in het overzicht rekening-courant limieten en gebruik 
leenfaciliteit
Bij de presentatie van de garantieverplichtingen spelen twee wijzigingen. 
Met ingang van 2014 worden alle garantieverplichtingen verantwoord in 
de saldibalans van het ministerie. In voorgaande jaren is een deel van 
deze verplichtingen verantwoord bij de agentschappen. Verder is waar het 
de leenfaciliteit betreft niet langer uitgegaan van de oorspronkelijke 
garantstelling (ook wel plafond), maar van de feitelijke blootstelling, te 
weten het totaal van de uitstaande leningen vermeerderd met de nog 
resterende ruimte om leningen aan te gaan.
Specifieke aandachtspunten
Raad voor de rechtspraak
In de Wet op de rechterlijke organisatie is de verantwoordelijkheid voor de 
bedrijfsvoering toegekend aan de gerechten en aan de Raad voor de 
rechtspraak. De Raad kent een bekostigingssystematiek die gebaseerd is 
op outputfinanciering. Door VenJ is gekozen voor een bijdrage-
constructie. Deze bijdrage is op artikel 32 opgenomen. Voor de Raad is in 
Tweede Kamer, vergaderjaar 2014–2015, 34 200 VI, nr. 1 8
