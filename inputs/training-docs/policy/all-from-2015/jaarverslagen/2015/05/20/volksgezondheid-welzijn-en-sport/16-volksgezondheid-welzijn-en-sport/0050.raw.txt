De vierde landelijke monitor zorggerelateerde schade in de medisch-
specialistische zorg is voorbereid met partijen. In 2014 zijn ook afspraken 
gemaakt met partijen over een patiëntveiligheidsagenda naar aanleiding 
van de uitkomsten van het rapport monitor zorggerelateerde schade 
(november 2013). De focus ligt op het volledig implementeren van het 
veiligheidsmanagementsysteem (VMS) met prioriteit voor 
infectiepreventie/antimicrobiële resistentie (AMR), medicatieveiligheid en 
het veilig toepassen van medische technologie.
Om de veilige toepassing van medische technologie te stimuleren is er 
door veldpartijen in 2011 een convenant opgesteld. Door de Federatie 
Medisch Specialisten verscheen eind 2014 de leidraad «Nieuwe inter-
venties in de klinische praktijk» waarmee het drieluik, ontwikkeld in het 
kader van het convenant, compleet is. Het RIVM heeft in 2014 in opdracht 
van VWS een rapport uitgebracht over vaardigheidseisen die worden 
gesteld aan het toepassen van risicovolle medische technologie, waar 
partijen mee aan de slag zijn gegaan. Maar ondanks dat ziekenhuizen 
steeds meer aandacht besteden aan de veilige toepassing van medische 
technologie wordt dit nog onvoldoende ziekenhuisbreed en structureel 
1 
opgepakt. Dit sluit aan bij de conclusie van het toezicht dat de IGZ in 2014 
heeft gedaan naar de implementatie van het convenant. Hieruit blijkt dat 
in een groot deel van de ziekenhuizen het veilig gebruik van medische 
technologie onvoldoende bestuurlijke aandacht heeft. Deze bevindingen 
zijn voor de IGZ aanleiding om op basis van risicogestuurd toezicht 
ziekenhuizen ook in 2015 verder onaangekondigd te inspecteren op een 
adequate implementatie van het convenant. Bij de vierde landelijke 
meting zijn afspraken gemaakt met partijen over een verdiepingsstudie 
waarmee extra nadruk wordt gelegd op het waarborgen van de 
bekwaamheid van de gebruiker van medische technologie.
Implantatenregister
Het implantatenregister heeft als doel dat in geval van een productiefout 
of ander mankement aan een implantaat, de dragers snel en effectief 
kunnen worden getraceerd door tussenkomst van de zorgverlener of 
zorginstelling.
Het RIVM heeft in 2014 een onderzoek afgerond om inzicht te krijgen in 
welke traceerbaarheids-gegevens worden vastgelegd en welke knelpunten 
hieruit naar voren komen. In de brief van 26 november 2014 (TK 32 805, 
nr. 32) is de Kamer geïnformeerd over de resultaten van deze pilot. De 
bevindingen uit de online enquête hebben geleid tot een aangepaste 
opzet van de pilot en hebben belangrijke bouwstenen opgeleverd voor de 
verdere uitwerking van het landelijke implantatenregister.
De bouw van het landelijke implantatenregister is in 2014 zodanig 
afgerond dat de eerste fase van de registratie van hoog-risico implantaten 
kan worden gestart. In de brief van 18 maart 2014 (TK 32 805, nr. 28) is de 
Kamer geïnformeerd over de stand van zaken van het register voor 
implantaten.
1
«Veilig gebruik van medische technologie krijgt onvoldoende bestuurlijke aandacht in 
ziekenhuizen» geaggregeerd rapport van toezichtbezoeken naar de implementatie van het 
convenant «veilige toepassing van medische technologie in het ziekenhuis» Utrecht, juni 2014
Tweede Kamer, vergaderjaar 2014–2015, 34 200 XVI, nr. 1 49
