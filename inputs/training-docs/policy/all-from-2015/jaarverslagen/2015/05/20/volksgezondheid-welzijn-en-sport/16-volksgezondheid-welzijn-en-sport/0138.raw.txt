5. JeugdzorgPlus-instelling Lindenhorst-Almata 
Deze verantwoording betreft het laatste bestaansjaar van het tijdelijke 
baten-lastenagentschap Lindenhorst-Almata (ontstaan door een fusie op 
1 november 2013 conform het besluit van de Staatssecretaris van VWS 
d.d. 13-4-2011).
Per 1 juli 2014 zijn de activiteiten (conform melding in Staatscourant 
35775 dd 17-12-2013) via een controlled auction verkocht aan de Stichting 
Intermetzo te Zutphen. Bij de verkoop is een sociaal plan overeenge-
komen waarin afspraken gemaakt zijn over de afkoop van arbeidsvoor-
waardelijke rechten. Het Rijkspersoneel dat per 1 juli 2014 achterbleef bij 
het agentschap, is per deze datum geplaatst bij de Mobiliteits Organisatie 
Uitvoerende Diensten binnen het VWS kerndepartement. In de periode 
van juli tot en met november 2014 zijn alle verplichtingen van het 
agentschap zoveel als mogelijk afgewikkeld. Het agentschap is opgeheven 
per 30 november 2014. Voor de verplichtingen die doorlopen na deze 
datum zijn afspraken gemaakt met het kerndepartement van VWS.
De kosten van het agentschap zijn in 2014 te verdelen in drie groepen:
– Going Concern: op basis van het aantal te realiseren trajecten in de 
periode van januari tot en met juni (inclusief de kapitaallasten).
– Frictiekosten: vanwege de doorlopende kosten die niet uit de reguliere 
bekostiging betaald konden worden.
– Transitiekosten: alle niet reguliere kosten die een gevolg zijn van de 
transitie.
Tweede Kamer, vergaderjaar 2014–2015, 34 200 XVI, nr. 1 137
