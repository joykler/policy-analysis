De beleidsartikelen
Metrologiewet is daartoe aangenomen in de ministerraad. Indiening bij de 
Tweede Kamer volgt in 2015.
Autoriteit Consument en Markt
Sinds 1 april 2013 is de uitoefening van het markttoezicht op de 
niet-financiële markten opgedragen aan de Autoriteit Consument en Markt 
(ACM). De ACM is belast met het generieke mededingingstoezicht 
(Mededingingswet), generieke consumentenbescherming (Wet 
handhaving consumentenbescherming) en het sectorspecifieke markttoe-
zicht in de sectoren energie, telecommunicatie, post, vervoer. In 2014 zijn 
de voorbereidingen voor de externe evaluatie van de ACM gestart. Deze 
evaluatie zal in april 2015 van start gaan en eind 2015 worden afgerond.
De apparaatsuitgaven van de ACM zijn geraamd op artikel 40, voor zover 
de kosten van de ACM niet worden doorbelast naar marktorganisaties die 
onder het ACM-toezicht vallen. Het bedrag geraamd op artikel 11 betreft 
de geraamde kosten van de leden van het bestuur van de ACM.
ConsuWijzer is het informatieloket van de ACM en biedt op laagdrem-
pelige wijze informatie over de rechten en plichten van consumenten. 
ConsuWijzer geeft advies op maat over de stappen die de consument kan 
nemen om zijn recht te halen. Dit kan variëren van een bezoek aan de 
winkelier, het schrijven van een brief aan de leverancier tot het aanhangig 
maken van een geschil bij de Geschillencommissie of de rechter. 
Daarnaast heeft ConsuWijzer als doel om de ACM te voorzien van 
toezichtsinformatie (signaalfunctie). Voor meting van de effectiviteit van 
ConsuWijzer.nl wordt onderzocht wat het percentage consumenten is dat 
stappen heeft ondernomen na een bezoek aan de website. Tevens wordt 
de klanttevredenheid gemeten.
Kengetal  Referentie- Peil- Raming Reali- Bron  
waarde datum 2014 satie 
2014 
 Percentage consumenten dat stappen heeft ondernomen na bezoek 
ConsuWijzer  46%  2011 47%   45%  ACM 
 Klanttevredenheid Consuwijzer 7,4   2011  7,2  7,5 ACM 
Het percentage consumenten dat stappen heeft ondernomen na bezoek 
aan ConsuWijzer is iets lager, maar niet significant afwijkend van 2013 
(46%). Dit percentage geeft het aandeel consumenten weer dat na bezoek 
aan de website ConsuWijzer.nl in actie komt. Als de consumenten worden 
meegeteld die na telefonisch contact of contact per e-mail met Consu-
Wijzer stappen ondernemen dan blijkt dat 60% in actie komt en dat is 4% 
meer dan vorig jaar (56%). De klanttevredenheid is iets gestegen ten 
opzichte van 2013 (7,3) en komt daarmee hoger uit dan de referentie-
waarde uit 2011.
Centraal Bureau voor de Statistiek
Het outputprogramma van Centraal Bureau voor de Statistiek (CBS) zoals 
opgenomen in het Jaarplan voor 2014 van het CBS is gerealiseerd binnen 
het budgettaire kader. Het voorgenomen beleid van het CBS is daarmee 
gerealiseerd.
Tweede Kamer, vergaderjaar 2014–2015, 34 200 XIII, nr. 1 30
