De beleidsartikelen (artikel 1)
Hoofdbekostiging:
Bekostiging Primair Onderwijs: Scholen in het primair onderwijs 
ontvangen bekostiging van het Rijk via de lumpsum. De hoogte hiervan 
wordt voornamelijk bepaald aan de hand van het aantal leerlingen, hun 
kenmerken en de gemiddelde leeftijd van leraren. In de hoofdbekostiging 
van de lumpsum worden daarnaast aspecten als de grootte en groei van 
een school in de vorm van groeibekostiging en de kleine scholen- en 
directietoeslag meegenomen. De realisatie op de hoofdbekostiging is 
€ 94,9 miljoen hoger dan de oorspronkelijk vastgestelde begroting. Een 
belangrijke oorzaak hiervan is het eenmalig beschikbaar stellen van € 18,0 
miljoen uit het Nationaal Onderwijsakkoord (NOA) voor de cao primair 
onderwijs. Ook zijn er middelen beschikbaar gesteld voor de wettelijke 
prijsbijstelling tranche 2014 (€ 19,4 miljoen) en voor de werkgeverslasten 
tranche 2014 (€ 16,6 miljoen). Daarnaast heeft de invoering van de 
bekostigingssystematiek passend onderwijs geleid tot een verschuiving 
van uitgaven van 2015 naar 2014 (€ 13 miljoen). Dit is met een kasschuif 
geaccommodeerd. Voorts zijn de uitgaven € 12,0 miljoen hoger uitge-
vallen, onder andere door een toename van het gebruik van de groeire-
geling en de regeling eerste opvang vreemdelingen. Tot slot was er een 
budgettair effect van € 9,0 miljoen door een hoger aantal kleine scholen, 
gefuseerde scholen en leerlingen dan geraamd.
Bekostiging Caribisch Nederland: Het Rijk verstrekt bekostiging aan 
scholen in Caribisch Nederland.
Prestatiebox: Voor het realiseren van de bestuurlijke afspraken met de 
PO-Raad en de ambities uit de actieplannen «Basis voor Presteren» en 
«Leraar 2020, een krachtig beroep!», ontvangen schoolbesturen extra 
middelen via de prestatiebox. Deze middelen zijn bedoeld voor het 
realiseren van de doelstellingen op het gebied van opbrengstgericht 
werken, professionalisering van leraren en schoolleiders en cultuuredu-
catie. De uitgaven zijn € 4,6 miljoen hoger uitgevallen dan begroot omdat 
de leerlingendaling minder was.
Aanvullende bekostiging: Naast de reguliere bekostiging ontvangen 
scholen middelen voor specifieke doelen. De belangrijkste hiervan zijn de 
middelen voor conciërges. Het budget voor aanvullende bekostiging is ten 
opzichte van de vastgestelde begroting 2014 per saldo met € 7,3 miljoen 
verhoogd. Dit betreft uitgaven voor de compensatieregeling AWBZ die 
door een interne herschikking vanuit de bekostiging zijn gedekt.
Subsidies: Om de realisatie van verschillende beleidsdoelstellingen te 
bewerkstelligen worden subsidies verstrekt. Belangrijke voorbeelden 
hiervan zijn de regeling onderwijsvoorziening jonggehandicapten en de 
regeling Nederlands onderwijs in het buitenland. Daarnaast zijn er 
subsidies verstrekt als onderdeel van het actieplan «Basis voor Presteren» 
zoals «Bèta en Techniek» en «School aan Zet». Ook is op deze manier 
onderwijsvernieuwing gestimuleerd, bijvoorbeeld in de vorm van het «ICT 
doorbraakproject». De uitgaven zijn per saldo € 4,4 miljoen lager 
uitgevallen dan begroot. Enerzijds is het budget met € 12 miljoen 
verlaagd ten gevolge van overboekingen naar artikel 3. Dit betrof 
middelen voor de samenwerkingsverbanden VO uit het budget 
«Herstart/Op de Rails» en een bijdrage in de kosten voor de centrale 
eindtoets. Anderzijds zijn extra middelen beschikbaar gesteld voor 
Nederlands onderwijs in het buitenland, voortvloeiend uit de begrotings-
afspraken 2014; voor 2014 gaat het om een verhoging van € 3,3 miljoen. 
Tot slot is het budget voor subsidies met € 4,0 miljoen verhoogd als 
Tweede Kamer, vergaderjaar 2014–2015, 34 200 VIII, nr. 1 38
