om het mogelijk te maken ook voor de private sector kosten in rekening te 
brengen voor de uitvoering van veiligheidsonderzoeken. Dit wetsvoorstel 
is in het najaar van 2014 behandeld in de Tweede Kamer. In 2015 volgt 
behandeling in de Eerste Kamer.
Samenwerking MIVD en AIVD
De Commissie Dessens heeft de Wet op de Inlichtingen- en Veiligheids-
diensten 2002 geëvalueerd. Onderdeel daarvan was ook de uitvoering van 
veiligheidsonderzoeken door de AIVD en Militaire Inlichtingen- en 
Veiligheidsdienst (MIVD). De commissie constateerde grote mate van 
overlap en verschillen in beleid en uitvoering tussen beide diensten op het 
terrein van veiligheidsonderzoeken. Geconcludeerd werd dat de vorming 
van een gemeenschappelijke organisatie voor de uitvoering van veilig-
heidsonderzoeken «logisch en efficiënt is». In 2014 werden vormen van 
verregaande samenwerking verkend. In vervolg hierop wordt in 2015, 
onder leiding van een kwartiermaker, in kaart gebracht welke activiteiten 
nodig zijn om dit te realiseren.
Taakstelling Rutte II
De bezuinigingen uit het regeerakkoord Rutte II zijn in 2014 bij de AIVD 
uitgewerkt in concrete maatregelen. In maart 2014 is een nieuw 
Organisatie- en Formatierapport (O&F) vastgesteld, waarin de organisatie 
is beschreven vanaf 1 januari 2015. Uitgangspunten hierbij zijn: resultaats-
turing op basis van vertrouwen en transparantie, verantwoordelijkheden 
en bevoegdheden zo laag mogelijk beleggen, korte hiërarchische lijnen, 
een compact MT en een efficiënte staf.
De AIVD bestaat vanaf 1 januari 2015 uit drie directies: Inlichtingen, 
Operatiën en Veiligheidsonderzoeken en Bedrijfsvoering. Een centrale staf 
ondersteunt deze directies. De bezuinigingen hebben effect op de formatie 
van de dienst, met name in de staf en ondersteuning. Medewerkers 
waarvan de functie niet of in mindere mate terugkeert na 1 januari 2015, 
kregen de gelegenheid om Van Werk Naar Werk begeleid te worden. In 
december 2014 is het plaatsingsproces afgerond. Voor een beperkt aantal 
medewerkers betekent dit dat zij hun loopbaan niet voortzetten bij de 
dienst. Een veel lager aantal dan voorzien, doordat medewerkers op eigen 
initiatief de organisatie verlieten of intern op een andere functie geplaatst 
zijn.
In de zomer van 2014 besloot het kabinet om vanaf 2015 structureel € 25 
mln. toe te voegen aan de begroting van de AIVD voor de dreiging van 
Jihadgangers, onrust aan de grenzen van Oost-Europa en in het Midden-
Oosten en cyberdreiging. Een aanzienlijk deel van de financiële impuls 
wordt besteed aan uitbreiding van de personele onderzoekscapaciteit. 
Eind 2014 is gestart met de externe werving van nieuwe medewerkers.
Tweede Kamer, vergaderjaar 2014–2015, 34 200 VII, nr. 1 26
