De beleidsartikelen
BMKB
Met het borgstellingskrediet (BMKB) kunnen banken een gedeeltelijke 
borgstelling krijgen op het zekerhedentekort voor kredieten tot circa € 3 
mln. Het gebruik van de BMKB is in 2014 (€ 372 mln) gestegen ten 
opzichte van het gebruik in 2013 (€ 344 mln). De groei van circa 10% is toe 
te schrijven aan een stijging in de tweede helft van 2014. De verruimingen 
van 2013, waarmee onder andere een grotere borgstelling mogelijk is 
voor kleine kredieten, hebben bijgedragen aan deze groei. In totaal zijn in 
2014 de verruimingen van 2013 voor een totaalbedrag van € 93 mln 
gebruikt, waarvan € 39,9 mln in het eerste half jaar en € 53,1 mln in het 
tweede halfjaar. Zoals in de brief «Aanvullend Actieplan 
MKB-financiering» gemeld, is de tijdelijke verruiming van de BMKB per 
begin november 2013 verlengd tot en met 31 december 2015. Hierdoor is 
het maximale borgstellingskrediet verhoogd van € 1 mln naar € 1,5 mln, 
en kan voor borgstellingskredieten tot € 0,2 mln aan bestaande bedrijven 
(de «kleine kredieten») het hogere borgstellingspercentage van per saldo 
67,5% worden gebruikt, wat standaard voor starters geldt. In de brief 
«Voortgang Ondernemingsfinanciering» heb ik u gemeld dat de pilot met 
openstelling van de BMKB voor niet-banken is verlengd tot 1 juli 2017, 
gelijk aan de horizontermijn van de gehele BMKB.
Garantie Ondernemingsfinanciering (GO)
De GO-regeling biedt middelgrote en grote bedrijven de mogelijkheid een 
garantie van 50% van de overheid te verkrijgen, zodat nieuwe bankle-
ningen en/of bankgaranties kunnen worden verstrekt. De GO-regeling is 
kostendekkend, met als opzet dat banken er slechts gebruik van maken 
indien zij vanwege het risicoprofiel zelfstandig niet of onvoldoende in 
staat zijn in de kern gezonde bedrijven te financieren. Ter stimulering van 
de kredietverlening aan het bedrijfsleven zijn de voorwaarden voor de 
GO-regeling tijdelijk verruimd. De GO-regeling is in 2014 geëvalueerd (TK, 
32 637, nr. 162). Uit deze evaluatie blijkt dat de GO-regeling in de huidige 
vorm een substantiële bijdrage heeft geleverd aan het vergroten van de 
beschikbaarheid van bedrijfskrediet aan (middel)grote bedrijven.
Groeifinancieringsfaciliteit
Met de Groeifinancieringsfaciliteit worden bedrijven geholpen bij het 
aantrekken van risicodragend vermogen door een 50% staatsgarantie te 
verstrekken op achtergestelde leningen van banken en op aandelen van 
participatiemaatschappijen. De Groeifinancieringsfaciliteit kan onderne-
mingen in een groeifase, bij bedrijfsovernames en bij herstructureringen 
helpen bij het aantrekken van risicokapitaal. De Groeifinancieringsfaciliteit 
kent over 2014 een verviervoudiging van het gebruik ten opzichte van 
2013. Deze opvallende toename is te wijten aan toenemende interesse 
vanuit banken om weer achtergestelde leningen te verstrekken en 
participatiemaatschappijen om risicokapitaal te verstrekken.
Garantiefaciliteit Scheepsnieuwbouwfinanciering
In 2014 zijn geen aanvragen ingediend in het kader van de Garantiere-
geling Scheepsnieuwbouwfinanciering (GSF). Gezien het beperkte gebruik 
van de GSF tot dusver is het garantieplafond van de regeling per 2015 
verlaagd van € 1 mld naar € 400 mln. EZ is in gesprek met de maritieme 
sector en de banken over de oorzaken van het beperkte gebruik van de 
GSF en mogelijke aanpassingen in de regeling die tot een effectiever 
gebruik kunnen leiden. De Minister van EZ zal de Kamer in het voorjaar 
van 2015 informeren over de uitkomsten van dit overleg en de voorge-
nomen vervolgacties.
Tweede Kamer, vergaderjaar 2014–2015, 34 200 XIII, nr. 1 50
