Tabel 5.6 Kerncijfers WW (fraude en handhaving)
 Realisatie  Realisatie Realisatie
2012 2013 2014 
1 
 Preventie   
2 
 Gepercipieerde detectiekans (%) 78   – 84 
2 
 Kennis van de verplichtingen (%) 98   – 94 
3 
 Opsporing   
 Aantal geconstateerde overtredingen met financiële benadeling (x 1.000)  29  31  43 
 Totaal benadelingbedrag (x € 1 mln) 35   42 63 
1 
Ipsos «Kennis der verplichtingen en detectiekans 2014».
2 
Cijfers voor 2013 zijn niet beschikbaar.
3 
UWV, jaarverslag.
B. Subsidies
In 2014 is € 5 miljoen aan subsidie verstrekt, bestemd voor scholing en 
plaatsing van oudere werklozen. Dit is € 6 miljoen minder dan begroot. 
Het gebruik van scholingsvouchers en aanvraag van plaatsingsfees is 
achtergebleven bij de verwachtingen hieromtrent bij de opstelling van de 
begroting.
C. Bijdrage aan ZBO’s/RWT’s
In 2014 is door het UWV € 0,8 miljoen aan middelen verstrekt aan 
WW-gerechtigden voor competentietrainingen. Het UWV heeft als 
rechtsopvolger van het CWI diverse taken moeten overnemen, zoals het 
vergoeden van deze trainingen. De uitgaven vallen onder re-integratie 
WW, waarvoor geen uitgaven in de begroting waren opgenomen.
D. Ontvangsten
Begrotingsgefinancierde regelingen worden gedurende het jaar aan 
uitvoeringsinstanties bevoorschot en achteraf exact afgerekend. Deze 
restituties hebben betrekking op verrekeningen inzake in 2013 betaalde 
rijksvergoedingen in het kader van het Actieplan 55pluswerkt en de 
(inmiddels beëindigde) Compensatieregeling musici en artiesten.
De overheid is eigenrisicodrager voor de WW. Het UWV verhaalt de 
uitkeringslasten op overheidswerkgevers. Deze lasten staan als 
ontvangsten op dit artikel van de begroting. Als gevolg van de gunstiger 
dan verwachte ontwikkeling van de arbeidsmarkt is de realisatie van de 
ontvangsten € 56 miljoen lager uitgekomen dan begroot. De WW-lasten 
voor deze groep vallen lager uit, hetgeen ook leidt tot lagere ontvangsten 
uit verhaal. Hierbij wordt in de vergelijking tussen begroting en realisatie 
rekening gehouden met de ten tijde van de begrotingsopstelling 
geraamde loon- en prijsbijstelling van € 9 miljoen.
Tweede Kamer, vergaderjaar 2014–2015, 34 200 XV, nr. 1 50
