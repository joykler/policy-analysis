Beleidsprioriteiten
EU/EER een verblijfsvergunning kunnen krijgen waarna ze kunnen 
doorstromen in de zelfstandigenregeling. Daarmee is geen procedure 
voor een machtiging tot voorlopig verblijf meer nodig voor vreemde-
lingen die via een erkend referent naar Nederland komen en al rechtmatig 
in een Schengenlidstaat verblijven (kennismigranten, studenten, 
wetenschappelijk onderzoekers en hun gezinsleden). Daarnaast is op 
1 april 2014 de Europese richtlijn inzake de gemeenschappelijke 
vergunning voor verblijf en arbeid (GVAA) geïmplementeerd waardoor de 
aanvraagprocedures voor de tewerkstellingsvergunning en voor de 
verblijfsvergunning zijn samengevoegd. Hierdoor kunnen de meeste 
arbeidsmigranten van buiten de EU volstaan met één aanvraagprocedure 
voor verblijf en arbeid. In het kader van meer harmonisatie van 
immigratiebeleid binnen de EU zijn ook de onderhandelingen over de 
richtlijnen voor seizoenswerk en voor intra corporate transferees afgerond 
en gepubliceerd op respectievelijk 28 maart en 28 mei 2014. De implemen-
tatie van deze richtlijnen moet binnen twee en een half jaar na publicatie 
plaatsvinden.
Nationaliteit
Naar aanleiding van het advies van de Adviescommissie voor Vreemde-
lingenzaken (ACVZ) van december 2013 over staatloosheid heeft het 
kabinet besloten dat er een procedure zal worden ingericht om staat-
loosheid vast te stellen. Belangrijk hierbij is dat de bewijslastverdeling 
wordt aangepast en dat voor staatloos in Nederland geboren kinderen 
zonder rechtmatig verblijf het mogelijk wordt om na vijf jaar onafge-
broken verblijf te opteren voor de Nederlandse nationaliteit. De Tweede 
6
Kamer is hierover bij brief van 12 november 2014 geïnformeerd .
Wetgeving
Op het gebied van asiel trad in 2014 een aantal belangrijke wetten in 
werking. De Wet tot wijziging van de Vreemdelingenwet 2000 in verband 
met het herschikken van de gronden voor asielverlening is op 1 januari 
2014 in werking getreden. Eveneens is op 1 januari 2014 de Wet tot 
wijziging van de Vreemdelingenwet 2000 en de Algemene wet bestuurs-
recht ter uitvoering van de verordening (EU) nr. 604/2013 tot vaststelling 
van de criteria en instrumenten om te bepalen welke lidstaat verantwoor-
delijk is voor de behandeling van een verzoek om internationale 
bescherming dat door een onderdaan van een derde land of een staatloze 
bij een van de lidstaten wordt ingediend (PbEU 2013, L 180) in werking 
getreden.
In het voornemen asielverzoeken sneller, maar nog steeds zorgvuldig af te 
doen, zijn belangrijke stappen gezet. Naast de Wet herschikking asiel-
gronden zijn de eerste onderdelen van het Besluit stroomlijning toela-
tingsprocedures en het Besluit aanpassing vergoeding vervolgaanvragen 
vreemdelingen op 1 januari 2014 in werking getreden. De tweede tranche 
van het Besluit stroomlijning toelatingsprocedures is op 1 april 2014 in 
werking getreden. Bij afwijzing van een eerste asielaanvraag of van een 
humanitair-reguliere aanvraag wordt nu meteen bekeken of er een 
(andere) humanitair-reguliere verblijfsgrond van toepassing is. Daartoe 
hoeft geen afzonderlijk vervolgaanvraag meer te worden ingediend.
Ten aanzien van wetgeving op het gebied van toezicht is op 1 maart 2014 
de Wet tot wijziging van de Vreemdelingenwet 2000 in verband met de 
uitbreiding van het gebruik van biometrische kenmerken in de vreemde-
6
Tweede Kamer, 19 637, nr. 1917.
Tweede Kamer, vergaderjaar 2014–2015, 34 200 VI, nr. 1 22
