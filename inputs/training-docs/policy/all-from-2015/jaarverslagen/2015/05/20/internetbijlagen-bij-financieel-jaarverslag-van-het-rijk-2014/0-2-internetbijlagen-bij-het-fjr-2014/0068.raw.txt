Bij de tandheelkundige zorg is over het jaar 2014 een onderschrijding te 
zien van 23 mln. De over 2013 geconstateerde meevaller van 46 mln. 
werkt gedeeltelijk door naar 2014.
Bij de fysiotherapie is over 2014 een onderschrijding van 44 mln. te zien. 
De lagere uitgaven zijn het gevolg van de doorwerking van de beleids-
maatregelen 2012: het aantal zittingen voor eigen rekening is verhoogd 
naar 20 en er zijn aandoeningen geschrapt van de chronische lijst. Bij de 
logopedie is er over 2014 een onderschrijding van 38 mln. Na het 
kostenonderzoek van de NZa zijn de tarieven, en daarmee ook het 
beschikbare budget, over 2012–2014 stapsgewijs per jaar verhoogd. Een 
verklaring voor de lagere uitgaven is dat de contracten gebaseerd zijn op 
lagere tarieven dan de nieuwe maximumtarieven. Bovendien geldt er bij 
de fysiotherapie en de logopedie een scherpere beoordeling van 
aanvragen en wellicht ook een verminderde vraag als gevolg van 
verhoogd eigen risico.
Bij de dieetadvisering is er over 2014 een onderschrijding van 17 mln. Een 
deel van de verklaring van de lagere uitgaven is dat na de heropname in 
het pakket in 2013 de diëtistenpraktijken weer op gang moeten komen.
Financieringsmutatie AWBZ
Bij de AWBZ is er sprake van een financieringsmeevaller van 185 mln. De 
financieringsmutaties worden veroorzaakt door een zeker tijdsverloop 
tussen het moment waarop de NZa de productieafspraken van partijen 
ontvangt en de verwerking daarvan in de budgetten en de
bevoorschotting/declaraties van de instellingen. Als gevolg daarvan is het 
gebruikelijk dat de financiering binnen een jaargrens afwijkt van de 
uitgaven (budgetten) in dat jaar. Deze verschillen worden in het daarop-
volgende jaar verrekend, waarmee meerjarig gezien de financiering de 
uitgaven altijd volgt.
Genees- en hulpmiddelen
Op basis van de uitvoeringsinformatie van het Zorginstituut Nederland 
zijn de uitgaven bij de geneesmiddelen voor 2014 flink naar beneden 
bijgesteld. Deze bijstelling bestaat enerzijds uit de structurele doorwerking 
van de bijstelling die naar voren kwam uit de actualisatie over 2013 (611 
mln.) en anderzijds uit de realisatiegegevens over 2014 (188 mln.). Deze 
nieuwe onderschrijding wordt met name verklaard doordat de groei in het 
geneesmiddelengebruik lager uitvalt dan waarmee in de raming rekening 
werd gehouden. Dat komt door een lagere volumegroei in combinatie met 
een nog verdere daling van de gemiddelde geneesmiddelenprijzen onder 
druk van patentverlies en het door zorgverzekeraars gevoerde preferentie-
beleid.
Bij de hulpmiddelen bestaat de neerwaartse bijstelling uit de bij de 
Begrotingsafspraken 2014 reeds verwerkte ramingsbijstelling van 145 
mln. en een aanvullende onderschrijding van 83 mln. op basis van de 
realisatiecijfers over 2014 van het Zorginstituut Nederland. Deze onder-
schrijding valt met name te verklaren doordat de uitgaven in de hulpmid-
delensector zich lijken te stabiliseren, waardoor niet alle beschikbare 
groeiruimte nodig blijkt te zijn.
Grensoverschrijdende zorg
Bij de grensoverschrijdende zorg is in 2014 sprake van een grote 
onderschrijding van 264 mln. Het is gebleken dat de uitgaven aan 
grensoverschrijdende zorg een grillig karakter hebben. Dit wordt voor een 
deel veroorzaakt door de afrekening op kasbasis, waarbij declaraties 
onregelmatig worden ontvangen en verwerkt door het Zorginstituut 
Nederland. De onderschrijding is in 2014 uitzonderlijk hoog omdat het 
67
