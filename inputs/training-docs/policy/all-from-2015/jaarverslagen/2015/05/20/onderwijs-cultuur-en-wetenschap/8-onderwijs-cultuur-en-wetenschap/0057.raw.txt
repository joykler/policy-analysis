De beleidsartikelen (artikel 4)
Daarnaast gaat het o.a. om een overboeking van het instrument ZBO’s/
RWT’s naar het instrument subsidies in het kader van ECBO (€ 1,2 
miljoen).
Opdrachten
Dit betreft middelen voor diverse beleidsgerichte activiteiten en onder-
zoeken. De realisatie in 2014 is € 2,3 miljoen hoger dan de vastgestelde 
begroting. Dit komt met name door een overboeking vanuit het 
instrument bijdrage aan medeoverheden naar het instrument opdrachten. 
Ten behoeve van Caribisch Nederland zijn er opdrachten verstrekt voor de 
verbetering van de onderwijskwaliteit en de onderwijshuisvesting. 
Daarnaast heeft er o.a. een overboeking plaatsgevonden van € 2,3 miljoen 
naar het instrument ZBO’s/RWT’s. Deze middelen worden verstrekt aan 
het College voor Examens.
Bijdrage aan agentschappen
DUO
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatie-
voorziening. Het betreft het aandeel in de uitvoeringskosten van DUO 
voor dit begrotingsartikel.
Bijdrage aan ZBO’s/RWT’s
College voor Examens
Er zijn middelen beschikbaar voor het College voor Examens (CvE). Dit is 
een ZBO dat verantwoordelijk is voor de examens rekenen en taal in het 
(middelbaar) beroepsonderwijs en staatsexamens Nederlands als tweede 
taal.
Wet SLOA
Het betreft hier de «Ontwikkeling staatsexamens cito». Deze middelen zijn 
in zijn geheel overgeboekt naar artikel 3 (voortgezet onderwijs). Dit 
verklaart grotendeels waarom de realisatie € 5,2 miljoen lager is dan de 
vastgestelde begroting.
Bijdrage aan medeoverheden
Verbetermiddelen Caribisch Nederland
Aan de openbare lichamen in Caribisch Nederland wordt een bijzondere 
uitkering verstrekt voor de Sociale Kanstrajecten Jongeren. Ook zijn er 
voor de samenwerking met Curaçao, Sint Maarten en Aruba middelen 
beschikbaar gesteld, bestemd voor het stimuleren van studeren in de 
regio en het bevorderen van voorzieningen in de regio, mede ten behoeve 
van de inwoners van Caribisch Nederland.
De gerealiseerde opdrachten en subsidies ten behoeve van de verbetering 
van de onderwijskwaliteit en de onderwijshuisvesting in Caribisch 
Nederland zijn onder de desbetreffende instrumenten gerealiseerd (€ 5,3 
miljoen). Hierdoor is de realisatie lager. Daarnaast hebben er kasschuiven 
(€ 23 miljoen) naar latere jaren plaatsgevonden, met name vanwege 
vertraging in de onderwijshuisvesting.
Tweede Kamer, vergaderjaar 2014–2015, 34 200 VIII, nr. 1 56
