Bedrijfsvoeringsparagraaf
BEDRIJFSVOERINGSPARAGRAAF 
Het Ministerie van Buitenlandse Zaken (BZ) besteedt op een gestructu-
reerde wijze aandacht aan de bedrijfsvoering. Op basis van de bestuurlijke 
informatievoorziening uit het management control systeem – waaronder 
de begrotings- en jaarplancyclus en de managementactiepuntenlijst – 
bewaakt BZ of de doelstellingen op doelmatige en rechtmatige wijze 
worden gerealiseerd. Waar nodig wordt bijgestuurd.
In deze paragraaf wordt ingegaan op de bedrijfsvoeringvraagstukken die 
zich gedurende het begrotingsjaar 2014 hebben voorgedaan en waarvan 
de informatieverstrekking voor het inzicht en de oordeelsvorming door de 
Tweede Kamer van belang is. Op basis van de Rijksbegrotingsvoor-
schriften informeren wij u over: toezeggingen aan de Algemene Reken-
kamer (AR) n.a.v. het rapport van bevindingen bij het jaarverslag 2013, 
risico’s van misbruik en oneigenlijk gebruik (M&O) en fraude, aanschaf 
van ICT diensten, lopende ICT projecten, betaalgedrag en het Audit 
Committee.
Rechtmatigheid
Uit de controle door de Auditdienst Rijk (ADR) over 2014 is gebleken dat 
er geen fouten en onzekerheden zijn op artikelen van hoofdstuk V 
Buitenlandse Zaken die gerapporteerd moeten worden.
Totstandkoming beleidsinformatie
Verantwoord begroten
Sinds de invoering van de nieuwe begrotingssystematiek Verantwoord 
Begroten in 2013 dient voor iedere financiële verplichting het gebruikte 
financiële instrument juist te worden vastgelegd in het financiële 
administratiesysteem. In 2014 is gebleken dat vastlegging van financiële 
instrumenten niet altijd of niet juist heeft plaatsgevonden. De achter-
gronden en noodzaak van de financiële instrumenten, mede in het licht 
van een juiste jaarverantwoording aan de Kamer zullen daarom opnieuw 
worden verduidelijkt. In 2015 zal dit onderwerp gemonitord worden.
Evaluaties
De opsplitsing van de BZ begroting en de integratie van de DGBEB in BZ 
hebben gevolgen gehad voor de evaluatieprogrammering. Deze 
opsplitsing en de opnieuw geformuleerde beleidsdoelen hebben geleid 
tot twee afzonderlijke programmeringen en speciale aandacht voor de 
dekking per afzonderlijke programmering maar ook voor beide samen 
(vanwege coherentie en capaciteitsoverwegingen). Resultaat was de 
evaluatieprogrammering BZ 2014 en de evaluatieprogrammering BH&OS 
2014 en nu die voor 2015. Ter verantwoording van 2013 zijn er twee 
jaarverslagen (BZ en BH&OS) gemaakt, maar wel op basis van de oude 
begrotingsartikelen en doelstellingen. De jaarverslagen voor 2014 zijn op 
basis van de nieuwe begrotingsartikelen en doelstellingen gemaakt.
Ter verbetering van de kwaliteit van decentrale evaluaties is er sinds 2013 
een raamovereenkomst met acht deskundige partijen voor de uitvoering 
van kwalitatief goed evaluatieonderzoek. Er wordt nu voor 14 evaluaties 
gebruik gemaakt van dit raamwerk. In 2015 zullen de ervaringen worden 
geïnventariseerd en besloten worden tot eventuele verlenging. Daarnaast 
is in de nieuwe beoordelingssjablonen voor activiteiten een aparte 
paragraaf gewijd aan evaluaties waarin de criteria voor decentrale 
evaluaties zijn opgenomen en de redenen om een evaluatie te verrichten 
Tweede Kamer, vergaderjaar 2014–2015, 34 200 V, nr. 1 53
