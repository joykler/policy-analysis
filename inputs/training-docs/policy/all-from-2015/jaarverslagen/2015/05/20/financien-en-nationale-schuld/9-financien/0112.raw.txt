Bedrijfsvoeringparagraaf
ICT-voorwaarden voor open standaarden (KD)
Voldaan is aan de verplichting van artikel 3, eerste lid van de Instructie 
rijksdienst bij aanschaf ICT-diensten of ICT-producten.
Regeling kasbeheer (KD)
De regeling schrijft voor dat alle facturen worden voorzien van een 
prestatieverklaring. Vanuit efficiency-overwegingen stelt Financiën 
facturen < € 1.250 zonder controle vooraf op prestatieverklaring, 
betaalbaar. Achteraf worden facturen steekproefsgewijs geselecteerd om 
alsnog de prestatieverklaring op te vragen en vindt er een risico-analyse 
plaats om ongewenste ontwikkelingen te signaleren. Uit de uitgevoerde 
steekproeven zijn geen onrechtmatigheden gebleken.
In 2014 is de Regeling geëvalueerd en herzien. De werkwijze zoals 
Financiën die nu hanteert voldoet aan de herziene Regeling die per 
1 januari 2015 is ingegaan.
Externe inhuur
Het percentage externe inhuur ligt met 10,7% boven de Roemer-norm 
(10%). Bij de herinrichting Belastingen en in de aanloop naar een 
structurele invulling van Intensivering Toezicht en Invordering bij 
Belastingen is in 2014 gebruik gemaakt van extra externe inhuur. Bij de 
Belastingtelefoon was sprake van extra externe inhuur in verband met een 
hoger telefoonaanbod als gevolg van ondermeer 1 bankrekeningnummer. 
Zonder deze inhuur zou het percentage onder de 10% zijn uitgekomen.
Er is één overschrijding van het maximumtarief van € 225 (motie De 
Pater). Het betreft inhuur van een adviseur met specialistische kennis van 
treasury systemen in verband met het lopende project upgrade huidige 
treasury systeem
6. Totstandkoming van niet-financiële beleidsinformatie IXB 
Op basis van de mij beschikbare informatie zijn er geen belangrijke 
tekortkomingen geconstateerd die vermelding behoeven in de bedrijfs-
voeringparagraaf met betrekking tot de totstandkoming van de 
niet-financiële beleidsinformatie.
7. Overige aspecten van de bedrijfsvoering 
Betaalgedrag
De betalingstermijn voor de Nederlandse overheid is op dertig dagen 
gesteld. De norm is om 90% van de nota’s op tijd te betalen.
In 2014 is 96,7% van de facturen van het Ministerie van Financiën op tijd 
(binnen 30 dagen) betaald. De betalingstermijn van het ministerie voldoet 
daarmee aan de norm.
Grote lopende ICT-projecten
Bij de Belastingdienst loopt een aantal grote ICT-projecten om beleidsam-
bities te realiseren. Over de stand van zaken ten aanzien van deze 
projecten wordt in het Rijksdashboard gerapporteerd. De risico’s voor de 
uitvoering, waaronder eventuele privacyrisico’s, maken daar onderdeel 
van uit. De stand van zaken bij deze projecten geeft geen aanleiding tot 
het maken van nadere opmerkingen.
Tweede Kamer, vergaderjaar 2014–2015, 34 200 IX, nr. 1 111
