Norm bij te verklaren verschillen
Begrotingsbedrag Verschil 
< € 4,5 miljoen > 50% 
€ 4,5 – 22,5 miljoen > € 2,5 miljoen 
€ 22,5 – 50 miljoen > 10% 
> € 50 miljoen > € 5 miljoen
 
Dit houdt in dat die hoofdproducten, waarbij het verschil tussen het 
begrotingsbedrag en de realisatie kleiner is dan de aangegeven norm niet 
worden toegelicht. Een uitzondering hierop wordt gemaakt voor beleids-
matige relevante mutaties, deze worden ongeacht bovenstaande 
normering wel toegelicht. Verder worden in afwijking van bovenvermelde 
norm die artikelen, waarop in de begroting 2014 geen of zeer geringe 
ontvangsten zijn geraamd maar waar in 2013 wel relatief kleine bedragen 
op zijn gerealiseerd, niet apart toegelicht.
Voor wat betreft de indicatoren moet worden vermeld dat IenM bij het 
verkrijgen van deze indicatoren voor een deel afhankelijk is van verza-
meling door externe partijen zoals het Centraal Bureau voor de Statistiek 
(CBS). De praktijk is zodanig dat deze gegevens in een aantal gevallen 
later beschikbaar komen. Dit leidt ertoe dat niet in alle gevallen de 
gegevens over het verslagjaar ten tijde van het opstellen van het 
jaarverslag beschikbaar waren.
Groeiparagraaf
In dit Jaarverslag 2014 van het Deltafonds zijn geen wijzigingen in de 
opzet van het verslag ten opzichte van het eerste Jaarverslag over 2013 
doorgevoerd.
Tweede Kamer, vergaderjaar 2014–2015, 34 200 J, nr. 1 12
