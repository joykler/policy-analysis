Bedrijfsvoeringsparagraaf
de ouders ingevulde ouderverklaringen. De ouderverklaringen kunnen 
niet op juistheid worden gecontroleerd. Sinds invoering van het onder-
wijsnummer kan deels worden gecontroleerd aan de hand van de BRP, dit 
is echter niet altijd mogelijk. Voor 2014 is het restrisico van de uitgaven 
aan Nederlands onderwijs aan anderstaligen € 4,1 miljoen.
4. Studiefinanciering Uitwonenden 
Op grond van de Wet studiefinanciering 2000 (WSF 2000) en de Wet 
tegemoetkoming onderwijsbijdrage en schoolkosten (WTOS) komen 
studerenden in aanmerking voor extra beurs wanneer ze uitwonend zijn. 
Het levert een studerende dus financieel voordeel op om zich als 
uitwonende te laten registreren in de Basisregistratie Personen (BRP). De 
toeslag op de basisbeurs voor een uitwonende student is € 2.145 per jaar. 
De totale uitgaven bedroegen in 2014 circa € 500 miljoen (WSF 2000). De 
bijdrage die op grond van de WTOS (regeling TS18+) aan uitwonenden is 
verstrekt, bedroeg in 2014 € 4,8 miljoen.
In de studiefinanciering wordt nu uitgegaan van het adres in de BRP, maar 
niet alle studerenden wonen daadwerkelijk op het geregistreerde adres. 
Daarom worden fysieke controles op het opgegeven woonadres uitge-
voerd, zodat het risico op misbruik van de uitwonendenbeurs wordt 
beperkt. Er zijn in 2014 ongeveer 4.000 controles uitgevoerd op basis van 
een risicoprofiel. In bijna de helft van de geselecteerde gevallen is 
vastgesteld (voor bezwaar en beroep) dat de studerende niet op het in de 
BRP geregistreerde adres woonachtig was. Studenten moeten de 
onterecht ontvangen studiefinanciering terugbetalen en krijgen een boete 
opgelegd.
Het bovenstaande betreft studerenden die in Nederland wonen. Bij 
studerenden in het buitenland wordt anders gecontroleerd. Er wordt 
gecontroleerd of de student aan de instelling in het buitenland is 
ingeschreven. Er wordt aangenomen dat hij in het buitenland woonachtig 
is. Omdat er geen adrescontrole plaatsvindt, is er voor studerenden in het 
buitenland een restrisico.
In 2010 is gestart met fysieke controles op het adres in de BRP. Als gevolg 
van de maatregelen van de afgelopen drie jaar om misbruik met de 
uitwonendenbeurs aan te pakken, is dit misbruik substantieel afgenomen. 
Het restrisico wordt veroorzaakt door onjuiste inschrijving in het BRP en 
wordt niet aan OCW toegerekend. Er is dus sprake van geïmporteerd 
risico.
In het tweede kwartaal van 2014 is een a-selecte steekproef uitgevoerd om 
het restrisico voor studerenden met een binnenlands woonadres vast te 
stellen. Het huidige risico wordt ingeschat op een bedrag tussen € 12 
miljoen en € 22 miljoen. Ten opzichte van begin 2011 betekent dit een 
daling van het risico op misbruik van ongeveer 30 miljoen euro. In 2014 is 
voor de WTOS de omvang van het restant MenO maximaal gelijk aan het 
bedrag van de toekenningen, namelijk € 4,8 miljoen. Het restrisico 
betreffende studerenden met een buitenlands woonadres bedraagt € 4,4 
miljoen.
5. Aanvullende beurs 
Van ouders wordt verwacht dat zij bijdragen aan de studie van hun kind. 
Kunnen ze dat niet of onvoldoende, dan kan de studerende een aanvul-
lende beurs krijgen. De hoogte van de beurs hangt mede af van het 
Tweede Kamer, vergaderjaar 2014–2015, 34 200 VIII, nr. 1 131
