Bedrijfsvoeringsparagraaf
Uit de documentstudie van de evaluatie blijkt dat het AC van BZ in 
formele zin voldoet aan de bepalingen in de Regeling Audit Committees 
2012. Voor wat betreft de taakinvulling van het Strategisch AC worden de 
volgende mogelijkheden voor verbetering onderkend:
� Beperking van de agenda om meer diepgang in de behandeling te 
bevorderen;
� Leden vooraf meer informeren zodat er meer ruimte is voor discussie;
� Externe leden op het juiste moment in het proces betrekken om de 
impact van hun inbreng te vergroten;
� Meer focus door vooraf duidelijk te maken wat op het onderwerp 
precies van het AC wordt verlangd.
De frequentie en de duur van de vergaderingen wordt als goed ervaren. 
Wel wordt door diverse leden de suggestie gedaan om een vergadering 
speciaal te wijden aan een sessie over strategie of over gerichte thema’s 
zoals risicoanalyse. De daarbij gehanteerde werkvorm zou dan ook anders 
kunnen zijn.
In 2014 hebben vier vergaderingen van het Strategisch AC plaatsge-
vonden en drie vergaderingen van het Operationeel AC. Tijdens deze 
vergaderingen stonden onderwerpen op de agenda die in deze paragraaf 
aan de orde komen. Het AC is signalerend – op basis van risicoanalyse – 
en adviserend aan het SG/DG beraad ten aanzien van zwakke plekken/ 
risico’s in de bedrijfsvoering.
Vertrouwensfuncties
In 2014 is het project Herwaardering Vertrouwensfuncties afgerond dat tot 
doel heeft het aantal medewerkers in een vertrouwensfunctie zonder 
Verklaring van Geen Bezwaar (VGB) terug te dringen. Aan de hand van de 
nieuwe Leidraad Aanwijzing Vertrouwensfuncties zijn alle vertrouwens-
functies tegen het licht gehouden met als resultaat dat het aantal 
vertrouwensfuncties is teruggebracht van 961 naar 670. Daarnaast is 
functieclustering ingevoerd waarbij functies met een vergelijkbare 
kwetsbaarheid worden gekoppeld. Met deze maatregelen is het aantal 
mensen dat zonder VGB op een vertrouwensfunctie is geplaatst 
aanzienlijk teruggebracht.
Regie op informatiebeveiliging
In 2014 is gestart met het opvolgen van de ADR aanbeveling om de taken 
en verantwoordelijkheden over de regiefunctie t.a.v. informatiebeveiliging 
(IB) en Wet bescherming persoonsgegevens (Wbp) bij uitbesteding 
ICT-dienstverlening binnen de directie Bedrijfsvoering (DBV) te positio-
neren en te formaliseren. Hiertoe is begin 2014 een plan van aanpak 
geformuleerd dat in fasen wordt uitgevoerd. Binnen DBV is een Informatie 
Beveiligingsberaad (IBB) opgericht, voorgezeten door het hoofd Infor-
matie Voorziening (IV) van DBV, die tevens de rol van Chief Information 
Security Officer (CISO) heeft. Het hoofd van de directie Veiligheid, 
Coördinatie en Integriteit (VCI), in zijn rol als beveiligingsambtenaar (BVA), 
is voorzitter van het bredere Integraal Beveiligingsoverleg (IBO) waarin 
ook de CISO zitting heeft. Daardoor kan de BVA toch zijn adviserende en 
toezichthoudende rol blijven spelen. Hiermee zijn de taken eenduidig 
belegd, de verantwoordelijkheden gescheiden en komt alles samen bij de 
PSG, die als Chief Information Officer (CIO) de lijnchef is van de CISO en 
als departementsleiding de lijnchef van de BVA.
Tweede Kamer, vergaderjaar 2014–2015, 34 200 V, nr. 1 58
