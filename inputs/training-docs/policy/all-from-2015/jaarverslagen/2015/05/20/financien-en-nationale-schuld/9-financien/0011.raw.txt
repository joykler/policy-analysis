Beleidsverslag
B. BELEIDSVERSLAG 
Vanaf 2009 zijn initiatieven ontplooid om meer focus aan te brengen in de 
jaarlijkse verantwoordingsstukken en in het Verantwoordingsdebat.
Focusonderwerpen voor de verantwoording over 2014 zijn fraude en 
decentralisatie.
Financiën is medefondsbeheerder van het gemeente-/provinciefonds 
(GF/PF) en in die hoedanigheid betrokken bij de budgettaire verhoudingen 
van het Rijk en de medeoverheden. Op het onderwerp fraude wordt in de 
bedrijfsvoeringparagraaf nader ingegaan.
3. BELEIDSPRIORITEITEN 
In dit beleidsverslag wordt een overzicht gegeven van de maatregelen die 
door het Ministerie van Financiën zijn genomen bij het bestrijden van de 
kredietcrisis, de Europese schuldencrisis en het bewaken van de stabiliteit 
op de financiële markten. Daarnaast wordt in deze paragraaf ingegaan op 
de voortgang en ontwikkelingen ten aanzien van deze maatregelen. 
Tevens wordt ingegaan op de beleidsprioriteiten van de ontwerpbegroting 
van het Ministerie van Financiën voor 2014. In paragraaf 3.2 is een tabel 
met toelichting opgenomen met daarin per beleidsprioriteit informatie 
over hoofddoelstelling en prestaties.
3.1 Ontwikkeling, inzet en effectief beheer van instrumenten in 
het kader van de krediet- en schuldencrisis. 
Inleiding
Als gevolg van de kredietcrisis en de Europese schuldencrisis zijn door de 
Minister van Financiën maatregelen getroffen om de financiële stabiliteit 
binnen en buiten Nederland te borgen. Deze maatregelen zijn verwerkt in 
verschillende beleidsartikelen van de begroting van het Ministerie van 
Financiën. In de tabel hieronder wordt het totaalbeeld van de verschil-
lende maatregelen, de budgettaire consequenties en de vindplaatsen 
ervan in de jaarverslagen weergegeven. Tevens wordt hierbij ten aanzien 
van het jaar 2014 ingegaan op de ontwikkelingen en de mate van 
doelbereiking met betrekking tot deze maatregelen.
In aanvulling hierop wordt in het Financieel Jaarverslag van het Rijk een 
rijksbreed overzicht van de maatregelen opgenomen.
Tweede Kamer, vergaderjaar 2014–2015, 34 200 IX, nr. 1 10
