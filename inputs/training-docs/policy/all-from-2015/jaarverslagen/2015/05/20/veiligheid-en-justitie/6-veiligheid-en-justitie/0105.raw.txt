Bedrijfsvoeringsparagraaf
6. BEDRIJFSVOERINGSPARAGRAAF 
Ministerie van Veiligheid en Justitie
Verslagjaar 2014
De Minister van Veiligheid en Justitie verklaart dat:
In het begrotingsjaar 2014 is, uitgaande van het normenkader voor de 
bedrijfsvoering, op een gestructureerde wijze aandacht besteed aan de 
primaire- en ondersteunende processen en de hiermee samenhangende 
beheertaken bij de organisatieonderdelen van het Ministerie van 
Veiligheid en Justitie. De over het jaar 2013 aan de Algemene Rekenkamer 
gedane toezeggingen maakten hier onderdeel van uit.
Mede op basis van risicoanalyses op onder andere de door de Algemene 
Rekenkamer geconstateerde onvolkomenheden is een systematische 
afweging gemaakt inzake de in te zetten instrumenten van sturing en 
beheersing van de bedrijfsvoering. Dit omvat mede het vaststellen van de 
van toepassing zijnde wet- en regelgeving en de uitgangspunten voor 
opname van de relevante aandachtspunten in deze bedrijfsvoeringspara-
graaf.
De Algemene Rekenkamer heeft in haar Rapport bij het Jaarverslag 2013 
van VenJ vier onvolkomenheden geconstateerd:
� Financieel beheer;
� Personeelsbeheer;
� Inkoopbeheer bij het kerndepartement;
� Inkoopbeheer Dienst Justitiële Inrichtingen.
Dankzij grote inspanningen in 2013, die in 2014 zijn voortgezet, is goede 
vooruitgang geboekt. Over de bereikte resultaten wordt hierna verslag 
gedaan. Eén en ander heeft in het jaar 2014 geresulteerd in beheerste 
bedrijfsprocessen. Daarbij zijn de volgende punten van aandacht naar 
voren gekomen:
1. Rechtmatigheid (en getrouwheid)
De foutentolerantie van 1% van de samenvattende verantwoordingsstaat 
baten-lastenagentschappen VenJ 2014 is overschreden, voornamelijk door 
rechtmatigheidsfouten bij DJI. De fouten bedroegen in totaal € 39,5 mln., 
dat is 1,31% van het totaal.
In 2014 zijn drie gevallen van fraude geconstateerd waarop aanzegging tot 
ontslag, voorwaardelijk ontslag respectievelijk strafontslag is gevolgd.
2. Totstandkoming beleidsinformatie
Opdat de Tweede Kamer juiste en goede informatie ontvangt over de 
ontwikkeling van de indicatoren en kengetallen in de begroting en het 
departementaal jaarverslag zijn in het jaarverslag de indicatoren en 
kengetallen zo veel mogelijk voorzien van een eenduidige bronvermelding 
en is voorts zo veel mogelijk in kwaliteitsdocumenten beschreven hoe de 
niet-financiële informatie tot stand is gekomen.
Naar aanleiding van het Rapport bij het Jaarverslag 2013 van de 
Algemene Rekenkamer kan het volgende worden gemeld:
Tweede Kamer, vergaderjaar 2014–2015, 34 200 VI, nr. 1 104
