Logius past relevante open standaarden zoveel mogelijk toe in haar 
overheidsbrede ICT-producten en -diensten en in haar bedrijfsvoering. In 
een zeer beperkt aantal gevallen zijn relevante open standaarden nog niet 
of niet volledig toegepast. Jaarlijks publiceert Logius een overzicht met 
voorziene afwijkingen op de toepassing van open standaarden in haar 
ICT-producten en -diensten en in haar bedrijfsvoering (www.logius.nl/
over-logius/jaaroverzichten).
Mobiliteitskaart
In de zomer van 2014 is de mobiliteitskaart in gebruik genomen. In het 
jaar 2014 heeft overleg plaatsgevonden met de gemeenschappelijke 
ondernemingsraad van BZK, over ondermeer de privacyaspecten rondom 
het gebruik en het controleprotocol van de mobiliteitskaart. Hierover is 
medio december overeenstemming bereikt. Hierdoor heeft in 2014 geen 
interne controle kunnen plaatsgevonden over de uitgaven aan de 
mobiliteitskaart. In 2015 worden interne controles wel uitgevoerd en 
worden de noodzakelijke interne controles over 2014 met terugwerkende 
kracht uitgevoerd.
Door complicaties bij de ingebruikname van de mobiliteitskaart heeft het 
bedrijf achter de mobiliteitskaart niet alle facturen naar het juiste 
departement kunnen sturen. Inmiddels is de facturering anders vorm 
gegeven, zodat de juiste factuur per departement wordt gegenereerd.
Rijksbreed is een raamovereenkomst getekend door BZK. Met de ADR is 
gesproken over de verantwoordelijkheden van de ondertekenaar van de 
raamovereenkomst (BZK) en de ondertekenaars van de nadere overeen-
komsten (de departementen).
Systeemverantwoordelijkheid BIR
De BIR is vastgesteld in 2012; de BIR is feitelijk de voor de overheid 
verplichte en in de markt breed gehanteerde norm ISO 27002, waaraan 
een specifieke invulling voor het Rijk is gegeven, om het gewenste 
beveiligingsniveau te bereiken. Oorspronkelijk was het de bedoeling dat 
alle departementen de BIR op 1 januari 2014 zouden hebben geïmplemen-
teerd. Dit bleek voor de departementen niet haalbaar. Vervolgens heeft 
BZK, vanuit de systeemverantwoordelijkheid, in 2014 extra inspanning 
gezet op enerzijds het faciliteren van de departementen en anderzijds op 
het inrichten van het proces van planning en control. De ADR heeft in 
2014 in opdracht van BZK twee proefaudits uitgevoerd. Vervolgens zijn bij 
alle departementen BIR-audits uitgevoerd.
Op 15 februari hebben alle departementen d.m.v. een In Control 
Verklaring (ICV) aangegeven bij BZK in hoeverre zij voldoen aan de BIR en, 
indien dat niet het geval is, via explains aangeven waar zij nog niet 
voldoen en welke verbeterplannen zij daarvoor hebben. De explains 
worden beoordeeld op interdepartementale risico’s waarna zo nodig 
maatregelen worden getroffen. Het Ministerie van Financiën en de ADR 
hebben aangegeven dat de beoogde ICV niet voor elk departement 
haalbaar is. Daarom is besloten dat deze departementen zich in hun ICV 
over 2014 tenminste richten op hun 10 meest kritieke systemen voor de 
vijf urgente thema’s die eerder dit jaar zijn vastgesteld. BZK geeft invulling 
aan haar systeemverantwoordelijkheid, de daadwerkelijke implementatie 
van de BIR en daarmee ook de werking is een zaak van elk individueel 
departement.
Inkoopcirculaire rijk
In 2013 signaleerde de AR dat het toepassen van de inkoopcirculaire 
onrechtmatig zou zijn en haaks zou staan op de doelstelling van de 
Aanbestedingswet 2012 om het MKB meer kansen te bieden op 
Tweede Kamer, vergaderjaar 2014–2015, 34 200 VII, nr. 1 54
