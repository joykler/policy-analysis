Bijlagen
BIJLAGE 4: STAATSSCHULDFINANCIERING VOLGENS DE 
BENCHMARK 
In deze bijlage worden de verschillen tussen het risico en het resultaat van 
de feitelijke portefeuille en de benchmarkportefeuille nader toegelicht. 
Paragraaf 4.8.C bevat een korte samenvatting van deze bijlage.
Het risico van de feitelijke portefeuille ten opzichte van de 
benchmark
Het vergelijken van het risico van de feitelijke portefeuille met dat van de 
benchmark portefeuille gebeurt met (rente)risicoprofielen. Risico betekent 
in deze context fluctuaties in de rentekosten. In deze paragraaf wordt eerst 
uitgelegd wat een risicoprofiel is. Vervolgens worden de risicoprofielen 
van beide portefeuilles vergeleken.
Wat is een (rente)risicoprofiel?
Een risicoprofiel van een portefeuille geeft weer welk deel van de 
portefeuille elk jaar wordt geherfinancierd. De rente wordt dan opnieuw 
vastgesteld. Voor een portefeuille die alleen uit leningen bestaat is het 
risicoprofiel gelijk aan het aflossingsprofiel. Figuur 5.1. geeft het risico-
profiel weer van een «perfecte» 7-jaars gecentreerde portefeuille, waarin 
alleen 7-jaars leningen worden uitgegeven. Als de omvang van deze 
portefeuille eind 2014 € 350 mld. was, dan bestaat deze uit leningen met 
een resterende looptijd van 1 tot en met 7 jaar, en staat voor ieder jaar een 
bedrag van € 50 mld. uit. In 2015 moet dan dus € 50 mld. opnieuw 
gefinancierd worden door (wederom) de uitgifte van 7-jaars leningen. De 
staaf in het risicoprofiel bij het jaar 2015 verplaatst daardoor in zijn geheel 
naar 2022.
Figuur 5.1: Risicoprofiel van een 7-jaars gecentreerde portefeuille (in € mld.)
60
40
20
0
In de praktijk worden niet alleen 7-jaars leningen afgesloten. Om de 
leningen met verschillende looptijden bij te sturen naar de gewenste duur 
worden swaps afgesloten. Als een portefeuille daarnaast renteswaps 
bevat, dan verandert dit het risicoprofiel van de portefeuille. Het risico-
profiel is dan niet langer gelijk aan het aflossingsprofiel.
Tweede Kamer, vergaderjaar 2014–2015, 34 200 IX, nr. 1 157
2015
2016
2017
2018
2019
2020
2021
2022−2026
2027−2030
>2030
