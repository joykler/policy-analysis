Beleidsverslag
beschikbaar. Dat is goed voor de concurrentiepositie van Nederlandse 
kapitaalgoederenexporteurs.
De EKG richt zich op de nafinanciering van exportorders. Er zijn op een 
breder terrein dan alleen nafinanciering verbeteringen doorgevoerd 
binnen de bestaande instrumenten. Drie in het oog springende 
voorbeelden zijn de honderd procent directe garanties op wisselfinan-
ciering, de verzelfstandiging van de contragarantie en de meer flexibele 
toepassing van de zelfstandige werkkapitaaldekking. De honderd procent 
garantie op wissels maakt het mogelijk dat er meer kapitaal beschikbaar 
komt van investeerders die direct willen investeren in wisselfinanciering. 
De zelfstandige contragarantie zorgt voor meer liquiditeit voor Neder-
landse bedrijven en de zelfstandige werkkapitaaldekking zorgt ervoor dat 
exporteurs beter in hun behoefte voor werkkapitaal kunnen worden 
voorzien. Tot slot zijn er ook buiten de productensfeer stappen onder-
nomen om de exportkredietverzekeringsfaciliteit voor kleinere bedrijven 
toegankelijker te maken. Zo is de aanvraagprocedure voor mkb-ers 
aanzienlijk versimpeld en is ook op de website aandacht besteed aan de 
specifieke behoeftes van het mkb.
Beleidsmatige conclusie
De aanpassingen zorgen ervoor dat er beter wordt aangesloten bij de 
ontwikkelingen in de markt en de behoeftes van Nederlandse exporteurs.
8. Fiscale voornemens
In 2014 is sprake geweest van een ambitieuze fiscale agenda. De fiscale 
wetsvoorstellen die een centrale rol hebben gespeeld zijn het 
wetsvoorstel modernisering Vpb-plicht overheidsondernemingen, het 
wetsvoorstel Beschikking Geen Loon en natuurlijk het wetsvoorstel 
Belastingplan 2015 (waarin onder meer de resterende maatregelen uit het 
regeerakkoord en de Begrotingsafspraken 2014 zijn opgenomen). Verder 
zijn er verschillende beleidsbepalende trajecten geweest, zoals de 
discussies rondom het al dan niet invoeren van de huishoudentoeslag, het 
onderzoek ter voorbereiding van Autobrief II en het wetsvoorstel 
Modernisering vennootschapsbelastingplicht overheidsondernemingen. 
De internationale fiscale agenda heeft onder meer in het teken gestaan 
van het opnemen van antimisbruikbepalingen in belastingverdragen met 
ontwikkelingslanden en de nationale en internationale discussies rondom 
het fiscale vestigingsklimaat. Tot slot heeft de in 2014 aangetreden 
Staatssecretaris van Financiën met de brieven «Brede agenda Belasting-
dienst» en «Keuzes voor een beter belastingstelsel» een duidelijke fiscale 
koers gegeven.
Beleidsmatige conclusie
De fiscale voornemens in de beleidsagenda van 2014 zijn grotendeels 
gerealiseerd. Een aantal fiscale trajecten waarvan in beginsel in 2014 
beleidsstukken of wetgeving zou verschijnen, zijn uitgesteld of in zijn 
geheel stopgezet. Dit betreft bijvoorbeeld het uitstellen van de herziening 
van de fiscale regeling voor aftrek van uitgaven voor specifieke 
zorgkosten en het definitief niet invoeren van de huishoudentoeslag. Het 
kabinet heeft in 2014 gestreefd naar complexiteitsreductie (en blijft dit 
doen) en dit heeft onder meer geresulteerd in een wetsvoorstel Belas-
tingplan 2015, dat bewust beperkt van omvang was met het oog op de 
Belastingdienst en waar mogelijk maatregelen bevat die bijdragen aan de 
voorgenomen complexiteitsreductie. Verder heeft het kabinet actief de 
plannen voor een stelselherziening opgepakt. Het kabinet heeft in haar 
stelselbrief de ontwikkelrichting van het belastingstelsel geschetst en 
Tweede Kamer, vergaderjaar 2014–2015, 34 200 IX, nr. 1 28
