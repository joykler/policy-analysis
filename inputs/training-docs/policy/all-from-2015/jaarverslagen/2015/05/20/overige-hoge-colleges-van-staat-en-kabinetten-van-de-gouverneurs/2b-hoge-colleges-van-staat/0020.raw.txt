Beleidsverslag
Een andere mogelijke oorzaak voor de daling van het aantal schriftelijke, 
maar ook de telefonische verzoeken is dat de ombudsman er steeds beter 
in slaagt duidelijk te maken waar hij voor is. Het aantal en percentage 
verzoeken dat niet gaat over de overheid neemt af. Ten opzichte van 2013 
zijn in 2014 ruim 1.200 minder verzoeken afgehandeld die niet gaan over 
de overheid.
De veranderde werkwijze heeft er daarnaast toe geleid dat telefonische 
contacten meteen zodanig zijn afgehandeld op het Ombudsplein dat de 
verzoeker meteen en naar tevredenheid is geholpen, waardoor het 
aansluitend indienen van een schriftelijke klacht achterwege kon blijven.
  
Tabel 1: Aantal verzoeken
Ontvangen Contacten 2012 2013 2014 
Telefoon en bezoek Nationale ombudsman 26.283 25.759 24.922 
Schriftelijk 13.431 12.268 11.356 
39.714 38.027 36.278
 
Klachten (afgehandelde verzoeken) 2012 2013 2014 
1 
Informatie of doorverwijzing 10.476 7.541 7.134 
Oplossing door interventie 3.344 3.142 3.939 
Bemiddeling 36 36 56 
Tussentijds beëindigd 909 566 538 
2 
Onderzoek waarvan met rapport 197 227 218 
2 
Onderzoek waarvan met brief 189 152 78 
2 
Onderzoek uit eigen beweging 13 12 17 
15.164 12.995 11.980
1 
2014: 903 schriftelijke klachten betreffen informatie of doorverwijzing buitenwettelijk
2 
2014: Onderzoek uit eigen beweging bestond uit 13 onderzoeken met een rapport en 4 onderzoeken met een brief
Schriftelijke verzoeken
Ongeveer 7% van de schriftelijke verzoeken die in behandeling genomen 
worden hebben geen betrekking op de decentrale- of Rijksoverheid, 74% 
van de verzoeken die in behandeling worden genomen, hebben 
betrekking op (onderdelen binnen) de Rijksoverheid. De overige 19% 
betreft verzoeken over decentrale overheden.
Mondelinge verzoeken
In 2014 zijn 24.922 gesprekken gevoerd, die via het 0800 nummer zijn 
binnengekomen. Het merendeel van deze verzoeken zijn direct behandeld.
Doorlooptijden
De Nationale ombudsman vindt dat de overheid voortvarend te werk 
moet gaan. Ook in het eigen werk blijven de medewerkers van de 
ombudsman streven naar zo kort mogelijke doorlooptijden. In 2014 is 
daarin een verbetering ten opzichte van 2013 gerealiseerd. Gemiddeld is 
de doorlooptijd afgenomen van 48 dagen in 2013 naar 46 in 2014. De 
gemiddelde doorlooptijd van klachten die mondeling zijn ingediend (33 
dagen) is lager dan de gemiddelde doorlooptijd van klachten die 
schriftelijk zijn ingediend (46 dagen). Het doel is om de onderstaande 
normen binnen enkele jaren te halen. De interne normen voor 2014 waren 
lager. De normen die betrekking hebben op binnen wettelijke klachten zijn 
allemaal gehaald.
Tweede Kamer, vergaderjaar 2014–2015, 34 200 IIB, nr. 1 19
