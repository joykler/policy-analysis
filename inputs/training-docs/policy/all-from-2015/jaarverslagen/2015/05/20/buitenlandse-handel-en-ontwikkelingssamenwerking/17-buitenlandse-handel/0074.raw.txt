Center for Democratic Governance (CDG) – Oeganda
Het Deepening Democracy Programme (DDP), een multi-donor 
programma waaraan Nederland in de periode 2007–2011 heeft bijge-
dragen, heeft als doel initiatieven te ondersteunen gericht op het 
verankeren van democratische processen in Oeganda. Na vermoedens 
van onregelmatigheden heeft DDP een forensische audit laten uitvoeren 
bij het Center for Democratic Governance (CDG). De conclusie luidt dat 
voor EUR 354.000 waarvan het Nederlandse deel (9,5%) EUR 33.600 
bedraagt geen adequate verantwoording is afgelegd. Op advies van de 
accountant is in oktober 2013 door de Deense Ambassade aangifte 
gedaan bij de Criminal Investigations and Intelligence Department (CIID) 
te Kampala. Het onderzoek is in de eindfase. Naar verwachting zal medio 
2015 uitspraak plaatsvinden.
Electricity Access Rollout Program (EARP) – Rwanda
Met het Electricity Access Rollout Program (EARP) worden huishoudens, 
scholen en gezondheidscentra ondersteund bij de toegang tot het 
elektriciteitsnet. Nederland draagt 10% bij aan de totale uitvoeringskosten 
die begroot zijn op ongeveer EUR 300 miljoen. De accountant consta-
teerde dat er spullen gestolen zijn uit het magazijn van het Electricity 
Access Rollout Program (EARP). Twee bewakers van een beveiligingsbe-
drijf zijn in staat van beschuldiging gesteld. Er is een gevangenisstraf 
geëist van 4 jaar en een boete opgelegd. Bij de diefstal waren geen 
werknemers van EARP betrokken. Naar aanleiding van het incident zijn 
aanvullende maatregelen op het voorraadbeheer ingevoerd. Van de totale 
diefstal bedroeg het deel dat aan de Nederlandse bijdrage is toe te 
rekenen EUR 58.000. EARP heeft een claim ingediend bij de verzekering 
van het beveiligingsbedrijf. Het verzekeringsbedrijf is nog niet tot 
uitbetaling overgegaan.
Common Humanitarian Fund – Somalië
Binnen het Common Humanitarian Fund (CHF) voor Somalië, een 
multi-donor fonds in beheer van OCHA (Office for the Coordination of 
Humanitarian Affairs), is bij vijf NGO’s fraude geconstateerd in de periode 
van de Somalische hongersnood (2010–2012). In totaal is door deze vijf 
NGO’s USD 5.454.000 vals geclaimd of niet verantwoord. Het totale fonds 
had in de genoemde periode een omvang van USD 220 miljoen. 
Nederland heeft hieraan in totaal EUR 26.500.500 bijgedragen. Nederland 
beraadt zich over voortzetting van dit hulpkanaal in Somalië. OCHA werkt 
aan het terugvorderen van het geld bij de NGO’s waar fraude is gepleegd 
via juridische procedures. Nederland volgt deze invorderingsprocedure.
Association Beninoise pour le Marketing Social (ABMS)/Autre vie 
– Benin
Nederland draagt EUR 4,5 miljoen bij aan het programma «Amour et Vie», 
een programma op het gebied van reproductieve gezondheidszorg. De 
contractpartner van Nederland, de lokale NGO ABMS (gelieerd aan 
Population Services International, een Amerikaanse NGO), heeft mogelijke 
fraude geconstateerd bij een van haar uitvoerende partners Autre Vie. Het 
zou gaan om het opvoeren van uitgaven die in werkelijkheid niet hebben 
plaatsgevonden, vervalsing van handtekeningen en van presentielijsten. 
ABMS heeft onderzoek ingesteld. Na dit onderzoek is door ABMS de 
contractuele relatie met NGO «Autre Vie» verbroken. Het totale bedrag 
van de onrechtmatige uitgaven (circa EUR 1.200) is door ABMS in 
mindering gebracht op de uiteindelijke betaling voor gedane werkzaam-
heden aan deze NGO. Andere maatregelen die ABMS nam zijn het 
intensiveren van de interne controles op declaraties van al haar NGO 
Tweede Kamer, vergaderjaar 2014–2015, 34 200 XVII, nr. 1 73
