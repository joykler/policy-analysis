Om de naleving over de hele linie in de sector te verbeteren is een 
«Integraal plan stimulering naleving van wet- en regelgeving in de 
visserij» opgesteld om samen met sector en collega-toezichthouders het 
veilig werken in de visserij te stimuleren en zo nodig af te dwingen.
Daarnaast wordt er intensief samengewerkt met andere organisaties. Bij 
het toezicht op de zeevaart werkt de inspectie – onder de vlag van het 
Directeurenoverleg zeevaart (DOZ) – samen met het Havenbedrijf 
Rotterdam, de Haven Amsterdam, Nationale Politie, Koninklijke 
Marechaussee, Rijkswaterstaat, Douane, Nederlandse Voedsel en 
Warenautoriteit en de Inspectie Sociale Zaken en Werkgelegenheid.
Luchtvaart
De burgerluchtvaart is in 2014 opgeschrikt door een aantal grote 
ongevallen. Daarbij zijn ook veel Nederlandse slachtoffers gevallen. Dit 
heeft de veiligheidsbeleving in ons land sterk beïnvloed. Het is wrang te 
constateren dat tegelijkertijd juist in 2014 wereldwijd in de luchtvaart 
minder slachtoffers dan in voorgaande jaren zijn gevallen. De gebeurte-
nissen in 2014 laten onverlet dat in de commerciële luchtvaart de naleving 
hoog is en er, zeker bij de grote maatschappijen, veel aandacht is voor 
veiligheid en veiligheidsmanagement. Uit themainspecties is gebleken dat 
de naleving bij de general aviation daarentegen op een lager niveau ligt.
Wat betreft de kwaliteitsrisico’s scoren de luchthavens zoals gepland, 
technische bedrijven scoren iets beter en operationele bedrijven slechter 
dan gepland. Reden voor deze relatief slechte score lijkt dat het organisa-
tierisico (dat onderdeel uitmaakt van de gemiddelde risicoscore) lager is 
dan het kwaliteitsrisico.
Over de hele linie is door onder andere bestuurlijke gesprekken en 
schorsingen bij niet goed nalevende bedrijven in de hele sector de 
naleving in 2014 verbeterd.
Risicovolle stoffen en producten (ad 2)
Het verschil tussen de begroting en realisatie (€ 4,2 miljoen) is het gevolg 
van aandeel van de kosten voor dit domein in de overheveling van 
middelen voor niet kostendekkende tarieven (art. 97).
Bij het toezicht op afval is er in 2014 veel aandacht geweest voor de 
Europese Verordening Overbrenging Afvalstoffen (EVOA). Het afvoeren 
van afval kost vaak geld; een reëel risico is vaak illegale export met 
milieuschade als gevolg. De regelgeving voor de ondertoezichtstaanden is 
niet altijd even bekend en duidelijk (zoals bijv. bij Scheepvaart). De 
inspectie gaat soms over tot verscherpt toezicht, of legt een last onder 
dwangsom op. In de meeste gevallen wordt er voorlichting gegeven of 
volgen er waarschuwingen.
Bij het toezicht op risicovolle stoffen is bij de ozonlaagafbrekende stoffen 
gekeken naar voorkomen en beperken van emissies. Bij brandstoffen en 
vluchtige organische stoffen wordt getracht de luchtverontreiniging te 
beperken. In 2014 is er extra aandacht geweest voor onderhoudsbedrijven 
en exploitanten van koelinstallaties, hier bleek de naleving onvoldoende.
Door inspecties bij de bedrijven met industriële installaties is het 
bewustzijn ten aanzien van de mogelijke aanwezigheid van asbest in deze 
installaties verbeterd. Ook zijn asbesthoudende producten die op 
voorraad werden gehouden op een veilige wijze afgevoerd. Ook bij 
scheepsbedrijven is het bewustzijn van de aanwezigheid van asbest 
Tweede Kamer, vergaderjaar 2014–2015, 34 200 XII, nr. 1 125
