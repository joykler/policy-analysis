Beleidsprioriteiten
2014 besloot het kabinet tot de Nederlandse deelneming aan de nieuwe 
Navo-missie Resolute Support in Afghanistan per 1 januari 2015 
(Kamerstuk 29 521, nr. 254). Nederland levert honderd militairen voor fase 
1 van de missie. Zij zijn vooral geplaatst in Mazar-e-Sharif. In Kabul gaat 
het om enkele staffuncties.
Irak – strijd tegen ISIS
Op 24 september 2014 besloot het kabinet een militaire bijdrage te leveren 
aan de strijd tegen ISIS, voor de duur van maximaal een jaar. De 
Nederlandse bijdrage bestaat uit zes F-16’s (plus twee in reserve), inclusief 
250 militairen, en circa 130 trainers om Iraakse en Koerdische strijd-
krachten in staat te stellen ISIS op de grond te bestrijden. Begin oktober 
2014 is het F-16 detachement volledig ontplooid. Vanaf 7 oktober 2014 zijn 
er dagelijks meerdere missies gevlogen. De voorbereiding voor de 
Nederlandse bijdrage aan de trainingsmissie is in 2014 begonnen. Over de 
voortgang van de Nederlandse bijdrage aan de strijd tegen ISIS is de 
Kamer op 19 december 2014 en 5 februari 2015 geïnformeerd (Kamerstuk 
27 925, nr. F en Kamerstuk 27 925, nr. 528).
Navo Ocean Shield en EU Atalanta
Nederland heeft ook in 2014 deelgenomen aan de strijd tegen piraterij. 
Het betrof de internationale maritieme operaties van de Navo (Ocean 
Shield) en de EU (Atalanta) en zelfstandige militaire teams (Vessel 
Protection Detachments) ter bescherming van koninkrijksgevlagde 
schepen. De Navo en EU-mandaten van beide missies gelden tot en met 
december 2016. Over de verlenging van de Nederlandse bijdrage aan de 
EU-operatie Atalanta is de Kamer op 14 november 2014 geïnformeerd 
(Kamerstuk 29 521, nr. K). De Nederlandse bijdrage aan de Navo-operatie 
Ocean Shield wordt in 2015 niet voortgezet.
European Union Training Mission Somalia (EUTM Somalië)
Nederland levert sinds 2013 een bijdrage aan de EUTM Somalië. De 
EUTM heeft tot doel de training van Somalische veiligheidstroepen ter 
versterking van de Somali Federal Government. Ook traint de EUTM het 
hogere kader en de civiele component van het Somalische Ministerie van 
Defensie ter bevordering van de civiele controle over de krijgsmacht. De 
Kamer is in december 2013 geïnformeerd over de voortzetting van de 
missie in Mogadishu (Kamerstuk 29 521, nr. 222). Het Nederlandse 
mandaat behelst de inzet van maximaal vijftien personen en loopt tot en 
met 31 maart 2015.
United Nations Mission in the Republic of South Sudan (UNMISS)
Nederland levert sinds de aanvang van deze missie in april 2012 een 
bijdrage aan UNMISS. Deze bijdrage bestaat uit een militair en een civiel 
deel. Het gaat om een bijdrage van maximaal dertig personen, zowel 
militairen als civiele politiefunctionarissen. De Nederlandse bijdrage is in 
december 2013 verlengd tot 28 februari 2015 (Kamerstuk 29 521, nr. 255). 
Sinds de crisis in Zuid-Soedan uitbrak in december 2013 is de aard van de 
missie veranderd. Het takenpakket van de Nederlanders, vooral in het 
UNPOL-deel, is daarom aangepast. UNMISS houdt zich niet langer bezig 
met staatsopbouw. Het hoofddoel van de missie is nu bescherming van 
de burgerbevolking. Concreet houdt dit in dat de Nederlanders in UNPOL 
niet langer trainingsactiviteiten uitvoeren, maar met name toezien op de 
veiligheid in de kampen waar een deel van de bevolking zijn toevlucht 
heeft gezocht.
Tweede Kamer, vergaderjaar 2014–2015, 34 200 X, nr. 1 13
