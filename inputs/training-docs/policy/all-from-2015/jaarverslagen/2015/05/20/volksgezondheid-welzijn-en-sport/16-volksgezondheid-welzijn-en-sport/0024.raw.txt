praktijk te bewijzen. Later wordt beslist of zij ook daadwerkelijk worden 
toegelaten.
Geneesmiddelenbeleid
De afgelopen jaren is het extramurale geneesmiddelenbeleid in financieel 
opzicht, uiterst succesvol geweest. Zorgverzekeraars hebben de hen in het 
zorgstelsel toebedeelde rol van inkoper voor hun verzekerden, meer dan 
waar gemaakt. Hierdoor zijn de zorgkosten minder gestegen dan 
geraamd. Zorgverzekeraars hebben ook een rol met betrekking tot het 
beheersen van het volume en het bevorderen van de kwaliteit van de 
zorg. Zorgverzekeraars hebben immers een zorgplicht voor hun verze-
kerden. Zij moeten voldoende verantwoorde zorg overeenkomstig de 
stand van de wetenschap en de praktijk contracteren en zo nodig deze 
zorg organiseren.
De door het kabinet aangezochte «verkenners» farmacie hebben aange-
geven waar risico’s van dit succesvolle beleid liggen. De aanbevelingen 
zijn opgepakt in het Bestuurlijk Overleg farmacie. De vervolgafspraken 
(TK 29 477, nr. 284) hebben goede pakketmaatregelen opgeleverd, 
waarmee zorgaanbieders, zorgverzekeraars, de farmaceutische sector en 
patiënten- en consumentenorganisaties samen zorg verbeteren aan 
patiënten en in het bijzonder de farmaceutische zorg. Zo komt men 
tegemoet aan de in eerdere analyses geconstateerde tekortkomingen en 
worden de kansen benut om de toekomstige farmaceutische zorg te 
verbeteren en te integreren in de eerste lijn.
4. Langdurige zorg 
De noodzaak tot hervormen
De langdurige zorg en ondersteuning staat aan het begin van een nieuwe 
koers. Een koers die in de afgelopen jaren voortvarend is uitgestippeld en 
vormgegeven. Het verbeteren van de kwaliteit, toegankelijkheid en 
houdbaarheid van de zorg door aansluiting te vinden bij onze verande-
rende samenleving, daar draait het om.
Het samenhangende nieuwe wettelijke kader dat in 2014 door beide 
Kamers is aanvaard, biedt mogelijkheden om de zorg daadwerkelijk de 
omslag te laten maken die het kabinet voor ogen heeft. Mensen willen 
steeds vaker de verantwoordelijkheid nemen over hun eigen leven, vaker 
zelf de regie pakken, zo lang mogelijk thuis in hun vertrouwde omgeving 
blijven wonen en actief blijven participeren in de samenleving. De 
organisatie van de ondersteuning en zorg moet dit mogelijk maken. 
Alleen zo kan zorg optimaal aansluiten bij individuele wensen, mogelijk-
heden en beperkingen van mensen.
Het is van groot belang dat mensen weten wat de veranderingen voor hun 
situatie betekenen. In 2014 is daarom gericht op informatievoorziening 
voor zorgorganisaties en cliënten en op zorgcontinuïteit ingezet. De 
afspraken die het kabinet in het voorjaar heeft gemaakt met veldpartijen 
en gemeenten hebben ervoor gezorgd dat cliënten in 2014 zo goed 
mogelijk zijn begeleid in aanloop naar de veranderingen en moeten 
helpen voorkomen dat cliënten tussen wal en schip vallen.
Tweede Kamer, vergaderjaar 2014–2015, 34 200 XVI, nr. 1 23
