Leeswijzer
Eerste of Tweede Suppletoire Begroting. Waar nodig is een verwijzing 
naar deze begrotingen opgenomen. Met de invoering van verantwoord 
begroten worden de tabellen met de budgettaire gevolgen van beleid 
rijksbreed uniform opgesteld. Omdat de realisaties op instrumentniveau 
jaarlijks verschillen zijn deze voor de voorliggende jaren niet weerge-
geven.
Voor de artikelen zijn verschillen in de realisatie ten opzichte van de 
vastgestelde Ontwerpbegroting vanaf 10% op sub-artikel toegelicht, met 
een ondergrens van EUR 2 miljoen. Voor het niet-beleidsartikel 7 worden 
verschillen vanaf 1% toegelicht. Bij de verplichtingen en ontvangsten is 
een afwijking groter dan 10% op artikelniveau toegelicht.
Om de leesbaarheid te waarborgen worden alleen de financiële instru-
menten die meer dan 3 procent van het artikelonderdeel uitmaken 
opgenomen in de financiële tabel. Dat betekent dat er in sommige 
gevallen geen uitputtende opsomming is van de financiële instrumenten 
per artikelonderdeel. Bij het opstellen van de Ontwerpbegroting is voor 
sommige uitgaven voor één instrument gekozen, terwijl in de realisatie 
blijkt dat uitgaven op meerdere instrumenten verwerkt zijn. Om de 
leesbaarheid van de tabellen financiële gevolgen van beleid te 
waarborgen, is ervoor gekozen om de realisatie onder te brengen bij het 
in de begroting genoemde instrument en niet op te splitsen.
Overige onderdelen van het jaarverslag
Na het beleidsverslag volgen de niet-beleidsartikelen 5–7, de bedrijfsvoe-
ringsparagraaf, de jaarrekening van Buitenlandse Zaken en drie bijlagen: 
1) overzicht van de afgeronde evaluatieonderzoeken, 2) de externe inhuur, 
en 3) de afkortingen.
Bedrijfsvoeringsparagraaf
In de uitvoering van het beleid op het terrein van Buitenlandse Handel en 
Ontwikkelingssamenwerking wordt gebruik gemaakt van het apparaat van 
het Ministerie van Buitenlandse Zaken. Het is om deze reden dat in de 
bedrijfsvoeringsparagraaf van Buitenlandse Handel en Ontwikkelingssa-
menwerking wordt verwezen naar de bedrijfsvoeringsparagraaf in het 
jaarverslag van het Ministerie van Buitenlandse Zaken. Uitzondering 
hierop zijn de onderdelen rechtmatigheid en de totstandkoming van de 
beleidsinformatie. Daarnaast wordt hierin ook aandacht besteed aan het 
onderwerp fraude.
Groeiparagraaf
Op 20 april 2011 is de aanpassing van de presentatie van de Rijksbe-
groting onder de naam Verantwoord Begroten in de Tweede Kamer 
behandeld. De nieuwe presentatie geeft meer inzicht in de financiële 
informatie, de rol en verantwoordelijkheid van de Minister en laat een 
duidelijke splitsing tussen apparaat en programma zien. In de twee 
voorliggende jaarverslagen zijn alle begrotingsartikelen ingevuld volgens 
de nieuwe voorschriften.
HGIS-jaarverslag
Samen met de jaarverslagen van Buitenlandse Zaken en Buitenlandse 
Handel & Ontwikkelingssamenwerking, wordt het HGIS-jaarverslag 2014 
aangeboden aan het parlement. De Nederlandse uitgaven voor buiten-
lands beleid, die op verschillende departementale begrotingen staan, zijn 
gebundeld in de Homogene Groep Internationale Samenwerking (HGIS). 
In aanvulling op de departementale jaarverslagen geeft het 
Tweede Kamer, vergaderjaar 2014–2015, 34 200 V, nr. 1 9
