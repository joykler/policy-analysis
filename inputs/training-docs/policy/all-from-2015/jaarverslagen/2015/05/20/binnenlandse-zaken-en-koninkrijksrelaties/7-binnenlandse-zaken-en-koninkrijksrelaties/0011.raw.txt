Kwaliteit van de overheid
Verbeteren van de dienstverlening van de overheid en het verminderen 
van de regeldruk
In het regeerakkoord is opgenomen dat de regeldruk per 2017 met € 2,5 
mrd. wordt verlaagd (ten opzichte van 2012) voor bedrijven, professionals 
en burgers. Dit wil het kabinet bereiken door onnodige regels te 
schrappen, wettelijke verplichtingen te versoepelen en de dienstverlening 
te verbeteren.
Verminderen regeldruk burgers en professionals
4 
Met de Voorjaarsrapportage van juni en de Najaarsrapportage Regeldruk 
van 5 december 2014 is de Tweede Kamer, in vervolg op de programma-
5
brief «Goed Geregeld» , over de voortgang van de kwantitatieve 
doelstelling bij vermindering van regeldruk geïnformeerd. Het afgelopen 
jaar is het deel voor burgers en professionals verder ingevuld tot ruim 
€ 800 mln.
Met het programma «beter en concreter» worden gemeenten rechtstreeks 
ondersteund bij het terugdringen van regeldruk door het verbeteren van 
dienstverlening en de kwaliteit van regels. Het aantal gemeenten met een 
digitale aanvraagmogelijkheid voor een parkeervergunning is in 2014 met 
ruim 30% toegenomen. Het zijn vooral grotere gemeenten die hun 
burgers die mogelijkheid nu bieden (zoals Alkmaar, Breda, Zwolle).
Digitale Dienstverlening
In 2014 hebben alle overheden gewerkt aan de verdere digitalisering van 
hun diensten en producten. Een brief daarover met een stand van zaken is 
6
in juni 2014 aan de Tweede Kamer gezonden . Om de voortgang in 
aanbod, gebruik en kwaliteit van de digitale voorzieningen te meten zijn 
monitors in ontwikkeling en – deels – in gebruik genomen. De toeganke-
lijkheid en gebruikersvriendelijkheid en veiligheid van digitale voorzie-
ningen is verder verbeterd, onder andere met het Digitaal Hulpplein waar 
minder digivaardigen naar een voor hen passende cursus worden 
verwezen.
Digitale basisinfrastructuur. 
Het programma overheidsbrede implementatieagenda Nationaal 
Uitvoeringsprogramma e-overheid (i-NUP) is eind 2014 afgerond. Hiermee 
is een fundament onder de i-samenleving gelegd. Overheidsorganisaties 
gebruiken deze digitale infrastructuur om gegevens beter met elkaar uit te 
wisselen en hun dienstverlening digitaal en veilig aan te bieden. De 
meeste overheden zijn inmiddels op (een deel van) de voorzieningen 
aangesloten. Voor sommige bouwstenen resteert nog een aansluitings-
programma na 2014.
In de zomer van 2014 is de Nationaal Commissaris Digitale Overheid 
(NCDO) gestart. De digicommissaris zal een overheidsbreed, meerjarig 
Digiprogramma opstellen, gericht op een robuuste en toekomstbe-
stendige generieke digitale infrastructuur voor de digitale overheid. 
Onderdeel hiervan is om regie te voeren op de financiering en de 
4
Kamerstukken II, 2013–2014 29 362, nr. 235
5
Kamerstukken II, 2012–2013 29 362, nr. 212
6
Kamerstukken II, 2013–2014 26 643, nr. 316
Tweede Kamer, vergaderjaar 2014–2015, 34 200 VII, nr. 1 10
