De beleidsartikelen (artikel 9)
Versterking samenwerking lerarenopleidingen en scholen
Het betreft een impulssubsidie 2013–2016 om de samenwerking te 
versterken tussen lerarenopleidingen en scholen in het po, vo en mbo. 
Doordat het aantal aanvragen c.q. aangevraagde bedragen lager was dan 
geraamd in de regeling is uiteindelijk een bedrag van € 18 miljoen 
toegekend.
Open Universiteit (LOOK)
Doel is het versterken van de beroepsgroep leraren en daarmee de 
kwaliteit van het onderwijs als geheel, van wetenschap tot dagelijkse 
praktijk. In het kader van de subsidietaakstelling uit het regeerakkoord is 
de subsidie aan LOOK voor 2014 met € 2 miljoen gekort.
Promotiebeurs voor leraren
Leraren in het po, vo, mbo en ho worden in staat gesteld om onderzoek te 
verrichten dat uitmondt in een proefschrift. Tot en met 2014 zijn 167 
beurzen toegekend. Vanwege een herschikking van middelen over de 
jaren is in 2014 € 1,6 miljoen minder gerealiseerd dan oorspronkelijk was 
begroot.
Projecten professionalisering
Ten behoeve van de begeleiding/ondersteuning van de instellingen voor 
po, vo en mbo bij de professionalisering van hun onderwijspersoneel en 
de borging ervan worden aan School aan Zet en MBO Diensten subsidies 
verstrekt voor de periode 2012–2015. Ook voor het Leraren- en schoollei-
dersregister worden middelen beschikbaar gesteld. Door het onder-
brengen van de ontwikkel- en beheerkosten van de registers bij het 
instrument opdrachten is de realisatie op deze post € 3,9 miljoen lager 
dan begroot.
Projecten regionale arbeidsmarktproblematiek
Via een vraaggestuurde aanpak wordt ondersteuning geboden aan 
regio’s, die acute knelpunten ervaren of verwachten op de onderwijsar-
beidsmarkt. Een raming maakt inzichtelijk hoe deze markt zich regionaal 
ontwikkelt en welke knelpunten zich voordoen. Op basis hiervan stellen de 
betrokken besturen in de regio een plan van aanpak op met gerichte en 
concrete oplossingen voor de korte termijn. Vanwege een herschikking 
van middelen over de jaren is in 2014 € 1,3 miljoen meer gerealiseerd dan 
oorspronkelijk was begroot.
Overige projecten
Door een bundeling/herschikking van de subsidies binnen artikel 9 en het 
onderbrengen diverse ondersteunings- en uitvoeringactiviteiten bij het 
instrument opdrachten en de Dienst Uitvoering Onderwijs (DUO) is de 
realisatie op dit onderdeel € 3,3 miljoen lager dan begroot.
Opdrachten
Onderzoek, ramingen en communicatie
Ter ondersteuning, monitoring en evaluatie van het beleid wordt expertise 
op het terrein van communicatie, onderzoek en het maken van ramingen 
aangewend.
De direct aan subsidies te relateren opdrachten inzake de ontwikkeling/
beheer van de registers en de beleidsmatige ondersteuning van diverse 
subsidieprojecten waren begroot onder het instrument subsidies en zijn 
conform Verantwoord Begroten gerealiseerd onder het instrument 
opdrachten. Zo is in het najaar van 2014 een grote conferentie georgani-
Tweede Kamer, vergaderjaar 2014–2015, 34 200 VIII, nr. 1 78
