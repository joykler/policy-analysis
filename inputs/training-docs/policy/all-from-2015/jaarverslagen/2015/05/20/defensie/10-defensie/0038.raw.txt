Beleidsartikelen
Apparaatsuitgaven
De hogere apparaatsuitgaven van € 39,2 miljoen worden veroorzaakt door 
de hogere personeelsuitgaven (€ 31,8 miljoen). Vanuit het budget van de 
Bestuursstaf is € 9,3 miljoen overgeheveld naar het CZSK ter dekking van 
de uitgaven voor ontslagbescherming. Bovendien is door CZSK € 5,8 
miljoen extra uitgegeven als gevolg van de hogere instroom in de 
ontslagbescherming vanuit het sociaal beleidskader. Het aantal 
medewerkers dat gebruik heeft gemaakt van deze regeling is hoger 
uitgevallen dan verwacht. De personele uitgaven zijn tevens bijgesteld op 
basis van het In- Door- en Uitstroomplan (€ 8,8 miljoen), waarbij € 6 
miljoen voort komt uit de vertraging van de invoering van de Defensie 
Gezondheidszorg Organisatie (DGO). Doordat ook in 2014 nog een 
herstelpremie aan het ABP moest worden afgedragen is € 4,2 miljoen 
meer uitgegeven. CZSK heeft tot slot € 1,5 miljoen uitgekeerd gekregen 
voor de loonbijstelling ter dekking van de stijging van de sociale lasten.
Naast hogere personele uitgaven is ook sprake van hogere materiële 
uitgaven (€ 7,4 miljoen). Dit wordt voornamelijk veroorzaakt door een 
hogere bijdrage aan de bedrijfsvoering van Shared Service Organisatie 
Paresto (€ 4,1 miljoen) voor voeding en catering als gevolg van meer 
uitzendingen en oefeningen.
Tweede Kamer, vergaderjaar 2014–2015, 34 200 X, nr. 1 37
