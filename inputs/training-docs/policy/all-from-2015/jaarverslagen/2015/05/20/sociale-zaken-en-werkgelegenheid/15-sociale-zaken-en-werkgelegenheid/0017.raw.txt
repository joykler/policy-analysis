3.4 Fraude 
De aanpak van fraude op het terrein van de sociale zekerheid en arbeids-
markt is in 2014 op diverse terreinen aan de orde geweest. In de wet is de 
norm opgenomen dat fraude niet kan en niet mag en zijn boetes substan-
tieel verhoogd. Ook zijn extra maatregelen door de Belastingdienst en het 
Ministerie van BZK genomen om misbruik en fraude bij toeslagen tegen te 
gaan. Op het beleidsterrein van SZW zijn in 2014 aan de orde geweest:
� De Wet maatregelen wet werk en bijstand bevat duidelijke regels over 
de aan het recht op bijstand verbonden arbeidsverplichtingen voor alle 
bijstandsgerechtigden en bevat een kader dat aangeeft wanneer er 
sprake is van verwijtbaar onnodig gebruik van uitkering.
� De CRvB heeft in november 2014 een uitspraak gedaan over de wet 
aanscherping handhaving en sanctiebeleid SZW-wetgeving (Fraude-
wet) en het Boetebesluit socialezekerheidswetten. Om recht te blijven 
doen aan de uitgangspunten van het fraudebeleid en om de uitvoe-
ringspraktijk te verbeteren worden aanpassingen van wet- en 
regelgeving voorbereid. Totdat de wet- en regelgeving is aangepast, 
zijn het UWV, de SVB en gemeenten gehouden om de boeteoplegging 
in overeenstemming met de uitspraak toe te passen. Na een korte 
opschorting van het boeteopleggingsproces, ter bestudering van de 
uitspraak en het aanpassen van de uitvoeringsprocessen, is de 
boetoplegging begin 2015 hervat.
� Bij de Inspectie SZW is een pilot aanpak grootschalig georganiseerde 
uitkeringsfraude gestart. Op grond van die pilot wordt besloten of het 
mogelijk is hiervoor een sluitende businesscase in te richten. Bij het 
UWV is eveneens een businesscase gestart. Bij de instroom van 
uitkeringsgerechtigden in de WW wordt er extra gewezen op de 
voorwaarden en verplichtingen die behoren bij de uitkering. Het doel is 
onder andere om te bepalen of de extra uitvoeringskosten kunnen 
worden opgebracht uit besparingen op uitkeringen, die als gevolg van 
deze extra handhaving optreden. Als onderdeel van de businesscase 
worden 50.000 extra signalen van mogelijke regelovertreding 
afgehandeld en is de controle op gefingeerde dienstverbanden 
geïntensiveerd.
3.5 Decentralisatie 
Met de decentralisaties in het sociaal domein (gebundelde participatie-
budget alsmede middelen Jeugdwet en WMO) heeft de regering de 
dienstverlening dichter bij de burger gebracht. De gemeenten hebben met 
deze decentralisaties meer en betere mogelijkheden gekregen voor een 
samenhangend en integraal beleid in het sociaal domein. Zij kunnen de 
participatie, ondersteuning en begeleiding, en jeugdzorg met elkaar 
verbinden en beter laten aansluiten bij beleidsterreinen waar de 
gemeenten al verantwoordelijk voor zijn, zoals de WMO. De middelen 
worden per 2015 via een integratie-uitkering sociaal domein binnen het 
Gemeentefonds aan gemeenten verstrekt. Met de VNG zijn bestuurlijke 
afspraken gemaakt over de inzet van deze middelen binnen het sociaal 
domein.
Tweede Kamer, vergaderjaar 2014–2015, 34 200 XV, nr. 1 16
