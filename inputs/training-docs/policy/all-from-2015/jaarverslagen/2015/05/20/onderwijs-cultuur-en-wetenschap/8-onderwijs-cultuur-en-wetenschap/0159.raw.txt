Jaarrekening
Van een achterstand in de afrekening van de oude jaargangen 
voorschotten is geen sprake, omdat deze vooral betrekking hebben op 
langlopende projecten op de verschillende beleidsterreinen. In 2014 is een 
gerichte actie uitgevoerd om openstaande voorschotten af te wikkelen.
Garantieverplichtingen
In het verleden zijn instellingen zelfstandig op de kapitaalmarkt leningen 
aangegaan ter financiering van bouwinvesteringen, onder garantiestelling 
van het Rijk jegens de geldverschaffers voor de rente en aflossingsver-
plichtingen. De destijds vigerende garantieregelingen zijn inmiddels niet 
meer van kracht. Vanaf 2014 kunnen onderwijsinstellingen leningen 
afsluiten bij het Ministerie van Financiën in het kader van schatkistban-
kieren voor her- en nieuwbouw. Het bedrag van de garantie verplichtingen 
(nog openstaande rente en aflossingsverplichtingen op lopende leningen) 
is het theoretisch maximale risico dat het ministerie ultimo 2014 nog loopt 
in verband met garantiestellingen op bouwleningen en overige garantiele-
ningen. In onderstaand overzicht zijn de openstaande garanties gespecifi-
ceerd opgenomen in vergelijking met ultimo 2013:
  
Tabel 12 Garantieverplichtingen (bedragen x € 1.000)
Openstaand per Openstaand per
31-12-2014 31-12-2013 
Bouwleningen aan academische ziekenhuizen 239.716 253.390 
Bouwleningen aan scholen en instellingen vo 0 30 
Garanties Cultuur 602.398 512.945 
Garantie Vervangingsfonds 23.000 23.000 
Garantie Participatiefonds 7.000 7.000 
Garanties Onderzoek en wetenschapsbeleid 26.803 27.569 
Garanties Wetenschappelijk Onderwijs 263.579 273.852 
Garanties Hoger beroepsonderwijs 614.510 609.958 
Garanties Beroepsonderwijs en volwassenen-
educatie 544.355 550.529 
Garanties Voortgezet onderwijs 242.422 242.707 
Garanties Primair onderwijs 75.351 74.700 
Totaal 2.639.134 2.575.680
 
Voor de academische ziekenhuizen is sinds 1991 de garantieregeling niet 
meer van kracht, met uitzondering van enkele op dat moment in gang 
gezette bouwprojecten. Sinds 1996 zijn geen garanties meer verstrekt. 
Deze leningen hebben gemiddeld een looptijd van 40 jaar. Expiratie van 
deze leningen zal omstreeks het jaar 2035 volledig hebben plaatsge-
vonden.
De uitstaande garanties bij Cultuur bedragen € 602,4 miljoen. Hiervan is 
€ 247,9 miljoen verstrekt door het Nationaal Restauratiefonds en € 351,0 
miljoen betreft een garantie onder de indemniteitsregeling (inclusief 
4-maandsrisico). Voorts is er een kredietgarantie verleend ad € 3,5 miljoen 
aan de Stichting Nederlands Letterenfonds.
De uitstaande garanties participatie- en vervangingsfonds zijn het gevolg 
van het bestuurlijk akkoord dat in 2003 met de fondsen is gesloten en 
houden verband met garantstelling in verband met het schatkistban-
kieren.
Tweede Kamer, vergaderjaar 2014–2015, 34 200 VIII, nr. 1 158
