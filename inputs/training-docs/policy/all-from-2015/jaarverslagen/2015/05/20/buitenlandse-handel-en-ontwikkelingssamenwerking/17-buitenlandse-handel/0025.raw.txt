Voorkomen en terugdringen van conflictsituaties
2014 stond in het teken van het verder verstevigen van de geïntegreerde 
benadering ten behoeve van veiligheid en rechtsorde in fragiele staten. 
Specifieke programma’s werden uitgevoerd in Mali, Somalië, het Grote 
Merengebied, Afghanistan en meer recent in Syrië, Libanon en Irak, 
meestal in samenwerking met de Ministeries van Defensie en Veiligheid 
en Justitie.
In Mali steunde Nederland het United Nations Department of Political 
Affairs (UNDPA) dat onderhandelingen mogelijk maakte tussen overheid 
en rebellen. Dit leidde tot een voorlopig vredesakkoord. In de Grote Meren 
regio bracht ons land het maatschappelijk middenveld in contact met 
onder meer de Speciaal Vertegenwoordigers van de VN, VS en EU om 
hun geluid op het hoogste beleidsniveau te laten horen. Ook was 
Nederland een van de (financiële) motoren achter de hernieuwde 
VN-strategie voor Oost-Congo, die beoogt meer eenheid te brengen in de 
internationale steun aan dit gebied.
Meer coherentie in alle internationale politieke en OS-inspanningen is 
essentieel om het vredesproces te laten slagen. Nederland zette het 
afgelopen jaar een nieuwe stap in het Security Sector Development 
Program in Burundi, dat van groot belang is voor de stabiliteit in dat land 
en in de Grote Meren-regio. Nederland en Burundi kwamen een aantal 
voorwaarden overeen waaraan het land moet blijven voldoen om niet 
opnieuw sancties opgelegd te krijgen zoals in 2012 het geval was. Het 
programma kreeg positieve internationale reacties. Ook dit programma 
wordt in nauwe samenwerking met Defensie en Veiligheid en Justitie 
uitgevoerd.
In Syrië werd steun geboden aan de politie en justitiële sector in gebieden 
onder controle van de gematigde oppositie, terwijl in Libanon het leger 
werd getraind in grensbewaking en CIMIC expertise. Tegelijkertijd werd 
bijgedragen aan activiteiten gericht op early recovery van basisvoorzie-
ningen in oppositiegebieden en versterking van basisvoorzieningen in de 
omringende landen die dreigen te bezwijken onder de enorme vluchtelin-
genstroom.
Rechtsstaatontwikkeling, wederopbouw, vredesopbouw, versterkte 
legitimiteit van de overheid en inclusieve processen
De inzet op het versterken van rechtstaatsontwikkeling bleek onder andere 
uit de hervatte sectorale begrotingssteun aan de Rwandese overheid, en 
de Nederlandse steun aan het maatschappelijk middenveld aldaar. Dit 
maakt het voor NGO’s mogelijk hun belangrijke werk op het gebied van 
rechtsstaatontwikkeling te kunnen vervullen. Nederland was tevens een 
van de oprichters van het EU Trust Fund voor de Centraal Afrikaanse 
Republiek, gericht op wederopbouw. Daarnaast stelde Nederland 
MINUSCA financieel in staat een begin te maken met het herstel van de 
strafrechtsketen in dit land.
Met Nederlandse steun ontwikkelde de IFC in verschillende Afrikaanse 
fragiele staten programma’s voor private sectorontwikkeling en werkgele-
genheid. Het gebruik van zowel een «conflict»-als een «gender»-lens in dit 
CASA-II-programma, en het meten van resultaten gericht op stabiliteit 
(conform de New Deal Peace and Statebuilding Goals) zijn innovatieve 
elementen in dit programma.
Tweede Kamer, vergaderjaar 2014–2015, 34 200 XVII, nr. 1 24
