Saldibalans
Slechts indien de banken in ernstige financiële problemen komen, kan 
om storting (vol- of bijstorting) van het garantiekapitaal worden 
gevraagd.
Kernongevallen (WAKO)
De staat dient, voor zover de vergoedingen uit anderen hoofde niet 
toereikend zijn om schade ten gevolge van een kernongeval te vergoeden, 
aanvullend openbare middelen beschikbaar te stellen. Momenteel zijn er 
in Nederland zeven kerninstallaties in de zin van de WAKO. Afhankelijk 
van het bedrag waarvoor de onderscheiden kerninstallaties aansprakelijk 
zijn, verschilt het door de staat maximaal beschikbaar te stellen bedrag 
tussen € 1.200 mln. en € 2.100 mln. per kernongeval.
Verzekeringen
De openstaande garantieverplichting betreft voornamelijk het risico 
(obligo) van de staat als verzekeraar van exportkredieten (€ 13,4 mld., is 
inclusief het uitstaande obligo van de oude Seno-Gom portefeuille van 
€ 163,4 mln.) Daarnaast betreft de openstaande verplichting het risico uit 
hoofde Regeling Investeringsverzekeringen (RIV, € 175,0 mln.). In 2014 is 
bekeken of het valutarisico op een andere manier kon worden opgenomen 
in de saldibalans. Hier is uit voortgekomen dat het valutarisico vanaf 2014 
wordt opgenomen tegen de koersen ultimo het verantwoordingsjaar. Dit 
was reeds gebruikelijk bij andere garanties met een valutarisico. Hierdoor 
is € 8,9 mld. aan vreemd valutarisico vervallen. Zie ook de toelichting bij 
de verplichtingenmutatie op artikel 5 Exportkredietverzekeringen, 
-garanties en investeringsverzekeringen.
Stabiliteitsmechanisme EFSM
De lidstaten van de eurozone (en van de EU wat betreft EFSM) hebben in 
2010 als onderdeel van een totaalpakket aan maatregelen ter borging van 
de financiële stabiliteit de tijdelijke stabiliteitsmechanismen EFSM en 
EFSF opgericht. Het EFSM is een tijdelijk noodfonds voor alle landen in de 
EU, waar alle EU-lidstaten via hun aandeel in de Europese begroting 
garant staan. Via het EFSM is maximaal € 60 mld. beschikbaar voor steun. 
Voor Nederland gaat het dan om een garantstelling van ongeveer € 2,8 
mld. In november 2010 heeft Ierland en in april 2011 Portugal een beroep 
gedaan op het EFSM voor respectievelijk € 22,5 mld. en € 24,3 mld. voor 
een periode van drie jaar. Sinds juli 2013 kan het EFSM geen nieuwe 
leningen meer aangaan. Het EFSM verstrekt nog wel de reeds aangegane 
leningen van Portugal en Ierland. Het EFSM blijft bestaan totdat de laatste 
leningen zijn afgelost.
Stabiliteitsmechanisme EFSF
Het EFSF is een tijdelijk noodfonds voor alle lidstaten van de eurozone, 
waar alle lidstaten van de eurozone via hun aandeel garant staan. Het 
Nederlandse aandeel in het EFSF bedraagt circa 6,1%. Het tijdelijke 
noodfonds EFSF gaat sinds juli 2013 geen nieuwe leningenprogramma’s 
meer aan. Hierop is besloten eind 2013 om het garantieplafond 
neerwaarts bij te stellen tot de benodigde geraamde garanties aan het 
EFSF (garanties op de hoofdsom, overgaranties en rentegaranties) voor 
de huidige programma’s van Ierland, Portugal en Griekenland en de 
benodigde geraamde garantie voor het aanhouden van de kasreserve van 
het EFSF ten behoeve van het rente-uitstel van Griekenland aan het EFSF. 
Het garantieplafond bedraagt daarmee € 49,6 mld. Momenteel ontvangt 
alleen Griekenland nog leningen van het EFSF. Ierland en Portugal hebben 
het leningenprogramma van het EFSF afgesloten. Het EFSF blijft bestaan 
totdat de laatste leningen zijn afgelost. Dat betekent dat de garanties die 
Tweede Kamer, vergaderjaar 2014–2015, 34 200 IX, nr. 1 132
