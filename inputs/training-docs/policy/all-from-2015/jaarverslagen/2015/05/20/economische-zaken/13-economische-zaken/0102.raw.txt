De beleidsartikelen
De Staatssecretaris van EZ heeft – conform de natuurvisie – toegezegd dat 
een maatschappelijke uitvoeringsagenda wordt opgesteld. Ook verschil-
lende provincies hebben nieuwe natuurvisies vastgesteld. Omdat beide 
partijen ook in de nieuwe situatie het natuurbeleid als een gezamenlijke 
verantwoordelijkheid zien, hebben rijk en provincies afgesproken samen 
op te trekken bij de opstelling van deze maatschappelijke agenda.
Groene tafels en Green deals
Mede op initiatief van diverse stakeholders, organiseert en faciliteert EZ 
de zogenoemde groene tafels en green deals. Het doel is de synergie 
tussen natuur en andere maatschappelijke doelen zoals gezondheid, 
waterveiligheid en economie te duiden en te versterken en hierin 
gezamenlijk verantwoordelijkheid te nemen. Resultaten tot nu toe lopen 
uiteen van een eerste verkenning, het vormen van nieuwe coalities, het 
starten van pilotprojecten, tot het ondertekenen van een intentiever-
klaring. In 2014 zijn ruim tien groene tafels georganiseerd. Met diverse 
sectoren waaronder de gastvrijheidseconomie, de drinkwatersector, de 
bouw, landbouw, gezondheid en de financiële sector zijn inmiddels 
afspraken gemaakt. Tevens zijn er in 2014 vier nieuwe Green deals 
afgesloten op het gebied van biodiversiteit. Twee Green Deals liggen op 
het gebied van Groen ondernemerschap, namelijk «Samenwerken aan 
van natuurlijk en sociaal kapitaal» en «Duurzaam Toerisme». De andere 
twee Green Deals liggen op het gebied van groen wonen en werken, 
namelijk «Beter in het groen.nl» en «Groene Daken». De Rijksinzet is 
vooral gericht op faciliteren, stimuleren en beleidsagendering. Diverse 
departementen zijn betrokken.
Programma natuurlijk ondernemen
In opdracht van EZ werkt PBL aan vervolg en verdiepingsonderzoeken op 
eerdere TEEB-studies. De resultaten van deze onderzoeken komen in 2015 
beschikbaar. De TEEB-studies zijn tevens onderdeel van de uitvoering van 
het advies van de Taskforce Biodiversiteit en Natuurlijke Hulpbronnen. 
Ook door het Platform Biodiversiteit, Ecosystemen en Economie (PBEE) 
wordt hieraan uitvoering gegeven. Daartoe heeft PBEE een uitvoeringsa-
genda opgesteld, die vrijwel de gehele breedte van de onderwerpen uit de 
aanbevelingen van de Taskforce behelst. Inmiddels wordt door 41 
bedrijven uitvoering gegeven aan de projecten die in het kader van de 
subsidieregeling Biodiversiteit en bedrijfsleven zijn gehonoreerd.
4. N2000/PAS 
N2000 aanwijzing
In 2014 zijn 6 gebieden definitief aangewezen. Hiermee komt het totaal op 
151 van de 160 aan te wijzen gebieden. Daarnaast zijn drie (mariene) in 
ontwerp aangewezen. In 2015 zullen deze en de resterende zes definitief 
aangewezen worden. In 2014 zijn geen van de 40 (EZ) beheerplannen 
vastgesteld of in ontwerp voorgelegd.
Programmatische Aanpak Stikstof
Eind 2014 is bestuurlijk overeenstemming bereikt tussen Rijk en 
provincies over de uitwerking van het Programma Aanpak Stikstof (PAS). 
Het ontwerpprogramma met de onderliggende gebiedsanalyse, passende 
beoordeling en Plan-Mer is op 10 januari 2015 ter inzage gelegd. Ook is 
het ontwerpprogramma aan de Eerste- en Tweede Kamer voorgelegd. Na 
terinzagelegging, voorlegging en afronding van procedures volgt 
vaststelling en inwerkingtreding van de PAS.
Tweede Kamer, vergaderjaar 2014–2015, 34 200 XIII, nr. 1 101
