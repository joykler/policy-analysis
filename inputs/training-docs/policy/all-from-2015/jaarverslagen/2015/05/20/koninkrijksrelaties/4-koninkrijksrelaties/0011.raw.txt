Beleidsverslag
financiële aandachtspunten en risico’s over houdt. De risico’s hebben 
vooral betrekking op de overheids-NV’s.
Over de ontwikkeling op de overheidsfinanciën van Sint Maarten is het Cft 
over heel 2014 genomen niet positief. De begroting 2014 is op 21 januari 
2014 (niet tijdig) aan het Cft gezonden. Naar het oordeel van het Cft was 
op het moment van toetsing echter wel sprake van een begroting die 
voldoet aan de normen uit de Rijkswet financieel toezicht. Dat is in het jaar 
2014 niet herzien. Zorgen zijn er bij het Cft over de belastingen en de 
betalingsachterstanden. Ook het financieel beheer is blijvend 
zorgwekkend op Sint Maarten. Dit blijkt onder andere uit de afkeurende 
oordelen van de Algemene Rekenkamer bij de jaarrekeningen. Voor een 
uitgebreide verslaglegging wordt verwezen naar de halfjaarrapportage 
van het Cft (Kamerstukken II, 2013–2014, 33 750 IV, nr. 55).
Voor Curaçao en Sint Maarten blijft het tijdig opstellen en vaststellen van 
de begrotingen, begrotingswijzigingen en jaarrekening een 
aandachtspunt. Volgens het Cft worden deze instrumenten van het 
budgetrecht van de Staten van deze landen verre van optimaal worden 
benut.
De Rijksministerraad heeft in 2014 een aanwijzing gegeven aan de 
Gouverneur van Aruba om de begroting van 2014 van een onafhankelijke 
rapportage door het secretariaat van het Cft te voorzien. Dat heeft geleid 
tot een begrotingswijziging, waarin ook een pad naar een structureel 
begrotingsevenwicht vanaf het begrotingsjaar 2018 is vastgelegd. In 
december 2014 heeft Aruba met de Rijksministerraad afgesproken ook de 
begroting van 2015 te doen toetsen door het Cft, vooruitlopend op 
structureel financieel toezicht.
Voorbereiden op evaluaties
De vier rijkswetten op het terrein van Veiligheid en Justitie (Openbaar 
Ministerie, Gemeenschappelijk Hof, Politie en de Raad voor de Rechts-
handhaving) worden geëvalueerd. De opdracht hiervoor is in 2014 
goedgekeurd door de vier ministers van Justitie van de landen en door de 
Rijksministerraad. De evaluatiecommissie justitiële Rijkswetten neemt ook 
de werking van deze rijkswetten voor Caribisch Nederland mee. Het 
eindrapport wordt naar verwachting uiterlijk 10 oktober 2015 opgeleverd. 
Voor de evaluatie van de Rijkswet financieel toezicht zijn in 2014 geen 
voorbereidingen getroffen. Dat zal, na overleg met de landen, begin 2015 
gebeuren.
Waarborging Plannen van Aanpak landstaken Curaçao en Sint 
Maarten
Met ingang van 10 oktober 2014 is de Algemene Maatregel van Rijksbe-
stuur Samenwerkingsregeling waarborging plannen van aanpak lands-
taken Curaçao en Sint Maarten (wederom) verlengd met een periode van 
twee jaar. Dit houdt in dat afronding van de plannen van aanpak beoogd 
is op uiterlijk 10 oktober 2016. Reden voor deze verlenging is het niet 
bijtijds afronden van alle plannen van aanpak.
Vereffening boedel voormalig Nederlandse Antillen
In 2011 is de vereffeningcommissie van start gegaan om te adviseren over 
de toedeling van activa en passiva uit de boedel van het per 10 oktober 
2010 opgeheven land Nederlandse Antillen. De commissie adviseert de 
Ministers van Financiën van Curaçao en Sint Maarten en de Nederlandse 
Minister van Binnenlandse Zaken en Koninkrijksrelaties over de verdeling 
Tweede Kamer, vergaderjaar 2014–2015, 34 200 IV, nr. 1 10
