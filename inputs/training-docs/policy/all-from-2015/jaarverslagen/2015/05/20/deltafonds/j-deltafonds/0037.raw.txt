3.02.01 Waterveiligheid 
Binnen waterveiligheid wordt onderscheid gemaakt tussen:
1. Kustlijnhandhaving (conform de herziene basiskustlijn 2012 en 
handhaving kustfundament);
2. Beheer en onderhoud Rijkswaterkeringen en stormvloedkeringen 
(conform de Waterwet);
3. Beheer en Onderhoud uiterwaarden.
RWS heeft de wettelijke zorg voor de primaire waterkeringen en de 
stormvloedkeringen, die in beheer zijn bij het Rijk, en voor de handhaving 
van de basiskustlijn (nota Kustlijnzorg 1990 en Nationaal Waterplan). De 
handhaving van de basiskustlijn gaat afslag van strand en duinen tegen 
(veiligheid) en houdt Nederland (het strand) op zijn plaats (economie). Het 
zijn voornamelijk de waterschappen die de primaire waterkeringen (dijken 
en duinen) beheren, ook die langs de Nederlandse kustlijn. Het weerge-
geven areaal betreft alleen het areaal dat in beheer is bij RWS.
Ad 1. Kustlijnhandhaving
Het handhaven van de kustlijn wordt gerealiseerd door het suppleren van 
zand op het strand of in de vooroever (onder water). Het Nederlandse 
kustsysteem kent een continu verlies aan zand dat jaarlijks moet worden 
gecompenseerd. Vanaf 2001 wordt ook zand gesuppleerd om de zandver-
liezen op dieper water (kustfundament) te compenseren. Daarmee wordt 
de zandhoeveelheid in het kustfundament op peil gehouden en wordt het 
effect van de zeespiegelstijging (deels) tenietgedaan. Daarnaast zijn lokale 
maatregelen zoals onderhoud van dammen en strandhoofden van belang, 
om structurele kusterosie te bestrijden.
Ad 2. Beheer en Onderhoud Rijkswaterkeringen en stormvloedkeringen
� Rijkswaterkeringen
RWS beheert en onderhoudt 201 kilometer primaire waterkeringen. Dit 
is een hoger aantal kilometers dan aangegeven in de begroting 2014, 
omdat de totale omvang van de overdrachten in het kader van 
Bestuursakkoord Water 8 km lager ligt dan oorspronkelijk was begroot.
Het vast onderhoud aan de keringen bestaat onder andere uit het 
maaien van dijken. Daarnaast wordt variabel onderhoud gepleegd. 
Daarbij worden de waterkeringen periodiek geïnspecteerd en 
tekortkomingen zo nodig verholpen.
Primaire waterkeringen zijn waterkeringen die onder de Waterwet 
vallen omdat ze bescherming bieden tegen het buitenwater. Het gaat 
met name om enkele zeedijken op de Waddeneilanden, de Afsluitdijk, 
de Houtribdijk, de dijk van Marken en dammen in Zeeland en Zuid-
Holland. In 2011 is de derde landelijke toetsing van primaire waterke-
ringen afgerond. Keringen die bij deze inspectie zijn afgekeurd worden 
meegenomen in het kader van het Hoogwaterbeschermingspro-
gramma. Naast deze primaire waterkeringen beheert en onderhoudt 
RWS ook 596 kilometer niet-primaire waterkeringen (dijken en duinen) 
meestal aangeduid als regionale keringen. Deze regionale keringen 
hoeven geen bescherming te bieden tegen het buitenwater.
� Stormvloedkeringen
Om ons land tegen de zee te beveiligen is een aantal stormvloedkerin-
gen aangelegd, die bij hoogwater gesloten kunnen worden. Deze 
stormvloedkeringen zijn ook primaire waterkeringen (welke vallen 
onder de Waterwet). Het Rijk heeft vijf stormvloedkeringen in beheer: 
de Oosterscheldekering, de Maeslantkering, de Hartelkering, de 
Hollandse IJsselkering en de Ramspolkering. In het kader van het 
Tweede Kamer, vergaderjaar 2014–2015, 34 200 J, nr. 1 36
