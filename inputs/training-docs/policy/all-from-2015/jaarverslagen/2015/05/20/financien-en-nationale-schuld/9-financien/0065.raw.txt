Beleidsartikelen
Bij twee indicatoren wordt de streefwaarde niet gehaald. Het minimum 
rendement op eigen vermogen dat als streefwaarde is opgenomen wordt 
niet door de beoogde 80% van de staatsdeelnemingen gerealiseerd, maar 
door 54% van de staatsdeelnemingen. Dit heeft twee oorzaken. Ten eerste 
heeft een aantal staatsdeelnemingen een grote investeringsagenda, 
waarbij de kosten voor de baten uitgaan en rendementen daarom pas 
later worden gerealiseerd. Ten tweede is er in sommige gevallen vanwege 
ongunstige marktomstandigheden sprake van tegenvallende bedrijfsresul-
taten. Als streefwaarde gold in het begrotingsjaar nog een portefeuille-
brede norm van 8%. De portefeuille staatsdeelnemingen bestaat echter uit 
een verscheidenheid aan ondernemingen, ieder met hun eigen activiteiten 
en eigen karakteristieken. Daarvoor is één rendementsnorm te willekeurig. 
Daarom is in de Nota Deelnemingenbeleid Rijksoverheid 2013 het 
voornemen aangekondigd om voor iedere staatsdeelneming een 
specifieke rendementsnorm vast te stellen, die op de langere termijn voor 
het individuele bedrijf realiseerbaar moet zijn. Momenteel worden deze 
normrendementen in overleg met de ondernemingen vastgesteld. In de 
begroting voor 2015 is dan ook als streefwaarde opgenomen het aantal 
staatsdeelnemingen dat zijn eigen, individuele rendementsnorm behaalt. 
Waar het normrendement nog niet is vastgesteld, wordt de portefeuille-
brede norm van 8% gehanteerd.
Slechts 39% van de deelnemingen heeft een pay-out ratio van tenminste 
40% weten te realiseren, terwijl de doelstelling 90% was. Ook hier is een 
aantal oorzaken voor aan te wijzen. Ten eerste zorgt regulering er bij 
bepaalde deelnemingen voor dat deze ondernemingen tijdelijk meer winst 
moeten reserveren, waardoor de pay-out ratio dus lager wordt (zie 
bijvoorbeeld de solvabiliteitseisen bij financiële instellingen). Ten tweede 
reserveren sommige deelnemingen een groter gedeelte van de winst om 
grote investeringen te kunnen financieren. Doorgaans vertaalt het 
reserveren van winst ten behoeve van investeringen zich in hogere winst 
en daarmee hogere dividenden in de toekomst.
De overige indicatoren werden wel behaald.
Om te meten in hoeverre publieke investeringsprojecten doelmatig 
worden gerealiseerd, is het aantal goed uitgevoerde Public Private 
Comparators (PPC) als indicator in de begroting opgenomen. Een PPC is 
een instrument om de voor- en nadelen van verschillende uitvoeringsvari-
anten van een project financieel inzichtelijk te maken en biedt de basis 
voor de besluitvorming over de DBFM(O)-variant van een project. In de 
8 
PPS-code Rijksoverheid 2008 is vastgelegd dat voor alle voorgenomen 
investeringen in Rijksgebouwen (nieuwbouw of renovatie) boven € 25 
mln. en Rijksinfrastructuur boven de € 60 mln. PPC’s worden uitgevoerd. 
Er is een drietal indicatoren/streefwaarden opgenomen om te meten in 
hoeverre publieke investeringsprojecten doelmatig worden gerealiseerd. 
In onderstaande tabel is de realisatie van 2014 afgezet tegen de streef-
waarde, zoals deze in de begroting 2014 was opgenomen:
8
http://www.rijksoverheid.nl/bestanden/documenten-en-publicaties/richtlijnen/2008/11/03/ 
ppscoderijksoverheid-2008/pps-code-rijksoverheid-2008.pdf
Tweede Kamer, vergaderjaar 2014–2015, 34 200 IX, nr. 1 64
