een forse incidentele onderschrijding bij de grensoverschrijdende zorg 
(€ 264 miljoen) en een structurele onderschrijding op het genees- en 
hulpmiddelenkader als gevolg van lagere volumegroei, een daling van de 
prijzen en succesvol gevoerd preferentiebeleid (€ 271 miljoen). In het 
beeld zijn nog niet de cijfers over 2014 met betrekking tot de instellingen 
voor de medisch-specialistische zorg en de GGZ opgenomen. Deze cijfers 
zijn op dit moment nog te onzeker om conclusies aan te verbinden. Ook in 
de langdurige zorg is sprake van een per saldo meevallend beeld. Dit 
komt met name door forse ruimte in de productiecijfers bij de zorg in 
natura (€ 218 miljoen). Hiertegenover staat een kleinere overschrijding bij 
de persoonsgebonden budgetten (€ 23 miljoen).
Verschillende structuurversterkende maatregelen in de zorg hebben aan 
de uitgavenbeheersing van de afgelopen periode bijgedragen. Zo laat de 
ontwikkeling van de geneesmiddelenuitgaven een gunstige trend zien en 
leveren de in 2011 en 2013 gesloten hoofdlijnenakkoorden met de 
curatieve sector een flinke bijdrage aan een beheerste ontwikkeling van de 
zorguitgaven. Het kabinet ziet dat alle betrokken partijen hun verantwoor-
delijkheid tonen om de zorguitgaven op een beheersbaar groeipad te 
brengen. Zo pakken zorgverzekeraars hun rol als inkoper (goede zorg 
tegen een scherpe prijs) steeds beter en gerichter op. Dat de zorgak-
koorden werken, blijkt ook uit onderstaande tabel waarin het voorlopige 
resultaat van de zorgakkoorden die met de verschillende sectoren zijn 
afgesproken, staat weergegeven.
Figuur 1: Actueel beeld financiële resultaten zorgakkoorden
0,04
3,3%
3,0%
0,03
0,02
1,3%
0,01
0,4%
0,00
−0,01
– 0,9%
– 1,1%
−0,02
-2,2%
– 2,7%
−0,03
Instellingen Instellingen Geneeskundige Vrijgevestigde Huisartsenzorg /
voor medisch voor medisch geestelijke medisch MDZ
specialistische specialistische zorg gezondheidszorg specialisten
zorg exclusief
transitiebedrag
2012 2013 2014
Een negatief percentage betekent dat de totale uitgaven in de betreffende 
sector onder de in de akkoorden afgesproken plafonds liggen. Voor de 
medisch-specialistische zorg geldt dat in 2012 en 2013 sprake was van een 
overschrijding die mede het gevolg is van incidentele transitiekosten 
samenhangend met de invoering van de nieuwe budgetsystematiek. De 
overschrijding exclusief deze transitiebedragen ligt dan ook aanzienlijk 
lager (0,4% in 2012 en 1,3% in 2013).
Tweede Kamer, vergaderjaar 2014–2015, 34 200 XVI, nr. 1 29
Resultaatspercentage
