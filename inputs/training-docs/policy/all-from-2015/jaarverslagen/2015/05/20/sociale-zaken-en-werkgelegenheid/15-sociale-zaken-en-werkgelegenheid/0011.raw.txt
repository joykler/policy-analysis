ONDERDEEL B. BELEIDSVERSLAG 
3. BELEIDSPRIORITEITEN 
3.1 Inleiding 
Het jaar 2014 stond in het teken van de succesvolle parlementaire 
behandeling van een groot aantal voorstellen uit het regeerakkoord van 
het kabinet Rutte/Asscher. Met de wetstrajecten rond de Participatiewet, 
de Wet werk en zekerheid en de Wet hervorming kindregelingen heeft het 
kabinet inhoud en vorm gegeven aan de langjarige hervormingsagenda 
voor de sociale zekerheid en arbeidsmarkt. De desbetreffende regelingen 
zijn met de stappen die in 2014 zijn gezet nu meer gericht op een 
terugkeer naar de arbeidsmarkt. Daarnaast is de wetgeving eenvoudiger 
en eenduidiger gemaakt. Wetgeving dient altijd te worden gevolgd door 
een succesvolle implementatie van deze nieuwe regelingen door de 
betrokken uitvoerders, zoals de gemeenten en de ZBO’s. Het ministerie zal 
hier de komende tijd veel aandacht aan geven. Verder stuurt het kabinet 
niet alleen met wetgeving, maar ook met andere instrumenten. De 
cofinanciering van de sectorplannen, met als doel een beter functione-
rende arbeidsmarkt, is een goed voorbeeld van de inzet van een ander 
beleidsinstrument dan wetgeving. Ook wordt de ontwikkeling van beleid 
op het terrein van de pensioenen momenteel vormgegeven door onder 
andere de Pensioendialoog.
Het Ministerie van SZW heeft in 2014 ook aanvullende maatregelen 
uitgewerkt uit het overeengekomen aanvullende beleidspakket 2013. Dit 
aanvullende pakket was nodig als reactie op de verslechterde econo-
mische omstandigheden. Het pakket betrof mede het voorstel tot een 
huishoudentoeslag. Dit voorstel kon echter om juridische- en uitvoerings-
technische redenen geen doorgang vinden. De noodzakelijke bijstellingen 
in de overheidsuitgaven zijn overigens gehandhaafd door een alternatieve 
invulling.
In paragraaf 3.2 wordt eerst ingegaan op de belangrijkste wetstrajecten in 
de sociale zekerheid en arbeidsmarkt voortkomend uit het regeerakkoord 
van het kabinet Rutte/Asscher en het begrotingsakkoord 2014. Ook wordt 
ingegaan op het beleid voor de arbeidsmarkt en de pensioenen en de 
wijze waarop in Nederland de aanbevelingen van de Europese Commissie 
zijn opgevolgd. Vervolgens wordt in paragraaf 3.3 de economische 
ontwikkeling aan de hand van enkele kerncijfers aangegeven. Hierbij 
wordt een vergelijking gemaakt tussen de raming bij de opstelling van de 
begroting en de realisaties. In paragraaf 3.4 en 3.5 wordt aandacht 
besteed aan twee thema’s uit de Verantwoordingsbrief 2014, namelijk 
fraude en decentralisaties op het terrein van de sociale zekerheid. De 
beleidsprioriteiten worden afgesloten met tabellen over de voortgang van 
beleidsdoorlichtingen (paragraaf 3.6) en over garanties en achterborgstel-
lingen (paragraaf 3.7).
3.2 Het beleid in 2014 
Binnen de sociale zekerheid en arbeidsmarkt zijn in 2014 de nodige 
hervormingen doorgevoerd. Deze maatregelen droegen bij aan een 
beheersing van de overheidsuitgaven, maar ook aan een betere werking 
van de arbeidsmarkt door de prikkels tot werkaanvaarding te verbeteren 
en de balans tussen vaste en flexibele arbeid te herstellen. Verder konden 
binnen de bestaande budgetten middelen worden vrijgemaakt om de 
Tweede Kamer, vergaderjaar 2014–2015, 34 200 XV, nr. 1 10
