NOC*NSF in 2014 een breed vertrouwenspunt voor de sport ingesteld, is 
voorlichting op het terrein van matchfixing opgezet en is op het terrein 
van doping een cultuurverandering in de wielersport ingezet. In 2014 heeft 
Nederland tijdens de Raad van Europa-Sportministersconferentie in 
Zwitserland de Conventie inzake de manipulatie van sportcompetities 
ondertekend.
Organisatie Nationale Herdenking MH17 – 10 november 2014
Net als andere departementen was het Ministerie van VWS nauw 
betrokken bij de nasleep van de tragische vliegramp van 17 juli in het 
oosten van Oekraïne. Zo coördineerde VWS de Nationale Herdenking 
MH17 van 10 november 2014 waar de 298 omgekomen slachtoffers zijn 
herdacht. Meer dan 2.000 mensen, onder wie 1.600 nabestaanden, waren 
aanwezig op de bijeenkomst in Amsterdam. Voor deze gelegenheid was in 
de RAI een intieme ceremoniezaal gecreëerd, waar 298 kaarsen symbool 
stonden voor de slachtoffers. Nabestaanden hebben unaniem en actief 
laten weten dat de bijeenkomst passend, waardig en mooi was en van 
grote waarde in de verwerking van hun verdriet.
3. Curatieve zorg 
a. Versterken zelfredzaamheid en positie patiënten
Zelfredzaamheid en e-healthtoepassingen
Met behulp van nieuwe technologieën wordt de communicatie tussen 
zorgverlener en de patiënt (op afstand) makkelijker en kan de zorg beter 
rondom de patiënt worden georganiseerd; op de tijd en plaats dat hij dat 
wenst. Uitgangspunt hierbij is dat e-health wordt ingezet op het moment 
wanneer de zorgaanbieder en patiënt dit samen zinvol vinden. Met de 
inzet van e-health wordt het voor mensen makkelijker en aantrekkelijker 
om zorg in te passen in hun dagelijks leven, waardoor het gemakkelijker is 
om te blijven werken en participeren in de samenleving. Dit sluit aan bij 
de wens van velen om meer regie over hun eigen leven te kunnen voeren, 
of ze nu gezond zijn, een beperking of een (chronische) aandoening 
hebben. Ook de e-health monitor 2014 laat zien dat zorgverleners grote 
voordelen zien in de toepassing van e-health. Volgens hen geeft het 
gebruik van e-health meer mogelijkheden tot zelfmanagement, meer 
patiëntveiligheid en inzicht in kwaliteit en betere continuïteit van zorg 
(TK 27 529, nr. 132).
Om de mogelijkheden van e-health zowel in de curatieve als langdurige 
zorg optimaal te kunnen benutten en weg te komen van de vrijblij-
vendheid, heeft dit kabinet in 2014 met verschillende partijen afspraken 
gemaakt om de inzet van e-health in de komende vijf jaar te stimuleren. 
Het zijn immers de zorgverleners die de e-health, in samenspraak met de 
patiënt, in de zorg moeten inzetten en de zorgverzekeraars die het moeten 
inkopen. Dit is beschreven in de brief E-health en zorgverbetering waarin 
doelstellingen en ambities zijn opgenomen en partijen worden aange-
sproken op hun verantwoordelijkheden. Binnen vijf jaar heeft 80% van de 
chronisch zieken directe toegang tot bepaalde medische gegevens en kan 
75% van de chronisch zieken en kwetsbare ouderen zelfstandig thuis 
metingen uitvoeren. Iedereen die zorg en ondersteuning thuis ontvangt 
kan – desgewenst – 24 uur per dag beeldschermzorg ontvangen 
(TK 27 529, nr. 130).
Tweede Kamer, vergaderjaar 2014–2015, 34 200 XVI, nr. 1 17
