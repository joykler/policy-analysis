Beleidsprioriteiten
Het bedrijfsleven profiteert van economische internationale samen-
werking. Het belang van de export voor de Nederlandse economie is de 
4
afgelopen jaren toegenomen . Economische diplomatie en ondersteuning 
van Nederlandse ondernemers die in het buitenland actief zijn of willen 
worden, zijn daarom prioriteiten voor het kabinet. Dat het bedrijfsleven 
profiteert van internationale samenwerking blijkt onder andere uit de 
toenemende orderportefeuille die volgt uit de Nederlandse deelname aan 
de verdere ontwikkeling van de F-35. In 2014 is de orderportefeuille met 
een waarde van ongeveer $ 100 mln uitgebreid, waarmee de totale 
portefeuille ruim $ 1 mld bedraagt. Ook de participatie binnen de ESA 
(European Space Agency) draagt bij aan het innovatief vermogen van het 
Nederlandse en Europese bedrijfsleven, zoals werd geïllustreerd door de 
lancering van de eerste satellieten voor het aardobservatieprogramma 
Copernicus en het navigatieprogramma Galileo. Sinds het jaar 2000 
hebben 552 Nederlandse bedrijven en kennisinstellingen door de 
ontwikkeling van kennisintensieve instrumenten, componenten en/of 
diensten actief geparticipeerd in ESA-programma’s. Dat Nederland een 
aantrekkelijke vestigingsplaats voor buitenlandse bedrijven is, blijkt uit het 
groot aantal ondernemingen dat zich hier, vaak met assistentie van de 
NFIA heeft gevestigd. Over 2014 zijn 187 projecten bevestigd, met een 
investeringsbedrag van € 3,2 mld, waarmee naar verwachting ruim 6.300 
banen zijn gemoeid. Grote projecten waren de investering van Google in 
een datacentrum in Groningen (circa € 600 mln) en de investering door 
het Canadese bedrijf Northland Power in het offshore windproject Gemini 
(circa € 1,6 mld).
Een sterke Nederlandse agrosector in moeilijke tijden
De Nederlandse agro-foodsector is een wereldspeler op landbouwgebied. 
Nederland is na de Verenigde Staten de grootste agro-exporteur in de 
wereld. Het heeft met Wageningen University & Research Centre een 
landbouwkennis- en innovatiesysteem van wereldklasse. Toch is 2014 
voor de agrarische sector geen makkelijk jaar geweest. Lagere prijzen, het 
importverbod door Rusland en de uitbraak van de vogelgriep hebben bij 
veel landbouwbedrijven tot problemen geleid. Hoewel risico’s horen bij 
het ondernemerschap, ook in de agrosector, neemt de overheid haar 
verantwoordelijkheid om in buitengewone omstandigheden de negatieve 
gevolgen te beperken. In reactie op het importverbod van Rusland heeft 
het kabinet onder andere de werktijdverkortingsregeling en de garant-
stelling landbouwondernemingen werkkapitaal opengesteld en zich actief 
ingezet om samen met het bedrijfsleven alternatieve afzetmarkten te 
vinden. Daarnaast heeft de Europese Commissie maatregelen genomen 
voor de zuivel, groenten- en fruitsector. In reactie op de uitbraak van de 
vogelgriep heeft het Ministerie van Economische Zaken maatregelen 
genomen om verdere verspreiding te voorkomen. De lessen uit het 
verleden betalen zich nu uit. Door snel en effectief in te grijpen konden 
beperkingen relatief snel weer worden opgeheven. Alertheid blijft echter 
geboden en een aantal preventieve maatregelen zal in 2015 van kracht 
blijven. Ondanks het turbulente jaar is de Nederlandse agrarische export 
licht toegenomen ten opzichte van 2013 en wordt deze voor 2014 geraamd 
op ruim € 80 mld.
4
CBS (januari 2015), «Internationaliseringsmonitor 2015».
Tweede Kamer, vergaderjaar 2014–2015, 34 200 XIII, nr. 1 12
