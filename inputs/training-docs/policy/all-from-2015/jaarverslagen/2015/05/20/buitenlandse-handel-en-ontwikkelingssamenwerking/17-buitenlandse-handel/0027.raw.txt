voor de schuldhoudbaarheid en een duurzaam financieringsbeleid van 
deze landen.
Bijdrage aan migratie en ontwikkeling
In november 2014 is de Kamer geïnformeerd over de gewijzigde priori-
teiten binnen het migratie- en ontwikkelingsbeleid. In het licht van de 
ongekend grote vluchtelingenstromen en opvang in de regio gaat extra 
aandacht naar vermindering van spanningen tussen gastgemeen-
schappen en vluchtelingen. Nederland biedt ontwikkelingslanden steun bij 
de versterking van hun migratiemanagement en bij het bestrijden van 
mensensmokkel- en handel en uitbuiting van migranten. Tot slot is 
bevordering van vrijwillige terugkeer en herintegratie een prioriteit, zowel 
voor ex-asielzoekers uit Nederland als voor gestrande migranten in 
transitlanden.
In 2014 zijn diverse nieuwe programma’s gestart op het terrein van 
migratie en ontwikkeling. Het gaat hierbij onder meer om programma’s 
die migranten in Nederland training en coaching aanbieden bij het 
opzetten van een sociale onderneming in het land van herkomst. Ook zijn 
programma’s gestart ter bevordering van terugkeer en herintegratie van 
ex-asielzoekers uit Nederland.
Tweede Kamer, vergaderjaar 2014–2015, 34 200 XVII, nr. 1 26
