Uitvoering SVIR
De financiële middelen zijn in 2014 met name ingezet ten behoeve van het 
monitoren van de realisatie SVIR, en de uitvoering van de beleidsdoor-
lichting. Hiertoe behoorden bijdragen aan de uitvoering van de Monitor 
Infrastructuur en Ruimte door het PBL, evaluaties over de realisatie van 
doelen, het uitvoeren van beleidsverkenningen en tot slot financiële 
bijdragen aan kennisinstituten, hoogleraren en het op peil houden van de 
vakkennis. In 2014 is de eerste vervolgmeting van de Monitor Infra-
structuur en Ruimte verschenen en aan de Tweede Kamer aangeboden 
(Kamerstukken II, 2013/2014, 32 660, nr. 60). De uitkomsten van de 
evaluatie van de Ladder voor Duurzame verstedelijking zijn in 2014 aan de 
Tweede Kamer aangeboden. In 2014 is het BARRO (Besluit Algemene 
Regels Ruimtelijke Ordening) uitgebreid met twee in de SVIR aangekon-
digde onderwerpen. Het betrof nieuwe hoofdstukken voor de grondreser-
vering van de parallelle Kaagbaan te Schiphol en voor de vrijwaring van 
buisleidingenstroken. Er zijn in 2014 verkenningen uitgevoerd naar de 
beleidsopgaven rond Smart Cities, naar het versterken van het vestigings-
klimaat in Nederland en het tegengaan van krimp en leegstand. Na 
evaluatie van de pilots rond de centralisatie van kennis samen met het 
IPO, zijn in 2014 vervolgacties uitgevoerd gericht op het komen tot een 
gezamenlijke vraagarticulatie.
Ontwerp en GEO-analyse
De beschikbare middelen zijn in 2014 besteed aan onder meer het 
samenwerkingsproject «Lage Landen», activiteiten in het kader van Atelier 
Stad/Smart Cities en activiteiten omtrent Atelier Making Projects (AMP).
Digitalisering ruimtelijk instrumentarium
In 2014 is gewerkt aan de doorontwikkeling van Omgevingsloket Online 
(OLO en Ruimtelijkeplannen.nl) als onderdeel van de digitalisering van het 
omgevingsrecht. Deze voorzieningen moeten worden aangepast ten 
behoeve van de digitale ondersteuning van de omgevingswet.
Ruimtelijke adaptatie
Het deelprogramma Nieuwbouw en Herstructurering van het Deltapro-
gramma heeft de afgelopen jaren verkend hoe ruimtelijke maatregelen 
kunnen bijdragen aan het beperken van de gevolgen van overstroming, 
een hevige regenbui, langdurige droogte en extreme hitte. Dit heeft in 
september 2014 geleid tot de deltabeslissing Ruimtelijke Adaptatie en tot 
het bestuursakkoord Deltaprogramma. Bovendien tekenden ruim honderd 
partijen, samen goed voor meer dan 10.000 organisaties, op het Festival 
Ruimtelijke Adaptatie op 9 oktober 2014 de algemene intentieverklaring 
ruimtelijke adaptatie.
13.01.02 Subsidies 
Klimaatbuffers
Het programma klimaatbuffers ondersteunt de realisatie van 20 natuur-
projecten, die de effecten van klimaatverandering tegengaan. De 
verplichtingen hiervoor zijn in het verleden reeds aangegaan. De 
projecten waren in 2014 nog deels in uitvoering. In 2014 is het programma 
met een symposium voor alle geïnteresseerden afgesloten.
Actieagenda Architectuur en Ruimtelijke Ontwerp (AAARO)
Het budget voor de Actieagenda Architectuur en Ruimtelijke Ontwerp 
(AAARO) is grotendeels als meerjarige subsidie uitgekeerd aan een aantal 
Lead Partners (Stimuleringsfonds Creatieve Industrie, Architectuur Lokaal, 
Tweede Kamer, vergaderjaar 2014–2015, 34 200 XII, nr. 1 44
