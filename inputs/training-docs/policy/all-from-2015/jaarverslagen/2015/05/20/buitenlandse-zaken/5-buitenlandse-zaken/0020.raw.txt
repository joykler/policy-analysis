Beleidsverslag
het toerusten van derde landen met training en uitrusting om zelf crises te 
lijf te gaan alsook voor de noodzakelijke herijking van de financiële ruimte 
voor het GVDB.
Nederland heeft actief bijgedragen aan versterking van internationale 
samenwerking op het gebied van cyberdiplomatie, capaciteitsopbouw en 
versterken van gedragsnormen voor staten op het gebied van cyber. De 
Global Conference on Cyber Space die op 16 en 17 april 2015 plaatsvindt, 
vormt daarbij een belangrijk ijkpunt.
Nederland heeft in 2014 verder gewerkt aan versterking van de interna-
tionale samenwerking bij de bestrijding van grensoverschrijdende 
criminaliteit. In dit kader werden United Nations Office on Drugs and 
Crime (UNODC) projecten voor technische assistentie aan ontwikkelings-
landen gefinancierd. Ook werd gestreefd naar nauwe bilaterale samen-
werking met landen die de bron zijn van criminaliteit die Nederland raakt 
en naar een betere koppeling tussen handhaving en de sociaal-
economische context waarbinnen deze plaatsvindt.
De opkomst van het fundamentalistisch terrorisme («jihadisme») heeft tot 
een stroomversnelling geleid in het versterken van het nationale 
sanctieregime. In 2014 zijn elf personen aan de nationale sanctielijst 
toegevoegd. Ook is de internationale samenwerking op het gebied van 
terrorismebestrijding geïntensiveerd door – mede op initiatief van 
Nederland – het oprichten van een Foreign Terrorist Fighters werkgroep in 
Global Counter Terrorisme Forum (GCTF) verband en de unanieme 
aanname van een door Nederland geco-sponsorde VNVR-resolutie. Om 
de nationale en internationale inzet tegen het terrorisme te versterken en 
om terroristische organisaties te delegitimeren, ondersteunde Nederland 
verschillende niet-gouvernementele organisaties op het gebied van 
countering violent extremism (CVE). De EU heeft in oktober 2014 de 
EU-strategie ten aanzien van contraterrorisme en buitenlandse strijders 
met betrekking tot Syrië, Irak en ISIS aangenomen.
In onderling overleg met betrokken bewindslieden werd de invulling van 
het Budget Internationale Veiligheid (BIV) 2014 vastgesteld en verdeeld. 
Daarbij werd een bedrag van EUR 41,4 miljoen overgeheveld naar de 
begroting van Buitenlandse Zaken ten behoeve van het Stabiliteitsfonds. 
Binnen het Stabiliteitsfonds werden deze middelen ingezet ter onder-
steuning van activiteiten in crisisgebieden gericht op stabilisatie, 
veiligheid en rechtsorde. Nederland droeg bijvoorbeeld bij aan de 
financiering van de Special Monitoring Mission van de OVSE in Oekraïne 
en aan diverse projecten gericht op veiligheid en stabiliteit in Syrië en 
omringende landen.
Naar aanleiding van overleg tussen coalitiepartners werd besloten het BIV 
per januari 2015 op de Defensie-begroting te plaatsen. De wijze van 
besluitvorming verandert hierbij niet.
Via het Matra-Zuid programma zijn democratische, rechtstatelijke en 
economische ontwikkelingen in met name Egypte, Jordanië, Marokko en 
Tunesië gesteund. Transitieprocessen in de regio verlopen verre van 
lineair en worden gekenmerkt door stappen vooruit en stappen terug. 
Ondanks het grillige karakter van deze processen zijn de Matra-Zuid 
fondsen voor 2014 uitgeput. In 2014 heeft de Inspectie Ontwikkelingssa-
menwerking en Beleidsevaluatie (IOB) een evaluatie van het programma 
uitgevoerd. De resultaten daarvan worden begin 2015 verwacht. Deze 
Tweede Kamer, vergaderjaar 2014–2015, 34 200 V, nr. 1 19
