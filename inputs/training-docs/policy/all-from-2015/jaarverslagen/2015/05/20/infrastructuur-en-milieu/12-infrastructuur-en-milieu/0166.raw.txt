Opbrengst derden
De opbrengsten derden van € 167,7 miljoen bestaan voor een groot deel 
uit vergoedingen voor huren en pachten van kavels onder beheer van 
RWS via RVOB (€ 30,7 miljoen). € 18,7 miljoen bestaat uit vergoedingen 
in het kader van de WVO, schades veroorzaakt door (vaar)weggebruikers 
aan de (water)wegen (€ 28,5 miljoen) en € 20 miljoen aan opbrengsten 
van de Nationale Bewegwijzieringsdienst. Een bedrag van € 9,4 miljoen 
heeft betrekking op vergoedingen van apparaatskosten, zoals voor 
personeel dat voor derden heeft gewerkt. De resterende opbrengst derden 
van € 60,3 miljoen betreffen met name bijdragen van provincies en 
gemeenten voor diverse uitgevoerde werkzaamheden in het kader van 
beheer en onderhoud. Het in de begroting geraamde bedrag van € 136,8 
miljoen is, naast opbrengsten voor schades en Waterwet, gebaseerd op 
de werkzaamheden die Rijkswaterstaat in het verleden voor derden 
uitvoerde. In 2014 zijn, net als in 2013, meer werkzaamheden voor derden 
uitgevoerd dan in het verleden.
Rentebaten
Deze baten hebben voornamelijk betrekking op vergoedingen over de 
rekening courant en korte termijndeposito’s die door Rijkswaterstaat 
worden aangehouden. De lagere baten ten opzichte van de begroting 
worden verklaard door de lagere rentestanden gedurende 2014.
Vrijval voorzieningen
De vrijval betreft de in 2014 betaalde personeelskosten, waarvoor al een 
reorganisatievoorziening was gevormd.
Bijzondere baten
De bijzondere baten bestaan grotendeels uit boekwinsten uit de verkoop 
van activa (€ 3 miljoen).
Lasten
  
Personele kosten (*1000)
Specificatie Begroting Realisatie 
2014 2014 
Aantal FTE 8.758 8.430 
Eigen personeelskosten 657.111 684.794 
Kosten Inhuur 60.334 88.375 
Totale personele kosten 717.445 773.169
 
De hogere kosten zijn onder meer het gevolg van toevoeging van 
personeel voor de vaarweg Lemmer-Delfzijl. Daarnaast zijn de kosten voor 
het eigen personeel per FTE de afgelopen jaren gestegen door een drietal 
redenen. Allereerst zijn de werkgeverslasten de afgelopen jaren gestegen 
(zonder dat daarvoor in de begroting een loonbijstelling heeft plaatsge-
vonden). Ten tweede verandert de opbouw van de formatie, waarbij 
steeds minder lagere schalen onderdeel hiervan uitmaken. Tot slot kent 
RWS – door de taakstelling en arbeidsmarksituatie – een beperkte in- en 
uitstroom van (nieuwe) medewerkers waardoor er relatief veel 
medewerkers aan het maximum van hun schaal zijn komen te zitten.
Tweede Kamer, vergaderjaar 2014–2015, 34 200 XII, nr. 1 165
