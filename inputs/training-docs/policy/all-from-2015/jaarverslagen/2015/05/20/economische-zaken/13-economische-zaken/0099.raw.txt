De beleidsartikelen
18 Natuur en regio 
Algemene doelstelling
Een concurrerende ruimtelijk-economische structuur, een veelzijdige 
natuur en een wederzijdse versterking van ecologie en economie.
De rijksoverheid werkt aan een versterking van de ruimtelijk-economische 
condities voor bedrijven. Het Rijk wil samen met bedrijfsleven, medeover-
heden, kennisinstellingen en andere stakeholders sterke punten van 
Nederland uitbouwen gericht op een goede concurrentiepositie. Daarbij 
richt het beleid zich in het bijzonder op mainports, brainports en green-
ports en valleys. Het gaat daarbij om het gericht versterken van zowel 
fysieke als niet fysieke aspecten, zoals (grensoverschrijdende) samen-
werking tussen bedrijven en kennisinstellingen, alsmede campussen en 
onderzoeksinfrastructuur. Verder wordt de regionale kant van ruimtelijke 
clusters verbonden aan Topsectoren en gewerkt aan wederzijdse 
versterking van beide.
Natuur, de biodiversiteit in het bijzonder, is essentieel voor een gezonde 
leefomgeving en heeft een grote economische waarde; zij levert grond-
stoffen, zuivert lucht en water, biedt ruimte voor recreatie/toerisme en 
wateropvang en is een van de aspecten van het vestigingsklimaat voor 
(internationale) bedrijven. Voor het behoud van de biodiversiteit zijn 
hiertoe door het Rijk gemaakte Europese (onder andere Vogelrichtlijn en 
Habitatrichtlijn) en internationale afspraken leidend. Een duurzame 
verbinding tussen economie en ecologie is essentieel om het niveau van 
welvaart en welzijn ook in de toekomst veilig te stellen. Ook bij bedrijven 
groeit het besef dat een echt duurzame ontwikkeling de enige weg vooruit 
is. Het Kabinet heeft in het regeerakkoord de ambitie uitgesproken om de 
Nederlandse natuur verder te versterken door middel van een grotere 
robuuste EHS ten opzichte van de eerdere herijkte EHS, natuur meer te 
integreren met andere maatschappelijke belangen en meer ruimte en 
ondersteuning te bieden aan ondernemerschap en initiatieven van 
burgers en andere private partijen. Deze ambities worden uitgewerkt in 
een natuurvisie.
Rol en verantwoordelijkheid
Een concurrerende ruimtelijk-economische structuur
Stimuleren en financieren
� De Minister is systeemverantwoordelijk voor een gezonde ruimtelijke 
economische structuur en stimuleert en financiert daarbinnen de 
versterking van «ports», «valleys» en clusters gerelateerd aan 
topsectoren. Hierbij is het van belang om agenda’s van verschillende 
overheden te verbinden ten einde schaalvoordelen te benutten, 
overheidsinspanningen te versterken en versnippering tegen te gaan.
Regisseren en financieren
� De Minister is lidstaatverantwoordelijk en heeft een regisserende rol 
voor het Europees Fonds Regionale Ontwikkeling (EFRO). Binnen EFRO 
bestaan, behalve de nationale programma’s, ook vier grensoverschrij-
dende programma’s (INTERREG A – ETS) Dit zijn: Euregio Maas-Rijn, 
Duitsland-Nederland, Vlaanderen-Nederland en Twee Zeeën. De 
Minister stelt budget beschikbaar in het kader van de nationale 
cofinanciering voor de landsdelige en de grensoverschrijdende 
programma’s.
Tweede Kamer, vergaderjaar 2014–2015, 34 200 XIII, nr. 1 98
