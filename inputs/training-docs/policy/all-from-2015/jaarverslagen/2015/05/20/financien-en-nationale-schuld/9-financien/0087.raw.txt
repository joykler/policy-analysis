Beleidsartikelen
Schaderestituties EKV (+ € 58,7 mln.)
Ondanks de moeilijke periode die de wereldeconomie doormaakt is de 
provenustroom boven verwachting goed op gang gebleven. Hierdoor zijn 
de schaderestituties hoger uitgekomen dan geraamd. Met name de 
terugbetalingsregeling met Argentinië, die in de Club van Parijs is 
gesloten, heeft hieraan een grote bijdrage geleverd.
Onttrekking begrotingsreserve Seno-Gom (+ € 36,3 mln.)
De Seno-Gom portefeuille wordt afbeheerd, er worden al een aantal jaar 
geen nieuwe polissen meer afgegeven. In 2014 is besloten om de 
Seno-Gom begrotingsreserve te laten vrijvallen. Hierdoor was de 
onttrekking uit de reserve € 36,3 mln. hoger dan geraamd. Er resteert nog 
39 mln. in de begrotingsreserve, welke zal vrijvallen in de komende drie 
jaren. Mogelijk schade-uitgaven uit de Seno-Gom portefeuille kunnen 
worden opgevangen met de begrotingsreserve voor de EKV.
Meetbare gegevens
Binnen de EKV wordt gebruik gemaakt van twee kengetallen. Beide 
kengetallen, de benchmark en BERB, bieden informatie over het gelijk-
waardige speelveld. De benchmark maakt een vergelijking tussen de 
producten en de voorwaarden waartegen die worden aangeboden binnen 
de EKV facilititeit en de BERB (de bedrijfseconomische resultaatbepaling) 
geeft het cumulatieve resultaat aan van alle polissen die per 1 januari 
1999 zijn afgesloten. Door kostendekkend te opereren en dit ook trans-
parant te presenteren wordt aangetoond dat er bij de Nederlandse EKV 
geen oneerlijke concurrentie plaatsvindt door middel van te lage 
verzekeringspremies. Hiermee wordt een bijdrage geleverd aan het 
voorkomen van een internationale race to the bottom.
Uit de benchmark (2014) is naar voren gekomen dat de EKV-faciliteit, op 
de beleidsonderdelen landenbeleid, premies, dekkingsbeleid en milieu- en 
sociale beoordeling, goed bestand is tegen de concurrentiedruk van 
andere exportkredietverzekeraars.
Uit de bedrijfeconomische resultaatbepaling (BERB) over 2014 is naar 
voren gekomen dat er sinds 1999 een cumulatief resultaat van 293 mln. is 
behaald. In 2014 is hieraan een bijdrage van 62 mln. geleverd.
Prestatie indicator   Streefwaarde 2014  Realisatie 2014 
 BERB  > 0 mln.  293 mln. 
benchmark   A  A
 
Tweede Kamer, vergaderjaar 2014–2015, 34 200 IX, nr. 1 86
