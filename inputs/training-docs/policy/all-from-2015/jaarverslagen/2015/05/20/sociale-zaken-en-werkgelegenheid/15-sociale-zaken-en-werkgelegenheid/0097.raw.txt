3. Financieel beheer en materieelbeheer 
Departementale bedrijfsvoering
Misbruik en oneigenlijk gebruik en frauderisico’s
Binnen SZW is veel aandacht voor M&O-beleid. Er is op veel aspecten 
daarvan het nodige geregeld of wordt verbeterd. Een effectieve aanpak 
van fraude en misbruik is noodzakelijk voor het draagvlak van overheids-
beleid. Dat geldt voor zowel interne als externe risico’s.
Interne risico’s
SZW heeft in 2014 een zelfevaluatie uitgevoerd waarin extra aandacht is 
besteed aan misbruik, oneigenlijk gebruik en fraude in de verantwoording 
van de lijnmanagers over hun interne M&O-beleid. Er zijn in 2014 geen 
interne fraudes van materieel belang geconstateerd. De zelfevaluatie vindt 
periodiek plaats. Daarnaast zal verantwoording over het gevoerde 
M&O-beleid (voor interne en externe risico’s) aandacht krijgen in de 
interne planning- en controlcyclus van SZW.
De ADR heeft op verzoek van het kabinet een quick scan uitgevoerd bij 
alle departementen om in korte tijd een beeld te krijgen van de wijze 
waarop de formele en informele regels binnen de Rijksdienst werken bij 
inkoop. Het resultaat van deze quick scan leverde voor SZW geen 
bijzonderheden op.
SZW heeft een scan uitgevoerd op het eigen integriteitmanagement, 
waarin gevraagd is naar incidenten zoals misbruik van bevoegdheden, 
ongewenste omgangsvormen, of belangenverstrengeling. In 2014 vonden 
enkele integriteitschendingen plaats. In de meeste gevallen ging het om 
(vermeend) ongepast gedrag al dan niet gekoppeld aan oneigenlijk e-mail- 
en internetgebruik door medewerkers van de organisatie. Het onderzoek 
naar deze schendingen loopt in 2015 door.
Externe risico’s
Het draagvlak voor het stelsel van sociale zekerheid in Nederland brokkelt 
af als fraude en misbruik onvoldoende worden bestreden en onbestraft 
blijven. Hiervoor is aandacht in het handhavingsbeleid. De ingezette 
maatregelen van SZW staan beschreven in de brieven van 4 oktober 2013 
49
en 20 december 2013 aan de Tweede Kamer . Dit beleid is gericht op 
opsporing, strikte handhaving, preventie en fraudebewustzijn. Daarnaast 
is er per 1 januari 2015 de richtlijn Fraudebestendige regelgeving van 
kracht.
Mede omdat een deel van de aan de Tweede Kamer gemelde maatregelen 
ter voorkoming en bestrijding van misbruik en oneigenlijk gebruik in 2014 
geïmplementeerd had moeten worden, is eind 2014 een extra impuls 
gegeven zodat dit alsnog in 2015 wordt gerealiseerd. Het wetgevings-
proces wordt op de nieuwe richtlijn Fraudebestendige regelgeving 
afgestemd. Ingevolge de richtlijn moet voorgenomen wet- en regelgeving 
zoveel mogelijk worden getoetst op frauderisico’s, onder meer door 
uitvoerders en handhavers te betrekken. In 2014 is de richtlijn Fraudebe-
stendige regelgeving opgenomen in het door SZW gebruikte Integraal 
Afwegingskader voor beleid en regelgeving (IAK), door toevoeging van 
vragen bij de uitvoerbaarheidstoets. De memorie van toelichting bij 
nieuwe regelgeving zal een voorstel bevatten over het al dan niet instellen 
van een fouten- en misbruiksignalering in de uitvoering. M&O zal 
nadrukkelijker betrokken worden bij beleidsevaluaties. In 2015 wordt 
bezien op welke systematische wijze signalen van risico’s voor fraude en 
49
Tweede Kamer, 17 050, nr. 439 en Tweede Kamer, 17 050, nr. 450.
Tweede Kamer, vergaderjaar 2014–2015, 34 200 XV, nr. 1 96
