Brede verantwoordelijkheid en zorgvuldigheid
De inspanningen in 2014 waren vooral gericht op het waarborgen van 
continuïteit van zorg en ondersteuning tijdens de transitie. Uitgangspunt 
blijft om de wensen en behoeften van de mensen centraal te stellen. 
Omdat dit inspanning vraagt op meerdere terreinen heeft het kabinet 
nauw overleg gevoerd met het zorgveld en alle betrokken partijen in 2014. 
Zo zijn in het voorjaar afspraken gemaakt met partijen waaronder ActiZ, 
de NPCF, Ieder(in) en het landelijk platform ggz en gemeenten over een 
zorgvuldige invoering van de zorg en ondersteuning in de nieuwe situatie. 
Met deze afspraken zetten partijen zich de komende tijd in om de 
veranderingen in de langdurige zorg zorgvuldig te laten verlopen voor 
cliënten, frictiekosten te beperken en zorgvernieuwing verder te stimu-
leren (TK 30 597, nr. 428).
Met de aanvaarding door de Eerste Kamer van de Wet maatschappelijke 
ondersteuning 2015 (8 juli 2014) en de Wet langdurige zorg (2 december 
2014) is er vanaf 1 januari 2015, samen met de Jeugdwet en de aange-
paste Zvw, sprake van een samenhangend en integraal nieuw wettelijk 
kader waarbinnen de hervorming van de langdurige zorg zijn beslag kan 
krijgen (TK 34 104, nr. 1). Maar veranderingen roepen vragen op. Het is 
van groot belang dat mensen weten wat de veranderingen voor hun 
situatie betekenen en dat indien mensen vragen hebben, deze goed en 
snel beantwoord worden. In 2014 heeft het kabinet de focus gelegd op 
communicatie (TK 30 597, nr. 428). In dit kader zijn we in oktober 2014 
gestart met het actief informeren van mensen over de veranderingen in 
de zorg via de campagne «Nederland verandert, de zorg verandert mee». 
Mensen kunnen bij www.dezorgverandertmee.nl terecht voor uitvoerige 
informatie over de veranderingen in de zorg.
Zeggenschap bij cliënt
Een van de belangrijke winstpunten van de Wet langdurige zorg (Wlz) is 
dat deze meer waarborgen voor cliënten bevat. Deze nieuwe wet regelt 
dat de cliënt kan kiezen om de zorg in een instelling of thuis te ontvangen. 
Zo kan bijvoorbeeld de cliënt via een persoonsgebonden budget (pgb) de 
zorg die thuis nodig is zelf inkopen. Zeggenschap is ook het uitgangspunt 
bij de invulling van de zorg. Via het zorgplan, dat samen met de cliënt (of 
diens vertegenwoordiger) wordt opgesteld, wordt ervoor gezorgd dat 
wordt geluisterd naar de wensen van de cliënt. In de kwaliteitsbrief van 
12 juni 2014 wordt zeggenschap genoemd als een van de speerpunten 
van beleid (TK 31 765, nr. 90). In het najaar van 2014 is dit in overleg met 
partijen verder uitgewerkt.
Langer zelfstandig blijven wonen en meedoen
Met een betere ondersteuning thuis kunnen mensen langer blijven 
meedoen in de samenleving. Omdat gemeenten met ingang van 2015 
verantwoordelijk worden voor de Wmo 2015 zijn het afgelopen jaar 
gesprekken gevoerd met 400 wethouders tijdens vijftien bijeenkomsten 
door heel Nederland (TK 29 538, nr. 157). Indien de gesprekken daar 
aanleiding toe gaven, werden gemeenten aanvullend bevraagd over hun 
voorbereidingen op een goede invoering. Uiteindelijk is door alle 
gemeenten aangegeven dat zij op 1 januari 2015 een passend ondersteu-
ningsaanbod hebben.
Tweede Kamer, vergaderjaar 2014–2015, 34 200 XVI, nr. 1 24
