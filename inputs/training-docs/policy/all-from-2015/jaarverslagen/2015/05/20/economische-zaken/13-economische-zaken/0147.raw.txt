Toelichting bij de samenvattende verantwoordingsstaat 
inzake agentschappen
Bijzondere baten
De bijzondere baten zijn € 12 mln hoger dan begroot. Het betreft 
bijdragen van extern geoormerkte budgetten (EGB’s) die geen relatie 
hebben met de productie. De bijdragen (waarvan € 9,5 mln PvA) zijn met 
name ter compensatie van het vertraagd beschikbaar komen van de 
beoogde besparing na de fusie.
Lasten
Apparaatskosten
Personele kosten
De personele kosten zijn € 22,5 mln hoger dan begroot.
Om uitvoering te kunnen geven aan het PvA en de toename van het 
opdrachtenpakket is het budget voor eigen personeel € 6,6 mln hoger dan 
begroot. Daarnaast bedragen de kosten 2014 voor de remplaçantenre-
geling na saldering met de baten € 7,9 mln. In 2015 zullen waarschijnlijk 
aanvullende remplaçantenkosten en hiermee samenhangende baten 
worden gerealiseerd door nadere matches met van werk naar werk 
kandidaten en herplaatsingskandidaten.
De personele lasten zijn voorts € 8 mln hoger door externe inhuur, 
noodzakelijk voor doorontwikkeling van het PvA en tijdelijke specialis-
tische ondersteuning bij verbetering van de bedrijfsvoering. Daarnaast is 
extra inzet nodig in het kader van bestuurlijke boetes wet dieren 
(opleiding en uitvoering) van eigen dierenartsen en practitioners. Voor de 
post practitioners (€ 5 mln begroot onder externe inhuur) heeft een 
stelselwijziging plaats gevonden waarbij deze kosten nu worden verant-
woord onder de materiële kosten. Deze stelselwijziging heeft geen 
gevolgen voor het resultaat en het eigen vermogen.
Materiële kosten
De materiële kosten zijn € 59,3 mln hoger dan begroot. Naast de hogere 
bijdrage aan de Shared Service Organisaties (SSO’s), zoals hieronder is 
aangegeven met € 12,5 mln, is als gevolg van het PvA een ophoging van 
het budget voor materiële kosten met € 20,8 mln noodzakelijk gebleken. 
In 2014 zijn verder de verslaggevingregels (RJ 270) voor de verant-
woording van de omzet aangepast. Als gevolg van deze aanpassing dient 
de door de inspectieorganisatie Kwaliteitskeuring Dierlijke Sector (KDS) 
gerealiseerde retributieomzet (€ 17,5 mln) meegenomen te worden in de 
omzet derden van de NVWA. Hiertegenover staat € 17,5 mln aan hogere 
materiële kosten (uitbesteed werk) dan begroot.
Onder de post specifieke kosten is door de stelselwijziging voor de 
verantwoording uitbesteed werk practitioners een bedrag van € 8,5 mln 
opgenomen. Het benodigde budget voor inzet practitioners is € 3,9 mln 
hoger dan begroot (bij personele kosten). Hier staan echter ook hogere 
opbrengsten derden tegenover.
Bijdragen SSO’s
De bijdragen aan SSO’s zijn € 12,5 mln hoger dan begroot. Door het 
vertraagd beschikbaar komen van de beoogde ICT-besparing na de fusie is 
de bijdrage aan DICTU € 8,7 mln hoger. Daarnaast is door vertraging in de 
afstoot van panden het benodigde budget voor het Rijksvastgoedbedrijf 
€ 4,1 mln hoger dan begroot. De kosten van het Inkoopuitvoerings-
centrum zijn € 0,3 mln hoger dan begroot, terwijl de bijdrage aan P-Direkt 
€ 0,1 mln en aan het Expertisecentrum € 0,5 mln lager uitvalt.
Tweede Kamer, vergaderjaar 2014–2015, 34 200 XIII, nr. 1 146
