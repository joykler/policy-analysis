van de Kieswet zijn gebracht. Ook werd een reactie uitgebracht op het 
rapport «Elke stem telt – Elektronisch stemmen en tellen» van de 
Commissie-Van Beek. Het jaar 2014 stond in het teken van de voorbe-
reiding op de inwerkingtreding van de Wet Raadgevend referendum, 
waarvan de uitvoering voor een belangrijk deel bij de Kiesraad wordt 
ondergebracht. De Raad valt onder de Kaderwet adviescolleges en stelt in 
de uitvoering daarvan jaarlijks een jaarverslag op. Alle adviezen van de 
Raad worden gepubliceerd op de website van de Raad, www.Kiesraad.nl. 
De besluiten die de Raad neemt in zijn hoedanigheid van centraal 
stembureau, zijn in rechte toetsbaar.
Verkiezingen
De verkiezingskosten (€ 1,4 mln.) bestonden bijna geheel uit de kosten in 
2014 voor de voorlichtingscampagnes in Europees Nederland voor de 
gemeenteraadsverkiezingen en Europees parlementsverkiezingen, de 
kosten voor de voorlichtingscampagne voor de Europees parlementsver-
kiezingen in Caribisch Nederland en de kosten voor de voorlichtingscam-
pagne voor de provinciale staten- en waterschapsverkiezingen in 2015. 
Daarnaast waren kosten voor het ontwikkelen en beschikbaar stellen van 
stemmaterialen voor de gemeenten en openbare lichamen.
Voor de herinrichting van het verkiezingsproces zijn er kosten gemaakt 
voor het opzetten van de registratiefaciliteit bij de Vertegenwoordigingen 
in Curaçao, Aruba en Sint Maarten. Nederlanders woonachtig in deze 
landen konden zich bij de verkiezing van het Europees Parlement voor het 
eerst bij de Vertegenwoordigingen registreren. Verder is het experiment 
met een nieuw stembiljet voor de kiezers in het buitenland bekostigd en 
zijn er uitgaven gedaan in het kader van het onderzoeken van de 
haalbaarheid van de voorstellen die zijn gedaan door de commissie 
Onderzoek elektronisch stemmen in het stemlokaal (commissie Van Beek).
De kosten voor de experimenten centrale stemopneming zijn opgenomen 
onder bijdragen aan medeoverheden (€ 0,16 mln.). Daarnaast is er sprake 
van een overlopende verplichting naar 2015 (€ 0,3 mln.).
Bijdragen aan medeoverheden
Experiment centrale stemopneming
De gemeenten die hebben geëxperimenteerd met de centrale stemop-
neming bij de verkiezingen van de gemeenteraden en de leden van het 
Europese Parlement hebben een bijdrage gekregen voor de extra kosten 
die een gevolg waren van het centraal tellen.
Ontvangsten
In 2014 was er sprake van enkele incidentele niet-geraamde ontvangsten. 
Dit betroffen onder andere bijdragen aan het European Knowledge 
Network (EUKN) uit 2012 die voor een deel in 2014 aan BZK zijn terugge-
stort.
Tweede Kamer, vergaderjaar 2014–2015, 34 200 VII, nr. 1 23
