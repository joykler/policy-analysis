Beleidsverslag
vrijkomen door de hervorming van het stelsel van studiefinanciering flink 
kunnen investeren in de kwaliteit van het hoger onderwijs en aan hoger 
onderwijs gerelateerd onderzoek.
Het wetsvoorstel dat deze stelselwijziging regelt is in september 2014 aan 
de Tweede Kamer aangeboden, in november 2014 aan de Eerste Kamer, 
en in januari 2015 aangenomen. Kern van de wet (intredingsdatum 
1 september 2015) is dat de basisbeurs verdwijnt en plaats maakt voor 
een sociale leenvoorziening die de overheid voor alle studenten ter 
beschikking stelt: het studievoorschot. Studenten kunnen het gewenste 
bedrag lenen tegen een voordelige rente en hoeven na hun afstuderen 
nooit meer dan 4% van hun meerinkomen (inkomen boven het wettelijk 
minimumloon) in te zetten voor aflossing. De terugbetaaltermijn wordt 
verlengd naar 35 jaar. Oud-studenten die het wettelijk minimumloon 
verdienen of minder, hoeven niet terug te betalen.
De aanvullende beurs (voor studenten met ouders die minder dan 
€ 46.000 verdienen) blijft niet alleen bestaan, maar wordt ook verhoogd 
om zo de toegankelijkheid van het hoger onderwijs te waarborgen voor in 
het bijzonder de lagere inkomensgroepen. De studentenreisvoorziening 
blijft in zijn huidige vorm behouden. Afgesproken is dat uiterlijk 1 januari 
2017 ook minderjarige deelnemers aan het mbo hier recht op krijgen. Dit 
stelt minderjarige mbo’ers in staat om breder te zoeken naar de meeste 
geschikte opleiding en stage. Voor onderwijsinstellingen in het mbo biedt 
deze regeling bovendien meer mogelijkheden voor profilering en 
specialisatie, bijvoorbeeld in techniekstudies. Daarnaast is de taskforce 
«Beter benutten Onderwijs en Openbaar Vervoer» opgericht waarin de 
OV-bedrijven en de overheid de handen ineen slaan om, in samenwerking 
met de onderwijsinstellingen en studenten, onderwijstijden en reizen van 
studenten meer over de dag te spreiden waardoor huisvesting van 
instellingen beter wordt benut en de spits in het openbaar vervoer wordt 
afgevlakt. De middelen die hierdoor vrijkomen, zullen worden geïnves-
teerd in de kwaliteit van het hoger onderwijs en aan hoger onderwijs 
gerelateerd onderzoek. De eerste generatie studenten die met het 
studievoorschot te maken krijgt, ontvangt na het afstuderen bovendien 
een tegemoetkoming in de vorm van een voucher van circa € 2.000 die 
ingezet kan worden voor (geaccrediteerde) bijscholing 5 tot 10 jaar na het 
afstuderen.
3. Wetenschap 
De Nederlandse wetenschap staat er goed voor. Uit het Interdeparte-
mentaal Beleidsonderzoek (IBO) Wetenschappelijk onderzoek blijkt dat het 
Nederlands wetenschapsstelsel zeer goed presteert met een gemiddeld 
niveau van middelen. Toch is een succesvolle toekomst van dit stelsel 
zeker geen vanzelfsprekendheid. In de «Wetenschapsvisie 2025: keuzes 
voor de toekomst» maakten we duidelijke keuzes in het wetenschaps-
beleid om zo de vooraanstaande rol van de Nederlandse wetenschap te 
behouden. De visie is tot stand gekomen in nauwe samenspraak met een 
groot aantal partijen waaronder vooraanstaande wetenschappers, 
veelbelovende wetenschappelijke talenten, de universiteiten en 
hogescholen, het bedrijfsleven, De Jonge Akademie, Science in Transition, 
KNAW en NWO. Drie ambities staan in de Wetenschapsvisie centraal: de 
Nederlandse wetenschap is van wereldformaat, de wetenschap is meer 
verbonden met de maatschappij en het bedrijfsleven en heeft maximale 
impact, én de Nederlandse wetenschap is ook in 2025 een broedplaats 
voor talent. Om deze ambities ook in de toekomst waar te kunnen maken 
Tweede Kamer, vergaderjaar 2014–2015, 34 200 VIII, nr. 1 21
