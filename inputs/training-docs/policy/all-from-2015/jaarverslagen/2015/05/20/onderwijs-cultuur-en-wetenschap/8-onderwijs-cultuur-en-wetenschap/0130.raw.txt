Bedrijfsvoeringsparagraaf
voor het tegengaan van fraude en misbruik. Voor de lijnmanagers is een 
speciale «toolbox (informatie)beveiliging en privacy» ontwikkeld. Deze 
toolbox bevat ook een richtlijn incidentenregistratie. Incidenten, 
waaronder fraude, worden daardoor snel en zorgvuldig gemeld, waardoor 
indien nodig direct corrigerend kan worden opgetreden. Periodiek legt de 
lijnmanager daarnaast verantwoording af aan de secretaris-generaal hoe 
hij binnen zijn dienstonderdeel omgaat met de (dreiging op) onderdelen 
van integrale beveiliging. Net als bij iedere organisatie kan er af en toe 
toch sprake zijn van «opzettelijke misleiding om een onrechtmatig of 
onwettig voordeel te verkrijgen». Kwader trouw bij medewerkers is 
mogelijk bij bijvoorbeeld financiële zaken (subsidies, aanbestedingen, 
vergelijkende offertes), voor informatie (bewerken van brieven, 
antwoorden op Kamervragen, memo’s aan bewindslieden), voor ICT 
(manipulatie van systemen, onklaar maken van systemen), voor personele 
zaken (collega’s bewerken, manipuleren, chanteren, van verkeerde 
informatie voorzien). Over 2014 zijn er geen meldingen dat OCW hiermee 
te maken heeft gehad.
Externe risico’s op misbruik, oneigenlijk gebruik en fraude
Het is het uitgangspunt dat OCW regelgeving tot stand brengt die zo min 
mogelijk gevoelig is voor fraude, misbruik of oneigenlijk gebruik. Jaarlijks 
worden de risico’s op misbruik en oneigenlijk gebruik geïnventariseerd. 
Waar nodig wordt het voorlichtings-, controle-, sanctie- of evaluatiebeleid 
aangescherpt, daarbij de wenselijkheid en doelmatigheid van deze 
middelen in ogenschouw nemend. Zo heeft OCW in lijn met de rijksbrede 
aanpak van fraude in 2014 besloten tot extra maatregelen om fraude met 
studiefinanciering maximaal te bestrijden. Voor een aantal specifieke 
onderdelen van de studiefinanciering, die voornamelijk samenhangen met 
migratie, wordt de voorlichting verbeterd, wordt er geïnvesteerd in 
fraudedetectie en worden al bestaande controles fors uitgebreid. De 
kosten hiervan bedragen € 2,45 miljoen per jaar en de baten lopen naar 
schatting op naar € 8,6 miljoen per jaar vanaf 2019. Deze maatregelen zijn 
per brief met de Tweede Kamer gedeeld.
OCW neemt actief deel aan de ministeriële commissie Aanpak Fraude, 
met name met het oog op de studiefinanciering. OCW heeft het project 
«Terughalen en terugvorderen in het buitenland» gecoördineerd. Daarin 
hebben verschillende overheden, waaronder CJIB, Belastingdienst, 
Openbaar Ministerie, Inspectie SZW en DUO onderling expertise 
uitgewisseld en zijn meerdere maatregelen geïdentificeerd om met meer 
kracht te kunnen invorderen in het buitenland.
Restrisico’s op misbruik en oneigenlijk gebruik
In sommige gevallen zijn de getroffen beheersmaatregelen niet voldoende 
om misbruik en oneigenlijk gebruik geheel uit te sluiten, bijvoorbeeld 
wanneer de kosten van controles hoger zijn dan de baten of de wettelijke 
mogelijkheden begrensd zijn. Er is dan sprake van restrisico of «restant 
M&O». Dit is de gevoeligheid voor misbruik en oneigenlijk gebruik die 
(bewust) overblijft nadat alle adequate maatregelen ten aanzien van 
voorlichting, controle, sanctie en evaluatie zijn getroffen. Aan de volgende 
geldstromen met een restrisico groter dan € 1 miljoen kleven na inzet van 
deze instrumenten toch nog risico’s:
Tweede Kamer, vergaderjaar 2014–2015, 34 200 VIII, nr. 1 129
