Beleidsartikelen
4. BELEIDSARTIKELEN 
4.1 Beleidsartikel 1 Inzet 
Algemene doelstelling
De Nederlandse krijgsmacht stelt eenheden gereed om invulling te 
kunnen geven aan zijn drie hoofdtaken:
– Bescherming van het eigen en het bondgenootschappelijk grondge-
bied, met inbegrip van de Caribische delen van het Koninkrijk, en van 
de belangen van het Koninkrijk wereldwijd;
– Bevordering van de internationale rechtsorde en stabiliteit;
– Ondersteuning van civiele autoriteiten bij rechtshandhaving, rampen-
bestrijding en humanitaire hulp, zowel nationaal als internationaal.
Rol en verantwoordelijkheid
De Minister is verantwoordelijk voor het beschikbaar stellen en daadwer-
kelijk inzetten van eenheden om de veiligheid van het eigen en bondge-
nootschappelijk grondgebied te handhaven. Verder is de Minister in 
samenwerking met bondgenoten verantwoordelijk voor de uitvoering van 
bijdragen aan missies voor conflictpreventie, crisisbeheersing en 
vredesopbouw, zowel in Europa als daarbuiten. Het Koninkrijk der 
Nederlanden draagt daarmee bij aan de handhaving en bevordering van 
de internationale rechtsorde. De eenheden kunnen ook worden ingezet 
ten behoeve van nationale taken en het verlenen van (internationale) 
noodhulp.
Opzet artikel
Onder Beleidsartikel 1 Inzet wordt een overzicht geboden van de gehele 
inzet van de krijgsmacht. Dit betreft de bijdragen van Defensie aan 
crisisbeheersingsoperaties, contributies aan common funded Navo- en 
EU-operaties, inzet voor nationale en koninkrijkstaken en overige inzet. 
Het artikel is daartoe uitgebreid met één niet-financieel overzicht voor de 
structurele inzet voor nationale en koninkrijkstaken, bijvoorbeeld door de 
KMar, de Explosieven Opruimingsdienst Defensie (EODD) en de 
Kustwachten. In Beleidsartikel 1 is de verantwoording opgenomen van de 
additionele uitgaven voor inzet onder verantwoordelijkheid van de 
Commandant der Strijdkrachten. In de beleidsartikelen 2 tot en met 5 
wordt de taakuitvoering verantwoord voor zeestrijdkrachten, landstrijd-
krachten, luchtstrijdkrachten, de marechaussee en de aan hen gemanda-
teerde inzet, voor zover deze niet valt onder artikel 1.
Beleidsconclusie
De krijgsmacht is in 2014, ondanks de ingrijpende veranderingen in de 
organisatie, ingezet voor alle drie de hoofdtaken in operaties op verschil-
lende plaatsen in de wereld en in Nederland. Het beroep op Defensie in 
2014 was groot. De krijgsmacht is onder meer ingezet in Afghanistan, 
Mali, de hoorn van Afrika, het Midden-Oosten, de Balkan en Turkije. Ook 
de nationale inzet, waaronder die van de Koninklijke Marechaussee, de 
explosievenopruimingsdienst, luchtruimbewaking, de kustwacht en 
militaire bijstand en steunverlening ging onverminderd door, evenals de 
inzet in het Caribisch deel van het Koninkrijk. Er was in 2014 bovendien 
een groeiende vraag naar ondersteuning door Defensie binnen 
Nederland. Het kost Defensie echter uiterste inspanningen om aan de 
gevraagde inzet te kunnen voldoen.
Tweede Kamer, vergaderjaar 2014–2015, 34 200 X, nr. 1 23
