ProRail
De Staat houdt 100% van de aandelen van Railinfratrust BV die op haar 
beurt 100% van de aandelen ProRail houdt. Het aandeelhouderschap ligt 
bij de Minister van Infrastructuur en Milieu. Het aandeelhouderschap is 
belegd bij een separate toezichteenheid binnen de hoofddirectie FMC. De 
sturing vanuit de aandeelhoudersrol is complementair ten opzichte van de 
sturing als concessie- en als subsidieverlener. Er komt een strakkere 
sturing op de beleidsdoelen (LTSA), ook vanuit de aandeelhoudersrol.
In verband met het vertrek van de directeur Operatie en de president-
directeur in 2014 is de directeur Projecten tijdelijk benoemd als statutair 
bestuurder van ProRail. Door interim-functievervulling is tijdelijk invulling 
gegeven aan de ontstane vacatures in het bestuur. Naar verwachting 
zullen de bestuursfuncties in de loop van 2015 permanent worden 
ingevuld. In juni 2014 is een nieuwe president-commissaris ProRail 
benoemd en is een commissaris afgetreden in verband met het bereiken 
van de maximale zittingsduur voor leden van de Raad van Commissa-
rissen.
Het toezicht op ProRail is belegd bij de Autoriteit Consument & Markt 
(ACM), de Inspectie Leefomgeving en Transport en de Directie Openbaar 
Vervoer en Spoor van het Directoraat-Generaal Bereikbaarheid van het 
Ministerie van Infrastructuur en Milieu.
Stichting VAMEX
De VAMEX heeft in 2014 een aanvang gemaakt met de eerder geplande 
omruil van de oude in omloop zijnde papieren vaarbewijzen in de 
moderne geplastificeerde vaarbewijzen. De hiermee gemoeide kosten 
komen ten laste van de egalisatiereserve.
De VAMEX heeft de afgelopen jaren veel geïnvesteerd in verdere 
kwaliteitsverbetering en efficiency. De begroting 2015 is goedgekeurd. De 
huidige stand van de egalisatiereserve maakt het mogelijk om naast de 
uitvoering van de geplande omruilactie ook de tarieven voor 2015 te 
verlagen.
Naar aanleiding van het rapport over de herpositionering van zbo’s is bij 
de VAMEX in 2014 een onafhankelijk onderzoek «business case» 
uitgevoerd naar de meerwaarde en (financiële) risico’s van de van de in 
het rapport «Herpositionering zbo’s» aangehaalde optie om de taken 
onder te brengen bij het CBR. Over de voortgang en de uitkomst van het 
onderzoek zal het kabinet de Tweede Kamer afzonderlijk informeren in de 
voortgangsrapportage implementatie herpositionering zbo’s.
RDW
De kwaliteit van dienstverlening van de RDW was in 2014 op orde. De 
RDW kreeg bij een breed klanttevredenheidsonderzoek een gemiddeld 
rapportcijfer van een 7,4. De wettelijke en de in de Toezichtvisie neerge-
legde prestatie-indicatoren en normen zijn voor het overgrote deel 
gehaald. De RDW heeft in 2014 in afstemming met het ministerie de set 
normen en indicatoren herijkt en aangepast aan actuele ontwikkelingen 
op het gebied van onder meer risicogestuurd toezicht.
Er was sprake van een stabiele tariefontwikkeling; een gemiddelde stijging 
van 0%. De omzet was over 2014 hoger dan begroot. De verwachte 
omzetdaling bleef uit. Door onder meer fiscale maatregelen eind 2014 
daalden de autoverkopen minder dan verwacht en was het aantal eerste 
Tweede Kamer, vergaderjaar 2014–2015, 34 200 XII, nr. 1 203
