Bedrijfsvoeringsparagraaf
3. BEDRIJFSVOERINGSPARAGRAAF 
Artikel 1. Raad van State 
De Raad van State besteedt op een gestructureerde wijze aandacht aan 
het primair proces, aan de ondersteunende processen en aan de hiermee 
samenhangende beheerstaken. De Raad beschikt over een planning en 
controlcyclus, die voorziet in momenten waarop (financiële) management-
informatie wordt beoordeeld.
1. Rechtmatigheid 
In 2014 zijn de tolerantiegrenzen voor de rechtmatigheid niet 
overschreden. Er is sprake van een getrouwe weergave.
2. Totstandkoming beleidsinformatie 
De totstandkoming van de beleidsinformatie in het verslagjaar voldeed 
aan de eisen die daaraan worden gesteld in de Rijksbegrotingsvoor-
schriften van de Minister van Financiën. Er hebben zich geen bijzonder-
heden voorgedaan.
3. Financieel en materieelbeheer 
De inzet van de in de Rijksbegrotingsvoorschriften genoemde instru-
menten heeft in 2014 geresulteerd in beheerste bedrijfsprocessen.
De Raad van State heeft in 2014 structurele maatregelen doorgevoerd in 
het inkoopbeheer en de procedures omtrent aanbesteden. Deze proce-
dures zijn begin 2014 binnen de organisatie geïmplementeerd. Aanbe-
steden vindt door de Raad van State op beheerste wijze plaats. Een punt 
van aandacht is nog een gestructureerde vastlegging van de motivering 
van de gekozen aanbestedingsprocedure.
In november 2014 heeft de Raad van State het financieel systeem van de 
Tweede Kamer in gebruik genomen. De conversie is op beheerste wijze 
verlopen. Ondanks enkele opstartproblemen met het gebruik is de 
implementatie geslaagd.
Daarnaast is de onder regie van de Belastingdienst uitgevoerde Rijksbrede 
aanbesteding op de inkoop van boeken en tijdschriften/vakliteratuur 
mislukt door het faillissement van de partij aan wie is gegund. De Raad 
van State is een intensieve kennisorganisatie. Uit oogpunt van de 
continuïteit van het primair proces was de Raad genoodzaakt orders te 
plaatsen bij onder andere Kluwer. Deze orders zijn als onrechtmatig 
gekwalificeerd. Overigens hebben binnen de Rijksdienst meer kennisin-
tensieve organisaties met het mislukken van de aanbesteding te maken.
4. Overige aspecten van bedrijfsvoering 
Er hebben zich geen bijzonderheden voorgedaan.
Tweede Kamer, vergaderjaar 2014–2015, 34 200 IIB, nr. 1 35
