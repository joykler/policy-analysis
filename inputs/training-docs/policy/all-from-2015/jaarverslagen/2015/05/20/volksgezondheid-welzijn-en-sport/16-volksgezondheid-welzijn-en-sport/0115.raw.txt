De post omzet derden bestaat uit jaarvergoedingen en de vergoedingen 
voor de beoordeling van geneesmiddelen. Jaarvergoedingen bestaan uit 
vergoedingen voor instandhouding van de inschrijving van een humaan 
of veterinair farmaceutisch product in het register. Voor het beoordelen 
van nieuwe geneesmiddelen en het beoordelen van wijzigingen op 
bestaande geneesmiddelen brengt het aCBG op basis van de Geneesmid-
delenwet en de regeling Diergeneesmiddelen daarvoor vastgestelde 
tarieven in rekening. De omzet derden is per saldo € 3,4 miljoen lager dan 
begroot, vooral omdat de omzet beoordeling van nieuw te registreren 
geneesmiddelen achterbleef bij de verwachtingen.
De rentebaten hebben betrekking op de rente over deposito’s, rekening-
courantsaldi Rijkshoofdboekhouding en betaalde rente door debiteuren 
met achterstallige betalingen.
Lasten
De personele kosten zijn € 1,1 miljoen hoger dan begroot. Een belangrijk 
gedeelte van deze toename betreft een rubriceringswijziging van 
inbestede personele kosten die eerder onder materiële kosten vielen. Eind 
2014 had het aCBG circa 262 fte in dienst. Onder de personele kosten zijn 
tevens de kosten van uitzendkrachten, werving en selectie, scholing, 
reiskosten en wachtgelden opgenomen.
De materiële kosten zijn € 3,9 miljoen lager uitgevallen dan begroot. In 
het licht van de tegenvallende omzet voor beoordeling van geneesmid-
delen zijn maatregelen getroffen om de kosten te beperken. Een deel van 
de verlaging betreft de eerder genoemde rubriceringswijziging. De 
materiële kosten hebben betrekking op automatisering, bureaukosten, 
huur- en servicekosten voor het pand in Utrecht, onderzoek RIVM en de 
bijdrage aan de subsidie voor de Stichting Lareb (€ 2,1 miljoen).
De afschrijvingskosten zijn € 1,1 miljoen lager dan begroot, omdat er 
voorgaande jaren minder is geïnvesteerd dan verwacht werd. Mede in 
verband met de eerder genoemde kostenbesparingen.
De kosten van het ZBO College bestaan uit een schadeloosstelling, 
vacatiegelden, vergaderkosten en reis- en verblijfkosten voor de leden van 
het college.
Tweede Kamer, vergaderjaar 2014–2015, 34 200 XVI, nr. 1 114
