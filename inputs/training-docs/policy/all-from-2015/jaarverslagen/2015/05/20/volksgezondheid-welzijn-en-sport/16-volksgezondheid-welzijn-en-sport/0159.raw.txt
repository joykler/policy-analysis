– De verdiepingsparagraaf van de Zvw en de AWBZ is verder uitgebreid 
met cijfers over de jaren 2012 tot en met 2014. Hierin zijn nu niet alleen 
de mutaties van 2014, maar ook van 2012 en 2013 per deelsector 
gepresenteerd. Hierdoor krijgt de lezer beter inzicht in de wijzigingen 
na de publicatie van het jaarverslag over het betreffende jaar.
Het Budgettair Kader Zorg (BKZ)
De BKZ-uitgaven bestaan uit de zorguitgaven op grond van de Zorgverze-
keringswet (Zvw) en de Algemene Wet Bijzondere Ziektekosten (AWBZ). 
Een deel van de begrotingsuitgaven wordt ook toegerekend aan het BKZ. 
Tot deze categorie hoort een deel van de uitgaven voor zorgopleidingen, 
de uitgaven op basis van de Wet tegemoetkoming chronisch zieken en 
gehandicapten (Wtcg) en de uitgaven voor zorg, welzijn en jeugdzorg op 
Caribisch Nederland. Deze uitgaven worden op de VWS-begroting 
verantwoord. Tot slot zijn er BKZ-uitgaven die via andere begrotings-
hoofdstukken lopen. Het gaat hierbij om de middelen die via het Gemeen-
tefonds worden uitgekeerd aan gemeenten voor uitgaven voor huishou-
delijke hulp in het kader van de Wet maatschappelijke ondersteuning 
(Wmo).
Het verplicht eigen risico en de eigen bijdragen worden samen gerekend 
tot de niet-belastingontvangsten. De bruto-BKZ-uitgaven minus deze 
niet-belastingontvangsten vormen de netto-BKZ-uitgaven. Het Budgettair 
Kader Zorg is het kader voor de netto-BKZ-uitgaven.
Tabel 1 toont de bruto-BKZ-uitgaven en BKZ-ontvangsten.
  
Tabel 1 Samenstelling van de bruto-BKZ-uitgaven en -ontvangsten naar financie-
1 
ringsbron (bedragen x € 1 miljard)
 Omschrijving  2014 
 Bruto-BKZ-uitgaven jaarverslag 2014  70,2 
Premiegefinancierd  67,9  
 waarvan AWBZ  27,8 
 waarvan Zvw 40,1  
 Begrotingsgefinancierd 2,3  
 waarvan Wmo 1,7  
 waarvan Zorgopleidingen 0,1  
 waarvan Wtcg 0,4  
 waarvan zorg Caribisch Nederland 0,1  
 BKZ-ontvangsten jaarverslag 2014  5,1 
waarvan eigen bijdrage Zvw   3,1 
 waarvan eigen bijdrage AWBZ  2,0 
 Netto-BKZ-uitgaven stand jaarverslag 2014 65,1 
1 
Als gevolg van afronding kan de som der delen afwijken van het totaal.
Bron: VWS, NZa-gegevens over de productieafspraken en voorlopige realisatiegegevens, 
gegevens ZiNL over de (voorlopige) financieringslasten Zvw en AWBZ.
 
Tweede Kamer, vergaderjaar 2014–2015, 34 200 XVI, nr. 1 158
