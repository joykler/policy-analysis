De beleidsartikelen
indicator uit de Global Entrepeneurship Monitor (GEM) meet het 
aandeel personen in de volwassen populatie van een land dat bezig is 
een bedrijf op te starten of een jong/nieuw eigen bedrijf heeft. 
Voordeel van deze meting is dat het ook vergelijking mogelijk maakt 
met landen buiten de EU (OECD).
3. De investeringsquote en het aandeel snelle groeiers geven een 
indicatie van de kwaliteit van ondernemerschap. Juist ondernemin-
gen die investeren en groeien, hebben een positief effect op 
economische groei en werkgelegenheid. De investeringsquote 
bereikte in 2010 een dieptepunt en leefde daarna weer iets op. 
Bedrijfsinvesteringen nemen sinds 2014 weer toe. De cijfers wijken af 
van de cijfers opgenomen in de begroting 2014 vanwege de 
actualiseerde cijfers in het Centraal Economisch Plan 2014.
4. Ten behoeve van de internationale vergelijkbaarheid rapporteert EZ, 
in afwijking van de cijfers in de begroting 2014, de cijfers over snelle 
groeiers op basis van het Eurostat-OECD handboek. Het CBS is 
gevraagd deze cijfers conform dit handboek te maken. Een bedrijf is 
een snelle groeier wanneer het in 3 jaar tijd een werkgelegenheids-
groei heeft gerealiseerd van meer dan 72,8%. Daarbij wordt alleen 
gekeken naar bedrijven met meer dan 10 werknemers. De aanhou-
dende laagconjunctuur kan worden gezien als een belangrijke 
verklaring voor de dalende trend in het aandeel snelle groeiers.
5. Nederland doet het goed op ICT-gebied. Dat blijkt uit verschillende 
indicatoren. Zo scoort Nederland in internationaal perspectief hoog 
ten aanzien van «networked readiness». Het World Economic Forum 
(WEF) maakt jaarlijks een analyse van landen, waarin de toegankelijk-
heid van de markt voor nieuwe ICT ontwikkelingen, de alertheid van 
bedrijven, burgers en overheden om op nieuwe ICT ontwikkelingen in 
te spelen wordt gevolgd. In 2013 steeg Nederland in deze ranking van 
144 landen naar de top 5. Deze stijgende trend is al een aantal jaren 
zichtbaar.
Beleidsconclusies
Bedrijfsfinanciering
De financiering van het bedrijfsleven, en met name van het MKB, blijft 
onder druk staan. Uit de Financieringsmonitor van december 2014 blijkt 
dat bedrijven, in vergelijking met de monitor van juli 2014, de gezochte 
financiering weer iets vaker hebben aan kunnen trekken. Voor het 
kleinbedrijf blijft echter het aandeel afwijzingen hoog. Dat geldt voor 
zowel vreemd vermogen als voor eigen vermogen. De meest genoemde 
reden van afwijzing blijft het risico voor de beoogde financier. Zowel 
banken als eigen vermogen-verstrekkers (bijvoorbeeld participatie-
maatschappijen) zijn voorzichtiger geworden. De garantieregelingen 
ondersteunen echter ook in deze tijden daar waar noodzakelijk en 
mogelijk de toegang tot financiering. Het risico van de financier wordt 
verminderd, wat in deze tijden dus van groot belang is om het bedrijfs-
leven aan de benodigde financiering te helpen.
De aangekondigde maatregelen in het Aanvullend Actieplan 
MKB-financiering (TK, 32 637, nr. 147) zijn in de begroting 2015 verwerkt. 
In de brief «Voortgang Ondernemingsfinanciering» van 31 december 2014 
(TK, 32 637, nr. 162) is gemeld dat aan de verschillende maatregelen die 
voortkomen uit deze beleidswijziging sinds de aankondiging ervan vanuit 
de overheid in samenwerking met marktpartijen hard is gewerkt, en het 
Aanvullend Actieplan MKB-financiering daardoor goed op schema ligt. De 
brief meldt de huidige resultaten bij de verschillende maatregelen.
Tweede Kamer, vergaderjaar 2014–2015, 34 200 XIII, nr. 1 49
