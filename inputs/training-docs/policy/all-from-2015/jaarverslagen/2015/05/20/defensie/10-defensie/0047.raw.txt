Beleidsartikelen
miljoen). Tevens is realisatie van het budget naar aanleiding van de inzet 
van de Patriots (€ 3,8 miljoen) ten laste van het CLSK gebracht.
Het onderhoud van de NH-90 (€ 2,5 miljoen) is daarentegen overgeheveld 
naar de DMO. Ook is de beschikbare budgetruimte van CLSK verhoogd 
door de verrekening van de inzet boven Irak (€ 4,2 miljoen) en de 
ondersteuning van de ramp met de MH-17 (€ 2,3 miljoen). De verkregen 
budgetruimte is in 2014 echter niet omgezet in daadwerkelijke uitgaven 
omdat er vertraging is tussen de inzet en het aanvullen van de voorraad 
en het onderhoud na de inzet.
Het resterende verschil tussen begroting en realisatie (€ 3 miljoen) 
bestaat uit de ontvangen prijscompensatie en kleine posten op de 
operationele onderdelen en het Logistiek Centrum Woensdrecht.
Apparaatsuitgaven
De afwijkende apparaatsuitgaven van € 0,6 miljoen worden veroorzaakt 
door de hogere personeelsuitgaven (€ 20,9 miljoen) en lagere materiële 
uitgaven (– € 20,3 miljoen).
De hogere realisatie op de personeelsuitgaven komt onder meer door de 
bijstelling van de personele budgetten voor de herstelpremie ABP (€ 3,8 
miljoen), het ontvangen van de loonbijstelling (€ 1,8 miljoen) als 
compensatie voor de premies voor sociale lasten, de overheveling van 
budget vanuit het CDC in verband met de vertraging in de reorganisatie 
bij de Defensie Gezondheidszorgorganisatie (DGO) (€ 4,5 miljoen) en de 
hogere uitgaven aan ontslagbescherming (€ 10,3 miljoen), waarvan € 5,7 
miljoen is gecompenseerd vanuit de Bestuursstaf.
De lagere realisatie op materiële uitgaven, voornamelijk op overige 
exploitatie, komt vooral doordat het verwervingsbudget naar het CDC is 
overgegaan (€ 4,7 miljoen) en door lagere uitgaven voor de vliegeroplei-
dingen (€ 10 miljoen). Daarnaast heeft herallocatie van budgetten 
plaatsgevonden voor het oplossen van defensiebrede problematiek (€ 3,2 
miljoen).
Tweede Kamer, vergaderjaar 2014–2015, 34 200 X, nr. 1 46
