Beleidsartikelen
4.4 Beleidsartikel 4 Taakuitvoering luchtstrijdkrachten 
Algemene doelstelling
De luchtstrijdkrachten leveren lucht- en grondgebonden capaciteit voor 
nationale en internationale operaties.
Rol en verantwoordelijkheid
De Minister is verantwoordelijk voor de vaststelling van de omvang en de 
samenstelling van de luchtstrijdkrachten. Voor de lucht- en grondge-
bonden capaciteit van de krijgsmacht is het Commando Luchtstrijd-
krachten (CLSK) verantwoordelijk voor het operationeel gereedstellen en 
in stand houden van de eenheden. De luchtstrijdkrachten zijn inzetbaar 
voor zowel expeditionaire taken als voor nationale taken.
Beleidsconclusie
Het CLSK heeft een bijdrage geleverd aan de drie hoofdtaken van de 
krijgsmacht en daarmee aan belangrijke onderdelen van het ambitie-
niveau van Defensie. Het CLSK heeft in 2014 met diverse onderdelen 
deelgenomen aan grote en kleine internationale operaties. Met de 
langdurige inzet van vier F-16’s in Afghanistan, Air Policing in 
Oost-Europa en in het laatste kwartaal de inzet tegen ISIS met zes (plus 
twee in reserve) F-16’s is het ambitieniveau voor gevechtsvliegtuigen 
meer dan volledig gevuld. Daarnaast is naast de gegarandeerde capaciteit 
een additionele bijdrage geleverd voor de uitvoering van structurele 
nationale taken en bijstand en steunverlening, zowel in Nederland als in 
het Caribische deel van het Koninkrijk. Met de inzet van de C-130 is in het 
kader van de ramp met de MH-17 een bijdrage geleverd aan de benodigde 
transportcapaciteit.
De materiële gereedheid van de Apache en de Chinook is in de laatste 
maanden van 2014 pas verbeterd. Het duurt naar verwachting tot ten 
minste eind 2015 voordat de beschikbaarheid en inzetbaarheid volledig 
zijn. De afname van de laatste zeven NH-90 helikopters is in de tweede 
helft van 2014 opgeschort vanwege bovenmatige corrosie en slijtage. In 
december is besloten de afname te hervatten (Kamerstuk 25 928, nr. 69). 
De eerste toestellen zijn inmiddels geleverd. Om het capaciteitstekort te 
beperken, is in 2014 besloten om, naast de acht reeds aangehouden 
Cougar helikopters, de resterende Cougars niet te verkopen en een aantal 
opnieuw in gebruik te nemen.
De beschikbaarheid van verschillende vliegtuigtypes is het afgelopen jaar 
negatief beïnvloed door het tekort aan vooral technisch personeel en door 
de invoering van het ERP-systeem. Zo was het kwantitatief en kwalitatief 
vullen van data in de onderhoud- en voorraadsystemen een tijdrovend en 
complex proces. In een aantal gevallen konden bestellingen niet worden 
geplaatst of defecte componenten niet worden gerepareerd door 
onvoldoende datavulling in systemen. Dit had een negatief effect op de 
geoefendheid en daarmee op de operationele gereedheid, in het bijzonder 
het voortzettingsvermogen. Dit heeft ertoe geleid dat verschillende 
vliegtuigtypes in 2014 niet op elk moment konden voldoen aan de 
operationele doelstellingen. Zie verder de toelichting bij de diverse types 
onder de tabel.
Tweede Kamer, vergaderjaar 2014–2015, 34 200 X, nr. 1 42
