Beleidsartikelen
Uitkering Rente aan Griekenland
Onderdeel van de afspraken van de Eurogroep van februari en november 
2012 is dat de inkomsten van de ECB en de nationale centrale banken uit 
de Griekse staatsobligaties die niet zijn meegenomen in de obligatie-
omruil van februari 2012 worden doorgegeven aan Griekenland. Dit 
betreft de inkomsten uit de SMP-portefeuille en de ANFA-portefeuille. 
Nederland heeft in juli 2014 aan het ESM de SMP-inkomsten over 2014 
van 112 miljoen euro overgemaakt. Het ESM heeft hiervoor een speciale 
rekening, waarop lidstaten de SMP-winsten kunnen overmaken. Deze 
inkomsten zullen door het ESM, na een positief oordeel van de voortgang 
van het programma (of na een positieve post-programme missie na 
afloop van het programma), naar Griekenland worden overgemaakt. 
Omdat de huidige voortgangsmissie nog niet is afgerond, zijn de 
SMP-inkomsten over 2014 nog niet naar Griekenland overgemaakt.
Ontvangsten
Ontvangsten IFI’s (+ € 1,5 mln.)
De terugbetalingen van leningen door de Europese Investeringsbank (EIB) 
en de Wereldbank zijn hoger dan geraamd. Bij de EIB gaat het om 
leningen aan landen in Afrika, het Caribisch gebied en de Stille Oceaan 
(ACS-landen), en de Europese landen en gebieden overzee (LGO) onder 
het Europees Ontwikkelingsfonds in het kader van de verdragen van Lomé 
en Cotonou. Bij de Wereldbank gaat het om de EEC Special Action 
Account, waarbij in Europese Economische Gemeenschap verband via de 
Wereldbank speciale kredieten worden verstrekt op concessionele basis 
aan ontwikkelingslanden welke over langere periode worden terugbe-
taald.
Rente Griekenland (– € 11,5 mln.)
Door een lagere rente dan de geraamde CPB rekenrente en de retroactieve 
correctie van de renteverlaging (zoals door de Eurogroep in december 
2012 overeengekomen) zijn de ontvangsten op de Griekse lening lager 
uitgevallen.
Tweede Kamer, vergaderjaar 2014–2015, 34 200 IX, nr. 1 80
