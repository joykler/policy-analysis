Beleidsartikelen
37.3 Terugkeer 
Bijdrage aan agentschappen
DJI – Dienst Vervoer en Ondersteuning
De DT&V schakelt de Dienst Vervoer en Ondersteuning (DV&O) in voor het 
vervoer van vreemdelingen. De realisatie is lager omdat de DT&V in 2014 
minder gebruik heeft hoeven maken van de diensten van DV&O, mede 
vanwege een efficiënter ingericht ketenproces.
Subsidies
REAN-regeling
De DT&V en de IOM werken met elkaar samen op het gebied van 
zelfstandige terugkeer. De hogere realisatie is veroorzaakt doordat het 
begrotingsartikel met ingang van 2014 ook andere subsidie uitgaven van 
de DT&V omvat, die voor 2014 geboekt werden op het instrument 
opdracht vreemdelingen vertrek. Deze mutatie heeft betrekking op een 
onderlinge verschuiving van budgetten.
Opdrachten
Terugkeer vreemdelingen
De DT&V bevordert het daadwerkelijke vertrek van vreemdelingen door 
de regie over het vertrekproces van individuele vreemdelingen te voeren. 
Dat gebeurt onder meer door het voeren van gesprekken met vreemde-
lingen, het faciliteren van het verkrijgen van reisdocumenten, het geven 
van voorlichting en het voorbereiden van het daadwerkelijke vertrek. 
Daarnaast bevordert de DT&V de samenwerking op het terrein van 
terugkeer met landen van herkomst en landen van de Europese Unie.
Ook in 2014 heeft de prioriteit in eerste instantie gelegen bij zelfstandig of 
vrijwillig vertrek en hebben vreemdelingen van de overheid praktische en 
financiële ondersteuning voor terugkeer ontvangen. Door de IOM, 
gemeenten, onderwijsinstellingen en maatschappelijke organisaties zijn 
met nationale en Europese middelen verschillende projecten uitgevoerd 
waarin aan vreemdelingen «in natura» ondersteuning is geboden, zoals 
bijvoorbeeld het bieden van een (vak)opleiding en het opstellen van een 
businessplan. Indien vreemdelingen desondanks niet vrijwillig vertrekken, 
wordt ingezet op gedwongen vertrek, waarbij medewerking van landen 
van herkomst essentieel is. Kabinetsbreed is ingezet op het verkrijgen van 
deze medewerking van herkomstlanden.
De realisatie was in 2014 lager dan begroot. Reden voor deze onderuit-
putting is deels gelegen in het feit dat de DT&V in 2014 ook incidentele 
financiële middelen vanuit de EU heeft ontvangen. Daarnaast was in 2014 
een afname zichtbaar in het aantal fysieke verplaatsingen van vreemde-
lingen tussen de verschillende ketenpartners.
Tweede Kamer, vergaderjaar 2014–2015, 34 200 VI, nr. 1 96
