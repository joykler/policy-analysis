ad 1 en 2) Begrotingsuitgaven ten laste en -ontvangsten ten gunste van de 
begroting
Onder de post uitgaven en ontvangsten zijn de per saldo gerealiseerde 
begrotingsuitgaven en -ontvangsten opgenomen. Deze komen overeen 
met de totaalbedragen uit de verantwoordingsstaat en zijn reeds 
toegelicht in het beleidsverslag.
ad 3) Liquide middelen
Het Ministerie van VWS heeft geen saldo op haar bankrekeningen.
ad 4 en 4a) Rekening-courant
Deze post geeft per saldo de financiële verhouding met de Rijkshoofd-
boekhouding weer. Het bedrag is per 31 december 2014 in overeen-
stemming met de opgave van de Rijkshoofdboekhouding.
Ad 5) Begrotingsreserves
Een begrotingsreserve is een meerjarige budgettaire voorziening die op 
een afzonderlijke rekening-courant bij het Ministerie van Financiën wordt 
aangehouden. Het Ministerie van VWS heeft geen begrotingsreserves.
ad 6) Uitgaven buiten begrotingsverband
Deze post betreft het saldo van de uitgaven waarvan verrekening met 
derden nog zal plaatsvinden.
  
Uitgaven buiten begrotingsverband (bedragen x € 1.000.000)
Personeel   1,0 
 Totaal 1,0 
 
ad 7) Ontvangsten buiten begrotingsverband
Deze post betreft het saldo van de ontvangsten waarvan verrekening met 
derden nog zal plaatsvinden.
  
Ontvangsten buiten begrotingsverband (bedragen x € 1.000.000)
 Afdracht loonheffing 7,6  
 Afdracht sociale verzekeringspremies  4,2 
Diversen  0,8  
 Totaal  12,6
 
Ad 8) Kas-transverschillen
Op deze post worden bedragen opgenomen welke zijn verantwoord in de 
uitgaven en ontvangsten, maar nog niet daadwerkelijk per kas zijn 
uitgegeven en ontvangen. Het Ministerie van VWS heeft geen 
kas-transverschillen.
ad 9 en 9a) Openstaande rechten
Openstaande rechten zijn vorderingen die niet voortkomen uit met derden 
te verrekenen begrotingsuitgaven, maar die op andere wijze zijn ontstaan. 
Rechten kunnen ontstaan doordat conform wettelijke regelingen 
vastgestelde aanslagen aan derden worden opgelegd of op grond van 
doorberekening van de kosten van verleende diensten of geleverde 
goederen. Beide doen zich bij het Ministerie van VWS niet voor.
Tweede Kamer, vergaderjaar 2014–2015, 34 200 XVI, nr. 1 145
