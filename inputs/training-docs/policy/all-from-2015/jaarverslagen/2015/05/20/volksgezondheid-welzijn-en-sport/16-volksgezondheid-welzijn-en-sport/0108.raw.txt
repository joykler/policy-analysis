Bedrijfsvoeringsparagraaf VWS Jaarverslag 2014
Deze paragraaf gaat in op de vaste elementen uit de rijksbegrotingsvoor-
schriften voor de bedrijfsvoeringparagraaf. De paragraaf heeft voor het 
overige het karakter van een uitzonderingsrapportage.
Rechtmatigheid begrotingsuitvoering
Artikeltoleranties
De artikeltolerantie bij artikel 4 is overschreden door onzekerheid over de 
rechtmatigheid van de uitgaven 2012 en 2013 van Caribisch Nederland. De 
onzekerheid is € 168,7 miljoen. Dit is een onzekerheid van 23,1% op het 
totaal van artikel 4. De overschrijding van de artikeltolerantie is 
€ 146,8 miljoen.
Totstandkoming beleidsinformatie
Er zijn geen belangrijke tekortkomingen geconstateerd bij de totstand-
koming van de beleidsinformatie. In 2014 is er nadruk gelegd op goede 
procesbeschrijvingen en een gestructureerd dossier of audittrail. Aan alle 
dienstonderdelen is hierover een instructie uitgevaardigd. De Auditdienst 
Rijk constateert dat de in gang gezette acties in 2014 hebben geresulteerd 
in een lichte verbetering van de transparantie van de totstandkoming van 
de beleidsinformatie.
Financieel en materieelbeheer
Fraudebestrijding
De bestrijding van fouten en fraude in de zorg is geïntensiveerd. Er is in 
2014 een programmadirectie bij VWS opgericht die een coördinerende rol 
vervult op het terrein van de bestrijding van fouten en fraude in de zorg. 
Er wordt ingezet op de totstandkoming en monitoring van een keten-
aanpak voor preventie, controle en handhaving op het gebied van fouten 
en fraude in de zorg. In de derde voortgangsrapportage fraudebestrijding 
in de zorg (TK 28 828, nr. 75), die in december 2014 aan de Tweede Kamer 
is aangeboden, zijn de activiteiten ten aanzien van de bestrijding van 
fouten en zorgfraude nader toegelicht. Er zijn stappen gezet in verbetering 
van het declaratieproces, het fraudebestendiger maken van wet- en 
regelgeving onder andere door het doen van een fraudetoets bij nieuwe 
wet- en regelgeving en ontwikkelingen in de controles door zorgverzeke-
raars. In het najaar van 2014 heeft de Nederlandse Zorgautoriteit (NZa) 
ook het onderzoek naar kwetsbaarheden en financiële onregelmatigheden 
in de zorg afgerond. Het kabinet heeft een aantal aanbevelingen van de 
NZa inmiddels overgenomen. De overige aanbevelingen worden nader 
onderzocht of meegenomen in het programmaplan Rechtmatige zorg dat 
in het voorjaar van 2015 aan de Kamer wordt aangeboden. Voor 
onderzoek naar en opsporing van pgb-fraude en de aanpak van fraude bij 
zorg in natura is € 11,3 miljoen besteed aan de intensivering van de 
controle door zorgkantoren.
Frauderisico’s en het M&O-beleid
Op het gebied van het subsidiebeheer is het beleid ten aanzien van 
misbruik en oneigenlijk gebruik uitgevoerd, conform het Uniform 
Subsidiekader (USK) veelal gebruikmakend van accountantscontroles en 
verantwoordingsinformatie van derde instanties. Voor nieuwe subsidiere-
gelingen is conform het USK een risicoanalyse opgesteld. Tevens wordt 
een fraudetoets uitgevoerd. Geconstateerde onregelmatigheden worden 
in het Expertisecentrum Subsidies (ECS) besproken, waarbij zich in 2014 
geen bijzonderheden hebben voorgedaan. Ernstige onregelmatigheden 
Tweede Kamer, vergaderjaar 2014–2015, 34 200 XVI, nr. 1 107
