Rapportage voortgang maatregelen Beleidsbrief 2011 en nota 
in het belang van Nederland
Traditiekamers
De verkleining van de traditiekamers en hun collecties maakt deel uit van 
het project Nationaal Militair Museum. De uitvoering zal nog enkele jaren 
in beslag nemen. De opgedragen financiële reductie is verwerkt in de 
begroting.
Poolen operationele wielervoertuigen
Defensie richt een pool in van operationele wielvoertuigen. Het CLAS 
heeft een eerste pilot uitgevoerd. Momenteel worden voertuigen in een 
Pool Operationele Wielervoertuigen gevoegd. Gelijktijdig wordt een 
mechanisme uitgewerkt zodat eenheden tijdig over de juiste voertuigen 
(kwalitatief en kwantitatief) kunnen beschikken. De eerste resultaten 
daarvan worden niet eerder dan begin 2015 verwacht en zijn mede 
bepalend hoe dit concept defensiebreed kan worden ingevoerd.
Poolen civiele voertuigen
Defensie heeft eind 2013 het aantal civiele dienstauto’s met 1.200 stuks 
teruggebracht. Hiermee is de vastgestelde bezuiniging voor 2014 van deze 
maatregel gehaald. Daarnaast versobert Defensie het voertuigenassor-
timent. Door de invoering van centrale regievoering en de onderbrenging 
van civiele voertuigen in decentrale pools ontstaat inzicht in de bezettings- 
en benuttingsgraad van de voertuigen en kunnen deze doelmatiger 
worden ingezet. ook biedt de centralisatie mogelijkheden tot verdere 
schaalvoordelen op het gebied van verwerving en instandhouding. Vanaf 
1 april 2014 verzorgt het Centraal Wagenparkbeheer de centrale regie-
voering. Naar verwachting is de inrichting van de decentrale pools van 
civiele dienstauto’s medio 2015 voltooid.
Operationele catering
Defensie beperkt zowel het voorzieningenniveau als het voortzettingsver-
mogen van de capaciteit voor operationele catering. Het CLAS voert 
centraal (als single service manager) de operationele catering voor 
grondgebonden operaties uit. In 2013 is de eerste fase van deze maatregel 
voltooid. De doorontwikkeling en de gewijzigde organisatie is door het 
CLAS opgenomen in een concept reorganisatieplan. In de reorganisatie 
worden delen van de formatie van het CDC en het budget overgenomen 
door het CLAS. De verwachting is dat het reorganisatieplan, na positief 
advies van de medezeggenschap, begin 2015 wordt vastgesteld, zodat 
deze maatregel kan worden voltooid.
Spoor 3 Operationele capaciteiten
Voltooide maatregelen
– Luchtverdediging (Stinger)
– Aanpassing capaciteiten CLAS (MRAT, GLVD, OOCL)
– Lucht- en raketverdediging (Patriot)
– Grondgebonden vuursteun
– Reductie constructiegeniecapaciteit
– Opheffen artillerieondersteuningsbatterij
– Inlichtingen en veiligheid
– Internationale samenwerking (functies)
Duits-Nederlands legerkorps
De reorganisatie is in december 2014 voltooid.
Tweede Kamer, vergaderjaar 2014–2015, 34 200 X, nr. 1 131
