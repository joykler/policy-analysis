Beleidsverslag
is het nodig om, naast het maken van scherpe keuzes, ruimte te bieden 
voor fundamenteel door nieuwsgierigheid gedreven onderzoek. We 
behouden hiervoor ruimte in de eerste geldstroom, in de Vernieuwings-
impuls en de middelen voor open competitie bij NWO. We zetten in op de 
ontwikkeling van een Nationale Wetenschapsagenda met thema’s waar de 
wetenschap zich de komende jaren op moet gaan richten. Hiervoor is een 
kenniscoalitie aan de slag gegaan bestaande uit de universiteiten, 
hogescholen, KNAW, NWO, VNO/NCW, instituten voor toegepast 
onderzoek (TO2) en MKB Nederland.
De hele samenleving moet toegang hebben tot wetenschappelijke kennis. 
Naast een principiële keuze is het delen van gegevens nodig voor 
samenwerking tussen wetenschappers, versnelling en integriteit van 
onderzoek, maar ook voor het ontsluiten van kennis voor bedrijfsleven en 
samenleving. Open access van publicaties draagt bij aan deze kenniscircu-
latie doordat de snelheid waarmee kennis ontsloten wordt verhoogd. 
Universiteiten hebben een eerste succes geboekt bij de onderhandelingen 
met Springer dat de beweging naar open access maakt. De VSNU heeft bij 
de opening van het academisch jaar wetenschappers opgeroepen in open 
access te publiceren. NWO scherpt haar open access beleid aan en stelt 
het als voorwaarde en gaat stringenter toezien op naleving. Ook zijn 
afspraken gemaakt om te monitoren of de streefgetallen van 60% open 
access in 2018 en 100% in 2024 ook echt worden gerealiseerd. De scope is 
verbreed naar internationale samenwerking, omdat samenwerking meer 
slagkracht geeft om de veranderingen te bewerkstelligen. Nederland en 
het Verenigd Koninkrijk hebben een non-paper opgesteld, als inzet voor 
gezamenlijk Europees open access beleid.
De eerste oproepen tot het indienen van voorstellen in het kader van 
Horizon 2020 hebben in 2014 plaatsgevonden. Horizon 2020 is wezenlijk 
anders dan zijn voorloper, het Zevende Kaderprogramma (KP7), waardoor 
Nederlandse onderzoekers en bedrijven zich goed hebben moeten 
aanpassen en laten voorlichten om het succes van KP7 onder Horizon 
2020 voort te kunnen zetten. De eerste resultaten komen nu beschikbaar 
en wijzen bijvoorbeeld voor de zogenaamde «ERC (European Research 
Council) starting grants», individuele beurzen voor startende excellente 
onderzoekers, uit dat Nederland opnieuw succesvol is: 10,4% van de in 
2014 binnen Horizon 2020 toegekende «ERC starting grants» zijn 
toegekend aan onderzoekers aan Nederlandse instellingen. Na het 
aantreden van de nieuwe Europese Commissie werd het investerings-
pakket van Juncker (EFSI) gepresenteerd. Het nieuwe investeringsfonds 
binnen dit pakket wordt gevoed door onder andere € 2,7 miljard over te 
hevelen van Horizon 2020. Een korting van € 2,7 miljard komt neer op 
3,5% van het totale budget voor de periode 2014–2020 en bewerkstelligt 
een verschuiving van subsidies naar leningen en garanties, en een 
verschuiving van onderzoek naar innovatie en infrastructuur.
4. Cultuur 
In 2014 is een volgende stap gezet naar het toekomstig cultuurbeleid. Aan 
de visiebrief Cultuur Beweegt en de Museumbrief Samen werken, samen 
sterker is uitvoering gegeven. Wij hebben plannen gepresenteerd voor 
goed muziekonderwijs voor kinderen van vier tot twaalf jaar en versnellen 
de activiteiten van het programma Cultuureducatie met kwaliteit door een 
speciale inspanning voor muziek. Ook is besloten tot een regeling bij het 
Fonds voor Cultuurparticipatie om de kennis en deskundigheid van de 
Tweede Kamer, vergaderjaar 2014–2015, 34 200 VIII, nr. 1 22
