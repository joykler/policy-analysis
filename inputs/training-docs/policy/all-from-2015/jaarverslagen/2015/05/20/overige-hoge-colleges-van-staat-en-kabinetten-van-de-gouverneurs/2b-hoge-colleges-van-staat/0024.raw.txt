Beleidsverslag
Artikel 4. Kanselarij der Nederlandse Orden 
A. Algemene doelstelling 
De Kanselarij der Nederlandse Orden werd bij Koninklijk Besluit (KB) van 
3 juni 1844 ingesteld. De Kanselarij der Nederlandse Orden is de organi-
satie die:
� het Kapittel voor de Civiele Orden en het Kapittel der Militaire 
Willems-Orde huisvest en ambtelijk ondersteunt in hun advisering 
over de voorstellen tot decoratieverlening;
� zorg draagt voor het beheer van de versierselen van de onderscheidin-
gen (zie artikelonderdeel 2, decoraties) en voor de correcte verzending 
ervan aan de betrokken ministeries;
� zorgt dat registers worden aangehouden van in het Koninkrijk der 
Nederlanden onderscheiden personen;
� in de persoon van de Kanselier der Nederlandse Orden de zuiverheid 
en waardigheid van de orden bewaakt.
Kanselarij der Nederlandse Orden
De Kanselarij der Nederlandse Orden vormt met een aantal instanties een 
gesloten keten van actoren die leidt tot de (eventuele) toekenning van een 
Koninklijke onderscheiding of anderszins. Tot deze actoren worden 
gerekend de gemeenten, de provincies, het Kapittel voor de Civiele Orden, 
het Kapittel der Militaire Willems-Orde, de ministeries alsmede de 
verschillende diplomatieke posten – verspreid over de continenten – van 
het Ministerie van Buitenlandse Zaken. De relatie tussen de actoren is in 
bestuurlijke zin hiërarchisch van aard (van lokale overheid naar Rijks-
overheid) waarin de Kanselarij der Nederlandse Orden enerzijds een 
intermediaire doch anderzijds een sterk administratief ondersteunende en 
beherende rol vervult naar de ministeries in totaliteit.
Kapittel der Militaire Willems-Orde
De taken van het Kapittel der Militaire Willems-Orde behelzen:
� het adviseren van het hoofd van het betrokken departement van 
algemeen bestuur over de voordrachten voor benoeming of bevorde-
ring in en ontslag uit de Orde dan wel over aanvragen om in de Orde 
te worden opgenomen of bevorderd;
� het verstrekken van inlichtingen aan het hoofd van het betrokken 
departement van algemeen bestuur alsmede het geven van inzage in 
alle zakelijke gegevens en bescheiden aan deze departementen;
� het aanhouden van registers voor elk der vier klassen van ridders;
� het houden van aantekening van verlening van het ordeteken aan 
onderdelen van de krijgsmacht.
Kapittel voor de Civiele Orden
Het Kapittel voor de Civiele Orden heeft als adviescollege op landelijk 
niveau tot taak onze Minister wie het aangaat te adviseren over het 
verlenen van onderscheidingen in één van de Civiele Orden.
B. Rol en verantwoordelijkheid 
De Minister van Binnenlandse Zaken en Koninkrijksrelaties is verantwoor-
delijk voor het beheer van de begroting van de Staten-Generaal en van de 
begroting van de overige Hoge Colleges van Staat en Kabinetten. De 
Colleges voeren zelf het beheer over hun begroting of hun begro-
tingsdeel. Over de aan dit beheer te geven inhoud bestaan afspraken (de 
Tweede Kamer, vergaderjaar 2014–2015, 34 200 IIB, nr. 1 23
