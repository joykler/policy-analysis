Bedrijfsvoeringparagraaf
6. BEDRIJFSVOERINGPARAGRAAF 
1. Inleiding 
Financiën besteedt op een gestructureerde wijze aandacht aan de 
bedrijfsvoering. Er is een planning- en controlcyclus en een interne 
governance, waaronder een Audit Committee met een externe voorzitter 
en een meerderheid aan externe leden. Op basis van de periodieke 
informatie over de beleids- en bedrijfsvoeringprocessen en de risico’s die 
daarbij aan het licht treden, wordt systematisch bewaakt of het ministerie 
zijn doelstellingen op doelmatige en rechtmatige wijze realiseert. Waar 
nodig wordt bijgestuurd.
Over het bereiken van de doelstellingen van Financiën over 2014 wordt in 
het jaarverslag bij de beleidsartikelen verantwoording afgelegd. In deze 
bedrijfsvoeringparagraaf wordt ingegaan op de bedrijfsvoeringvraag-
stukken die zich gedurende het begrotingsjaar hebben voorgedaan en 
waarvan informatieverstrekking voor het inzicht en de oordeelsvorming 
door de Staten Generaal van belang is.
2. Algemene Rekenkamer over jaarverslag IXB Financiën 2013 
In 2014 is aandacht besteed aan de onvolkomenheden in de bedrijfs-
voering die door de Algemene Rekenkamer zijn geconstateerd in het 
Rapport bij het Jaarverslag IXB 2013.
Informatiebeveiliging bij de Belastingdienst
De Belastingdienst heeft in 2013 een nieuwe werkende applicatie 
gerealiseerd, dat het proces van toekenning en intrekking van autorisaties 
ondersteunt. De gevraagde toegangsrechten worden aan medewerkers 
toegekend op basis van zogenaamde rolmodellen. De koppeling van de 
software aan de primair processystemen, die gebruik maken van het 
mainframe, is in 2013 gerealiseerd. De automatische koppelingen voor de 
overige aan te sluiten primair processystemen zijn grotendeels gereali-
seerd in 2014. Naast het aanbrengen van de laatste koppelingen worden 
in 2015 ook de oude autorisaties geschoond.
Teruggaven omzetbelasting aan EU-ondernemers
De Belastingdienst heeft eind 2012 voor het OB-teruggaafproces aan 
EU-ondernemers de applicatie VRCA en bijbehorende hardware gekocht. 
Alhoewel dit systeem beperkte functionaliteit en technische beperkingen 
kent is sprake van een functionerend proces dat geen bezwaren oproept 
bij de Europese Commissie. Voor de korte termijn zijn maatregelen 
voorzien ter versteviging van de continuïteit van de applicatie. Daarnaast 
worden de meest kritische risico’s in de uitvoering gevolgd. Voor de 
langere termijn zal de Belastingdienst naar een duurzamer oplossing 
toewerken.
Interne controle bij het Agentschap
In 2013 is een extern onderzoek naar het financieel beheer bij het 
Agentschap uitgevoerd. Het Agentschap heeft naar aanleiding daarvan in 
aanvulling op het eigen verbeterplan uit 2013 een plan van aanpak voor 
herinrichting van de financiële functie opgesteld. De Tweede Kamer is hier 
bij brief d.d. 21 februari 2014 over geïnformeerd (Kamerstukken II 2013/14, 
33 750 IX, nr. 15). In 2014 zijn de aanbevelingen van het externe onderzoek 
voortvarend opgepakt. Per 1 juli 2014 heeft het Agentschap een nieuwe 
Tweede Kamer, vergaderjaar 2014–2015, 34 200 IX, nr. 1 107
