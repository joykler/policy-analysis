Diversen (mee- en tegenvallers)
Deze post bevat onder andere een meevaller op de Belasting- en 
invorderingsrente (– 13,9 mln.) vanwege, lager dan verwachte kosten voor 
het beheer van de staatsdeelnemingen (– 5,3 mln.), hogere personeelsuit-
gaven door de Belastingdienst dan verwacht (14,5 mln.) en lagere 
uitgaven van de Belastingdienst aan SSO’s (– 10,9 mln.).
Bijstelling belasting- en invorderingsrente (ontvangsten en uitgaven)
De belasting- en invorderingsrente is zowel bij de uitgaven als de 
(niet-belasting)ontvangsten bijgesteld. Deze saldoneutrale correctie-
boeking herstelt een omissie in de ramingen. De rente-taakstelling uit het 
Regeerakkoord Rutte I is indertijd per abuis als één gesaldeerde mutatie 
verwerkt in de begroting, terwijl de maatregel feitelijk tot mutaties bij 
zowel de rente-ontvangsten als de rente-uitgaven heeft geleid.
Egalisatievordering Rijkshuisvestingsstelsel (uitgaven; beleidsmatige en 
technische mutaties) & vrijval senogom en EKV (ontvangsten)
Het kabinet heeft besloten tot een nieuwe vormgeving van het Rijkshuis-
vestingsstelsel per 1-1-2016 (2011–2012 TK 31 490 nr. 75). Een van de 
gevolgen hiervan is dat de huidige huurcontracten voortijdig worden 
opengebroken. Gedurende de looptijd van het huurcontract heeft de 
Rijksgebouwendienst (RGD) een vordering op de balans (zogenaamde 
egalisatievordering), die in de loop der tijd wordt afgelost door het 
departement als gebruiker van een pand. Doordat de huurcontracten 
voortijdig moeten worden opengebroken vanwege de overgang naar het 
nieuwe huisvestingsstelsel, dienen departementen deze egalisatievor-
dering voortijdig af te lossen. Afgesproken is dat dit vanaf VJN 2014 tot en 
met NJN 2015 mag. Financiën heeft bij 1ste suppletoire begroting 2014 de 
egalisatievordering afgelost. De technische uitgavenmutatie betreft de 
overboeking naar het Ministerie van WenR. De egalisatievordering is 
gedekt door vrijval van de senogomreserve en een ramingsbijstelling van 
de premies bij de exportkredietverzekeringen.
ICT capaciteit
Binnen de begroting van Financiën is in 2014 35 mln. verschoven. Dit 
bedrag is bestemd voor het meerjarig programma Rationalisatie, dat tot 
doel heeft om door het opruimen en vervangen van verouderde 
ICT-systemen bij de Belastingdienst meer ruimte en flexibiliteit te creëren 
voor noodzakelijke vernieuwing.
Storting in reserve EKV
Bij slotwet 2014 is de onderuitputting op het artikel van de Exportkrediet-
verzekeringen gestort in de opgerichte EKV-begrotingsreserve.
Diversen (beleidsmatige mutaties)
Dit betreft onder andere de kosten van het 1-bankrekeningnummer project 
bij de Belastingdienst (12 mln.) en extra uitvoeringskosten bij de Belas-
tingdienst met betrekking tot nieuwe regelgeving (8,8 mln.).
Diversen (technische mutaties, Rijksbegroting in enge zin)
Deze post bevat onder andere een aantal overboekingen van andere 
departementen (saldo 7,1 mln.), de uitkering van de loon- en prijsbij-
stelling (9,1 mln.), een desaldering bij NLFI (12 mln.) en de uitgaven aan 
de opgerichte Centrale examenbank (6,5 mln.), deze waren niet geraamd 
in de begroting.
39
