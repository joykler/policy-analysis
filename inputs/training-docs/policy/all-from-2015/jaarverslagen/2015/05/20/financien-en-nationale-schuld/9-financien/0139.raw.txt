Agentschap
Toelichting saldo van baten en lasten ten opzichte van ontwerp-
begroting 2014
Toelichting baten
Omzet moederdepartement (+ € 0,8 mln.)
De dienst Hertaxatie BPM voertuigen was niet begroot. DRZ is deze dienst 
in 2014 gaan uitvoeren voor de Belastingdienst en ontvangt daarvoor 
€ 0,9 mln.
Omzet overige departementen (+ € 3,5 mln.)
De landelijke coördinatie van ontmantelingen van hennepkwekerijen 
draagt € 1,1 mln. meer bij. Dit wordt veroorzaakt door:
– Het uitvoeren van Bestuurlijke ruimingen: DRZ is gestart met het 
uitvoeren van Bestuurlijke ruimingen in 2014. De opbrengst bedraagt 
€ 0,5 mln., deze was niet begroot.
– Opbrengst hennepafval: alleen de ontmantelbijdrage van de politie en 
OM was begroot. De meeropbrengst uit deze afvalstroom bedraagt 
€ 0,6 mln.
Activiteiten voor het CJIB zoals opslag, taxatie en verkoop van voertuigen, 
dragen € 0,9 mln. meer bij dan oorspronkelijk begroot. Voornaamste 
oorzaak is een stijging van het volume met bijna 100% t.o.v. de begroting.
Het vernietigen van datadragers heeft € 1,3 mln. meer opgeleverd dan 
begroot; € 0,6 mln. hiervan is veroorzaakt door het wegwerken van oude 
partijen van voor 2014. Dienstverlening bij strategische verkopen en 
overtollige verkopen van meubilair via Rijksmarktplaats leveren € 0,2 mln. 
meer op.
Omzet derden (– € 0,2 mln.)
Oorzaak van de achterblijvende omzet derden zijn de lagere opgelden. De 
begroting was te hoog.
Vrijval Voorziening (+ € 0,4 mln.)
Voor de overgang naar het Kas Verplichtingen Stelsel heeft DRZ de 
debiteurenstand herzien. Hierdoor valt de voorziening dubieuze 
debiteuren vrij. Dit was niet begroot. Daarnaast is in 2014 een gedeelte 
van de reorganisatievoorziening uit 2011 vrijgevallen in verband met 
afname van de reistijdcompensatie. De vrijval van de voorziening voor 
RGD-huren van Bleiswijk is conform planning. Zie ook het voorzieningen-
overzicht bij de toelichting op de balans.
Toelichting lasten
Personele Lasten (+ € 0,3 mln.)
De ontwerpbegroting van DRZ is gebaseerd op een formatie van 101,8 fte. 
De formatie bedraagt 131,8 fte per 31 december 2014. In de loop van 2014 
is gedeeltelijk invulling gegeven aan de stijging van de fte’s voor 
bijvoorbeeld het proces Hertaxatie BPM-voertuigen, inrichting applicatie-
beheer en het CJIB. Hierdoor overtreffen de P-uitgaven het budget. 
Daarnaast is voor € 0,1 mln. meer uitgegeven aan uitzendkrachten dan 
begroot.
Materiële lasten (– € 1,5 mln.)
Mutaties in de materiële lasten betreffen het resultaat van de volgende 
posten:
Tweede Kamer, vergaderjaar 2014–2015, 34 200 IX, nr. 1 138
