Beleidsverslag
Toelichting per risicoregelingen
Garanties groter dan € 5 mln. worden toegelicht, mits deze niet vallen 
onder de algemene faciliteit voor het schatkistbankieren.
2. Garantie interbancaire leningen
De staat heeft in 2008 een garantiefaciliteit gecreëerd van € 200 mld. 
waaruit garanties konden worden afgegeven voor interbancaire leningen. 
In 2014 is de garantieregeling voor interbancaire leningen beëindigd, alle 
uitstaande garantieverplichtingen zijn vervallen.
4. Terrorisme Schade (NHT)
De Nederlandse Herverzekeringsmaatschappij voor Terrorismeschaden 
(NHT) is in 2003 opgericht, nadat herverzekeraars en verzekeraars waren 
begonnen terrorismerisico’s uit te sluiten in hun polissen. Binnen de NHT 
leveren verzekeraars, herverzekeraars en de staat gezamenlijk een 
dekkingscapaciteit van € 1 mld. per jaar. De staat heeft een garantie 
afgegeven voor de laatste € 50 mln. van deze dekkingscapaciteit. De staat 
en de NHT zijn overeengekomen om de participatie van de staat na 2018 
te beëindigen.
5. WAKO (Kernongevallen)
De Wet Aansprakelijkheid Kernongevallen (WAKO) regelt de aansprake-
lijkheid van exploitanten van nucleaire installaties voor kernongevallen. 
De exploitant is namelijk verantwoordelijk voor schade bij kernongevallen. 
De exploitant moet deze aansprakelijkheid verzekeren tot een maximum-
bedrag van € 1,2 mld. Voor de staatsgarantie betaalt de exploitant jaarlijks 
een vergoeding aan de Nederlandse Staat.
Het doel van deze risicoregeling is tweeledig: enerzijds schadeloosstelling 
van slachtoffers indien zich een ernstig kernongeval in Nederland 
voordoet en anderzijds het internaliseren van kosten die met het gebruik 
van kernenergie samenhangen. De Staat der Nederlanden staat voor 7 
installaties garant tot een bedrag tot € 2,3 mld. dan wel € 1,5 mld. per 
ongeval. Het totaalrisico voor deze installaties bedraagt vanaf 1 januari 
2015 € 11,3 mld. Ultimo 2014 was dit ruim € 14 mld.
9. Garantie DNB-winstafdracht
Een deel van de winst die De Nederlandsche Bank maakt vloeit – via een 
vooraf bepaalde verdeelsleutel – in de staatskas. De winsten die worden 
gemaakt met crisisgerelateerde transacties vallen ook onder de winstuit-
kering. DNB heeft hierdoor tijdelijk grotere risico’s op haar balans staan. 
Het Ministerie van Financiën en DNB hebben in samenspraak besloten om 
de bestaande praktijk te handhaven onder afgifte van een garantie die de 
toegenomen risico’s voor DNB mitigeert. Er wordt geen premie betaald 
door DNB, als gevolg van de garantie kan DNB meer winst afdragen aan 
het Ministerie van Financiën.
11. Garantie SNS propertize
Bij de nationalisatie van SNS REAAL is reeds aangekondigd dat Propertize 
(voorheen: «Property Finance») zal worden afgesplitst van de rest van 
SNS Reaal en in een vastgoedbeheerorganisatie zal worden onderge-
bracht. Eind 2013 is de afsplitsing gerealiseerd. De vastgoedbeheerorgani-
satie heeft tot doel om de vastgoedportefeuille op de middellange termijn 
zo kostenefficiënt en rendabel mogelijk af te wikkelen. De staat heeft een 
garantie verstrekt op de financiering van de vastgoedbeheerorganisatie. 
Een deel van de uitstaande garantie is vervallen vanwege de afgenomen 
financieringsbehoefte in verband met de afwikkeling van de portefeuille.
Tweede Kamer, vergaderjaar 2014–2015, 34 200 IX, nr. 1 38
