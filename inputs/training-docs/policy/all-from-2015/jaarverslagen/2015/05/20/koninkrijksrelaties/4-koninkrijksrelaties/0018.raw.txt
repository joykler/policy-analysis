Beleidsartikel 2
Artikel 2. Bevorderen autonomie Koninkrijkspartners 
A Algemene doelstelling
Het ondersteunen van Aruba, Curaçao en Sint Maarten bij het verbeteren 
van het bestuur, de rechtszekerheid, de economische ontwikkeling, het 
onderwijs en de overheidsfinanciën.
B Rol en verantwoordelijkheid
De Minister van Binnenlandse Zaken en Koninkrijksrelaties is verantwoor-
delijk voor het stellen van randvoorwaarden die de rechtmatigheid en 
doelmatigheid van de inzet van middelen uit hoofdstuk IV van de 
Rijksbegroting garanderen. Aruba, Curaçao en Sint Maarten blijven 
volledig verantwoordelijk voor het beleid op de terreinen waarop de 
samenwerkingsprogramma’s met Nederland van toepassing zijn.
C Beleidsconclusies
Evaluatie staatkundige positie Caribisch Nederland 2015
Op 10 juni 2014 hebben de gedeputeerden Constitutionele Zaken van de 
openbare lichamen en de Minister van Binnenlandse Zaken en Konink-
rijksrelaties een opdracht vastgesteld voor de evaluatie van de nieuwe 
staatkundige structuur van Bonaire, Sint Eustatius en Saba. De evaluatie-
opdracht zal worden uitgevoerd door een onafhankelijke evaluatiecom-
missie. De evaluatiecommissie is ingesteld op 23 september 2014 
(Staatscourant, 2014, 27294) en brengt uiterlijk 10 oktober 2015 haar 
eindverslag uit aan de opdrachtgevers.
De evaluatiecommissie zal op basis van de evaluatieopdracht een drietal 
onderzoeken laten uitvoeren: onderzoek naar de werking van de 
wetgeving, onderzoek naar de werking van de nieuwe bestuurlijke 
structuur en onderzoek naar de gevolgen voor de bevolking van de 
transitie.
Het op dit artikel voorgenomen beleid is in grote lijnen uitgevoerd. De 
belangrijkste afwijkingen in de gerealiseerde uitgaven ten opzichte van de 
in de oorspronkelijke begroting opgenomen bedragen worden hieronder 
toegelicht.
Tweede Kamer, vergaderjaar 2014–2015, 34 200 IV, nr. 1 17
