A. Inkomensoverdrachten
Toelichting financiële instrumenten
Wet werk en arbeidsondersteuning jonggehandicapten (Wajong)
De Wajong biedt inkomensondersteuning aan personen die voor het 
bereiken van de 18-jarige leeftijd arbeidsgehandicapt zijn geworden en 
geen arbeidsverleden hebben en aan jongeren die tijdens hun studie 
arbeidsongeschikt zijn geworden. De Wajong wordt uitgevoerd door het 
UWV.
Budgettaire ontwikkelingen
De uitkeringslasten Wajong zijn afgerond € 109 miljoen hoger uitgekomen 
dan begroot. Dit wordt voor € 32 miljoen verklaard door de indexering 
van de uitkeringen. Het restant (€ 77 miljoen) wordt enerzijds verklaard 
doordat er meer personen de Wajong zijn ingestroomd en anderzijds 
minder uitgestroomd dan verwacht. Het effect hiervan bedraagt circa 
€ 41 miljoen. Anderzijds doet zich een prijseffect voor van € 36 miljoen 
als gevolg van een hogere gemiddelde uitkering dan geraamd.
Ten aanzien van het re-integratiebudget is € 42 miljoen minder uitge-
e 
geven dan begroot. Enerzijds komt dit omdat er in de 1 suppletoire 
begroting is voorzien in een kasschuif van € 23 miljoen. Deze kasschuif 
van 2014 naar latere jaren heeft tot doel ongewenste schokken in het 
aantal re-integratietrajecten te voorkomen. Anderzijds doet zich een 
onderuitputting voor van € 19 miljoen. Dit is het voornamelijk het gevolg 
van lagere kosten voor jobcoaching en meeneembare voorzieningen. Bij 
jobcoaching is het verschil te verklaren door de daling van de prijs. Sinds 
de invoering van het jobcoachportaal vindt er een verschuiving plaats van 
toekenningen van zware naar minder zware, goedkopere regimes, 
waardoor de gemiddelde prijs daalt. Bij meeneembare voorzieningen is 
het verklaarbaar uit de dalende verstrekking.
Beleidsrelevante kerncijfers
Het totale aantal Wajongers is in 2014 zoals verwacht opnieuw gestegen. 
Dit komt doordat de instroom in de Wajong aanzienlijk hoger is dan de 
uitstroom. De uitstroom ligt op een lager niveau omdat het Wajong-
bestand nog relatief jong is, waardoor nog weinig van hen de pensioenge-
rechtigde leeftijd bereiken. Zoals verwacht is het volume «Wajong tot 
2010» gedaald. Instroom in deze regeling kan alleen nog als gevolg van 
herleefde Wajongrechten. De instroom in de nieuwe Wajong is zoals 
verwacht gestegen. Daarbij is de stijging in de werkregeling hoger 
uitgevallen en de ontwikkeling van de uitkeringsregeling constant 
gebleven. Voorts is gebleken dat de uitstroom minder groot is dan 
verwacht.
Tweede Kamer, vergaderjaar 2014–2015, 34 200 XV, nr. 1 43
