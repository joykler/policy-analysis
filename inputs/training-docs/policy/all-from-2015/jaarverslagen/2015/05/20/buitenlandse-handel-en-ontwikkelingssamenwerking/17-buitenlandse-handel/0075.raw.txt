partners en openheid over de geconstateerde fraude en de consequenties 
hiervan.
ICCO/ FUPADE – Nicaragua
Bij FUPADE, een in Nicaragua gevestigde partnerorganisatie van ICCO 
voor een programma om mensen te leren voor zichzelf op komen 
(Building Protection bij Empowering People), is fraude geconstateerd. Bij 
het aantreden van een nieuwe directeur bij FUPADE bleek dat gelden 
waren verdwenen waardoor niet aan de contractuele verplichtingen met 
ICCO kon worden voldaan. Van de door de organisatie ontvangen EUR 
73.329 werd slechts EUR 29.395 teruggestort. Verder contact over het 
restant van de vordering blijkt onmogelijk. De organisatie lijkt niet meer te 
bestaan. De nieuwe directeur is vertrokken. Zijn voorganger is overleden. 
ICCO handelt deze zaak conform eigen protocol af en accepteert de 
schade voor hun eigen rekening.
Population Services International (PSI) – Malawi
Population Services International (PSI), een Amerikaanse NGO, ontvangt 
een subsidie van EUR 10 miljoen in de periode 2011–2015 voor activiteiten 
in 8 Afrikaanse landen (Benin, Kameroen, Malawi, Mali, Somaliland, Togo, 
Zambia en Zimbabwe). Het programma richt zich op betere beschik-
baarheid van voorbehoedsmiddelen door innovatieve marketingtech-
nieken. Tijdens een routine controle is kleinschalige fraude vastgesteld bij 
het brandstofbeheer op het PSI-kantoor in Malawi. De verantwoordelijke 
medewerker zal juridisch vervolgd worden. Daarnaast zullen de proce-
dures aangescherpt worden. Het gefraudeerde bedrag ad EUR 321 zal 
verrekend worden bij de vaststelling van de subsidie.
Mombasa Water Company – Kenia
Binnen het programma «Water Operators Partnership» is een strafrech-
telijk onderzoek gestart naar Mombasa Water Company nadat er 
onregelmatigheden zijn ontdekt bij het leveren van materialen. Een 
aanzienlijk deel van de door het programma bestelde materialen bij 
Mombasa Water Company ontbrak bij de levering. Hiervan is melding 
gemaakt bij de eigenaar van Mombasa Water Company die aangifte van 
diefstal heeft gedaan bij de politie. Momenteel loopt de rechtszaak tegen 
de verdachte werknemer waarbij getracht wordt de schade van circa EUR 
60.000 op hem te verhalen. Binnen Mombasa Water Company zijn 
maatregelen genomen om deze onregelmatigheden in de toekomst te 
voorkomen.
International Finance Corporation (IFC) – Indonesië
Binnen het «Program for Eastern Indonesia Small and Medium Enterprise 
Assistance» (PENSA) heeft een medewerkster van het landenkantoor van 
International Finance Corporation (IFC) Indonesië handtekeningen vervalst 
en vervolgens opdrachten voor het drukken van brochures en posters 
verstrekt aan familieleden en vrienden. IFC tracht de schade te verhalen is 
op de medewerkster. Het totaal bedrag van de fraude is USD 66.000, 
waarvan circa USD 3.000 toe te rekenen is als deel van de Nederlandse 
bijdrage. IFC neemt het bedrag van de schade voor eigen rekening.
International Pregnancy Advisory Services (IPAS) – Zuid-Afrika
International Pregnancy Advisory Services (IPAS) is een strategische 
partner voor de uitvoering van het Nederlandse beleid op het gebied van 
seksuele en reproductieve gezondheid en rechten. Binnen het landen-
kantoor van IPAS in Zuid-Afrika heeft een medewerker in een periode van 
drie jaar door middel van frauduleuze handelingen USD 341.183 
Tweede Kamer, vergaderjaar 2014–2015, 34 200 XVII, nr. 1 74
