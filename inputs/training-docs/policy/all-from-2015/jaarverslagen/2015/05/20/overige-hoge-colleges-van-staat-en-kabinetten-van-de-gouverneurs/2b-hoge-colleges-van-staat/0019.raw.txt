Beleidsverslag
De Nationale ombudsman, waar ook de Kinderombudsman en de 
Veteranenombudsman bij zijn ondergebracht is een onafhankelijke 
organisatie gericht op het effectief oplossen van problemen tussen 
burgers en overheid door steeds een verbinding te leggen tussen 
rechtmatigheid en behoorlijkheid. Het voortdurend ontwikkelen van 
deze behoorlijkheid is het uitgangspunt, zowel voor het functioneren 
van de eigen professionals en organisatie, als voor overheidsinstan-
ties.
De Nationale ombudsman ondersteunt de goede ontwikkeling van 
het klachtrecht door onder meer het benutten van de ervaringen en 
inzichten van collegae in het binnen- en buitenland, van maatschap-
pelijke organisaties en van de wetenschap.
De Nationale ombudsman kan zijn functie alleen vervullen als hij 
bekend is bij mensen die hem nodig hebben en bij de overheid. De 
financiële middelen voor zijn voorlichtingsbeleid worden vooral 
ingezet voor zijn vindbaarheid en toegankelijkheid voor kwetsbare 
groepen.
2. De mate waarin de ambtsdrager invloed heeft op het beleidsterrein:
Bij de uitvoering van de wettelijke taken is de invloed van de 
Nationale ombudsman, de Kinderombudsman en Veteranenombuds-
man groot.
De Nationale ombudsman is voor de oplossing van klachten en 
structurele problemen weliswaar afhankelijk van de medewerking 
van de overheid, maar in zijn oordeelsvorming is hij geheel onafhan-
kelijk.
In de rol van stimuleren is de Nationale ombudsman afhankelijk van 
het opvolgen van zijn aanbevelingen, ideeën en gedachtegoed door 
de overheid.
3. De instrumenten die worden gebruikt:
De organisatie gebruikt bij haar taakuitoefening diverse instrumen-
ten, zoals het verwijzen en informeren van burgers, het plegen van 
interventies, het schrijven van rapporten, het doen van aanbevelin-
gen en het uitvoeren van bemiddelingen. Maar ook het schrijven van 
artikelen en het geven van lezingen en aandacht in de media zijn 
belangrijke instrumenten om de doelen te behalen.
4. De wijze van sturing:
De Nationale ombudsman, Kinderombudsman en de Veteranenom-
budsman ontvangen een budget voor de uitvoering van hun 
wettelijke taken. Zij krijgen hiervoor budget vanuit de Rijksoverheid. 
Daarnaast wordt voor de klachtbehandeling van de decentrale 
overheden budget ontvangen vanuit deze decentrale overheden.
Daarnaast legt de Nationale ombudsman verantwoording af aan de 
Kamer onder andere door middel van een jaarverslag.
Klachtbehandeling
Het aantal ontvangen schriftelijke en mondelinge verzoeken is gedaald in 
2014, maar het aantal verzoeken dat in onderzoek is genomen is toege-
nomen.
Vanaf 2010 daalt het aantal schriftelijke verzoeken. De campagnestrategie 
is in de loop van 2010 en de jaren daarna bijgesteld om de instroom in 
evenwicht te houden met de beschikbare capaciteit. In 2013 en 2014 is de 
campagne alleen op zeer beperkte schaal ingezet. Bovendien was er in 
2014 geen Nationale ombudsman, wat eraan bijdroeg dat de aandacht in 
de media geringer was dan voorgaande jaren.
Tweede Kamer, vergaderjaar 2014–2015, 34 200 IIB, nr. 1 18
