D. BIJLAGEN 
BIJLAGE 1: SANCTIEBELEID EN MALVERSATIES 
In de nota «beheer en toezicht» die in 1998 aan de Tweede Kamer werd 
voorgelegd, is toegezegd dat het parlement bij de jaarlijkse rekening van 
het Ministerie van Buitenlandse Zaken geïnformeerd zal worden over de 
bewezen gevallen van malversatie en de daarbij getroffen sancties 
respectievelijk de afweging die is gemaakt om geen sanctie te treffen. In 
de praktijk worden malversaties als bewezen beschouwd als er zodanig 
sterke aanwijzingen zijn, dat het bestaan van een malversatie 
logischerwijs niet ontkend kan worden. Het is dus niet zo dat bij alle 
gevallen door een uitspraak van de rechter een malversatie als bewezen 
wordt aangemerkt.
Ook is toegezegd tekortkomingen zoals het niet (tijdig) ontvangen van 
projectrapportages, het niet leveren van prestaties of het anders dan 
contractueel is overeengekomen besteden van beschikbaar gestelde 
middelen te melden wanneer er een substantieel belang gemoeid is.
De Tweede Kamer heeft tijdens het wetgevingsoverleg van 13 juni 2013 de 
wens uitgesproken om in het geval van bewezen malversaties de 
informatie over het effect van sancties en het terugvorderen van geld te 
delen. Deze informatie is in een tabel toegevoegd.
Malversaties
In 2014 zijn in totaal veertig vermoedens van malversaties gemeld. 
Vermoedens van malversaties worden altijd onderzocht. Eind 2014 
werden er nog zestien gevallen uit 2014, twee gevallen uit 2013, twee uit 
2012 en één uit 2011 onderzocht. Om de Tweede Kamer meer inzicht te 
verschaffen in de lopende onderzoeken wordt jaarlijks in mei en oktober 
een vertrouwelijke brief met de stand van zaken per vermeende malver-
satie aangeboden.
Naast de bovengenoemde zestien zaken die nog in onderzoek zijn, zijn er 
zestien zaken bewezen en acht zaken als niet-bewezen aangemerkt. 
Hieronder worden de in 2014 bewezen gevallen van malversaties (16 uit 
2014 en 2 uit 2013) genoemd:
2014
Gulu District NGO Forum (GDNF) – Oeganda
Nederland financierde de Oegandese organisatie Gulu District NGO 
Forum (GDNF) met een bijdrage van ongeveer EUR 180.000 in de periode 
van oktober 2010 tot februari 2013. Deze NGO vertegenwoordigt de 
belangen van kleine maatschappelijke organisaties die actief zijn in het
Gulu District (Noord Uganda). Op basis van een aantal kritische opmer-
kingen van de accountant werd een aanvullend onderzoek ingesteld. 
Hieruit bleek dat bij de bouw van een nieuw kantoorpand de procedures 
niet juist gevolgd zijn en dat voldoende toezicht ontbrak. Het ingenieurs-
bureau dat het onderzoek uitvoerde kwam tot de conclusie dat voor een 
bedrag van EUR 18.000 geen adequate onderbouwing is. GDNF heeft 
inmiddels dit bedrag terugbetaald aan de ambassade.
Tweede Kamer, vergaderjaar 2014–2015, 34 200 XVII, nr. 1 72
