Bedrijfsvoeringsparagraaf
vergoedingsregelingen dient de dienstleiding declaraties te accorderen. 
Waar van toepassing dienen daarbij bewijsstukken te worden overlegd. 
Voorts vinden voor alle mogelijke vergoedingen integrale of steekproefge-
wijze verbijzonderde controles plaats om te toetsen of vergoedingen 
rechtmatig zijn aangevraagd of verstrekt. Waar van toepassing worden 
betaalde vergoedingen teruggevorderd.
Verwerving
Naast frauderisico’s bij specifieke regelingen bestaat een inherent 
frauderisico bij verwervingsactiviteiten. Belangrijke risico’s zijn:
– Samenspanning tussen verwerver en leverancier en andere onzakelijke 
contacten met het bedrijfsleven.
– Belangenverstrengeling bij de verwerver.
– Schending van de vertrouwelijkheid van informatie.
In de Aanwijzing SG A/987 (Handboek verwerving Defensie) zijn de 
procedures en maatregelen opgenomen welke een zorgvuldig verwer-
vingsproces borgen. Belangrijke maatregelen zijn:
– Gedragsrichtlijnen op het gebied van bevoegdheden, geheimhouding, 
het melden van nevenwerkzaamheden en zakelijke belangen met een 
toets op de toelaatbaarheid daarvan, verblijf en vervoer, uitnodigingen 
en geschenken van het bedrijfsleven.
– Het uitvoeren van integriteitstoetsen van leveranciers.
– Het aanbrengen van functiescheiding binnen het verwervingsproces, 
concurrentiestelling, het vooraf benoemen van selectie- en gunnings-
criteria, vertrouwelijke behandeling van informatie, eventuele toetsing 
door een contractencommissie etc. om een zorgvuldig proces te 
borgen.
Overige maatregelen
Er bestaan verschillende wegen om (mogelijke) integriteitschendingen te 
melden (Aanwijzing SG A/963, Melden van voorvallen). Voor onderzoeken 
naar mogelijke integriteitschendingen zijn procedures en kaders 
opgenomen in de Aanwijzing SG A/989 (Protocol interne onderzoeken 
Defensie). Bij een vermoeden van het plegen van een strafbaar feit wordt 
aangifte gedaan. Tenslotte zijn maatregelen rond schadeverhaal bij fraude 
opgenomen in de Beleidsregel inzake schadeverhaal Defensiepersoneel.
Aandachtspunten Algemene Rekenkamer
Doorlooptijden MIVD
In het Rapport bij het Jaarverslag over 2013 merkte de Algemene 
Rekenkamer de tijdigheid van afhandeling van aanvragen voor verkla-
ringen van geen bezwaar (VGB’s) niet langer aan als een onvolkomenheid 
maar als aandachtspunt. In het proces zijn bij de MIVD structurele 
aanpassingen getroffen, zodat nieuwe achterstanden worden voorkomen. 
In 2014 is meer dan 90 procent van de aanvragen binnen acht weken 
afgehandeld, waarmee de norm wederom is gehaald.
VGB Bestuursstaf
Het aandachtspunt rondom de verklaringen van geen bezwaar bij 
medewerkers van de Bestuurstaf is opgepakt. Er zijn maatregelen 
genomen om de actualiteit van de veiligheidsmachtigingsniveaus en de 
tijdigheid van aanvragen voor (herhalings)onderzoeken door de MIVD te 
borgen. Elk kwartaal vinden controles plaats en wordt gericht actie 
ondernomen. Ultimo 2014 resteerde een incidenteel geval waar een 
veiligheidsonderzoek nog in gang moest worden gezet.
Tweede Kamer, vergaderjaar 2014–2015, 34 200 X, nr. 1 77
