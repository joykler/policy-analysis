Saldibalans
Countries (HIPC) initiatief). Als gevolg hiervan zullen deze landen in 
aanmerking komen voor verdergaande kwijtschelding van hun schulden 
uit hoofde van de exportkredietverzekering.
Leningen
Het bedrag van de leningen heeft betrekking op Kliq. Kliq is ontstaan uit 
het voormalige re-integratiebedrijf van Arbeidsvoorziening (Ministerie van 
Sociale Zaken en Werkgelegenheid) dat in 2002 is verzelfstandigd. In 
december 2005 is Kliq failliet gegaan. De liquidatie is nog niet afgerond.
Diverse toeslagen Belastingdienst
Deze vorderingen hebben betrekking op terugvorderingen van verstrekte 
toeslagen (kindgebonden budget, huur-, kinderopvang- en zorgtoeslag). 
De Belastingdienst heeft in 2014 op deze vorderingen € 1.934 mln. 
ontvangen. Een gedeelte van de toeslagvorderingen zal uiteindelijk niet of 
moeilijk inbaar zijn. In 2014 is voor € 90 mln. aan toeslagvorderingen 
buiten invordering gesteld.
Ouderdomsoverzicht van de vorderingen
De ouderdom van de vorderingen exclusief de geconsolideerde en 
overige vorderingen exportkredietverzekeringen, is als volgt:
 Ontstaan in 2014  270.434 
 Ontstaan in 2013  1.558.812 
 Ontstaan in 2012  339.717 
 Ontstaan in 2011  199.069 
 Ontstaan vóór 2011  3.744.768 
 Totaal  6.112.800
 
Security ING
In 2008 ontving ING een kapitaalinjectie van de staat van € 10 mld. De 
resterende € 1,5 mld. aan hoofdsom vergezeld van een vergoeding van 
€ 750 mln. aan rente en premies is in 2014 ontvangen. Hiermee is de 
kapitaalinjectie in totaal afgelost.
Overbruggingskrediet SNS REAAL N.V.
Om te voorzien in de liquiditeitsbehoefte van SNS REAAL N.V. heeft de 
Staat bij de nationalisatie een overbruggingskrediet van € 1,1 mld. aan de 
holding verstrekt. Het overbruggingskrediet is in 2014 doorgerold, omdat 
SNS REAAL Holding in 2014 niet in staat was om zelfstandig in de 
financiering te voorzien.
Vordering IJslandse DGS
In 2008/2009 heeft De Nederlandsche Bank na het faillissement van 
Landsbanki een bedrag uitgekeerd van € 1,6 mld. aan de deposito-
houders. Hiervan namen de Nederlandse banken € 208 mln. voor hun 
rekening en de Nederlandse Staat € 1,4 mld. Als gevolg hiervan is er een 
vordering ontstaan van DNB op de boedel van Landsbanki en op het 
IJslandse DGS. Door de verkoop van de resterende vordering op de 
boedel (€ 623 mln.) bestaat het bedrag op de balans alleen uit de 
opgebouwde rente € 158,7 mln. Dit bedrag is gebaseerd op het akkoord 
wat weliswaar in een referendum door IJsland is verworpen, maar dat tot 
nadere orde in de saldibalans als uitgangspunt wordt genomen voor de 
berekening van de rente. Bij de IJslandse rechter loopt momenteel een 
procedure tegen het IJslandse depositogarantiestelsel om zowel de 
rentekosten als de uitvoeringskosten vergoed te krijgen. In IJsland staat 
Tweede Kamer, vergaderjaar 2014–2015, 34 200 IX, nr. 1 128
