13 
Met de Voorjaarsrapportage van juni en de Najaarsrapportage 
14 
Regeldruk van 5 december 2014 is de Tweede Kamer in vervolg op de 
15 
programmabrief «Goed Geregeld» over de voortgang van deze 
kwantitatieve vermindering geïnformeerd.
De verdere vermindering van regeldruk is bereikt door onder andere een 
maatwerkaanpak vrijwilligers. Hierin zijn 17 prioritaire knelpunten voor 
vrijwilligers, maatschappelijke initiatiefnemers en mantelzorgers 
geïdentificeerd. Het totale pakket aan maatregelen is meegenomen in de 
kabinetsreactie op de motie Slob c.s. (Kamerstukken II, 2013–2014, 33 750, 
nr. 16). Deze kabinetsreactie is eind 2014 aan de Tweede Kamer gezonden 
(Kamerstukken II, 2014–2015, 29 538, nr. 173).
Met het programma «beter en concreter» zijn gemeenten rechtstreeks 
ondersteund bij het terugdringen van regeldruk. «Beter en concreter» is 
een gezamenlijk programma van de Ministeries van Binnenlandse Zaken 
en Koninkrijksrelaties en Economische Zaken en de VNG. Daarnaast heeft 
het Ministerie van Binnenlandse Zaken en Koninkrijksrelaties bevorderd 
dat burgers de aanvraag van een parkeervergunning digitaal kunnen 
doen. Uit een inventarisatie van de websites van gemeenten in 2014 blijkt 
dat het aantal gemeenten met digitale aanvraagmogelijkheid met ruim 
30% is toegenomen.
Bijdragen aan baten-lastenagentschappen
Vermindering regeldruk en administratieve lasten
Het Kenniscentrum Prettig Contact met de Overheid (PCMO), onderdeel 
van het baten-lastenagentschap Uitvoeringsorganisatie Bedrijfsvoering 
Rijk (UBR), heeft een bijdrage ontvangen ten behoeve van de vermin-
dering van regeldruk en administratieve lasten van zowel burgers als 
bedrijven. De informele aanpak die in het kader van Prettig Contact met de 
Overheid bevorderd wordt, zet in op dejuridisering. Er zijn inmiddels ruim 
448 pilotprojecten bij 300 individuele bestuursorganen. Om de informele 
aanpak door bestuursorganen verder te ondersteunen en te stimuleren 
heeft de Minister van Binnenlandse Zaken en Koninkrijksrelaties het 
afgelopen jaar in samenwerking met de Minister van Veiligheid en Justitie 
een nieuwe handleiding voor het professioneel behandelen van 
16 
bezwaren uitgebracht.
Bijdragen aan mede-overheden
Bijdrage aan gemeenten
In 2014 heeft het Ministerie van Binnenlandse Zaken en Koninkrijksrelaties 
een financiële bijdrage geleverd aan de digitale stedenagenda. De 
bijdrage is ingezet ten behoeve van het verder verspreiden en indien 
nodig het (door)ontwikkelen van stedelijke oplossingen met behulp van 
ICT die bijdragen aan de doelstellingen op het gebied van digitalisering, 
regeldrukvermindering, «Open Overheid» en participatie.
13
Kamerstukken II, 2013–2014, 29 362, nr. 235
14
Kamerstukken II, 2014–2015, 29 515, nr. 355
15
Kamerstukken II, 2012–2013, 29 362, nr. 212
16
De handleiding is te vinden op: http://prettigcontactmetdeoverheid.nl/bibliotheek/549
Tweede Kamer, vergaderjaar 2014–2015, 34 200 VII, nr. 1 31
