het koppelen van gegevens met DUO het aannemelijk was dat kinderen, 
gezien hun leeftijd, al basisonderwijs volgden in plaats van dagopvang. 
Vanuit de verantwoordelijkheid van de Minister van SZW zijn in 2012 en 
2013 wijzigingen in de Wet kinderopvang doorgevoerd om fraude tegen te 
gaan. Bijvoorbeeld het beperken van het aanvragen van kinderopvang-
toeslag met terugwerkende kracht, zoals hierboven genoemd, en 
maatregelen om gastouderopvang fraudebestendiger te maken.
De Minister van SZW is beleidsverantwoordelijk voor de kinderopvang-
toeslag. De Belastingdienst voert de regeling uit. In 2014 heeft 
Belastingdienst/Toeslagen besloten bij het definitief toekennen voor de 
kinderopvangtoeslag geen jaaropgaven bij de kinderopvanginstellingen of 
bij toeslagontvangers ter controle op te vragen voor dat deel van de 
kinderopvangtoeslagen dat naar verwachting niet of nauwelijks onjuist-
heden bevat. Het hiermee gemoeide financieel belang bedraagt circa 
€ 150 miljoen. De Belastingdienst (Ministerie van Financiën) neemt deze 
uitvoeringsbeslissing. De Minister van SZW onderschrijft de keuze die dit 
jaar is gemaakt.
Voor de uitvoering van de Wet op het kindgebonden budget en de inning 
van de werkgeverspremie kinderopvangtoeslag wordt verwezen naar de 
M&O-passage in de bedrijfsvoeringsparagraaf van het Ministerie van 
Financiën.
UWV
De Inspectie SZW stelde bij het jaarverslag UWV 2013 vast dat UWV zich 
in het kader van de financiële rechtmatigheid nog niet verantwoord had 
over de toereikendheid van het M&O-beleid. SZW heeft UWV in de 
dechargebrief verzocht om dit bij het jaarverslag 2014 wel te doen, 
conform de voorschriften van de Regeling SUWI.
Algemene Rekenkamer
De AR heeft de Minister van SZW (in afstemming met de Minister van 
Financiën) aanbevolen een vollediger beeld te geven van de financiële 
informatie (uitgaven, verloop voorschotten en andere balansposten) 
betreffende de kinderopvangtoeslag, door deze informatie volledig in één 
verantwoording op te nemen en/of een duidelijke verwijzing op te nemen 
naar de andere verantwoording. Dit overzicht is opgenomen in het 
jaarverslag van het Ministerie van Financiën.
De AR heeft in hetzelfde onderzoek aanbevolen de gevolgen van 
bezuinigingen op de kinderopvang(toeslag) toe te lichten in het 
jaarverslag. Dit is opgenomen bij de toelichting op de financiële instru-
menten van begrotingsartikel 7, waarin de budgettaire ontwikkeling van 
de kinderopvangtoeslag nader wordt toegelicht.
Ten slotte is conform de aanbeveling van de AR in dit onderdeel van de 
bedrijfsvoeringparagraaf uitgebreider aandacht geschonken aan frauderi-
sico’s, zowel de interne frauderisico’s ten aanzien van inkopen en 
personeel, als de externe frauderisico’s ten aanzien van bijdragen en 
toeslagen.
Open standaarden
ICT-producten en -diensten van boven de € 50.000 dienen in het inkoop- 
en aanbestedingsproces te voldoen aan de open standaardennorm. 
Hierbij is het pas-toe-of-leg-uit-principe van toepassing. In 2014 heeft SZW 
geen aanleiding gehad om af te wijken van de lijst met verplichte open 
standaarden. Er is conform de norm gehandeld.
Tweede Kamer, vergaderjaar 2014–2015, 34 200 XV, nr. 1 98
