Jaarrekening
3. Topinkomens 
De Wet normering bezoldiging topfunctionarissen publieke en semipu-
blieke sector (WNT) bepaalt dat de bezoldiging en eventuele ontslaguitke-
ringen van topfunctionarissen en gewezen topfunctionarissen in de 
publieke en semi-publieke sector op naamsniveau vermeld moeten 
worden in het financieel jaarverslag. Deze publicatieplicht geldt tevens 
voor topfunctionarissen die bij een WNT-instelling geen – al dan niet 
fictieve – dienstbetrekking hebben of hadden. Daarnaast moeten van 
niet-topfunctionarissen de bezoldiging en/of eventuele ontslaguitkeringen 
(zonder naamsvermelding) gepubliceerd worden indien deze het wettelijk 
maximum te boven gaan. Niet-topfunctionarissen zonder dienstbetrekking 
echter vallen buiten de reikwijdte van de wet. Voor de Hoge Colleges van 
Staat heeft de publicatieplicht betrekking op onderstaande functiona-
rissen. De bezoldigingsgegevens van de leden van de Top Management 
Groep zijn opgenomen in het jaarverslag van het Ministerie van Binnen-
landse Zaken en Koninkrijksrelaties. Het wettelijk bezoldigingsmaximum 
bedraagt in 2014 € 230.474.
Tweede Kamer, vergaderjaar 2014–2015, 34 200 IIB, nr. 1 49
