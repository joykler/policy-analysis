De beleidsartikelen (artikel 8)
Opdrachten
Beleidsonderzoek en benchmarking
Dit betreft middelen ten behoeve van beleidsonderzoek, onder meer naar 
de effectiviteit van internationalisering en ten behoeve van benchmarking 
in het kader van de relevante internationale organisaties. In 2014 is 
beperkt gebruik gemaakt van deze middelen: er is een onderzoek 
uitgevoerd naar de gevolgen van de ratificatie Facultatief Protocol bij het 
Internationaal Verdrag inzake economische, sociale en culturele rechten 
(Onderzoek Facultatief protocol bij de VN (SIM Utrecht)).
Incidentele internationale activiteiten
Dit betreft middelen gereserveerd voor incidentele activiteiten en 
verplichtingen ter bevordering van de samenwerking welke bij het 
opstellen van de begroting niet zijn te voorzien. In het jaar 2014 zijn geen 
uitgaven op dit artikelonderdeel gedaan.
Bijdragen aan (inter)nationale organisaties
OCW-vertegenwoordiging
In 2014 betreft het de kosten voor de Permanente Vertegenwoordiging bij 
de Unesco.
Europees Platform
Het Europees Platform ondersteunt de internationalisering in het primair 
en voortgezet onderwijs met kennis en kleine financiële bijdrages voor 
onder meer expertiseontwikkeling en mobiliteit van leerlingen, onder-
wijzend personeel, voor vroegtijdig vreemdetalenonderwijs, tweetalig 
onderwijs en internationale uitwisseling. In 2014 is er een bedrag van 
€ 0,2 miljoen extra toegekend aan het Europees Platform. Dit betreft een 
subsidie in het kader van het plan van aanpak Engels in het primair 
onderwijs.
Nederlandse Taalunie
De Nederlandse Taalunie is de verdragsorganisatie waarin Nederland, 
Vlaanderen en Suriname samenwerken op het gebied van het Nederlands. 
Ze ondersteunt het leren van de Nederlandse taal in het buitenland, 
bewaakt de kwaliteit daarvan en houdt zomercursussen voor buiten-
landers die Nederlands doceren of willen blijven spreken.
Europa College Brugge
Het Europa College te Brugge is een postuniversitaire opleiding voor 
onderzoek naar Europese eenwording, gefinancierd door EU en 
EU-Lidstaten.
Unesco
Dit betreft de deelname aan diverse projecten in het kader van de Unesco.
OESO CERI
OESO CERI betreft de deelname aan diverse onderwijsprojecten en 
-onderzoeken in het kader van het Centre for Educational Research and 
Innovation (CERI), onderdeel van de OESO.
Fulbright Center
Het Fulbright Center verzorgt mobiliteitsprogramma’s voor het hoger 
onderwijs via beurzen voor uitwisseling met de Verenigde Staten (met 
bijdragen van de Amerikaanse regering).
Tweede Kamer, vergaderjaar 2014–2015, 34 200 VIII, nr. 1 71
