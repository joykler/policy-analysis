Ministerie van IenM. Er zijn vijftien kenniscoaches aangesteld en getraind 
in het coachen van het bevorderen van samenwerking in de waterketen. 
Voorts heeft het programma Kenniscoaches in 2014 bijgedragen aan tal 
van bijeenkomsten die in het kader van samenwerken in de waterketen 
zijn georganiseerd. Het programma loopt tot en met december 2016.
11.01.03 Bijdrage aan agentschappen 
De bijdrage aan RWS heeft betrekking op de beleidsondersteunende en 
beleidsadviserende activiteiten (BOA) in 2014. Hiervoor wordt jaarlijks een 
opdracht aan RWS verstrekt. Tot deze opdracht behoren ook de bijdragen 
aan de uitwerking van de deelprogramma’s in het kader van het Deltapro-
gramma, zoals de deelprogramma’s veiligheid, zoetwater, rivieren en kust.
In 2014 zijn aan het KNMI diverse onderzoeken en analyses gevraagd 
omtrent neerslagpatronen, het gedrag van extreme stormen, verbeterde 
windmodellen, het weer in de toekomst en risicoanalyses ten aanzien van 
het samenvallen van extreme weerssituaties. De resultaten van deze 
analyses dragen bij aan de onderbouwing van het wettelijke toetsinstru-
mentarium voor de primaire waterkeringen en het waterveiligheidsbeleid 
in het algemeen.
11.01.04 Bijdrage aan medeoverheden (ad 3) 
Subsidieregeling compensatie kwijtschelding waterschappen
Er zijn door IenM afspraken gemaakt met het Ministerie van SZW over 
compensaties in relatie tot de kinderopvang voor de waterschappen. Die 
afspraak behelst het laten meelopen van deze compensaties met de 
geldstroom van IenM richting de waterschappen. Daartoe zijn budgetten 
van SZW overgeboekt naar IenM.
De lagere realisatie betreft de subsidieregeling met betrekking tot de 
kinderopvang, waarvoor minder aanvragen zijn ontvangen dan begroot. 
In 2014 hebben in dit kader twee waterschappen een subsidie aange-
vraagd en toegekend gekregen (voor de duur van de subsidieregeling tot 
en met 2017). Het betreft het waterschap Scheldestromen en het 
waterschap Hollands Noorderkwartier. Ook is aan waterschap Aa en Maas 
een subsidie verleend voor de periode 2014 tot en met 2017 op basis van 
een subsidieverzoek uit 2013. De niet gebruikte middelen zijn terugge-
boekt naar het Ministerie van SZW.
Bijdrage secretariaat commissie BBV
Op grond van het Besluit Begroting en Verantwoording provincies en 
gemeenten (BBV) van BZK is een commissie BBV ingesteld. Deze 
commissie draagt zorg voor een eenduidige uitvoering en toepassing van 
het besluit, en voor een visie ten aanzien van rechtmatigheid in de 
controleverklaring van gemeenten, gemeenschappelijke regelingen, 
waterschappen en provincies. Sinds 2014 draagt het Ministerie van IenM 
de helft bij vanwege de betrokkenheid van de commissie met de 
waterschappen. De bijdrage bedraagt € 29.000 per jaar, lopend tot en met 
2019.
Tweede Kamer, vergaderjaar 2014–2015, 34 200 XII, nr. 1 29
