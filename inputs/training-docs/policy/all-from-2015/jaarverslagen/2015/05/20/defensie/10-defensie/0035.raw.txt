Beleidsartikelen
4.2 Beleidsartikel 2 Taakuitvoering zeestrijdkrachten 
Algemene doelstelling
De zeestrijdkrachten leveren operationeel gerede maritieme capaciteit, 
zowel vloot als mariniers, voor nationale en internationale operaties.
Rol en verantwoordelijkheid
De Minister is verantwoordelijk voor de vaststelling van de omvang en 
samenstelling van de zeestrijdkrachten en van de mate van gereedheid 
van maritieme eenheden. Voor de maritieme capaciteit van de krijgsmacht 
is het Commando Zeestrijdkrachten (CZSK) verantwoordelijk voor het 
operationeel gereedstellen en in stand houden van de maritieme 
eenheden. De zeestrijdkrachten zijn inzetbaar voor zowel expeditionaire 
als voor nationale taken.
Beleidsconclusie
Het CZSK heeft een bijdrage geleverd aan de drie hoofdtaken van de 
krijgsmacht en daarmee aan belangrijke onderdelen van het ambitie-
niveau van Defensie. Het CZSK heeft in 2014 met diverse onderdelen 
deelgenomen aan grote en kleine internationale operaties. Zo zijn drie 
fregatten, Zr.Ms. Evertsen, Zr.Ms. de Zeven Provinciën en Zr.Ms. Van 
Speijk, in 2014 ingezet in de strijd tegen piraterij. Op Aruba is de aanwe-
zigheid van de krijgsmacht via de vaste compagnie van het CZSK in de 
West gecontinueerd. Zowel gegarandeerde als niet-gegarandeerde 
capaciteit zijn beschikbaar gesteld voor structurele nationale taken en 
bijstand en steunverlening zowel in Nederland als in het Caribische deel 
van het Koninkrijk. CZSK heeft bijvoorbeeld een bijdrage geleverd aan de 
nationale taken in het kader van de kustwacht Nederland en de hydrogra-
fische taak.
In 2014 is het CZSK, ondanks aanhoudende spanningen op het personele 
en materiële vlak, in staat gebleken de eenheden op te werken voor de 
geplande inzet.
Op het personele vlak waren er tekorten in de onderbouw bij technisch 
personeel, en bij operationeel en medisch personeel zowel bij officieren 
als schepelingen (onderofficieren en manschappen). Op het materiële vlak 
waren de effecten van de reorganisatie merkbaar en legde de invoering 
van ERP een flink beslag op de schaarse capaciteit. De migratie van de 
Dienst Materiele Instandhouding (DMI) is een belangrijke mijlpaal in de 
invoering van ERP geweest. Hiermee is een belangrijke stap gezet in de 
defensiebrede standaardisatie van de bedrijfsvoering.
Indicatoren operationele doelstelling
De operationele doelstellingen waar het CZSK conform de begroting aan 
moet voldoen zijn gekwantificeerd en gekwalificeerd naar aantallen 
operationeel gerede (OG) eenheden en voortzettingsvermogen. In 
onderstaande matrix is per organieke eenheid de realisatie tegen de 
doelstellingen afgezet.
Tweede Kamer, vergaderjaar 2014–2015, 34 200 X, nr. 1 34
