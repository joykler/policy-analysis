Beleidsartikelen
Herziening fiscale regeling aftrek van uitgaven voor specifieke 
zorgkosten
Aan de Tweede Kamer is toegezegd dat de regering in de loop van 2015 
met voorstellen komt om de fiscale regeling aftrek van uitgaven voor 
specifieke zorgkosten fundamenteel te herzien. Aanvankelijk was het idee 
in 2014 met een voorstel hiervoor te komen. Besloten is echter eerst een 
(extern) evaluatieonderzoek in te stellen naar de werking van de huidige 
regeling. Het onderzoek moet nog worden gestart, het streven is om voor 
de zomer van 2015 te kunnen beschikken over de resultaten van het 
onderzoek.
Belastingplan 2015
In het Belastingplan 2015 is een groot deel van de noodzakelijke wijzi-
gingen in fiscale wetten voor de te realiseren algemene beleidsdoelstel-
lingen opgenomen en dit wetsvoorstel is op 1 januari 2015 in werking 
getreden. Het Belastingplan 2015 was bewust beperkter van omvang dan 
de pakketten Belastingplan in de afgelopen jaren, mede omdat de 
Belastingdienst gebaat is bij een jaar waarin uitvoering gegeven moet 
worden aan relatief weinig wetgeving. In het Belastingplan 2015 zijn de 
resterende fiscale maatregelen uit het regeerakkoord en de Begrotingsaf-
spraken 2014 uitgewerkt, zoals de maatregel strekkende tot het aanpassen 
van de doelmatigheidsmarge van de gebruikelijkloonregeling 
opgenomen. Verder is in het Belastingplan 2015 onder meer opgenomen 
het vervallen van het keuzeregime in de werkkostenregeling, een aantal 
stimulerende woningmarktmaatregelen en aanpassingen van de 
autobelastingen. Voorts zijn in het Belastingplan een beperkt aantal 
maatregelen opgenomen die direct bijdragen aan vereenvoudiging en 
daardoor bijdragen aan het terugdringen van de uitvoeringskosten en de 
administratieve lasten.
Onderzoek ter voorbereiding van Autobrief II
Bij de behandeling van de Wet uitwerking Autobrief is toegezegd ruim 
voor 2015 een evaluatie te starten en te komen tot een periodieke 
herijking van de CO2-grenzen voor de periode 2016–2019. Een eerste 
evaluatie, in de vorm van een overzicht van de verkopen van zuinige, zeer 
zuinige en nulemissie auto’s, is tijdens de behandeling van het Belas-
tingplan 2015 naar de Kamer gezonden. Het onderzoek ter voorbereiding 
van Autobrief 2.0 waarin voorstellen voor de maatregelen voor de periode 
2016–2019 moeten worden opgenomen, is in 2013 gestart. Het kabinet 
heeft het afgelopen jaar echter aangegeven in het kader van de stelselher-
ziening binnen het domein autobelastingen in te zetten op (onder andere) 
een vereenvoudiging van die belastingen. De autobelastingen worden 
daarom meegenomen in de bredere draagvlakpeiling rond de stelselher-
ziening. Dat heeft tot gevolg gehad dat de Autobrief 2.0 niet, zoals eerder 
toegezegd, in 2014 naar de Tweede Kamer gestuurd is, maar dat deze 
toezending medio 2015 zal plaatsvinden.
Modernisering vennootschapsbelastingplicht overheidsonderne-
mingen
In de afgelopen jaren is verkend hoe overheidsondernemingen in de 
vennootschapsbelasting betrokken kunnen worden. In 2014 is het 
wetsvoorstel Modernisering vennootschapsbelastingplicht overheidson-
dernemingen ingediend. Met dit wetsvoorstel neemt het kabinet maatre-
gelen om een gelijk speelveld te creëren voor vennootschapsbelasting-
plichtige particuliere ondernemingen en overheidsbedrijven die niet aan 
vennootschapsbelasting zijn onderworpen. Ook wordt in dit wetsvoorstel 
Tweede Kamer, vergaderjaar 2014–2015, 34 200 IX, nr. 1 49
