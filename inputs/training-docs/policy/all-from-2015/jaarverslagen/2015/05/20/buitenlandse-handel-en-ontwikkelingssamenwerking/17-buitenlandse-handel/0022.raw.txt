Duurzaam gebruik van natuurlijke hulpbronnen, tegengaan van klimaat-
verandering en vergrote weerbaarheid van de bevolking tegen 
onafwendbare klimaatverandering
In het kader van de internationale klimaatonderhandelingen zet Nederland 
in op een ambitieus klimaatakkoord onder meer door het betrekken van 
niet-statelijke actoren bij de onderhandelingen. Ook heeft Nederland met 
een coördinerende rol in het genderteam van de EU actief bijgedragen 
aan de totstandkoming van het Lima Work Programme on Gender tijdens 
de VN Klimaatconferentie in Lima (COP20).
Op het vlak van klimaatfinanciering en integratie van klimaat in ontwikke-
lingssamenwerking zijn belangrijke stappen gezet. Zo heeft de eerste door 
BH&OS samengestelde klimaatcursus plaatsgevonden met zowel interne 
als externe deelnemers. Voorts is het beleid om private sector klimaatfi-
nanciering te bevorderen versterkt. BH&OS organiseerde onder meer een 
bijeenkomst waar de private sector en NGOs innovatieve investerings-
voorstellen presenteerden (MoMo seminar). Dit versterkte het begrip 
tussen overheid, bedrijfsleven en NGOs over de kansen en risico’s van 
private sector klimaatfinanciering. In dit verband werkt Nederland ook 
actief mee aan het Global Innovation Lab for Climate Finance.
Als onderdeel van klimaatfinanciering is geïnvesteerd in hernieuwbare 
energie in onder meer Kenia, Ethiopië en Tanzania. Verder is een 
publieke-private samenwerking van start gegaan waarin Nederlandse 
bedrijven en kennisinstellingen Indonesië ondersteunen bij de ontwik-
keling van geothermische energie. In samenwerking met de Wereldbank 
worden diverse ontwikkelingslanden geholpen bij het afbouwen van hun 
subsidies op fossiele brandstoffen. In maart 2014 kondigde Premier Rutte 
in een gezamenlijke verklaring met President Obama aan dat Nederland 
geen steun geeft aan nieuwe kolencentrales in het buitenland.
In 2014 startte het Initiatief voor Duurzame Handel (IDH) met een 
landschapsprogramma in Brazilië, Ivoorkust, Ghana, Ethiopië, Kenia, 
Vietnam en Indonesië om de effecten van klimaatverandering, landde-
gratie en watervervuiling tegen te gaan. Voorts is in 2014 gestart met het 
regionale programma in de Sahel en de Hoorn van Afrika gericht op 
watermanagement, verbeteren van voedselzekerheid en markttoegang 
van boerenbedrijven in droge gebieden Via het SUSTAIN-Africa 
programma droeg Nederland bij aan klimaatadaptatie en duurzame 
ontwikkeling in een growth corridor in Tanzania waar economische groei 
nog steeds gepaard gaat met vervuiling en uitputting van natuurlijke 
hulpbronnen.
Sociale vooruitgang
Seksuele en reproductieve gezondheid en rechten voor iedereen en een 
halt aan verspreiding van HIV/AIDS
Het Nederlandse SRGR-beleid richtte zich in 2014 op grotere kennis onder 
jongeren over SRGR, betere beschikbaarheid van anticonceptie en 
aidsremmers, daling in moedersterfte en sterfte aan HIV/AIDS. Daarnaast 
bleef Nederland een van de weinige landen die zich consequent inzetten 
om meer controversiële onderwerpen als veilige abortus, toegang tot 
voorbehoedsmiddelen voor jongeren en de risicogroepen voor 
hiv-infectie (homomannen, sekswerkers en injecterende drugsgebruikers) 
internationaal op de agenda te houden.
Tweede Kamer, vergaderjaar 2014–2015, 34 200 XVII, nr. 1 21
