Saldibalans
De extra-comptabele schulden hebben betrekking op in het verleden 
binnen begrotingsverband geboekte ontvangsten, waarvan op termijn 
nog verrekening met derden zal plaatsvinden. Deze post betreft voorna-
melijk de vaste staatsschuld (€ 332,9 mld.) en vlottende staatsschuld 
(€ 25,2 mld.) en daarnaast bevatten de extra-comptabele schulden ook de 
schulden die betrekking hebben op de verhoudingen tussen het Rijk en de 
deelnemers aan geïntegreerd middelenbeheer.
Deelnemers aan het geïntegreerd middelenbeheer houden middelen aan 
op hun rekening-courant bij de Schatkist. Deze tegoeden vallen onder de 
vlottende schuld omdat ze direct opvraagbaar zijn. Deelnemers kunnen 
echter ook deposito’s plaatsen. De uitstaande deposito’s zijn voor het 
overgrote deel kortlopend. De Agentschappen hielden eind 2014 € 2,0 
mld. aan op hun rekeningen-courant en € 0,2 mld. in deposito’s. Rechts-
personen met een wettelijke taak en derden hielden € 3,0 mld. aan in 
rekening-courant en € 1,8 mld. in deposito’s. Het rekening-courantsaldo 
van de decentrale overheden steeg in 2014 met € 1,8 mld. naar € 5,9 mld. 
maar het bedrag aan uitstaande deposito’s daalde met € 1,5 mld. naar 
€ 1,1 mld. De gewogen gemiddelde looptijd van de eind 2014 uitstaande 
deposito’s was voor de Agentschappen circa 1,2 jaar. Bij de Rechtsper-
sonen met wettelijke taak bedroeg de gemiddelde looptijd circa 1,0 jaar en 
bij decentrale overheden 10 jaar.
Sociale Fondsen
De saldi van de sociale fondsen lopen sterk uiteen hetgeen met name toe 
te schrijven is aan de mate van onderdekking en overdekking van de 
desbetreffende premies. Het saldo van UWV bedraagt € 9,2 mld. negatief, 
het saldo van SVB € 2,6 mld. positief en het saldo van Zorginstituut 
Nederland € 20,4 mld. negatief. Gecumuleerd levert dit het saldo van 
€ 27,0 mld. negatief op. Het saldo eind 2014 is € 5,2 mld. meer negatief 
dan de stand eind 2013.
Voor een specificatie naar uitgiftejaar van de stand van de vaste schuld 
per 31 december 2014 wordt verwezen naar het onderstaande overzicht.
Tweede Kamer, vergaderjaar 2014–2015, 34 200 IX, nr. 1 121
