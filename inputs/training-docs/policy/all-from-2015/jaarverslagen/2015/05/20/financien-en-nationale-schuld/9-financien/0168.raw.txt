Bijlagen
aangezien de daggeldrente (eonia) die wordt betaald sterker gedaald is 
dan de vaste rente die wordt ontvangen.
Het totale resultaat op de feitelijke hoofdportefeuille komt uit op 
€ – 22.765 mln. (som van A1 t/m A4 in tabel 3), terwijl het resultaat op de 
benchmark gelijk is aan € – 16.648 mln. (B1 in tabel 3). De huidige 
feitelijke portefeuille van leningen en swaps heeft in 2014 dus tot een 
€ 6.117 mln. meer negatief resultaat geleid dan de benchmark porte-
feuille.
De omvang van dit resultaat zou anders geweest zijn, als er gedurende 
2012–2014 niet van de benchmark afgeweken zou zijn. Dit is duidelijk 
zichtbaar in het risicoprofiel van de portefeuille (figuur 5.6). Wanneer niet 
afgeweken zou zijn, was het resultaat op de feitelijke portefeuille € 4.110 
mln. minder negatief geweest. Gezien de daling van de swapcurve zou 
het, zuiver en alleen bekeken uit oogpunt van marktwaardeontwikkeling 
van renteswaps, gunstig zijn geweest om meer receiverswaps in 
portefeuille te hebben. Het resultaat van de feitelijke portefeuille ten 
opzichte van de benchmark zou zonder afwijkingen € – 1.950 mln. 
geweest zijn.
Resultaat ABN AMRO portefeuille
Op de ABN AMRO portefeuille is een positief resultaat geboekt ten 
opzichte van de benchmark van € 56 mln. Het resultaat op de Floating 
Rate Notes (FRNs) is negatief, doordat de staatscurve is gedaald. Voor de 
waardering van de FRN wordt de Staatscurve (met een opslag van 10 bp) 
gebruikt.
De leningen aan ABN AMRO bestaan uit fixed en floating loans. De staat 
ontvangt hier rente over. Deze leningen worden gewaardeerd met de 
6-maands Euriborswapcurve met een opslag van 200bp. Deze waarde-
ringscurve is gedaald in 2014, waardoor een positief resultaat van € 203 
mln. op de leningportefeuille is ontstaan.
De fixed loans zijn gehedged met 6-maands Euriborpayerswaps. De 
waarde van deze swaps is afhankelijk van de ontwikkelingen van de 
swapcurve. De daling van swapcurve leidt tot een negatief resultaat van 
€ 129 mln.
Tweede Kamer, vergaderjaar 2014–2015, 34 200 IX, nr. 1 167
