De beleidsartikelen
Techniekpact
De urgentie voor het Techniekpact is onverminderd hoog. Niet alleen voor 
het aanpakken van de (arbeidsmarkt)vraagstukken van vandaag, maar ook 
voor de vaardigheden van de toekomst.
Één jaar na de ondertekening van het Techniekpact is het beeld dat de 
uitvoering van het Techniekpact op koers is en dat de trots voor techniek 
en maakindustrie toeneemt. Van de 22 afgesproken acties zijn er maar 
liefst 17 al deels of volledig ingevoerd. En van de maatregelen die een 
langere tijdshorizon hebben, zijn de tussenresultaten bemoedigend: zo 
hebben de topsectoren al meer dan 500 van de beoogde 1.000 topsector-
beurzen beschikbaar gesteld. In 2014 is ambassadeur André Kuipers 
gestart met een succesvolle Collegetours «Techniek is overal» om 
basisschoolleerlingen te enthousiasmeren voor Wetenschap en Techniek, 
die ook in 2015 wordt gecontinueerd. In 2014 heeft Doekle Terpstra de rol 
van aanjager Techniekpact met verve opgepakt. Met zijn Techniekpact-
On-Tour wordt met de regionale partners de uitvoering van de regionale 
Techniekpacten centraal gesteld. Ruim 30 MBO-instellingen, meer dan 300 
bedrijven en regionale overheden, investeren gezamenlijk in innovatief 
beroepsonderwijs; in 2014 is een totale investering van ruim € 42 mln 
beschikbaar gesteld voor het opstarten van deze duurzame publiek-private 
samenwerkingsverbanden. Ook door technische branches en regio’s zijn 
sectorplannen opgesteld en in uitvoering, om de knelpunten op de 
sectorale of regionale arbeidsmarkt op te lossen, hierin wordt meer dan 
€ 145 mln door sociale partners geïnvesteerd.
Ambitieus Ondernemerschap
In maart is het actieprogramma Ambitieus Ondernemerschap naar de 
Kamer gegaan waarin ruim dertig acties aangekondigd werden. Deze 
acties zijn inmiddels grotendeels afgerond of opgepakt. Zo is er sinds 
1 januari 2015 een startup visum beschikbaar en is de special envoy 
startups benoemd in de persoon van mw. Kroes en is zij met het Startup-
Delta initiatief van start gegaan per 1 januari 2015. Er is een vroege fase 
regeling gestart in juli 2014 en er is in oktober 2014 in New York een 
mentorennetwerk gelanceerd voor Nederlandse startups die willen 
internationaliseren. Tot slot zal eind januari 2015 de website StartupDel-
ta.org buitenlandse startups informeren over Nederland.
Kamer van Koophandel/Ondernemerspleinen
In 2014 is de nieuwe Kamer van Koophandel van start gegaan, voortge-
komen uit de fusie van de regionale Kamers van Koophandel en Syntens. 
De Kamer van Koophandel heeft het afgelopen jaar duidelijke stappen 
gezet om haar nieuwe inhoudelijke rol in te vullen. Het digitaal onderne-
mersplein is op 20 januari 2014 officieel gelanceerd. De bedrijfsstrategie is 
aangescherpt, waarbij gekozen is voor verdere digitalisering van de 
dienstverlening. In de loop van het jaar zijn de leden van de Centrale Raad 
en de regionale adviesraden benoemd. Hiermee is de organisatie volledig 
operationeel in het belang van het Nederlands bedrijfsleven.
Op ondernemersplein.nl vinden ondernemers alle voor hen relevante 
informatie van publieke partners en ze kunnen daar ook direct zaken doen. 
In 2014 is het bezoekersaantal gestegen tot meer dan 500.000 per maand. 
In 2014 is onder meer gewerkt aan het aansluiten op generieke 
e-overheidsvoorzieningen (zoals de berichtenbox) voor ondernemers. De 
website van Antwoordvoorbedrijven is vorig jaar met ondernemers-
plein.nl geïntegreerd. Daarnaast is de algemene ondernemersinformatie 
van de Kamer van Koophandel over bijvoorbeeld het starten van een 
bedrijf, alleen toegankelijk op ondernemersplein.nl.
Tweede Kamer, vergaderjaar 2014–2015, 34 200 XIII, nr. 1 51
