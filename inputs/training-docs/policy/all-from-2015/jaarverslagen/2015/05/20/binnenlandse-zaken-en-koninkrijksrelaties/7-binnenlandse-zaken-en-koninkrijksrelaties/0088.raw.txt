Dit is echter niet het geval bij de rijksbreed opererende agentschappen 
van BZK (SSO’s). Bij deze agentschappen vindt inhuur veelal plaats ten 
behoeve van en in opdracht van andere Ministeries. Voor dergelijke 
externe opdrachten geldt dat uit doelmatigheidsoverwegingen gebruik 
gemaakt wordt van externe inhuur vanwege het tijdelijke karakter van de 
opdrachten en/of de gevraagde specifieke kennis en expertise. Het betreft 
de volgende agentschappen van BZK.
Rijksvastgoedbedrijf (RVB)
Het RVB is een uitvoeringsdienst van het Rijk, ontstaan uit een fusie van 
vier vastgoeddiensten: de Dienst Vastgoed Defensie (DVD), de Rijksgebou-
wendienst (Rgd), het Rijksvastgoed- en ontwikkelingsbedrijf (RVOB) en de 
directie Rijksvastgoed. Met betrekking tot het voormalige Rgd-onderdeel: 
de Rgd is een vraaggestuurde dienst, waarbij veelal specifieke en 
specialistische kennis nodig is. Het gaat om kennis op het terrein van 
vastgoed, bouw- c.q. installatietechniek en verschillende vormen van 
veiligheid voor met name kantoren, musea, paleizen en gevangenissen. 
De vraag naar huisvesting en huisvestingsadviezen fluctueert, zowel in 
aard van de benodigde specialistische kennis als in omvang. Derhalve 
bestaat de inhuur van externen voor het grootste deel uit inhuur ten 
behoeve van het primair proces (bv. projectmanagers van bouwprojecten) 
met het oog op de eerder genoemde specialistische kennis. In het 
verleden is besloten dat de Rgd op bepaalde terreinen géén of onvol-
doende eigen capaciteit meer heeft en dat dit per project wordt 
ingehuurd. Bij de overige onderdelen van het RVB is de externe inhuur 
binnen de norm van 10% gebleven.
Uitvoeringsorganisatie Bedrijfsvoering Rijk (UBR)
UBR levert producten en diensten op het terrein van de bedrijfsvoering 
aan onderdelen van de rijksoverheid. UBR heeft een flexibele schil nodig 
om te voldoen aan de vraag van departementen; de externe inhuur is 
daarom hoofdzakelijk vraaggestuurd. In 2014 vindt externe inhuur 
voornamelijk plaats bij EC O&P, HIS en BV&F. Bij EC O&P worden conform 
het nieuwe business model bij de onderdelen Workflow en Bedrijfsge-
neeskundige dienst de bezetting ingevuld vanuit de flexibele schil 
conform afspraken in het ICOP (categorie 2: Organisatie- en formatie-
advies). Om flexibiliteit in de vraag te kunnen opvangen worden arbeids-
juristen bij EC O&P en inkopers bij de HIS ingehuurd (categorie 5: 
Juridisch advies). De inhuur bij BV&F betreft ondersteuning als gevolg 
van de werkzaamheden in het kader van programma Redesign Financiële 
Functie (categorie 7: Accountancy, financiën en administratieve organi-
satie).
FMHaaglanden
FMHaaglanden is de facilitaire dienstverlener voor rijksorganisaties in de 
regio Haaglanden. De overschrijding bij FMHaaglanden wordt met name 
veroorzaakt door extra inzet op maatwerkprojecten en de benodigde inzet 
van FMHaaglanden op ontwikkelingstrajecten zoals SGO5 en LFMO 
(samenwerkingsverband tussen de vier grote uitvoeringsorganisaties op 
facilitair gebied. Dit zijn DJI, Belastingdienst, Rijkswaterstaat en FMH).
P-Direkt
P-Direkt is het shared service center voor de salaris- en personeelsadmi-
nistratie voor de gehele rijksdienst. Voor het beheer en onderhoud van het 
systeem worden, naast ambtelijk personeel, externen ingezet. De 
realisatie bij P-Direkt op externe inhuur komt hoger uit dan begroot. 
P-Direkt heeft voor zijn contactcenter een flexibele schil voor het 
Tweede Kamer, vergaderjaar 2014–2015, 34 200 VII, nr. 1 87
