De beleidsartikelen
Onderwijs, De zorg ontzorgd door ICT, Energie en Big Data. Het afgelopen 
jaar zijn in het Open Data project goed bezochte Open Data Estafettes 
georganiseerd op de thema’s «Water», «Duurzame Energie» en «Smart 
Cities». Een aantal veelbelovende initiatieven zijn beloond met een 
aanmoedigingsprijs van € 4.000. Het doorbraakproject gericht op het MKB 
heeft in 2014 bij circa 20.000 MKB ondernemers bereikt en bewust 
gemaakt van de kansen en mogelijkheden van productinnovatie met ICT 
en hoe deze kan bijdragen aan de versterking van hun concurrentiekracht. 
In het doorbraak project rond de zorg zijn in het kader van een 
«challenge» vier voorstellen gehonoreerd. Deze voorstellen zijn gericht op 
Leefstijlmonitoring, optimalisatie van de samenwerking tussen cliënt, 
mantelzorger en professional, voorkoming van onvoldoende vochtinname 
bij patiënten, en het bieden van een platform voor de online zorg- en 
welzijnsdiensten van zorgaanbieders.
Smart Industry
Benutting van ICT en andere vernieuwende productietechnologieën is van 
belang om de concurrentiekracht van de industrie te vergroten. Het 
actieplan Smart Industry is op 10 november aangeboden aan de Minister 
van Economische Zaken, en bevat 14 acties. Deze acties zijn gericht op het 
verzilveren van bestaande kennis, het verdiepen in fieldlabs, het 
versterken van de basis door kennis, benodigde skills en ICT randvoor-
waarden te realiseren.
e-Commerce
Ondanks de economische crisis van de afgelopen jaren groeit de 
e-commercesector snel in Nederland. Dit heeft positieve gevolgen voor de 
werkgelegenheid en ICT innovatie in Nederland. Voor de detailhandel is 
e-commerce een bedreiging, maar ook een kans. In 2014 is een retai-
lagenda geformuleerd. Hierin zijn de vraagstukken in de retailsector 
benoemd langs drie lijnen: de fysieke omgeving, online kansen en 
innovatief ondernemerschap. Bijvoorbeeld, via een breed scala van tools, 
cursussen en modules op scholen en instellingen (eAcademy) kunnen 
bedrijven hun vaardigheden om online te verkopen vergroten en worden 
retailers ondersteund bij grens-overschrijdende onlineverkoop. De 
verschillende activiteiten starten in 2015.
Vermindering regeldruk voor bedrijven
Er is nu voor € 2,35 mld aan maatregelen in kaart gebracht om de 
regeldruk voor bedrijven, burgers en professionals te verminderen. Het 
kabinet ligt daarmee op koers om de regeerakkoorddoelstelling van € 2,5 
mld regeldrukvermindering binnen deze kabinetsperiode te behalen. In 
totaal is sinds november 2012 € 1.153 mln aan regeldrukvermindering 
gerealiseerd (€ 761 mln voor bedrijven en € 392 mln voor burgers en 
professionals). Gerealiseerd betekent dat de maatregelen, vaak wet- en 
regelgeving, in werking zijn getreden.
In aanvulling op de kwantitatieve reductie van regeldruk werkt het kabinet 
aan de merkbaarheid van de vermindering van de regeldruk. Daarbij gaat 
het vaak niet om de wet- en regelgeving zelf, maar de wijze waarop de 
uitvoering en het toezicht is georganiseerd. In een aantal sectoren wordt 
in publiek-private samenwerkingsverbanden gezocht naar maatregelen 
die knelpunten en belemmeringen die bedrijven ervaren kunnen 
wegnemen. Sectoren waar deze aanpak loopt zijn onder andere de 
topsectoren Logistiek, Agro&food, Chemie en Lifesciences &Health en 
sectoren als gastvrijheid en kinderopvang. Tevens is in de sectoren 
Tweede Kamer, vergaderjaar 2014–2015, 34 200 XIII, nr. 1 54
