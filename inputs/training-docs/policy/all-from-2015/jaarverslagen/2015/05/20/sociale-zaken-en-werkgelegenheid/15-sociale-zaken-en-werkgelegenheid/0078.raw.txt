organiseren en over de realisatie op passende wijze via het jaarverslag 
verantwoording afleggen aan de Minister van SZW.
Budgettaire ontwikkelingen
De uitvoeringskosten van het UWV en de SVB wijzigen in de loop der 
jaren als gevolg van beleidswijzigingen en als gevolg van volumeontwik-
kelingen in de onderscheiden wetten. Voor een nadere toelichting wordt 
naar de desbetreffende beleidsartikelen verwezen.
De realisatie van de begrotingsgefinancierde uitvoeringskosten van het 
UWV is € 37,3 miljoen lager dan de begrote kosten. Dit is het saldo van 
onder meer het uitwerken van de financiele effecten van de Participa-
tiewet in de begroting, drie budgettair neutrale kasschuiven in verband 
met de uitvoeringskosten van deze wet en van de Wet hervorming 
kindregelingen, de uitvoeringskosten bij de herbeoordeling van de 
Wajongers en bij de uitvoeringskosten 50pluswerkt en nabetalingen op de 
begrotingsgefinancierde regelingen. Bij de premiegefinancierde uitvoe-
ringskosten van het UWV komen de gerealiseerde kosten € 7,1 miljoen 
hoger uit dan de begrote kosten. Indien echter rekening wordt gehouden 
met de ten tijde van de begrotingsopstelling geraamde loon- en prijsbij-
stelling van € 19,5 miljoen – in tabel 11.3 onderdeel van de post nominaal 
– komen de kosten € 12,4 miljoen lager uit. Per saldo resulteren voor het 
UWV ten opzichte van de begroting 2014 lagere uitvoeringskosten van 
€ 30,2 miljoen (€ 49,7 miljoen lager inclusief nominaal).
De realisatie van de begrotingsgefinancierde uitvoeringskosten van de 
SVB is € 0,2 miljoen lager dan de begrote kosten. Bij de premiegefinan-
cierde uitvoeringskosten van de SVB komen de gerealiseerde kosten 
€ 2,6 miljoen hoger uit dan de begrote kosten. Indien echter rekening 
wordt gehouden met de ten tijde van de begrotingsopstelling geraamde 
loon- en prijsbijstelling van € 1,5 miljoen – in tabel 11.3 onderdeel van de 
post nominaal – komen de kosten € 1,1 miljoen hoger uit. Per saldo 
resulteren voor de SVB ten opzichte van de begroting 2014 hogere 
uitvoeringskosten van € 2,4 miljoen (€ 0,9 miljoen hoger inclusief 
nominaal).
Bij het IB zijn de gerealiseerde kosten € 1,0 miljoen hoger dan begroot. Dit 
verschil wordt verklaard door loon- en prijsontwikkelingen en budgettair 
neutrale herschikkingen binnen de begroting van SZW voor additionele 
opdrachten.
In tabel 11.4 zijn de uitvoeringskosten van het UWV en de SVB toegedeeld 
aan de onderscheiden wetten. Deze toedeling is extracomptabel. 
Uitgangspunt voor de Minister van SZW is sturing op het totaalbudget.
Tweede Kamer, vergaderjaar 2014–2015, 34 200 XV, nr. 1 77
