Beleidsartikelen
informatie en de mogelijkheid voor de aandeelhouder om met belangrijke 
onderwerpen, zoals de strategie van de onderneming, mee te praten. Naar 
verwachting zullen de standaardstatuten in 2015 doorgevoerd worden.
Investeringen en vermogenspositie
Op het gebied van investeringen zijn er in 2014 elf formele investeringen 
goedgekeurd en is bij vijf informele investeringen meegekeken. Het 
merendeel van de investeringen betrof investeringen van Tennet. 
Daarnaast heeft NS in 2014 de aanschaf van nieuwe Sprinters in gang 
gezet. NS koopt in totaal 180 nieuwe Sprinters bij de treinfabrikanten CAF 
en Stadler. Ook is het aanschaftraject van de Intercity nieuwe generatie 
van start gegaan. NS gaat een traject in waarbij geselecteerde leveran-
ciers met biedingen gaan komen om de nieuwe Intercity te mogen 
produceren.
In 2014 is het belang van de staat in NV ALTMAA N.V. (Aangewezen 
Luchtvaartterrein Maastricht-Aachen Airport) afgewikkeld en daarnaast is 
de afwikkeling van Twinning Holding B.V. voltooid. Bij ALTMAA is het aan 
de staat toekomende resterende saldo van liquide middelen overgeboekt 
á € 0,8 mln. Bij Twinning was er sprake van een resterend saldo van € 3,3 
mln.
Beloningsbeleid
In de Nota Deelnemingenbeleid is aangekondigd dat het huidige 
beoordelingskader voor beloningsbeleid van staatsdeelnemingen op twee 
punten wordt aangescherpt. Allereerst worden de variabele beloningen 
van de bestuurders voortaan gemaximeerd op 20%. Daarnaast wordt het 
beloningsbeleid van de staatsdeelnemingen in lijn gebracht met de 
nieuwe standaarden op het gebied van het arbeidsrecht. In 2014 is bij een 
aantal deelnemingen gestart met de uitrol hiervan. In het Jaarverslag 
Beheer Staatsdeelnemingen wordt jaarlijks gerapporteerd over de 
voortgang.
Toekomstplannen voor de Financiële instellingen ABN AMRO, ASR en 
SNS REAAL.
Over ABN AMRO is aan de Kamer gemeld dat na de Asset Quality 
Reviews een besluit tot daadwerkelijke verkoop zal worden genomen. In 
2015 zal de Minister de Kamer hierover informeren. Op 6 juni 2014 heeft 
het kabinet in een brief aan de Kamer de verkoopplannen voor ASR 
Nederland N.V. en SNS REAAL N.V. (thans Vivat) gepresenteerd. 
Vervolgens is, zoals in de brief was aangekondigd, REAAL N.V. gestart met 
het verkoopproces, waaraan ook ASR mocht deelnemen. Op maandag 
16 februari 2015 heeft de Minister van Financiën bekend gemaakt dat SNS 
Reaal en Anbang op zaterdag 14 februari een overeenkomst tot koop van 
Reaal N.V. hebben getekend, nadat de Minister van Financiën heeft 
ingestemd met deze voorwaardelijke verkoop. In 2015 zullen nog 
verschillende vervolgstappen worden gezet die moeten uitwijzen of de 
verkoop definitief kan plaatsvinden.
Omdat de uitkomst van het verkoopproces van REAAL nog niet afgerond 
is, zal de Kamer in de loop van 2015 worden geïnformeerd over de 
verkoop van SNS Bank. Voor alle financiële instellingen geldt dat de 
Minister de Kamer vooraf zal informeren, voordat onomkeerbare stappen 
worden gezet.
Publiek Private Investeringen
Eind 2014 heeft de Minister van Financiën de tweejaarlijkse voortgangs-
rapportage over DBFM(O) naar de Kamer verstuurd. Hierin wordt 
benoemd dat in de afgelopen jaren de DBFM(O)-projecten van het Rijk zijn 
Tweede Kamer, vergaderjaar 2014–2015, 34 200 IX, nr. 1 67
