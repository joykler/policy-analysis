Europese geldstromen
Voor de vier grensoverschrijdende programma’s (INTERREG) is een 
bedrag van € 169,2 mln aan Rijkscofinanciering beschikbaar gesteld. 
Hiervan is tot en met 2014 € 163,7 mln gerealiseerd. Voor 2015 is een 
budget van € 4,4 mln beschikbaar voor de uitfinanciering van de 
resterende openstaande verplichtingen. Naar verwachting wordt de 
programmaperiode 2007–2013 in 2016 definitief afgesloten.
5. Horizon 2020 (kaderprogramma voor onderzoek en innovatie) 
periode 2014–2020 
In 2014 is Horizon 2020, het nieuwe Europese financieringsprogramma 
voor onderzoek en innovatie, van start gegaan. Horizon 2020 is de 
opvolger van het Zevende Kaderprogramma en brengt een aantal 
programma’s/initiatieven bij elkaar: het omvat programma’s die al in het 
Zevende Kaderprogramma zaten, de innovatie gerelateerde onderdelen 
die in de vorige periode waren ondergebracht in het Concurrentiekracht 
en Innovatie programma (CIP) en het Europees instituut voor Innovatie en 
Technologie (EIT).
Horizon 2020 is erop gericht om de Europese uitdagingen te adresseren 
middels het financieren van excellente wetenschap, technologie en 
innovatie. Het doel is de wetenschappelijke en technologische basis van 
Europa te versterken, evenals de concurrentiekracht van het bedrijfsleven. 
De focus van Horizon 2020 is gericht op de maatschappelijke uitdagingen 
waar Europa mee geconfronteerd wordt zoals bijvoorbeeld vergrijzing, 
schone energie, transport en voedselveiligheid.
Het budget van Horizon 2020 is in het meerjarig financieel kader vastge-
steld is op € 70,2 mld (constante prijzen) en is hiermee het grootste 
Europese programma voor onderzoek en innovatie. De verdeling van de 
middelen vindt plaats op basis van competitie waarbij objectieve criteria 
worden gehanteerd. Hierbij wordt deelname van het Midden -en 
Kleinbedrijf (MKB) gestimuleerd.
In 2014 ging het MKB instrument, een nieuw onderdeel van Horizon 2020, 
van start. In de eerste ronde van dit instrument werden voor haalbaar-
heidsstudies (maximaal € 50.000 subsidie per studie) vier van de ruim 100 
aanvragen van Nederlandse MKB-bedrijven gehonoreerd. In de tweede 
ronde voor R&D-projecten scoorde Nederland hoger: 7 van de 37 
ingediende aanvragen werden gehonoreerd. In totaal werd aan deze 
projecten bijna € 14 mln gecommitteerd. Het grootste deel van de overige 
resultaten van Nederlandse indieners in het eerste jaar van Horizon 2020 
is op het moment van publicatie nog niet bekend.
Nederland ontving uit het Zevende Kaderprogramma (periode 2007–2013) 
in totaal € 3,4 mld, ofwel een retour van 7,4% (peildatum juni 2014). In het 
Zevende Kaderprogramma werden 5.173 projecten met Nederlandse 
deelname gehonoreerd (totaal aantal goedgekeurde projecten: 26.454).
In 2014 werden Nederlandse deelnemers aan H2020 – in opdracht van EZ 
en andere departementen – ondersteund door de Rijksdienst voor 
Ondernemend Nederland (RVO). Economische Zaken heeft aandacht 
besteed aan de aansluiting van Horizon 2020 met het nationale beleid, in 
het bijzonder de topsectoren, deelname van de Nederlandse partijen en 
het verbeteren van de bedrijfsdeelname.
Tweede Kamer, vergaderjaar 2014–2015, 34 200 XIII, nr. 1 205
