Rijkswaterstaat (RWS)
Aan RWS Leefomgeving zijn voor 2014 middelen ter beschikking gesteld 
voor de uitvoering van de klimaat- en energiegerelateerde onderdelen van 
Infomil (centraal punt voor bundeling en verspreiding van milieu wet- en 
regelgeving), alsmede voor programma’s in het kader van onder andere 
lokale klimaatinitiatieven, overige broeikasgassen, rijden op waterstof en 
monitoring duurzame mobiliteit.
19.02 Internationaal beleid, coördinatie en samenwerking 
19.02.01 Opdrachten 
Uitvoering CDM
Voor de uitvoering van het Clean Development Mechanism (CDM) zijn een 
aantal jaren geleden met (inter-)nationale instellingen overeenkomsten 
afgesloten. Deze instellingen hebben in opdracht van IenM, voor de 
levering van emissierechten (CER’s), aankopen gedaan waarmee 
Nederland een deel van de verplichtingen onder het Kyoto Protocol is 
nagekomen. Het CDM is inmiddels afgerond. In 2014 is nog aan één 
instelling een betaling voor de ondersteuning van het programma 
gedaan, daarnaast is over de waarde van de ontvangen CER’s omzetbe-
lasting afgedragen.
Interreg (ad 5)
Bij voorjaarsnota is voor de internationale uitvoering van de programma’s 
Interreg in Nederland (ook inbegrepen de stimulering van deelname door 
Nederlandse partners en de evaluatie) voor 2014 een budget van € 5,3 
miljoen toegevoegd. Eind 2014 bleek dat de goedkeuring van een nieuwe 
Interreg periode 2015/2020 door de Europese Commissie vertraging heeft 
opgelopen waardoor in 2014 geen storting in het Europese fonds is 
gerealiseerd. De realisatie betreft de uitgaven die RVO heeft gedaan voor 
de reeds aangegane verplichtingen.
Overige opdrachten (ad 6)
Het verschil in de overige opdrachten wordt met name verklaard door de 
overheveling van een deel van het budget naar het budget voor RVO 
(voorheen Agentschap NL) en RWS. Daarnaast is een aantal 
HGIS-projecten niet doorgegaan of vertraagd.
In 2014 zijn opdrachten verleend in het kader van internationale diplo-
matie waaronder het uitvoeren van bedrijfslevenmissies, het onder-
steunen en faciliteren van de delegaties bij internationale bijeenkomsten 
waaronder de klimaatconferentie in Peru en de Aarhus-conferentie die in 
2014 in Nederland is georganiseerd. Tenslotte zijn middelen ingezet voor 
de financiering van de MKBA’s waaronder Programma Groene Groei en 
Maatschappelijke kosten CO .
2
19.02.03 Bijdrage aan agentschappen (ad 7 en 8) 
RWS
RWS voert in opdracht van IenM werkzaamheden uit die verband houden 
met de uitvoering van de Wet bescherming Antarctica. Daarnaast zijn aan 
RWS voor een aantal overige activiteiten, waaronder Horizon 2020, EU 
handboek middelen toegekend en voor de uitvoering van Infomil (centraal 
punt voor bundeling en verspreiding van milieuwet- en regelgeving).
Tweede Kamer, vergaderjaar 2014–2015, 34 200 XII, nr. 1 90
