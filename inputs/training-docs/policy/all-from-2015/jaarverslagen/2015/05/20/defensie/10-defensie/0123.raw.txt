Integriteitsmeldingen
BIJLAGE 4: INTEGRITEITSMELDINGEN 
Sinds 2012 heeft Defensie de rapportagesystematiek inzake integriteit in 
overeenstemming gebracht met de sector Rijk. In 2014 zijn 410 meldingen 
in de registratiesystemen over een (vermoedelijke) integriteitschending 
gedaan.
De drie meest voorkomende geregistreerde typen van (vermoedelijke) 
integriteitschendingen zijn misdragingen in de privé-sfeer, het oneigenlijk 
gebruik van dienstmiddelen en/of de overschrijding interne regels en 
financiële schendingen.
De meldingen over misdragingen in de privésfeer zijn vaak meldingen die 
betrekking hebben op gedragingen in de vrije tijd van de medewerkers en 
daarbij is er geen directe relatie met de uitoefening van de functie. De 
meldingen over het oneigenlijk gebruik van dienstmiddelen en/of 
overschrijding interne regels gaan voornamelijk over overschrijding van 
interne regels, zoals drugsbeleid en het anders gebruiken van de 
dienstmiddelen dan waarvoor deze bedoeld zijn. De meldingen over 
financiële schendingen gaan voornamelijk over interne diefstal of 
vermissing.
  
Integriteitsmeldingen
 Type schendingen «MVV»  Defensie  Defensie 
2014 2013 
 Financiële schendingen  83 84  
 Misbruik positie en belangenverstrengeling  10  4 
Lekken en misbruik van informatie   12  6 
Misbruik van bevoegdheden   6 6  
 Misbruik van geweldsbevoegdheid  4  3 
Ongewenste omgangsvormen  56  64  
 Misdragingen in de privé-sfeer  130  143 
 Oneigenlijk gebruik van dienstmiddelen/
overschrijding interne regels  109  125 
 Misstand volgens de klokkenluidersregeling  0  0 
 Totaal 410  435 
Bron: registratiesysteem «Melding Voorvallen» en «Politie Bedrijfs Processen Systeem».
 
Naar aanleiding van deze vermoedens zijn in totaal 433 integriteitonder-
zoeken uitgevoerd. Naar aanleiding van deze onderzoeken zijn er in totaal 
361 integriteitschendingen daadwerkelijk geconstateerd.
De volgende maatregelen zijn in 2014 naar aanleiding van een integri-
teitschending genomen:
– 95 werknemers zijn ontslagen;
– In 142 zaken is een ambtsbericht opgemaakt of is de medewerker 
berispt;
– 12 werknemers zijn verplaatst;
– In 315 zaken is een andere maatregel genomen;
– In 115 zaken is geen maatregel genomen.
Een aantal uitgevoerde integriteitonderzoeken leidden tot meerdere 
maatregelen. In de overige gevallen is over de afdoening van het incident 
nog niet besloten of de afdoening is nog niet geregistreerd. In een aantal 
gevallen is ook aangifte gedaan bij de Koninklijke Marechaussee.
Tweede Kamer, vergaderjaar 2014–2015, 34 200 X, nr. 1 122
