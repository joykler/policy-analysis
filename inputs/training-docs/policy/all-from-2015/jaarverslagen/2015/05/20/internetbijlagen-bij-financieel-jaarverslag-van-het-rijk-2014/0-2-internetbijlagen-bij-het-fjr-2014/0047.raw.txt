Eindejaarsmarge
De eindejaarsmarge van 2013 is bij Voorjaarsnota toegevoegd aan de 
begroting van IenM.
Diversen (Beleidsmatige mutaties – niet belastingontvangsten)
Het eigen vermogen van een agentschap is op basis van de Regeling 
agentschappen gebonden aan een maximumomvang van 5% van de 
gemiddelde jaaromzet, berekend over de laatste drie jaar. Het surplus aan 
eigen vermogen (van ILT, KNMI, NEa en RWS) uit het jaar 2013 is conform 
de vereisten van de Regeling agentschappen in de eerste suppletoire 
begroting 2014 ter beschikking gesteld aan de eigenaar.
Diversen (kaderrelevante technische mutaties – niet belastingontvangsten)
In 2013 liepen geraamde ontvangsten vertraging op, waardoor de hiertoe 
bedoelde uitgaven niet plaatsvonden. In 2014 kwamen de inkomsten voor 
uit te voeren diensten wel binnen waardoor de hiervoor bedoelde 
uitgaven alsnog konden plaatsvinden.
Nieuwe raming ontvangsten emissiehandel
In Europees verband is besloten het aantal te veilen rechten in 2014, 2015 
en 2016 met in totaal 900 mln. te beperken en deze in 2019 en 2020 alsnog 
op de markt te brengen (backloaden). Het Nederlandse aandeel in de te 
veilen rechten bedraagt 3,23%. Dit betekent dat ook in Nederland het 
aantal te veilen rechten is gewijzigd. Met deze mutatie zijn de ontvangsten 
aangepast aan de nieuwe situatie.
Diversen (niet-kaderrelevante technische mutaties – niet belastingont-
vangsten)
Deze post bestaat hoofdzakelijk uit een tegenvaller op de ETS ontvangsten 
en een tegenvaller op de GIS ontvangsten. De ontvangsten van de 
veilingopbrengsten emissiehandel (ETS) vielen in 2014 circa 15 mln. lager 
uit dan geraamd. Dit werd veroorzaakt doordat de veilingprijs per 
emissierecht lager uitviel. Deze prijs was begroot op 7,00 euro per 
emissierecht, de gerealiseerde prijs in 2014 was gemiddeld 5,90 euro. Als 
gevolg van minder vliegbewegingen waren er minder ontvangsten door 
minder opgelegde heffingsaanslagen in het kader van Geluidsisolatie 
Schiphol (GIS).
46
