A4. Wet op de arbeidsongeschiktheidsverzekering zelfstandigen 
(WAZ)
De WAZ is een verplichte verzekering voor zelfstandigen, beroepsbeoefe-
naren, directeuren-grootaandeelhouders en meewerkende echtgenoten 
tegen de inkomensgevolgen van langdurige arbeidsongeschiktheid. De 
WAZ is op 1 augustus 2004 ingetrokken. Sindsdien kunnen ondernemers 
zelf bepalen of zij de inkomensrisico’s al dan niet willen afdekken, 
bijvoorbeeld via een particuliere arbeidsongeschiktheidsverzekering. De 
WAZ blijft gelden voor zelfstandigen die op 1 augustus 2004 een uitkering 
ontvingen. De WAZ wordt uitgevoerd door het UWV.
Budgettaire ontwikkelingen
De uitkeringslasten WAZ komen € 4 miljoen lager uit dan begroot. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 2 miljoen, in tabel 3.2 onderdeel van 
de post nominaal) is € 6 miljoen minder uitgegeven dan begroot. Dit is 
met name het gevolg van een neerwaartse bijstelling van het volume 
(€ 4 miljoen).
Beleidsrelevante kerncijfers
Het aantal WAZ-uitkeringen is afgenomen doordat de WAZ een aflopende 
regeling is.
  
1 
Tabel 3.6 Kerncijfers WAZ
  Realisatie  Realisatie  Realisatie Begroting  V erschil 
2012 2013 2014 2014 2014 
 Bestand in uitkeringen (x 1.000, ultimo)  23 20   17  18 – 1 
1 
UWV, jaarverslag.
B. Bijdrage aan ZBO’s en RWT’s
Re-integratie WIA/WAO/WAZ/ZW
Voor de re-integratie van uitkeringsgerechtigden in de WIA, WAO, WAZ en 
ZW zet het UWV middelen in voor de inkoop van trajecten en diensten, 
voorzieningen en loonkostensubsidies. Het UWV beschikt over een 
taakstellend budget voor de inzet van trajecten en over een taakstellend 
budget voor de inzet van voorzieningen voor de re-integratieonder-
steuning van gedeeltelijk arbeidsgeschikten (inclusief jonggehandicapten). 
Deze budgetten zijn samen met de re-integratiebudgetten Wajong 
opgenomen in tabel 4.4. Ze worden jaarlijks aan het UWV beschikbaar 
gesteld en door het UWV verantwoord via de reguliere rapportages.
Budgettaire ontwikkelingen
Er is circa € 40 miljoen minder uitgegeven dan begroot voor re-integratie 
WIA, WAO en WAZ. Het grootste gedeelte hiervan (€ 20 miljoen) is het 
gevolg van een kasschuif van het jaar 2014 naar latere jaren. Deze schuif 
heeft plaatsgevonden om ongewenste schokken in het aantal 
re-integratietrajecten te voorkomen. Daarnaast is een onderuitputting van 
€ 21 miljoen opgetreden als het gevolg van voornamelijk lagere kosten 
voor jobcoaching en meeneembare voorzieningen. Bij jobcoaching is het 
verschil te verklaren door de daling van de prijs. Sinds de invoering van 
het jobcoachportaal vindt er een verschuiving plaats van toekenningen 
van zware naar minder zware, goedkopere regimes, waardoor de 
gemiddelde prijs daalt. Bij meeneembare voorzieningen is het verschil 
verklaarbaar uit de dalende verstrekking.
Tweede Kamer, vergaderjaar 2014–2015, 34 200 XV, nr. 1 41
