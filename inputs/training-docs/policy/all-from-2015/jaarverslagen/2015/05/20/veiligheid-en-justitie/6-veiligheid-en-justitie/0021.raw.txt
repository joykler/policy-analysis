Beleidsprioriteiten
jeugdgroepen ten opzichte van 2013 dus gedaald met ruim 18% (623) ten 
opzichte van 2013.
Minstens zo belangrijk zijn de resultaten van de lokale aanpak van deze 
jeugdgroepen. Vrijwel alle criminele jeugdgroepen in ons land hebben 
een integrale aanpak met een combinatie van zorg, straf-, en bestuurlijke 
interventies. Er wordt ingezet op de hotspots van criminele jeugdgroepen, 
het vroegtijdig signaleren en ingrijpen, het afpakken van crimineel 
vermogen, nazorg en het versterken van de regie van gemeenten in de 
aanpak. Dit alles tegen de achtergrond van de drie decentralisaties die de 
aanpak raken.
Adolescentenstrafrecht en Terbeschikkingstelling aan het onderwijs
Op 1 april 2014 trad het wetsvoorstel adolescentenstrafrecht in werking. 
De wetswijzigingen zijn in 2014 door de ketenpartners in hun werkpro-
cessen geïmplementeerd, zodat in de sanctietoepassing bij 16- tot 
23-jarigen meer rekening wordt gehouden met hun ontwikkelingsfase.
Het advies van de Raad van State op het wetsvoorstel terbeschikking-
stelling aan het onderwijs (TBO) is 5 november ontvangen. De TBO 
voorziet in een strafrechtelijke maatregel, waarmee jeugdige delictplegers 
vanaf 12 jaar worden verplicht onderwijs te volgen om zo een startkwalifi-
catie voor de arbeidsmarkt te behalen
Immigratie en Asiel (artikel 37)
Asiel
De vreemdelingenketen staat voor de uitdaging om tijdig, flexibel en 
adequaat te reageren op grote opwaartse en neerwaartse schommelingen 
in de asielinstroom. De totale asielinstroom (bestaande uit eerste 
asielaanvragen, opvolgende asielaanvragen en nareis) is in 2014 ten 
opzichte van 2013 met circa 75% toegenomen. Deze toename kan worden 
toegeschreven aan een uitzonderlijke en plotselinge toename van Eritrese 
eerste asielaanvragen in de maanden april en mei 2014 en een aanzien-
lijke stijging van het aantal Syrische asielaanvragen. In één jaar tijd is de 
bezetting binnen het Centraal Orgaan opvang asielzoekers (COA) met 
circa 10.000 opvangplaatsen toegenomen. Om de meerkosten te kunnen 
dekken, is in de VenJ-begroting 2015 € 375 mln. extra beschikbaar gesteld 
voor eerstejaarsopvang van asielzoekers in 2014 en 2015. De ontwikkeling 
van de fors stijgende bezetting in de centrale opvang vergt veel inspan-
ningen van het COA en gemeentes om in relatief zeer korte tijd opvang-
plekken te realiseren. Probleem hierbij is dat het aantal vergunning-
houders in de opvang stijgt. Deze mensen zouden moeten uitstromen in 
een woning in een gemeente. Binnen de vreemdelingenketen wordt 
prioriteit gegeven aan het oplossen van dit probleem. Er is een platform 
«Opnieuw thuis» ingesteld waarin Rijk, provincies en gemeenten nu de 
handen ineen slaan om oplossingen te zoeken.
Terugkeer
Het wetsvoorstel Terugkeer en Bewaring ligt voor advies bij de Raad van 
State. In dit wetsvoorstel wordt onder meer een eigen regime voor 
vreemdelingenbewaring gecreëerd. Dit voorstel laat – onder omstandig-
heden – meer vrijheden voor de in bewaring gestelde vreemdeling dan 
voorheen. Vooruitlopend daarop worden gezinnen met minderjarige 
kinderen en alleenstaande minderjarige vreemdelingen (AMV’s) vanaf 
1 oktober niet meer geplaatst in reguliere centra voor vreemdelingenbe-
waring of grensdetentie, maar in de Gesloten Gezinsvoorziening. Controle 
Tweede Kamer, vergaderjaar 2014–2015, 34 200 VI, nr. 1 20
