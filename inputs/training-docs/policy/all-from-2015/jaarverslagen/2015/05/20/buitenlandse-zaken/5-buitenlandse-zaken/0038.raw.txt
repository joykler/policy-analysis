Beleidsartikel 2
Uitgaven
Artikel 2.1
Zoals opgenomen in de Eerste en Tweede Suppletoire Begrotingswet zijn 
de uitgaven voor Goede internationale samenwerking ter bevordering van 
de eigen en bondgenootschappelijke veiligheid toegenomen doordat de 
uitgaven voor het Veiligheidsfonds zijn verhoogd. Het betreft hier een 
extra inzet voor het conflict in Syrië en Irak. Daarnaast zijn de uitgaven 
voor de NAVO gestegen als gevolg van een additionele bijdrage aan de 
NAVO nieuwbouw vanwege hoger uitgevallen bouwkosten en als gevolg 
van een aanpassing van het betaalritme van de jaarlijkse bijdrage.
Artikel 2.3
Het budget voor Bevordering van ontwapening en wapenbeheersing is 
gedaald als gevolg van de overheveling van budget voor de NSS naar 
andere departementen. Dit ter dekking van uitgaven ten behoeve van de 
NSS. Daarnaast is, gebaseerd op de liquiditeitsprognose, geen betaling 
aan de EBRD gedaan.
Artikel 2.4
In de Eerste en Tweede Suppletoire Begrotingswet is aangegeven dat het 
budget voor de Bevordering van veiligheid, stabiliteit en rechtsorde in 
internationaal verband, is afgenomen. Enerzijds is het budget gestegen 
als gevolg van een overheveling vanuit het Budget Internationale 
Veiligheid (BIV) van de begroting van Buitenlandse Handel en Ontwikke-
lingssamenwerking ten behoeve van de veiligheidssectorhervormingen 
en vredesopbouw alsook trainingen en capaciteitsopbouw in ontwikke-
lingslanden. Anderzijds wordt het budget verlaagd door een overheveling 
naar het artikel voor goed bestuur en wederopbouw op de begroting van 
Buitenlandse Handel en Ontwikkelingssamenwerking. Ook daalde het 
budget als gevolg van een lagere Nederlandse contributie aan 
VN-crisisbeheersingsoperaties. Deze uitgaven vinden plaats na afroep 
door de VN en zijn mede gebaseerd op afdrachten van andere lidstaten en 
de liquiditeitsbehoefte binnen de verschillende operaties. Ten slotte is de 
contributie aan de OVSE gedaald.
Tweede Kamer, vergaderjaar 2014–2015, 34 200 V, nr. 1 37
