(Informatie)beveiliging beleidskern en Rijkswaterstaat
Cyber security
Medio 2014 heeft de Bestuursraad van IenM gekozen voor een plan van 
aanpak Cybersecurity met het volgende maatregelpakket:
Allereerst versterking van de crisiscapaciteit van IenM zodat een sluitende 
aanpak ontstaat om cyberaanvallen binnen het gehele IenM-domein tijdig 
te kunnen detecteren en in te dammen.
Daaraan ten grondslag ligt een beredeneerde prioritering van te 
beschermen belangen (kroonjuwelen). Aansluitend moet worden gezorgd 
dat er actuele risicoanalyses beschikbaar zijn voor de toplijst van 
informatiesystemen met een hoog afbreukrisico. En ten slotte zal worden 
gewerkt aan een heldere verantwoordelijkheids- en beheersstructuur voor 
het permanent monitoren en borgen van de cybersecurity van informatie-
systemen op bedoelde toplijst. Medio 2015 zal de stuurgroep Cyberse-
curity voortgangsrapport uitbrengen aan de Bestuursraad.
In Control Verklaring Baseline Informatiebeveiliging Rijksdienst
De Baseline Informatiebeveiliging Rijksdienst (BIR) is eind 2012 vastge-
steld en beschrijft de invulling van NEN/ISO 27001 en 27002 voor de 
rijksoverheid. Voor deze eisen gesteld aan de informatiebeveiliging van de 
IT infrastructuur Rijksdienst is Rijksbreed een implementatietraject 
(comply or explain) afgesproken. Over 2014 wordt via de ADR Rijksbreed 
gerapporteerd over 5 thema’s en wordt aan de departementen gevraagd 
om een vormvrije In Control Verklaring voor de kritieke systemen. IenM 
heeft aan dgOBR van het Ministerie van Binnenlandse Zaken en Konink-
rijksrelaties de In Control Verklaringen verstrekt voor de organisatie 
onderdelen. Aan de In Control Verklaring van RWS en Bestuurskern ligt 
een uitvoeringsplan ten grondslag. Bij RWS is dat het meerjarenplan 
Beveiligd Werken en bij de Bestuurskern is dat een jaarlijks bijgewerkte 
uitvoeringsplan. Met het oog op het vergroten van het zicht op de 
kwaliteit van de wijzigingen die in het IenM SAP systeem worden 
doorgevoerd wordt het advies van de ADR opgevolgd om het contract 
met de dienstverlener nogmaals te analyseren, de daaruit voortvloeiende 
taken en verantwoordelijkheden eenduidig te beleggen en uit te werken in 
het Dossier afspraken en procedures.
Rijkswaterstaat
Naar aanleiding van de veranderende maatschappelijke context en de 
door de Algemene Rekenkamer geconstateerde onvolkomenheid is RWS 
in 2012 gestart met de beveiliging tegen cyber criminaliteit. De invoering 
van cyber security was ondergebracht bij het Programma Regie op 
Industriële Automatisering (PRIA). Dit programma richtte zich op het 
«in-control» brengen en houden van de beveiliging van de automatisering 
ter ondersteuning van de missie kritieke processen van RWS. Daarbij is in 
kaart gebracht wat de te nemen aanvullende beheersmaatregelen zijn in 
relatie tot de eisen die hieraan worden gesteld, zoals de eisen van de 
Baseline Informatiebeveiliging Rijk. Met ingang van 2014 is dit (meerjaren) 
programma opgegaan in Beveiligd Werken Rijkswaterstaat.
In 2014 zijn aanvullende beheersmaatregelen getroffen voor het hoofdwa-
tersysteem (beweegbare keringen, stuwen en gemalen en de bediening 
hiervan) en de hieraan gerelateerde generieke voorzieningen. De gekozen 
prioritering sluit aan op richtlijnen van het Ministerie van VenJ, dat «Water 
keren en beheren» aanmerkt als «maatschappelijk vitaal proces».
Tweede Kamer, vergaderjaar 2014–2015, 34 200 XII, nr. 1 146
