Bedrijfsvoeringsparagraaf
opmerkingen ook over 2014 gemaakt. Het is de inzet van het ministerie 
dat de belangrijkste tekortkomingen die de Auditdienst Rijk en Algemene 
Rekenkamer over het verantwoordingsjaar 2014 constateren in 2015 
worden opgelost.
Subsidiebeheer
De Algemene Rekenkamer constateerde over 2013 dat de verbetermaatre-
gelen in het subsidiebeheer in 2013 nog onvoldoende effect hebben 
gehad. Zo zijn inhoudelijke beoordelingen en controlehandelingen 
onvoldoende zichtbaar in de subsidiedossiers vastgelegd en zijn de 
verantwoordelijkheden in het subsidieproces pas in een laat stadium 
verhelderd. De Algemene Rekenkamer heeft in haar onderzoek bij diverse 
subsidies niet kunnen vaststellen of de subsidies volgens de regels zijn 
verleend en/of vastgesteld. Ook was onvoldoende duidelijk of de 
subsidievoorwaarden (volledig) zijn nageleefd.
In 2014 heeft het ministerie ingezet op het verder doorvoeren van de 
verbetermaatregelen. Er is met alle betrokkenen een Generiek Subsi-
dieproces OCW (GSO) opgesteld dat gaat gelden voor de hele keten van 
subsidieverstrekking voor alle beleidsterreinen. Ook zijn de standaard-
formats voor beschikkingen en formats voor het gehele subsidieproces 
verder uitgewerkt. Tevens is een begin gemaakt met sturingsrapportages 
over het subsidieproces. De inspanningen in 2014 hebben nog niet geleid 
tot betere resultaten in het proces: Uit de controle van de Auditdienst Rijk 
over 2014 blijkt dat het aantal beheersfouten eerder is toegenomen dan 
afgenomen. Dit maakt het noodzakelijk om in het subsidiebeheer meer en 
stringentere maatregelen te treffen. Enerzijds zal de interne controle 
verder worden aangescherpt en uitgebreid. Daarnaast wordt in de loop 
van 2015 de subsidie-eenheid OCW ingericht, die wordt ondergebracht bij 
DUS-i (de dienst uitvoering subsidies voor instellingen, een samen-
werking van VWS, SZW en OCW). Bij deze eenheid wordt de gehele 
uitvoering belegd, die nu nog deels bij beleidsdirecties en deels bij DUO 
ligt. De verantwoordelijkheid voor de uitvoering van de subsidies wordt 
hiermee eenduidig belegd. Vooruitlopend hier op wordt het Generiek 
Subsidieproces OCW begin 2015 digitaal ondersteund en uitgerold.
Informatiebeveiliging DUO en bestuursdepartement
De Algemene Rekenkamer onderkende in haar rapport over 2013 twee 
onvolkomenheden op het domein van informatiebeveiliging. Bij DUO 
bleef de uitvoering van beveiligingsmaatregelen nog achter. Bij het 
bestuursdepartement moest onder meer het rijksbreed afgesproken 
basisbeveiligingsniveau nog volledig worden geïmplementeerd.
De verdere implementatie van de rijksbreed afgesproken kaders omtrent 
informatiebeveiliging heeft in 2014 veel aandacht gehad. Onderdeel 
hiervan is de in control verklaring die het Ministerie van OCW volgens 
afspraak aan het Ministerie van BZK (als kadersteller) heeft afgegeven. 
Deze is op basis van zelfevaluaties tot stand gekomen. Uit de zelfevalu-
aties over 2014 blijkt dat het ministerie gemiddeld genomen voldoende 
aandacht besteedt aan alle terreinen van integrale beveiliging. Om 
minimaal de huidige basis van beveiliging, mede op basis van de 
uitkomsten van de zelfevaluaties 2014, vast te houden en waar mogelijk te 
verbeteren, nieuwe risico’s te kunnen (blijven) beheersen en ook voor de 
toekomst integrale beveiliging te borgen, onderneemt het ministerie in 
2015 een aantal acties. Deze zijn onder meer gericht op het verhogen van 
het algemene veiligheidsbewustzijn bij medewerkers, de implementatie in 
2015 van de overige BIR-normen bij alle directies, dienstonderdelen en 
Tweede Kamer, vergaderjaar 2014–2015, 34 200 VIII, nr. 1 127
