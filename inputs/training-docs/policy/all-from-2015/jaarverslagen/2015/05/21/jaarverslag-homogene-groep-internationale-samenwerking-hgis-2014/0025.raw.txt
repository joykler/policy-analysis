Financiële toelichting
BZ:
 Het grootste deel van artikel 06.01 Nominaal en onvoorzien bestaat uit een voorziening voor HGIS
loon-, prijs en koersontwikkelingen en onvoorzien. Via overboekingen naar HGIS-artikelen op
diverse begrotingen werden middelen uit dit artikel voor deze doelen ingezet. Daarnaast werden
verhogingen en verlagingen als gevolg van bijstellingen van de inflatieraming (prijspeil van het
BBP) op dit artikel verwerkt. Tenslotte heeft de HGIS in totaal EUR 50,2 miljoen, verdeeld over
drie jaren, bijgedragen om het generale beeld te ontlasten.
 De lagere realisatie op het artikel apparaatsuitgaven bestaat uit een saldo van personele- en
materiele uitgaven. De personeelsuitgaven dalen hoofdzakelijk doordat het personeelsbestand op
de posten is afgenomen omdat de invulling van de taakstellingen Rutte I en II voortvarender is
doorgevoerd dan gepland. Daarnaast zijn uitgaven voor post-actief personeel gedaald vanwege
een afname van het aantal wachtgeldgerechtigden en zijn de uitgaven op de investeringsmiddelen
ter realisatie van de kwaliteitsdoelen uit het Regeerakkoord later op gang gekomen. Hierdoor
schuift een deel door naar latere jaren. Ten slotte is de reservering voor de aanspraak op de
werkkostenregeling komen te vervallen. Deze reservering wordt opgenomen in 2015. De materiele
uitgaven dalen per saldo omdat de kosten van huisvesting buitenland zijn afgenomen. Vanwege de
invulling van de bezuiniging op het vastgoed buitenland, vonden er minder investeringen plaats
dan oorspronkelijk geraamd. Daarnaast daalden de uitgaven voor onderhoud. Hier staat tegenover
dat de uitgaven voor IT hoger zijn uitgevallen dan geraamd vanwege investeringen op de posten
en het ministerie (plaats- en tijd onafhankelijk werken, vergroten van de bandbreedte van het IT
netwerk en vervanging van het administratiesysteem van Buitenlandse Zaken). Daarnaast laten
de ICT uitgaven ook een stijging zien vanwege een aanpassing in de kostensoortsystematiek. In
de ontwerpbegroting was hiermee nog geen rekening gehouden.
25
