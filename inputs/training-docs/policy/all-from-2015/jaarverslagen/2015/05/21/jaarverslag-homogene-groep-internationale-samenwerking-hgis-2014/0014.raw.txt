Beleidsthema 3 Europese samenwerking
In Europa zijn belangrijke stappen gezet om de financieel-economische stabiliteit te herstellen.
Nederland heeft daarbij steeds een actieve rol gespeeld, waarbij het steevast gewezen heeft op het
belang van heldere afspraken over financiële soliditeit en de noodzaak van verdere structurele
hervormingen in de individuele lidstaten om te komen tot duurzame groei.
De Europese financiën stonden in 2014 onverminderd onder druk en ook de financieel-economische
situaties in Frankrijk en Italië baarden zorgen. Nederland heeft hierbij wederom het belang benadrukt
van strikte toepassing van de begrotingsregels en doorvoeren van structurele hervormingen.
Modernisering van Europese economieën zijn niet alleen van nationaal belang, maar ook van Europees
belang. Na de clean exits uit steunprogramma's door Ierland, Portugal en Spanje, is gekeken naar de
opvolging van het steunprogramma voor Griekenland. Het Griekse programma is met twee maanden
verlengd en het besluit over een vervolg zal in 2015 genomen worden. Nederland heeft hierbij gepleit
voor het nakomen van afspraken uit het huidige programma, voordat met een vervolg kon worden
begonnen.
Het kabinet is op basis van een inventarisatie uit 2013 in Brussel en met andere lidstaten de discussie
aangegaan over de vraag of EU-wetgeving wel altijd even adequaat is in relatie tot het doel dat moet
worden bereikt, alsook over de effectiviteit en de kosten die daarmee gepaard gaan. Ook heeft het
kabinet zich actief opgesteld in Europa en in het centrum van de Europese besluitvorming om effectief
invloed uit te kunnen oefenen op de vormgeving van de nieuwe instituties.
De Europese Commissie bracht een nieuwe mededeling uit over de EU-positie ten aanzien van de
post-2015 ontwikkelingsagenda. Hierover werden Raadsconclusies aangenomen. De Commissie bracht
eveneens een mededeling uit over private sector ontwikkeling; hierover werden twee sets
Raadsconclusies aangenomen. Nederland rondde de ratificatie af van het Intern Akkoord van het Elfde
Europees Ontwikkelingsfonds.
Budgettaire gevolgen van beleid
3. Europese samenwerking
Begroting/beleidsterrein/artikel/omschrijving
Begroting 2014 Mutatie Realisaties 2014
(x EUR 1 000)
Totaal wv. ODA Totaal wv. ODA Totaal wv. ODA
03.02 Een effectief, efficiënt en coherent
BZ optreden van de Unie ten opzichte van derde 166.256 166.256 -8.239 -8.239 158.017 158.017
landen en regio's, inclusief ontwikkelingslanden
03.03 Een hechtere Europese
9.923 0 77 0 10.000 0
waardengemeenschap
03.04 Versterkte Nederlandse positie in de Unie
3.860 0 1.045 0 4.905 0
van 28
Toerek. EU-begroting 405.600 329.867 0 0 405.600 329.867
Totaal 585.639 496.123 -7.117 -8.239 578.522 487.884
Financiële toelichting
Niet van toepassing.
14
