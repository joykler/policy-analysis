2017.
Toerekening Asielzoekers:
 Conform de OESO/DAC afspraken worden de kosten van de eerstejaarsopvang voor asielzoekers
toegerekend aan ODA. Als gevolg van de vele conflicten in de wereld is het aantal mensen dat in
2014 in Nederland asiel aanvroegen sterk gestegen. Bij de ontwerpbegroting voor 2014 werden
ruim 13.000 asielaanvragen verwacht. Uiteindelijk kwamen bijna 30.000 asielzoekers naar
Nederland. Naast deze hoge instroom bleven asielzoekers ook langer in opvang als gevolg van
stagnatie in de asielketen. Vooral de onvoldoende beschikbaarheid van zelfstandige woonruimte
zorgt ervoor dat statushouders langer in opvang moeten blijven. Als gevolg hiervan stegen de
kosten voor asielopvang fors. In het voorjaar van 2014 werd het bedrag verhoogd met EUR 88
miljoen voor een verwachte instroom van 18.000 asielzoekers. Toen bleek dat de instroom nog
veel hoger zou worden stelde het kabinet in augustus nog eens EUR 375 miljoen extra beschikbaar
om de toegenomen kosten voor eerstejaars asielopvang te kunnen dekken.
Toerekening EKI-kwijtschelding:
 In 2014 heeft er geen EKI kwijtschelding plaatsgevonden.
