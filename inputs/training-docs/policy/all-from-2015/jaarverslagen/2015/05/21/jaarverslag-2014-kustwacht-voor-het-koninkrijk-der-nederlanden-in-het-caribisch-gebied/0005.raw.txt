Kustwacht voor het Koninkrijk der Nederlanden in het Caribisch Gebied Jaarverslag 2014 
 
De vliegende capaciteit werd uitgevoerd met twee DASH-8 maritieme patrouillevliegtuigen die 
contractueel maximaal 1900 vlieguren realiseren voor de Kustwacht (en 300 uur ten behoeve van 
CZMCARIB/CTG 4.4) en twee AW-139 helikopters die contractueel maximaal 1000 vlieguren voor de 
Kustwacht realiseren. Hiernaast stelt het Ministerie van Defensie 290 vlieguren van de boordhelikopter 
van het stationsschip beschikbaar. In 2014 is deze capaciteit geleverd door een op Hato gestationeerde 
Cougar helikopter.  
Tot slot beschikt de Kustwacht over een walradarsysteem op de Benedenwindse eilanden dat de inzet 
van de varende en vliegende eenheden ondersteunt.  
 
De allocatie bij de inzet van de beschikbare kustwachtmiddelen was in 2014 conform het Jaarplan en 
zoals de voorgaande jaren volgens de 80-20 verhouding. Dit betekent dat op jaarbasis bij 80 procent 
van de inzet het accent ligt op de prioritaire opsporingstaken (zie subparagraaf 1.2.3.) en bij 20 procent 
op de overige (toezichthoudende en dienstverlenende) taken: het toezicht op de maritieme grenzen, het 
douanetoezicht, het toezicht op visserij, het (maritieme) milieu en de scheepvaart, Search and Rescue 
(SAR), ondersteuning aan ketenpartners, hulpverlening en rampenbestrijding. Overigens geldt bij de 
toepassing van deze allocatie dat SAR-meldingen altijd voorrang hebben. 
Conform het Jaarplan zijn voor de varende en vliegende eenheden vaar- en vliegnormen vastgesteld 
op basis van de personele, materiële en budgettaire kaders. 
 
1.4. Informatievoorziening 
In het Lange Termijn Plan (LTP) 2009-2018 voor de Kustwacht is het concept van Informatie Gestuurd 
Optreden (IGO) als fundament voor de doorontwikkeling van de Kustwacht gelegd. IGO betekent voor 
de Kustwacht dat een efficiënte inzet van middelen gebeurt op basis van gerichte keuzes en alle 
beschikbare informatie. Deze informatie, gericht op het maritieme domein, is dus van groot belang en 
wordt verkregen door het inwinnen, verrijken en analyseren van informatie van eigen eenheden, open 
bronnen en partnerdiensten.  
Effectieve uitvoering van IGO vereist adequaat informatiemanagement. De vervanging van het huidige 
bedrijfsprocessensysteem (BPS) door een nieuw systeem (ACTPOL) maakt deel uit van deze 
ontwikkeling. Het ACTPOL-systeem verbetert de gegevensverwerking door de Kustwacht en 
vergemakkelijkt de uitwisseling van gegevens met andere partners in de justitiële keten. In 2014 is 
volgens planning jaarplan 2014 het vervanging- en verwervingstraject voor ACTPOL voltooid en is 
gestart met de uitvoering.  
 
1.5. Samenwerking 
De Kustwacht is een schakel in de (maritieme) rechtshandhavingsketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
internationale partners, is essentieel voor het succesvol optreden van de Kustwacht. 
 
1.5.1. Samenwerking binnen het Koninkrijk 
De samenwerking tussen de Kustwacht en andere lokale partners is binnen het Koninkrijk per land op 
beleidsmatig niveau georganiseerd in het “Vierhoeksoverleg”. Dit overleg is in 2014 totaal zes maal 
bijeengekomen. Aan dit overleg nemen de hoofden van politie, douane en Kustwacht deel onder 
voorzitterschap van de procureur-generaal van het betreffende Land. Het overleg omvat de uitwisseling 
van informatie, afstemming van operationele zaken en nadere uitwerking van de prioriteitstelling bij de 
opsporing van het betreffende land. Daarnaast heeft op operationeel niveau regulier overleg 
plaatsgevonden tussen de verschillende lokale Openbaar Ministeries, de maritieme steunpunten en de 
Kustwachtstaf. 
 
Ook op het niveau van de verschillende steunpunten is zowel regulier als ad hoc overleg gevoerd met 
de ketenpartners en zijn diverse gezamenlijke acties uitgevoerd. 
 
In juli en november 2014 heeft de Kustwacht intensief meegewerkt aan de opleiding en trainingen in het 
kader van maritieme incident bestrijding. Deze trainingen zijn op initiatief van het ministerie van I&M 
(Rijkswaterstaat) georganiseerd.  
  
pagina
