Kustwacht voor het Koninkrijk der Nederlanden in het Caribisch Gebied Jaarverslag 2014 
 
Lichte vaartuigen (Super-RHIB ’s en Justice 20) 
Van de tien beschikbare Super-RHIB’s zijn er gemiddeld zes gelijktijdig operationeel geweest in 2014. 
Minimaal waren er twee per steunpunt beschikbaar. De kwetsbaarheid van deze eenheden blijft een 
grote onderhoudsinspanning vergen. De ervaringen met de Justice vaartuigen zijn onverminderd 
positief en vormen een belangrijke bijdrage aan de operationele inzet van de lichte vaartuigen. 
 
2.5.2. Vliegend materieel 
DASH-8 patrouillevliegtuigen 
Provincial Airlines Limited (PAL) heeft in 2014 conform het contract zorg gedragen voor een 
permanente beschikbaarheid van minimaal één DASH-8 vliegtuig en hierbij de gecontracteerde 
vlieguren gerealiseerd. PAL beschikt over een eigen onderhoudssysteem met eigen 
onderhoudspersoneel. De vliegtuigen zijn gestationeerd op het Kustwachtsteunpunt Hato. De materiële 
gereedheid van de patrouillevliegtuigen was gedurende het gehele jaar goed. 
AW-139 helikopter 
In 2014 heeft de leverancier van de AW-139 helikopter (FBH-Cobham) voldaan aan de contractueel 
gestelde vliegeisen. Ook FBH-Cobham beschikt over een eigen onderhoudssysteem en eigen 
onderhoudspersoneel. De materiële gereedheid van de helikopters was gedurende het gehele jaar 
goed. 
 
2.5.3. Infrastructuur (vastgoed) 
Algemeen 
Het plan om de steunpunten efficiënter in te richten op het gebied van energievoorziening door het 
versneld vervangen van de noodgeneratoren, was door de lage brandstofprijs in 2014 niet rendabel en 
daarom voorlopig niet uitgevoerd. In 2015 wordt dit opnieuw bezien. 
Dependance Bonaire 
In juli 2014 is de dependance in het nieuwe politiebureau te Kralendijk in gebruik genomen. 
 
 AW-139 en Super-RHIB in actie 
  
pagina 15
