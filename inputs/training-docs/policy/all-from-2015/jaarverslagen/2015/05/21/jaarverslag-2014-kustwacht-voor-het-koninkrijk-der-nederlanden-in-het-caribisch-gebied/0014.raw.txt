Kustwacht voor het Koninkrijk der Nederlanden in het Caribisch Gebied Jaarverslag 2014 
 
In 2014 zijn de specifieke functieopleidingen voor het Rescue and Coordination Centre (RCC) en cutter- 
en Super-RHIB bemanningen gecontinueerd. Met het Ministerie van I&M en de (ILT) is bezien op welke 
wijze de Kustwacht kan voldoen aan de bevoegdheidseisen die aan het personeel op de cutters 
worden gesteld en die moeten leiden tot afgifte van een Nederlands vaarbevoegdheidsbewijs. Om te 
voldoen aan de voorschriften zijn er zeven functies aan boord van een cutter die een civiele 
vaarbevoegdheid vereisen. Naar verwachting zullen de desbetreffende bemanningsleden van alle 
cutters in de tweede helft van 2015 aan deze bevoegdheidseisen voldoen.  
 
2.4.3. Organisatorische betrokkenheid van het personeel 
Integriteit 
In 2014 zijn een medewerker op Curaçao en een medewerker op Sint Maarten op non-actief gesteld 
vanwege integriteitsincidenten (respectievelijk verdenking drugsbezit en het veroorzaken van een 
ongeluk tijdens het rijden zonder rijbewijs). Voor beide functionarissen is aan de landen beëindiging van 
de ter beschikkingstelling verzocht. 
 
Rechtspositionele ontwikkelingen 
In 2014 zijn vijf langlopende aanstellingsverzoeken door het Land Curaçao geformaliseerd.  
Mede naar aanleiding van een bedreiging (buiten diensttijd) op Bonaire, hebben medewerkers van het 
Steunpunt Curaçao in september 2014 korte tijd actie gevoerd en aan de Minister van Justitie van 
Curaçao verzocht ook buiten diensttijd een wapen te mogen dragen. Achtergrond hiervan is het gevoel 
van onveiligheid dat een deel van de Curaçaose kustwachters buiten werktijd beleeft. De minister heeft 
besloten gehoor te geven aan deze wens. Op dit moment is een voorstel van de directeur Kustwacht 
om hier veilig en binnen de regelgeving uitvoering aan te geven, bij de minister in beraad. 
Medezeggenschap 
In 2014 zijn de medezeggenschapverkiezingen geweest en zijn de nieuwe leden bekend gemaakt. 
 
2.4.4. Prestatie-indicatoren 
Op personeelsgebied zijn in het Jaarplan 2014 vier prestatie-indicatoren benoemd. De 
resultaatgemiddelden over 2014 zijn opgenomen in onderstaande tabel 6. Dit zijn gemiddelde 
percentages voor de Kustwacht als geheel; de percentages per steunpunt kunnen hiervan afwijken. 
Personele prestatie-indicatoren 
 Norm Jaarplan Gerealiseerd 
Verzuim personeel 5% 3,4 % 
Opleidingsrendement 80% 96% 
Personele gereedheid 80% 90% 
Personele bezettingsgraad 80% 86% 
 
Toelichting 
Voor alle prestatie-indicatoren geldt dat de in het Jaarplan vastgestelde norm is behaald.  
 
2.5. Materieel 
   
2.5.1. Varend materieel  
Cutters 
De drie cutters ondergingen groot onderhoud - een dokking - in Suriname. Twee van deze dokkingen 
(die van de Panter en Jaguar) zijn om technische redenen uitgelopen. De resultaten van de 
onderhoudsperiodes waren echter uiteindelijk naar tevredenheid. 
Bijboten 
Na diverse vertragingen in het verwervingsproces, zijn in 2014 de nieuwe bijboten voor de cutters 
geleverd. Hoewel er nog een aantal (garantie)zaken moeten worden voltooid, zijn de ervaringen met de 
nieuwe eenheid overwegend positief.  
 
  
pagina
