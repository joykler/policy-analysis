Kustwacht voor het Koninkrijk der Nederlanden in het Caribisch Gebied Jaarverslag 2014 
 
1.5.2. Internationale samenwerking 
 
a) Bilaterale samenwerking met de VS 
In het kader van maritieme drugsbestrijding werkt de Kustwacht samen met de Joint Interagency Task 
Force South (JIATFS). Deze samenwerking had net als in de voorgaande jaren in 2014 betrekking op 
de uitvoering van operaties, informatie- en kennisuitwisseling en opleidingen.  
De uitwisseling van informatie en de operationele samenwerking vond primair plaats via CZMCARIB in 
zijn functie van Commander Task Group 4.4 (CTG 4.4).  
Ten behoeve van de SAR-taken bij de Bovenwinden vond samenwerking plaats met de Amerikaanse 
en de Franse kustwacht. Bij de Bovenwinden grenst het SAR-verantwoordelijkheidsgebied van het 
Koninkrijk aan het verantwoordelijkheidsgebied van de VS (Puerto Rico) en die van de Franse 
Caribische eilanden (JRCC Fort De France te Martinique).   
 
b) Het Regionaal Maritiem Verdrag (Verdrag van San José) 
Dit verdrag is in 2010 in werking getreden voor het Koninkrijk. Het verdrag bevordert de samenwerking 
tussen de Kustwacht en haar internationale partners op het gebied van internationale maritieme 
drugsbestrijding en verruimt het operatiegebied en de bevoegdheden van de Kustwacht. De Kustwacht 
heeft het afgelopen jaar geen direct gebruik gemaakt van de bepalingen uit dit verdrag tijdens een 
concrete operatie.  
 
c) Bilaterale samenwerking met Frankrijk 
In 2014 zijn SAR-acties uitgevoerd in het SAR-verantwoordelijkheidsgebied van Frankrijk op basis van 
nauw contact tussen het RCC van het kustwachtcentrum te Curaçao en het Maritime Rescue and 
Coordination Centre (MRCC) Fort de France te Martinique. De samenwerking in de vorm van 
gezamenlijke patrouilles en patrouilles in wederzijdse territoriale wateren is op verzoek van de lokale 
Franse autoriteiten tijdelijk opgeschort, in afwachting van het ondertekenen van een operationele 
samenwerkingsovereenkomst door het bevoegd gezag in Parijs. In overleg met het Nederlandse 
Ministerie van Buitenlandse zaken wordt de voortgang hiervan bewaakt. Dit heeft overigens geen effect 
op de uitvoering van de SAR taken. 
 
d) Bilaterale samenwerking met Venezuela, Colombia en de Dominicaanse Republiek 
Met Venezuela bestaat sinds 1997 een bilaterale samenwerkingsovereenkomst op het gebied van 
SAR. In het kader van deze overeenkomst wordt jaarlijks een SAR-oefening gehouden. De jaarlijkse 
oefening “Open Eyes” heeft door de politieke situatie in Venezuela dit jaar niet plaatsgevonden.  
De Kustwacht maakt voor de uitvoering van haar taken met regelmaat gebruik van internationaal 
luchtruim binnen de Flight Information Region (FIR) van Maiquetia (Venezuela). Sinds het tekenen van 
het Verdrag inzake overvlucht van staatsluchtvaartuigen (in 2012) behoren problemen met weigering 
van toegang aan toestellen van Kustwacht voor het Koninkrijk der Nederlanden en Koninklijke Marine 
tot het luchtverkeersgebied (Flight Information Region - FIR) dat ten zuiden van Aruba en ten zuiden, 
oosten en noordoosten van Curaçao ligt, tot het verleden. 
 
In overleg met de Ministeries van Buitenlandse zaken en Defensie zijn in 2014 grote vorderingen 
gemaakt bij het opstellen van een MOU met Colombia. Hierin wordt samenwerking tussen Colombia en 
de Nederlandse maritieme autoriteiten in het gebied beschreven, onder meer op het gebied van 
maritieme rechtshandhaving. In de MOU ligt de nadruk op ‘Law enforement’. De verwachting is dat in 
2015 deze MOU ondertekend zal worden en de eerste gezamenlijke operatie zal plaatsvinden.  
In 2014 is in overleg met de autoriteiten op de Dominicaanse Republiek besloten om, in het kader van 
de bilaterale samenwerkingsovereenkomst, in plaats van de jaarlijks de SAR-oefening “Vigilant Eyes”, 
gezamenlijk deel te nemen aan de grote regionale oefening “Tradewinds” nabij de Dominicaanse 
Republiek. De ervaringen waren positief.  
In 2014 is in overleg met het Ministerie van Buitenlandse Zaken gestart met het opstellen van een MOU 
met Jamaica, waarin samenwerking op het gebied van SAR en drugsbestrijding wordt uitgewerkt. Dit 
MoU wordt naar verwachting in 2015 getekend. 
 
  
pagina
