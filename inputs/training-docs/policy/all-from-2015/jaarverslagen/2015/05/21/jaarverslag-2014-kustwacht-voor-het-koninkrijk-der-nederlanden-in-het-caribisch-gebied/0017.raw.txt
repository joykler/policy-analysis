Kustwacht voor het Koninkrijk der Nederlanden in het Caribisch Gebied Jaarverslag 2014 
 
Toelichting Budget en Realisatie 2014 
De koersontwikkeling van de Antilliaanse/Arubaanse gulden ten opzichte van de Euro is een factor bij 
de realisatie van het budget van 2014. De koers bedroeg gemiddeld € 0,4150 tijdens het financiële 
boekjaar. Het budget van 2014 is berekend tegen de financiële plankoers van € 0,4169 in augustus 
2013. Ten opzichte van voorgaande jaren is met ingang van 2014 op het budget van Kustwacht een 
taakstellende bezuiniging verwerkt van € 1 miljoen. De resultaten over 2014 van de maatregelen om 
invulling te geven aan deze bezuiniging wordt hieronder toegelicht. 
Het financiële jaar van de KWCARIB omvat de periode van 1 december 2013 tot en met 30 november 
2014; dit in verband met de tijdige afronding van de controlewerkzaamheden door de Audit Dienst Rijk 
(ADR) en de aanbieding van het verrekenstuk aan BZK voor het einde van het kalenderjaar.  
 
Realisatie Exploitatie 
Lokaal personeel: op peildatum 30 november 2014 zijn de inningopdrachten van de landen betaald, 
met uitzondering van de maand november van Curaçao en St. Maarten. Deze laatste twee zijn niet 
betaald vanwege het niet tijdig ontvangen van (correcte) inningsopdrachten over deze maand voor de 
kassluiting van 30 november. Hierdoor is er sprake van een onderrealisatie op dit artikelonderdeel. 
De maatregelen voor de reductie van het aantal overuren door het doelmatiger inzetten van vooral het 
uitvoerend personeel en rationalisatie van de bezettingsgraad hebben geresulteerd in de voorziene 
reductie van uitgaven.  
Defensiepersoneel: de salarismaanden december 2013 tot en met november 2014 zijn volledig 
verwerkt. De realisatie is verlopen conform het Jaarplan 2014. Hierbij is de geplande aflossing van 
Defensiepersoneel door geschikt lokaal personeel gerealiseerd. 
Overige personele exploitatie: de overrealisatie op dit artikelonderdeel wordt veroorzaakt door extra 
uitgaven voor dienstreizen door de uitloop van dokkingen van twee cutters in Suriname, alsmede door 
de inhuur van personeel in verband met het niet tijdig gereedkomen van aanstellingsbesluiten bij het 
Land Curaçao.  
Hierdoor hebben de maatregelen reductie voor de inhuur van personeel en rationalisatie van 
dienstreizen niet het geplande resultaat opgeleverd. Bij opleidingen zijn door middel van 
doelmatigheidsverbeteringen de geplande besparingen wel gerealiseerd. 
Materiële exploitatie: de overrealisatie op dit artikelonderdeel wordt met name veroorzaakt door hogere 
uitgaven voor het onderhoud aan de motoren van de cutters Jaguar en Panter die in 2014 zijn betaald.  
De geplande besparingen ten gevolge van de maatregelen bij de bedrijfsvoering van de steunpunten 
en contractvormingen van brandstof zijn gerealiseerd. 
Luchtverkenning capaciteit: de realisatie op dit artikelonderdeel is verlopen conform planning.  
 
Realisatie Investeringen 
In het budgetjaar is de implementatie van de project VIU afgerond en zijn de resterende drie (van vier) 
bijboten afgeleverd en betaald. Beide projecten waren reeds voorzien voor financiële afronding in 2013. 
De gunning van het project Vervanging BPS heeft in het voorjaar van 2014 plaatsgevonden, de 
implementatie is gestart en een eerste deelbetaling heeft plaatsgevonden in 2014. Voor het project 
vervanging VHF heeft gunning van een belangrijke deelorder plaatsgevonden.  
Realisatie bijdrage defensie luchtverkenning 
Dit artikelonderdeel maakt onderdeel uit van de defensiebegroting en is bestemd voor de 
salarisbetaling van de militaire bijdrage aan de helikoptercapaciteit en de stafofficier luchtvaart van de 
kustwachtstaf. De overrealisatie is hierbij het gevolg van tegenvallende salariskosten in 2014. In 
overleg met CZSK is dit artikelonderdeel in het Jaarplan van 2015 aangepast en biedt het nu jaarlijks 
voldoende dekking voor deze salarisbetalingen tot het einde van de looptijd van het leasecontract in 
2021, waarna de personele behoefte in relatie met de dan benodigde (helikopter) 
luchtverkenningscapaciteit opnieuw zal worden bezien. 
  
pagina
