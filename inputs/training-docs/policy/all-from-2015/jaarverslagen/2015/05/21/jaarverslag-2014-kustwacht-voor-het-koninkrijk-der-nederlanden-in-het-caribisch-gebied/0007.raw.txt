Kustwacht voor het Koninkrijk der Nederlanden in het Caribisch Gebied Jaarverslag 2014 
 
1.6. Voorlichting 
De Kustwacht heeft een actief voorlichtingsbeleid gevoerd in de verschillende media (internet, gedrukte 
media, radio en TV) om haar zichtbaarheid bij het publiek te behouden en te vergroten. Dit jaar heeft de 
Kustwacht een eigen Facebook pagina aangemaakt, waarop ook alle persberichten direct geplaatst 
worden. Naast beroepenmarkten zijn ook scholen bezocht om voorlichting te geven en personeel te 
werven en heeft de Kustwacht actief bijgedragen aan diverse open dagen. 
 
1.7. Ontwikkelingen in 2014 (met een doorkijk naar 2015) 
a. In 2014 is conform planning de uitvoering van het project Verbeterde Informatie-uitwisseling (VIU) 
voortgezet. Hierbij worden de Cougar-helikopter en de nieuwe bijboten voorzien van een GPS-
volgsysteem zodat het JRCC beter in staat is de veiligheid te monitoren en inzet efficiënter te 
1
coördineren. Tevens is in samenwerking met het Ministerie van I&M de AIS dekking op de Saba 
bank verbeterd. Overtredingen kunnen nu ook op afstand worden waargenomen doordat de AIS 
code van de betreffende schepen zichtbaar is op het radarscherm en er dus waargenomen kan 
worden welk schip zich in een geboden gebied bevindt. Om de dekking nog verder te verbeteren is 
een vervolg project gestart, die voorziet in de plaatsing van twee extra basestations op St. Kitts en 
St Maarten 
b. Er is een aanvang gemaakt met het vervangingsproces van het Very High Frequency (VHF) 
netwerk.  
c. Dit jaar is de Kustwacht geconfronteerd met een verminderde beschikbaarheid van het 
walradarsysteem op Aruba en Curaçao. Reden hiervoor waren onvoorziene storingen (onder meer  
als gevolg van een blikseminslag) in combinatie met achterstallig onderhoud aan de masten door 
de civiele onderhoudscontractant. Als gevolg van dit achterstallig onderhoud was het gedurende 
een periode niet mogelijk veilig in de mast te klimmen om de benodigde reparaties uit te voeren. 
Hiernaast is vanwege het hoog-specialistische werk slechts zeer beperkt gekwalificeerd 
onderhoudspersoneel voor de fysieke radarinstallatie beschikbaar. Om herhaling van deze 
ongewenste situatie te voorkomen wordt het achterstallig correctief en preventief onderhoud aan 
de masten door de Rijksvastgoeddienst uitgevoerd. De kosten hiervan zullen op de civiele 
onderhoudscontractant worden verhaald. Tevens wordt bezien of het wenselijk is het huidige 
onderhoudscontract door een andere civiele aanbieder te laten overnemen.  
In 2014 is geen vooruitgang waargenomen met betrekking tot de plannen van Frankrijk voor een 
walradarsysteem op Sint Maarten. De plannen bevinden zich op dit moment nog in de 
voorbereidende fase. De vooruitgang zal ook in 2015 met belangstelling worden gevolgd. Er is 
momenteel binnen de begroting van de Kustwacht geen financiële ruimte om aan een dergelijk 
systeem bij te dragen. 
d. In de tweede helft van 2014 is de pilot, waarbij verschillende bedrijfsvoerings- en operationele 
taken zijn overgedragen aan de afzonderlijke steunpunten, geëvalueerd. Het resultaat is positief. 
De contacten met de lokale ketenpartners zijn verbeterd, waarbij de informatie-uitwisseling 
soepeler loopt en het lokale personeelsbeheer wordt beter ingevuld.  
e. In 2014 is het onderzoek naar de fysieke belasting voor de bemanning tijdens het varen met de 
Super-RHIB en mogelijke consequenties hiervan afgerond. De directeur heeft op basis hiervan een 
stappenplan opgesteld en aan de landen en betrokken vakbonden voorgelegd. In 2015 zal hier in 
overleg met de landen en vakbonden nadere uitvoering aan worden gegeven. 
f. Dit jaar zijn nieuwe aspiranten van de Kustwacht in het kader van hun initiële opleiding 
ingestroomd bij de basispolitieopleiding die onder de verantwoordelijkheid van de Nederlandse 
Politieacademie op Bonaire wordt gegeven. In overleg met de politieacademie is de opleiding zo 
ingericht dat voldoende aandacht kan worden besteed aan de benodigde Kustwacht specifieke  
(maritieme) onderdelen. Deze tweejarige opleiding wordt afgesloten met een erkend MBO-3 
diploma.  
  
                                                           
1
 Automatic Information System; een systeem waarmee scheepvaartverkeer kan worden gemonitord. 
pagina
