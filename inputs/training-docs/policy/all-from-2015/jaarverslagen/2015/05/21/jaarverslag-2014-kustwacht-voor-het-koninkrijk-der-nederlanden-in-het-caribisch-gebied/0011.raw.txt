Kustwacht voor het Koninkrijk der Nederlanden in het Caribisch Gebied Jaarverslag 2014 
 
2.3. Operaties 
2.3.1. Controles 
In het Jaarplan 2014 zijn in het kader van de effectiviteitmeting voor de Kustwacht op basis van 
ervaringsgegevens aanvullende normen opgesteld voor kwantificering van de resultaten van de 
Kustwacht. Deze normen zijn in eerste instantie vooral gericht op het meten van de operationele inzet 
en worden onder andere uitgedrukt in het aantal door de Kustwacht uit te voeren controles per 
eenheid. Dit is gebaseerd op ervaringsgegevens. De controles betreffen zowel de preventieve 
controles op handhavingsgebied als controles in het kader van opsporingstaken. 
Parallel aan de controles op het water is er door de maritieme steunpunten ook op het land (langs de 
kuststrook) gepatrouilleerd in samenwerking met de ketenpartners. In 2014 zijn in totaal 926 
landpatrouille- uren gerealiseerd door de maritieme steunpunten. Dit is flink meer dan in 2013 (253). 
Reden hiervoor zijn onder andere de extra landpatrouilles die zijn uitgevoerd naar aanleiding van het 
gedurende langere tijd niet beschikbaar zijn van de walradar op Aruba. Daarnaast hebben alle 
steunpunten duikscholen en botenverhuurbedrijven bezocht en is onder andere voorlichting gegeven 
over het gebruik van de diverse veiligheidsmiddelen. Veel van de extra landpatrouilles werden 
uitgevoerd door personeel dat op dat moment niet was ingedeeld op een varende eenheid van de 
Kustwacht. Deze controles maken geen deel uit van de prestatie-indicatoren en zijn derhalve niet 
opgenomen in onderstaande tabel. 
De controle resultaten over 2014 zijn opgenomen in onderstaande tabel (Tabel 2) 
Controles 2014 
%Resultaten/ 
Eenheid Norm Jaarplan Totaal 2014 
Norm 2014 
Panter (Aruba) 120 123 103% 
Jaguar (Curaçao) 120 126 105% 
Poema (Sint Maarten) 120 124 103% 
Totaal Cutters 360 373 104% 
Lichte vaartuigen Aruba 800 775 97% 
Lichte vaartuigen Curaçao 800 864 108% 
Lichte vaartuigen Sint Maarten 800 607 76% 
Totaal Lichte vaartuigen 2400 2246 94% 
WIGS boarding team 150 145 97% 
SAR 
 Norm Jaarplan Gerealiseerd 
% opvolgen SAR-melding 100% 100% 
 
Toelichting 
Het totaal aantal gerealiseerde controles door de Cutters in 2014 voldoet aan de jaarnorm 
(gerealiseerd 373 controles, jaarnorm 360 controles). Het totaal aantal gerealiseerde controles in 2014 
van de lichte vaartuigen ligt enigszins onder de jaarnorm (gerealiseerd 2246 controles, jaarnorm 2400 
controles). Reden hiervoor was een lager aantal te controleren schepen bij Sint Maarten in het 
hoogseizoen dan voorzien. Deze opgelopen achterstand was in het laagseizoen niet meer in te lopen. 
 
Het boardingteam aan boord van het stationsschip heeft vijf controles minder uitgevoerd dan de norm 
van honderdvijfenveertig.  
 
2.3.2. Vaardagen/-uren 
Deze paragraaf bevat de resultaten van en de toelichting op de inzet van de varende en vliegende 
eenheden van de Kustwacht (Tabel 3 en 4) en de inzet van defensiemiddelen (tabel 5). De 
resultaten zijn gekoppeld aan de normstelling in het Jaarplan 2014. Tabel 3 omvat het totaalresultaat 
voor de inzet van de varende eenheden en tabel 4 heeft betrekking op de inzet van de DASH-8 
patrouillevliegtuigen en de AW-139 helikopters. Tabel 5 geeft inzicht in de inzet van het stationsschip 
en van de boordhelikopter. De walradar dient minstens 95 procent van de tijd beschikbaar te zijn. 
Hieraan is in 2014, onder andere door de problemen op het gebied van klimveiligheid, niet voldaan. 
  
pagina 11
