Kustwacht voor het Koninkrijk der Nederlanden in het Caribisch Gebied Jaarverslag 2014 
 
g. De cutters staan te boek als koopvaardijschepen en dienen aan de hierop van toepassing zijnde 
wetgeving te voldoen. Hoewel de cutterbemanningen vanzelfsprekend in staat zijn veilig en 
professioneel hun operationele taken uit te oefenen en over lokale vaarbevoegdheid beschikken, 
beschikt een deel niet over de formele Nederlandse vaarbevoegdheid Ook in 2014 is fors 
geïnvesteerd om deze vereiste vaarbevoegdheid op orde te krijgen. Doordat in het Caribisch 
gebied geen opleidingsinstituut beschikbaar is dat over de door het Ministerie van IenM en de 
inspectie leefomgeving en transport (IL&T) vereiste erkenning beschikt, volgen de 
bemanningsleden groepsgewijs in Nederland de benodigde opleidingen en cursussen. In 2014 ging 
het hier om totaal acht personen; twee personen van het steunpunt Curaçao en drie van de 
steunpunten Aruba en Sint Maarten. Om te voldoen aan de voorschriften zijn er zeven functies aan 
boord van een cutter die een civiele vaarbevoegdheid vereisen. Naar verwachting zullen de 
desbetreffende bemanningsleden van alle cutters in juli 2015 over de vereiste vaarbevoegdheid 
beschikken. Voor de overige bemanningsleden is een vaarbevoegdheid niet verplicht. Om 
functieroulatie mogelijk te maken en op deze manier de flexibiliteit te verhogen, zal de Kustwacht 
op termijn ook toewerken naar vaarbevoegdheid van de overige bemanningsleden en de 
continuïteit hiervan waarborgen. 
h. In 2014 is door de Defensie Materieel Organisatie het project vervanging Interceptorcapaciteit 
Kustwacht ingericht. De vervanging zal geschieden via een Foreign Military Sales case. Dit houdt 
in dat de nieuwe eenheden via het Amerikaanse Ministerie van Defensie worden betrokken. 
i. Alle nieuwe bijboten voor de cutters zijn in 2014 geleverd. 
j. In 2014 is gestart met het nieuwe Lange termijn Plan 2019-2028. In 2015 zal hier verder uitvoering 
aan worden gegeven. 
k. De minister van Defensie heeft in 2014 toegezegd dat zij vooruitlopend op het LTP 2019-2028 de 
opties voor de inzet van Unmanned Aircraft System (UAS) door de Kustwacht CARIB zou 
onderzoeken en aan de hand daarvan de mogelijkheden zal bezien om besluitvorming daarover 
naar voren te halen. Naar aanleiding hiervan is een voorstudie verricht naar de inzet 
mogelijkheden. Tevens is er ervaring opgedaan in het Caribisch gebied met de Raven. Hierbij is 
gekeken in hoeverre dit type UAS voldoet aan de operationele doeleinden van de Kustwacht 
waarbij opsporings-, toezichthoudende- en dienstverlenende taken voorop staan. Op basis van de 
inzetmogelijkheden van de Raven afgezet tegen de gewenste inzet is geconcludeerd dat de Raven 
niet voldoet aan de gewenste toekomstige luchtverkenningscapaciteit voor de Kustwacht. Het 
toestel is niet geschikt om boven water te vliegen en heeft een beperkte inzetduur. De voorstudie 
en de ervaringen met de Raven zullen worden betrokken bij een breder onderzoek vanuit het 
ministerie van Defensie naar de mogelijkheden van andere type UAS voor de Kustwacht binnen de 
huidige financiële kaders. 
 
 
 
 Super-RHIB in actie 
  
pagina
