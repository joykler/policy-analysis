Kustwacht voor het Koninkrijk der Nederlanden in het Caribisch Gebied Jaarverslag 2014 
 
3. Financiële verantwoording 
 
3.1. Algemeen 
Ook in 2014 is over het gevoerde financieel beheer van de Kustwacht een goedkeurende 
accountantsverklaring afgegeven door de Audit Dienst Rijk. De als gevolg van de taakstelling van €1 
miljoen genomen maatregelen hebben overwegend het gewenste effect gehad en alle uitgaven zijn 
binnen het beschikbare budget gerealiseerd. 
 
3.2. Financieel jaarverslag 
In deze paragraaf staat de financiële verantwoording van de Kustwacht over 2014 centraal. Na een 
algemeen deel volgt een toelichting op de belangrijkste mutaties in de begroting over het jaar 2014. 
Vervolgens komt de begrotingsrealisatie aan de orde, uitgesplitst per artikelonderdeel. Hierbij worden 
de belangrijkste verschillen tussen begroting en realisatie nader toegelicht. 
 
3.2.1. Algemeen 
De uitgaven over 2014 worden toegelicht aan de hand van de volgende uitgavenposten: 
 Lokaal personeel: ten laste van dit onderdeel komen de salarissen, de sociale lasten, het 
werkgeversdeel van de pensioenbijdrage en ziektekosten, overwerk en de verschillende 
toelagen voor het lokaal Kustwachtpersoneel in dienst van de Caribische landen van het 
Koninkrijk. 
 Defensiepersoneel: ten laste van dit onderdeel komen de salarissen, sociale lasten, overwerk 
en toelagen voor onregelmatige dienst van defensiepersoneel. 
 Overige personele exploitatie: ten laste van dit onderdeel komen personele uitgaven anders 
dan salarissen van zowel lokaal personeel als defensiepersoneel. Deze uitgaven zijn in sterke 
mate afhankelijk van de personeelssterkte en de planning van activiteiten. Het gaat hierbij onder 
meer over kosten voor opleidingen en dienstreizen. 
 Materiële exploitatie: bij dit artikelonderdeel zijn alle materiële uitgaven ondergebracht. 
 Investeringen: onder deze uitgavenpost vallen projecten voor de nieuwbouw van infrastructuur 
en aanschaf dan wel vervanging van groot materieel. 
 Inzet defensiemiddelen: onder deze uitgavenpost worden de personele en materiële 
exploitatiekosten inzichtelijk gemaakt die samenhangen met de inzet van door het Ministerie van 
Defensie beschikbaar gestelde operationele eenheden (het stationsschip met bijbehorende 
boordhelikopter) en die onderdeel uitmaken van de defensiebegroting. 
 
3.2.2. Begroting en realisatie 2014 
Onderstaande tabel 7 geeft de realisatie weer van de Kustwacht over het jaar 2014. 
BEGROTINGSREALISATIE 2014 KWCARIB 
 Uitgaven (in € x 1000) Begroting Realisatie Verschil % 
Exploitatie      
Lokaal personeel 7.174 7.060 -114 98,4 
Defensiepersoneel 3.376 3.359 -17 99,5 
Overige personele exploitatie 2.059 2.344 285 113,8 
Materiële exploitatie 5.076 5.326 250 104,9 
Subtotaal exploitatie 17.685 18.089 404 102,3 
Luchtverkenning      
Luchtverkenning 15.857 15.619 -238 98,5 
Totaal exploitatie 33.542 33.708 166 100,5 
Investeringen      
Investeringen 1.858 1.388 -470 74,7 
Totaal JP 2014 (BZK) 35.400 35.096 -304 99,1 
Korting BZK ivm overrealisatie 2013 -363 nvt 363 nvt 
Totaal BZK na correctie  35.037 35.096 59 100,2 
Bijdrage Defensie luchtverkenning     
Bijdrage Defensie luchtverkenning 600 761 161 126,9 
Totaal Kustwacht 35.637 35.857 220 100,6 
pagina 16
