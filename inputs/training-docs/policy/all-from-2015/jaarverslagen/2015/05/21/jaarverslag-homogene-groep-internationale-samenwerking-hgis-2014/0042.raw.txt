Bijlage 6: Internationale klimaatfinanciering voor ontwikkelingslanden 2014
In 2014 is goede voortgang gemaakt bij de invulling van de Nederlandse klimaatfinanciering. De
beoogde inzet van EUR 340 miljoen werd ondanks de bezuinigingen gehaald. Een belangrijke bijdrage
aan dit resultaat is de toename van de kennis binnen BHOS over de gevolgen van klimaat voor de
inzet op water, voedselzekerheid en energie.
In 2014 werd voor alle thematische programma's in kaart gebracht hoe de thema's samenhangen met
klimaat en welke projecten bijdragen aan zowel het thema als het tegengaan van klimaatverandering
en/of de gevolgen van klimaatverandering. Voor de partnerlanden werden profielen opgesteld waarbij
de gevolgen van klimaatverandering werden gekoppeld aan de inzet voor water en voedselzekerheid
in dat land. De Nederlandse partnerlanden zijn zeer kwetsbaar voor klimaatverandering. De
Nederlandse inzet op water en voedselzekerheid sluit in deze landen direct aan bij deze
kwetsbaarheid.
Ook de Nederlandse inzet op andere kanalen werd bekeken op klimaatrelevantie. Met de
medefinancieringspartners is in overleg vastgesteld welke onderdelen van de samenwerking bijdragen
aan de klimaatinzet. De relevantie van deze programma's was groter dan voorzien en is in 2014 bijna
een derde van de totale Nederlandse inzet.
De directe uitgaven aan klimaat (art. 2.3) zoals de bijdrage aan de UNFCCC, kennisinstellingen zoals
WRI, CDKN en multilaterale programma's zoals de Climate Investment Fund (CIF) vormen een
beperkt deel van de totale uitgave aan klimaat (zo'n 20 procent). Het merendeel van de uitgaven
wordt verantwoord op andere begrotingsartikelen. In onderstaande tabel is een uitsplitsing gemaakt
van de realisatie per artikel. De realisaties wijken per artikel nog behoorlijk af van de prognose. Dit
komt door de relatieve onbekendheid met de integratie van klimaat in de begroting van BHOS. De
verwachting is dat de onzekerheid van de prognoses in de toekomst zal afnemen.
Klimaatfinanciering voor ontwikkelingslanden 2014 (bedragen x EUR mln.)
Artikel
Uitgaven 2014
1. Duurzame handel en investeringen 7
2. Duurzame ontwikkeling, voedselzekerheid en water
2.1 Toename van voedselzekerheid 66
2.2 Verbeterd waterbeheer, drinkwater en sanitatie 45
2.3 Duurzaam gebruik natuurlijke hulpbronnen, tegengaan van klimaatveran6d7ering en vergrote weerbaarheid van de bevolking tegen onafwendbare klimaatverandering
3. Sociale Vooruitgang 118
4. Vrede, veiligheid en stabiliteit 6
Overig
Internationale financiÃ«le instellingen en VN 43
Totaal 352
42
