Signalen en klachten
In 2014 hebben we in totaal 148 signalen ontvangen over 40 instellingen waar we toezicht op houden 
(tabel 3.1d). In het bekostigd hbo waren dat er 106 (tegen 134 vorig jaar), in het bekostigd wo 12 (tegen 17 
vorig jaar) en in het niet-bekostigd hbo 30 (tegen 30 vorig jaar).
 Tabel 3.1D Aantal signalen en klachten in het hoger onderwijs 2010-2014
2010 2011 2012 2013 2014
Bekostigd hbo 58 91 123 134 106
Bekostigd wo 13 12 8 17 12
Niet-bekostigd hbo 9 25 20 30 30
Graadverlenend niet-bekostigd 0 0 3 0 0
Totaal 80 128 154 181 148
In zes gevallen was een signaal voor ons aanleiding om contact op te nemen met het bestuur, aanvul-
lende informatie op te vragen en te analyseren, en eventueel een verkenning ter plaatse uit te voeren. Dit 
leidde in de meeste gevallen tot de conclusie dat verder onderzoek niet nodig was. Het probleem was 
dan bijvoorbeeld inmiddels naar tevredenheid opgelost of het bestuur had een passende actie onderno-
men. In het laatste geval hebben we afspraken gemaakt met de instelling om ons over de voortgang te 
informeren en zijn daarover aanvullende gesprekken gevoerd. Bij drie instellingen hebben we uitgebrei-
der onderzoek uitgevoerd.
Korte trajecten
De onderzoeken naar de gerealiseerde verbeteringen bij instellingen zijn afgesloten, op twee na. Met één 
instelling hebben we begin 2015 een gesprek gevoerd over nog openstaande verbeterpunten. Bij een 
andere instelling heeft een panel, ingesteld door de NVAO, een herbeoordeling op deelaspecten 
uitgevoerd. Op basis van deze rapportage zullen we besluiten of het onderzoek kan worden afgesloten.
Naleving interne rechtsbescherming studenten
Met twee instellingen hebben we naar aanleiding van een websearch gesprekken gevoerd en zijn aanvul-
lende afspraken gemaakt over het loket rechtsbescherming.
Toetredingsverzoeken
Er zijn in 2014 in totaal drie toetredingsverzoeken ingediend. Over twee daarvan hebben we positief 
geadviseerd. 
 3.1.2 Financieel toezicht
Continuïteitstoezicht
Medio 2013 zijn we gestart met de ontwikkeling van toezicht op de (financiële) continuïteit van onder -
wijsinstellingen in het funderend onderwijs. Dit maakt ons financiële toezicht intensiever. We analyseren 
een groter aantal besturen dan voorheen. Bovendien is het onderzoek diepgaander en kunnen we bij 
risico’s slagvaardiger optreden en handhaven. Deze ontwikkeling zorgt ervoor dat ons toezicht verfijnder 
is en meer vooruitblikt, zodat we waar nodig vroegtijdig maatregelen kunnen nemen. Daarnaast draagt 
dit type toezicht bij aan de verdere integratie van het kwaliteitstoezicht en het financiële toezicht. 
Funderend onderwijs
In 2014 hebben we op basis van de jaarstukken van 2012 660 besturen geanalyseerd. 43 besturen zijn na 
nader onderzoek onder aangepast (dat wil zeggen verscherpt) financieel toezicht geplaatst. In juli 2014 
kwamen de jaarrekeningen 2013 beschikbaar. We hebben circa 400 besturen geselecteerd, waarvan we 
inmiddels ongeveer de helft hebben geanalyseerd. 
16
