In 2014 hebben leerplichtambtenaren van een aantal gemeenten diverse onderzoeken uitgevoerd naar de 
naleving van de Leerplichtwet door scholen. In één geval hebben we vervolgens bij het bestuur een 
bestuurlijke boete opgelegd. Ten slotte hebben we bij twee besturen in het voortgezet onderwijs een 
deel van de bekostiging opgeschort, omdat zij zich niet willen aansluiten bij het regionale samenwerkings-
verband passend onderwijs. 
Scholen zijn alleen bevoegd om speciaal onderwijs te verzorgen als ze voldoen aan bepaalde wettelijke 
vereisten. In 2014 gaven we prioriteit aan het toezicht op de naleving hiervan. In de eerste helft van het 
jaar hebben we de naleving gecontroleerd bij alle scholen waar we een onderzoek naar kwaliteitsverbete-
ring uitvoerden. Vanaf de start van het schooljaar 2014/2015 deden we dit bij alle kwaliteitsonderzoeken. 
Over het algemeen herstellen scholen de onrechtmatige situatie wanneer zij hierop worden aangesproken 
vrij snel. We hoefden in 2014 geen bekostigingssancties op te leggen om de naleving af te dwingen. 
 3.1.1.4 Middelbaar beroepsonderwijs (mbo)
Algemeen
In de sector middelbaar beroepsonderwijs houden we toezicht op 43 regionale opleidingscentra (roc’s), 
12 agrarische opleidingscentra (aoc’s), 14 vakinstellingen, 7 exameninstellingen en ongeveer 114 niet-
bekostigde instellingen. Ook houden we toezicht op ongeveer 370 afdelingen voor voortgezet onderwijs 
die een multisectoraal bestuur (mbo en voortgezet onderwijs) hebben. Ook in het mbo is ons toezicht 
risicogericht.
Driejaarlijkse instellingsanalyse en jaarlijkse monitoring
We hanteren in het mbo een driejaarlijkse toezichtcyclus. Eenmaal per drie jaar maken we bij een 
instelling een instellingsanalyse. Deze analyse bestaat uit een voorbereidend gesprek met het college van 
bestuur of de directie, een aantal kwaliteitsonderzoeken bij opleidingen (het aantal hangt af van de 
grootte van de instelling) en een gesprek over kwaliteitsborging. Daarnaast doen we bij een van de 
geselecteerde opleidingen onderzoek naar voortijdig schoolverlaten (vsv). De resultaten monden uit in 
een totaalrapport: ‘Staat van de instelling’. De instellingsanalyse leidt tot een arrangement. Uit de Staat 
van de instelling kan vervolgtoezicht volgen. 
In 2014 hebben we bij 47 instellingen een Staat van de instelling opgemaakt (23 bij bekostigde instellingen 
en 24 bij niet-bekostigde instellingen). In totaal hebben we daarbij de kwaliteit van 141 opleidingen uit 
het Centraal register beroepsopleidingen (Crebo) onderzocht. 
Bij instellingen waarbij we in een bepaald jaar niet de Staat van de instelling opmaken, voeren we een 
jaarlijkse risicomonitoring uit. Constateren we ernstige, nieuwe risico’s, dan gaan we daarover in gesprek 
met het college van bestuur of met de directie van de instelling. Dat kan vervolgens leiden tot een 
kwaliteitsonderzoek. 
Bij niet-bekostigde instellingen adviseren wij de Dienst Uitvoering Onderwijs (DUO) over het verlenen of 
intrekken van erkenningen van licenties voor Crebo-opleidingen. Daarnaast adviseren we DUO over de 
diploma-erkenning voor de derde leerweg. Dit is een nieuwe leerweg naast de beroepsopleidende 
leerweg (bol) en de beroepsbegeleidende leerweg (bbl), waarvoor geen urennorm geldt.
Kwaliteitsonderzoeken na instellingsanalyses
Uit onze onderzoeken in voorgaande jaren kwam vervolgtoezicht voort dat we in 2014 hebben uitge-
voerd. In totaal hebben we bij 256 opleidingen onderzoeken naar kwaliteitsverbetering uitgevoerd. Ook 
voerden we 30 onderzoeken uit naar kwaliteitsverbetering op instellingsniveau. Dit is exclusief het groen 
onderwijs (zie paragraaf 3.1.3). 
Handhaving
In 2014 hebben 79 opleidingen een of meer waarschuwingen van de minister ontvangen, nadat wij 
hadden vastgesteld dat er sprake was van onvoldoende onderwijskwaliteit (12 gevallen) of onvoldoende 
examenkwaliteit (73 gevallen). De verbetertermijn bedraagt één jaar. Na een jaar onderzoeken we de 
14
