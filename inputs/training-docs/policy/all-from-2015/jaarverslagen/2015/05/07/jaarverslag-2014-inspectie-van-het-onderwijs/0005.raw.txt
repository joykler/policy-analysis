Tussentijdse beoordeling ISO 9001-norm
Uiteraard is er ook een onafhankelijke beoordeling. In 2014 heeft het bureau dat ons beoordeelde geen 
afwijkingen geconstateerd op de ISO 9001-norm. Het bureau constateerde dat ons kwaliteitssysteem 
binnen de hele organisatie bekend is en gebruikt wordt.
Peer review
We vinden het belangrijk dat meer onafhankelijke externe partijen ons toezicht beoordelen. Dat gebeurt 
door peer review, een vorm van visitatie. De peer reviews waarvoor wij het initiatief hebben genomen, 
vinden plaats in samenwerking met inspecties uit andere landen die net als wij lid zijn van de Standing 
International Conference of national and regional Inspectorates of education (SICI). 
 1.4 Positie in relatie tot ministerie van OCW
De Inspectie van het Onderwijs valt onder de verantwoordelijkheid van de minister van OCW. Twee taken 
vallen onder de verantwoordelijkheid van een andere minister: groen onderwijs (Economische Zaken) en 
het tweedelijns toezicht op de kinderopvang (Sociale Zaken en Werkgelegenheid). 
De minister van OCW legt verantwoording af aan de Tweede Kamer over de inspectie. In ons toezicht zijn 
we onafhankelijk, zowel in ons onderzoek als in onze oordelen. 
Onze werkwijze is geregeld in de Wet op het onderwijstoezicht (de WOT). De samenwerking met het 
ministerie van OCW is beschreven in de Regeling Inspectie van het Onderwijs 2006. 
5
