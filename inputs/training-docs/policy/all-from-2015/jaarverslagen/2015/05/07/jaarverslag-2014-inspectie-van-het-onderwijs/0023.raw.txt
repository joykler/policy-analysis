3.2 Wet openbaarheid van bestuur
De laatste jaren stijgt het aantal informatieverzoeken op basis van de Wet openbaarheid van bestuur 
(Wob). In 2014 waren het er 34. Vanaf voorjaar 2015 doen we mee aan een pilot van OCW waarin wordt 
onderzocht of en hoe Wob-verzoeken informeel kunnen worden afgehandeld. Doel is een snellere en 
betere behandeling.
 3.3 Kennisnetwerken
Algemeen
In 2013 zijn we drie zogeheten Academische Werkplaatsen (AWP’s) gestart. Daarin doen we in nauwe 
samenwerking met de wetenschap en het scholenveld onderzoek naar belangrijke onderwijsthema’s. 
Hoofddoel is innovatie van het toezicht. Ook de thema’s ‘de leraar’ en ‘bestuur & management’ worden 
binnen een academisch netwerk van inspectie en universiteiten onderzocht. 
Academische Werkplaats ‘Stelsel en allocatie’
In de Academische Werkplaats ‘Stelsel en allocatie’ onderzoeken we de ontwikkelingen in het onderwijs-
stelsel, in het bijzonder onderwijsloopbanen van leerlingen en leraren. We werken samen met onderzoe-
kers van de Universiteit Maastricht (UM) en het onderwijsveld. Hoogtepunt in 2014 was de oratie van 
prof. dr. Inge de Wolf. Informatie over dit thema is te vinden op de website www.academischewerk-
plaatsonderwijs.nl, die ook echt is ingericht als een werkplaats. Bezoekers kunnen zelf een hamer pakken 
en meedoen aan de dialoog rond de vier pijlers van de werkplaats: verkenning, illustratie, analyse en 
verbeelding.
Academische Werkplaats ‘Sociale opbrengsten’
De trekker van de werkplaats ‘Sociale opbrengsten’ is prof. dr. Anne Bert Dijkstra, die sinds 2012 de 
leerstoel ‘Toezicht & Socialisatie, scholen en onderwijsbestel’ aan de Universiteit van Amsterdam 
bekleedt. In samenwerking met scholen in primair, voortgezet en speciaal onderwijs werken we aan een 
zelfevaluatie-instrument voor scholen. Ook onderzoeken we welke factoren bepalend zijn voor de 
kwaliteit van het onderwijs op het punt van sociale opbrengsten. Een vertaling naar schoolbeleid en 
toezicht is nog niet mogelijk, maar de uitkomsten helpen scholen en inspectie wel om de richting te 
bepalen. 
Academische Werkplaats ‘Effecten van gedifferentieerd toezicht’
In de Academische Werkplaats ‘Effecten van gedifferentieerd toezicht’ onderzoeken we de beleidstheorie 
achter het gedifferentieerde toezicht. Dit gebeurt in samenwerking met de Universiteit Twente, waar 
prof. dr. Frans Janssens een bijzonder hoogleraarschap vervult. Het onderzoek leverde in 2014 een aantal 
mechanismen op dat nodig is om het gedifferentieerd toezicht te laten werken. We zijn ook begonnen 
met de empirische toetsing van een groep mechanismen uit de beleidstheorie: polycentrisch toezicht. 
Deze vorm van toezicht gaat uit van de gedachte dat prikkels tot kwaliteitsverbetering van verschillende 
kanten komen, niet alleen van de inspectie; scholen zijn ingebed in een bredere omgeving waarvan ook 
prikkels uitgaan. We verwachten in 2017 resultaten.
Onderwijsresearchdagen en academisch netwerk
We hebben jaarlijks een grote inbreng tijdens de Onderwijsresearchdagen, een driedaagse conferentie 
van onderwijsonderzoekers in Nederland en Vlaanderen. Onze bijdragen trekken veel deelnemers. 
Deelnemers zijn ook geïnteresseerd om samen met ons symposia op te zetten.
Overleg met ringen
Ook in 2014 heeft de inspectie regelmatig overleg gevoerd met de zogeheten ringen, groepen van 
besturen- of onderwijsorganisaties, over wijzigingen in de werkwijze en in toezichtkaders. Het overleg 
met de ringen bepaalt mede het draagvlak voor wijzigingen in ons toezicht.
23
