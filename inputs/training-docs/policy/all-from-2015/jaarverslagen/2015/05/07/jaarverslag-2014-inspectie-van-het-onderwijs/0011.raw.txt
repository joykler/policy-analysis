Toezicht hoger onderwijs
In het hoger onderwijs hebben we de volgende taken:
 
•  We beoordelen en bevorderen de kwaliteit van het stelsel voor hoger onderwijs, de kwaliteit van het 
Nederlandse accreditatiestelsel en de financiële rechtmatigheid en continuïteit bij bekostigde 
instellingen.
•  We doen onderzoek bij instellingen bij ernstige klachten of signalen.
•  We adviseren over toetredingsaanvragen.
Bij elk van deze taken geldt ook dat we de naleving van wettelijke voorschriften beoordelen en 
bevorderen.
Ons toezicht richt zich op zowel het door de overheid bekostigde als het niet-bekostigde hoger onder-
wijs. Het financieel toezicht vormt een uitzondering: dat richt zich alleen op de bekostigde instellingen. 
Bij de niet-bekostigde instellingen adviseren we wel over het recht om graden te verlenen. En als er 
incidenten zijn die de belangen van studenten kunnen schaden, kunnen we ook de financiële continuïteit 
onderzoeken.
 3.1.1.1 Basisonderwijs 
Algemeen
We houden toezicht op 7.327 basisscholen, waarvan 296 scholen voor speciaal basisonderwijs. Ons 
toezicht op basisscholen is risicogericht. Voor het speciaal basisonderwijs is de risicogerichte aanpak nog 
in ontwikkeling.
Aantal arrangementen
Van de 7.327 basisscholen hebben er 7.248 een toezichtarrangement. Het overgrote deel van de huidige 
toezichtarrangementen is toegekend in 2014. Bij de (79) scholen zonder toezichtarrangement gaat het 
om nieuwe scholen en recent aangemaakte clusters (onder andere vanwege fusie of afsplitsing). 
In tabel 3.1A zijn deze arrangementen verdeeld naar ‘basis’, ‘zwak’ en ‘zeer zwak’. 
 Tabel 3.1A Arrangementen basisonderwijs per 31 december 2014
Arrangement Aantal
Basis 7.065
Zwak 156
Zeer zwak 27
Totaal 7.248
Kwaliteitsonderzoeken
In 2014 hebben we in het basisonderwijs 2.169 onderzoeken uitgevoerd, variërend van risicogericht 
onderzoek tot stelselonderzoek. Van het risicogerichte onderzoek zijn verschillende varianten, zoals 
kwaliteitsonderzoek, voortgangsgesprekken en onderzoek naar kwaliteitsverbetering. In een aantal 
gevallen combineerden we kwaliteitsonderzoeken met themaonderzoek. 
Vierjaarlijkse bezoeken
In het basisonderwijs bezoeken we elke schoolvestiging eens in de vier jaar. In 2014 hebben we in dit 
kader een kleine duizend basisscholen bezocht. 
Handhaving
In alle onderzoeken in het basisonderwijs controleren we of de school een geldig schoolplan heeft, of de 
schoolgids voldoet aan de wettelijke eisen en of er voldoende onderwijstijd is gepland. Als we tekort-
komingen constateren, geven we het bestuur opdracht deze te herstellen. Meestal gebeurt dit dan ook snel.
