Bijzondere vormen van toezicht
Binnen het basisonderwijs zijn er vier bijzondere vormen van toezicht, die in dit jaarverslag apart 
aandacht krijgen: niet-bekostigd onderwijs (paragraaf 3.1.5.4), Nederlandse scholen in het buitenland 
(paragraaf 3.1.5.5), Europese scholen (paragraaf 3.1.5.7) en scholen in Caribisch Nederland (paragraaf 3.1.5.8). 
 3.1.1.2 Voortgezet onderwijs
Algemeen
In de sector voortgezet onderwijs houden we toezicht op circa 1.230 scholen. Deze scholen hebben  
2.950 afdelingen (basisberoepsgerichte, kaderberoepsgerichte en gemengde/theoretische leerweg van 
het vmbo, havo en vwo). Ons toezicht in deze sector is ook risicogericht. Op afdelingsniveau sporen wij 
risico’s op voor de kwaliteit van het onderwijs. Om te voorkomen dat ons toezicht fragmentarisch wordt, 
onderzoeken we bij risico’s altijd de andere afdelingen binnen een vestiging.
In 2014 zijn we gestart met bestuursgericht toezicht (zie paragraaf 2.3.1). Voordat we een onderzoek op 
een school of vestiging doen, voeren we een geïntegreerde risicoanalyse op bestuursniveau uit. We 
bekijken daarbij of besturen zowel op kwaliteit als op financiën sturen. Bij risico’s voeren we altijd een 
bestuursgesprek. 
Aantal arrangementen
In 2014 hebben we in het voortgezet onderwijs 550 arrangementen toegekend, waarvan 111 aangepaste 
arrangementen. Vanaf 2014 kennen we niet meer jaarlijks aan alle afdelingen een nieuw arrangement 
toe; afdelingen houden hun bestaande arrangement totdat na een onderzoek een nieuw arrangement is 
toegekend.
In tabel 3.1b zijn alle arrangementen in het voortgezet onderwijs verdeeld naar ‘basis’, ‘zwak’ en ‘zeer 
zwak’.
 Tabel 3.1B Arrangementen voortgezet onderwijs per 31 december 2014
Arrangement Aantal
Basis 2.779
Zwak Kwaliteit en naleving 11
Kwaliteit 141
Naleving 8
Zeer zwak Kwaliteit en naleving 1
Kwaliteit 10
Naleving 0
Totaal 2.950
Kwaliteitsonderzoeken 
In het voortgezet onderwijs hebben we in 2014, gebaseerd op de risicoanalyse, in totaal 334 kwaliteits-
onderzoeken uitgevoerd. Een deel daarvan voerden we uit in het kader van het vierjaarlijkse bezoek,  
een deel combineerden we met themaonderzoek. 
In het praktijkonderwijs hanteren we een tweejaarlijkse toezichtcyclus. In 2014 deden we 84 kwaliteits-
onderzoeken. In het niet-bekostigd onderwijs hebben we 12 kwaliteitsonderzoeken uitgevoerd.
Behalve kwaliteitsonderzoeken waren er 82 voortgangsgesprekken en 147 bestuursgesprekken. Ook 
hebben we 6 incidentele onderzoeken uitgevoerd.
