Excellente scholen
Een onafhankelijke jury draagt jaarlijks een aantal scholen voor aan de minister voor het officiële 
predicaat Excellente School. In 2014 leverden wij opbrengstgegevens van scholen aan deze jury. Naast 
opbrengsten spelen in de jurybeoordeling ook andere dingen een rol. 
Voorheen voerde het ministerie van OCW het secretariaat van de jury. Sinds september 2013 hebben wij 
de secretarisrol van OCW overgenomen. Vanaf 2015 valt het predicaat Excellente School onder verant-
woordelijkheid van de Onderwijsinspectie. Graag willen we bijdragen aan een onderwijscultuur waarbij 
het voor alle partijen vanzelfsprekend is te streven naar verbetering. Veel blijft hetzelfde, bijvoorbeeld het 
werken met een onafhankelijke jury. Wat anders wordt, is dat het predicaat voortaan drie jaar geldig zal 
zijn. Het predicaat excellente scholen zal verder in samenhang worden gebracht met de vernieuwing van 
het toezicht. De nadruk zal daarbij sterker dan voorheen op het excellentieprofiel liggen, dat wil zeggen 
het specifieke gebied waarop de school zich onderscheidt. 
 2.4 Raad van Advies
De Raad van Advies (ingesteld op basis van artikel 24 van de WOT) adviseert de inspectie gevraagd en 
ongevraagd over de kwaliteit van het toezicht. Wij betrekken de adviezen van de Raad van Advies bij de 
ontwikkeling van ons toezicht en onze organisatie. De Raad van Advies bestond in 2014 uit: 
•  mevrouw J. Kriens (per 1 april 2014)
•  de heer prof. dr. J.M.A. Hermanns (tot 1 mei 2014)
•  de heer prof. dr. A.M.L. van Wieringen
•  de heer C. Cornielje
•  de heer prof. dr. J.H.R. van de Poel
Onderwerpen
In 2014 vergaderde de Raad van Advies viermaal met de inspectieleiding. Daarbij kwam steeds de 
actualiteit aan de orde, zoals het onderzoek naar de bedrijfsgerichte trajecten in het mbo en de nasleep 
daarvan, radicalisering en beeldvorming over het toezicht in de media. 
De belangrijkste bespreekpunten in 2014 waren:
•  ontwikkelingen in het toezicht;
•  het verslag over de staat van het onderwijs (Onderwijsverslag); 
•  meerjarenbeleid;
•  Jaarwerkplan 2015;
•  het initiatiefwetsvoorstel-Bisschop over ‘doelmatiger regeling van het onderwijstoezicht’;
•  onderwijsaanbod van buiten de bekende onderwijsinstellingen.
Ontwikkelingen in het toezicht
De Raad van Advies besprak met de inspectieleiding het plan om het toezicht te differentiëren. Daarbij 
vroeg de raad aandacht voor de twee verschillende rollen die de inspectie in de nieuwe situatie krijgt: 
borgen van de basiskwaliteit en stimuleren van kwaliteitsverbetering. De raad adviseerde deze rollen niet 
te vermengen. 
Het verslag over de staat van het onderwijs (Onderwijsverslag) 
Het Onderwijsverslag kwam in 2014 tweemaal aan bod. De Raad van Advies was positief over het 
Onderwijsverslag dat in april 2014 uitkwam en de keuze om de leerling/student als insteek te nemen. 
Voor de toekomst vroeg de raad aandacht voor (meer) verbanden en verklaringen (bijvoorbeeld: wat 
goed werkt en waarom). 
In de aanloop naar het Onderwijsverslag dat in april 2015 uitkomt, adviseerde de Raad van Advies om 
consistent voort te borduren op de ontwikkelingen die de afgelopen jaren zijn geschetst. Verder advi-
seerde de raad om bij ‘de leraar’ te focussen op kwaliteit, succesfactoren en goede voorbeelden. Voor de 
langere termijn vroeg de raad aandacht voor thema’s als het curriculum en veiligheid. Ten slotte
