3.4 Informatiebeleid
Ons informatiebeleid stond in 2014 in het teken van vernieuwing van onze externe digitale communica-
tie. Hierbij stonden een aantal thema’s centraal. We willen de digitale communicatie met zowel het 
onderwijsveld als het publiek intensiveren, de toezichtresultaten transparanter maken en toezicht- 
informatie kunnen verzamelen uit online media en nieuwe digitale informatiebronnen. Voorjaar 2015 is 
de volledig vernieuwde website live gegaan (zie paragraaf 5.1). Het portaal voor online communicatie met 
scholen volgt in 2015. 
 3.5 Samenwerking met andere inspecties
De Inspectie van het Onderwijs is lid van de Inspectieraad, het samenwerkingsverband van 
rijksinspecties. 
In 2014 heeft de Inspectieraad drie prioriteiten geformuleerd: 
1. vergroten van de agenderende, signalerende functie; 
2. verder ontwikkelen van het toezichtvak;
3. optimaliseren van de bedrijfsvoering. 
In 2014 waren er in dit kader verschillende projecten en ontwikkelingen. Zo is de Academie voor Toezicht 
van start gegaan. Onze inspectie had hierbij het initiatief. We zijn begonnen met de ontwikkeling van een 
gezamenlijke kennisagenda en een gezamenlijke opleiding. Ook heeft de Inspectieraad een bedrijfsvoe-
ringsagenda opgesteld die vooral gaat over informatisering en HRM.
Met vijf rijksinspecties (de Inspectie voor de Gezondheidszorg, de Inspectie Jeugdzorg, de Inspectie 
Veiligheid en Justitie en de Inspectie Sociale Zaken en Werkgelegenheid) werken we samen in het kader 
van het Samenwerkend Toezicht Jeugd (STJ) en het toezicht op het sociaal domein.
 3.6 Samenwerking internationaal
Onze internationale activiteiten zijn gericht op professionalisering en innovatie. We wisselen kennis en 
ervaring uit en nemen deel aan internationale projecten, onder meer in het kader van de Standing 
International Conference of national and regional Inspectorates of education (SICI). SICI is de vereniging 
van Europese onderwijsinspecties, waarin ruim dertig landen en deelstaten intensief samenwerken. In de 
meerjarenstrategie van SICI staat de vraag centraal hoe we als inspecties kunnen inspelen op de 
veranderingen en innovaties van de 21ste eeuw. 
In 2014 kwamen de volgende thema’s aan de orde: 
• Social Outcomes of Education – Inspecting School Quality;
• Evaluation for Improvement and Accountability in School Systems;
• The Impact of Internal and External Evaluation on the Improvement of the Quality in Schools;
• Impact of Inspections;
• How to Go with the Data Flow: Connoisseurship of the Inspectors;
• Inclusion.
Hoogtepunt van 2014 was het internationale congres ‘Social Outcomes of Education – Inspecting School 
Quality’ in Amsterdam. Tijdens dit congres werden de resultaten van het onderzoek van de werkgroep 
Social Outcomes gepresenteerd. 
In 2014 hebben we ondersteuning en advies gegeven aan landen die een toezichtsysteem naar het 
Nederlands model willen opbouwen, onder meer aan Oman. Daarnaast hebben teams van inspecteurs
