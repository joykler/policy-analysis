deze niet aan de kwaliteitseisen voldoen, moet de gemeente daarop handhaven. Wij onderzoeken of 
gemeenten aan hun wettelijke taken voldoen en reageren op signalen. 
In 2014 zijn we gestart met een risicogestuurde aanpak. Ons toezichtkader en het onderliggende 
waarderingskader zijn in september 2014 goedgekeurd door de minister van SZW en gepubliceerd in de 
Staatscourant. Het toezichtkader gaat over de inrichting van het interbestuurlijk toezichtproces, in het 
waarderingskader is de normering uitgewerkt. In de eerste helft van 2014 hebben we op basis van een 
eerste risicoafweging veertien gemeenten geselecteerd voor nader onderzoek. 
In een aantal gemeenten liep begin 2014 een verbetertraject. Deze gemeenten hebben we op de voet 
gevolgd. Eind 2014 liep er nog bij vijf gemeenten een verbetertraject.
We zijn nauw betrokken bij een aantal landelijke ontwikkelingen, met name het traject Het Nieuwe 
Toezicht, dat de minister van SZW in 2014 in gang heeft gezet. Ook onderzoeken we hoe we het gemeen-
telijk deel van onze toezichtactiviteiten op het gebied van voor- en vroegschoolse educatie en het 
toezicht kinderopvang kunnen samenvoegen. Ons en GGD GHOR Nederland is ook gevraagd te onder-
zoeken of we een gezamenlijk toezichtkader kunnen ontwikkelen voor geïntegreerde voorzieningen van 
onderwijs en kinderopvang. Dit blijkt niet mogelijk zonder aanpassing van wet- en regelgeving. Daarom 
hebben we ervoor gekozen een samenwerkingsprotocol op te stellen. Begin 2015 zullen we dit samen 
met GGD GHOR Nederland in een pilot testen.
Onderzoeksbureau NIVEL heeft in 2014 in onze opdracht onderzoek gedaan naar het risicomodel voor het 
toezicht op de kinderopvang, dat is ontwikkeld door GGD GHOR Nederland.
Verder hebben we een aantal gemeenten en GGD’en gericht geadviseerd over manieren om de uitvoering 
van toezicht en handhaving te optimaliseren. Hierover overleggen we structureel met het ministerie van 
SZW, de Vereniging van Nederlandse Gemeenten (VNG) en GGD GHOR Nederland.
Signalen 
We ontvangen jaarlijks gemiddeld vijftien onderzoekwaardige signalen over het toezicht op kinderop-
vang en peuterspeelzalen. De aard van de signalen varieert. Iets meer dan de helft gaat over de uitvoe-
ring van de handhaving door gemeenten. We treden in principe niet op in individuele gevallen. Wel 
betrekken we de signalen in ons toezicht. Waar nodig spreken we gemeenten aan. 
 3.1.5.4 Nederlandse scholen in het buitenland
Nederlands onderwijs in het buitenland vinden we vooral op scholen voor Nederlandse Taal en Cultuur 
(NTC-scholen) voor basis- en voortgezet onderwijs. Op de NTC-scholen krijgen leerlingen ongeveer 120 
uur per schooljaar les in Nederlandse taal en cultuur, als aanvulling op of onderdeel van lokaal of 
internationaal onderwijs. Daarnaast is er in het basis- en voortgezet onderwijs een beperkt aantal 
Nederlandse dagscholen. In totaal gaat het om ongeveer 250 instellingen voor ruim 13.500 Nederlandse 
leerlingen. Onze taak is om de onderwijskwaliteit van de instellingen te bepalen, waarbij het met name 
gaat om een soepele aansluiting van leerlingen wanneer zij met hun ouders terugkeren naar Nederland. 
 
Wisselende omstandigheden
In het najaar van 2013 heeft de Tweede Kamer besloten om per 1 januari 2014 de subsidie aan het 
Nederlands onderwijs in het buitenland te stoppen. De ondersteuningsstructuur – Stichting Nederlands 
Onderwijs in het Buitenland (NOB) – en het inspectietoezicht bleven daarbij wel overeind. 
Begin 2014 werd duidelijk dat dit onderwijs alsnog subsidie kreeg voor de periode van 2014 tot en met 
2016. De inspectie heeft de effecten van deze ontwikkelingen in kaart gebracht. Veel besturen hebben 
ingespeeld op het eerdere besluit dat de subsidie zou wegvallen. Zij konden een deel van hun maatrege-
len, zoals het verhogen van de ouderbijdragen en interen op reserves, terugdraaien of vertragen. Elf 
locaties zijn gesloten. 
Begin februari rapporteren we hierover. We geven dan ook een overzicht van de kwaliteit van het 
Nederlandse onderwijs in het buitenland over de periode 2009-2013. 
21
