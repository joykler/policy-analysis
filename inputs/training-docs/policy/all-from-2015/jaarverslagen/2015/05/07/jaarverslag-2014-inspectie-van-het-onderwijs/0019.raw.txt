3.1.4 Stelseltoezicht
Wat betreft het onderwijsstelsel in zijn geheel hebben we de volgende taken: 
 • beoordelen en bevorderen van de kwaliteit van het onderwijs; 
 • rapporteren over de ontwikkeling van (met name de kwaliteit van) het onderwijs; 
 • gevraagd en ongevraagd rapporteren en voorstellen doen aan de minister;
 • jaarlijks verslag uitbrengen over de staat van het onderwijs (Onderwijsverslag). 
Het belangrijkste product van het stelseltoezicht is het jaarlijkse rapport over de staat van het onderwijs: 
het Onderwijsverslag. Het Onderwijsverslag 2012/2013 is op 16 april 2014 uitgebracht. Het 
Onderwijsverslag bestaat uit twee delen: de hoofdlijnen (deel 1) en de ontwikkelingen voor elk van de 
sectoren (deel 2). In het Onderwijsverslag doen we verslag van ontwikkelingen die we in de onderwijs-
praktijk tegenkomen vanuit al onze vormen van toezicht (instellingstoezicht, financieel toezicht, 
nalevingstoezicht en alle bijzondere vormen van toezicht). We verklaren de ontwikkelingen zoveel 
mogelijk met behulp van aanvullende analyses, expertraadplegingen en dialoog met het veld. 
De minister van OCW zendt het Onderwijsverslag jaarlijks, vergezeld van een reactie, namens de regering 
aan de Staten-Generaal. Het Onderwijsverslag is nadrukkelijk ook bedoeld voor mensen uit de onder-
wijspraktijk. Vanuit onze ervaringen laten we zien waar de successen en uitdagingen van het onderwijs 
liggen. Hiermee helpen we het onderwijs verder te verbeteren. In het WRR-rapport ‘Toezien op Publieke 
Belangen’ (2013) wordt de ´Staat van het Onderwijs´ als schoolvoorbeeld genoemd van een reflectieve 
toezichthouder die agendeert, spiegelt en actief het debat voert over de staat van een sector.
In 2014 is er door leerlingen ook een ´Staat van de Leerling´ uitgebracht. Hierin beschrijven leerlingen 
wat voor hen belangrijke ontwikkelingen in het onderwijs zijn. Deze vorm van coproductie is goed 
ontvangen; in 2015 zal er zowel een ´Staat van de leerling´ als een ´Staat van de leraar´ worden 
uitgebracht.
Naast het Onderwijsverslag, hebben we in 2014 de volgende themarapporten uitgebracht (in chronologische 
volgorde):
•  Leerwinst en toegevoegde waarde in het primair onderwijs;
 • Accountantskosten;
 • Kwaliteit gemeentelijk toezicht kinderopvang 2012/2013;
 • De kwaliteit van schoolleiders in het basisonderwijs, speciaal onderwijs en voortgezet onderwijs;
 • Onderzoek bij vier instellingen naar toelating van studenten met een autismespectrumstoornis;
 • Onderwijsverbetering in Caribisch Nederland;
 • De sector lerarenopleidingen in beeld;
 • De kwaliteit van het basisschooladvies;
 • Op weg naar een verbeterde afnamepraktijk van het centraal schriftelijk en praktisch examen;
 • De vrijwillige ouderbijdrage in het primair onderwijs 2012/2013;
 • Landelijk rapport gemeentelijk toezicht kinderopvang 2013/2014;
 • Tussenrapportage voor- en vroegschoolse educatie in de G37.
Uiteraard hebben we ook gewerkt aan themaonderzoek (zoals opgenomen in ons Jaarwerkplan 2014) dat 
in 2015 tot rapportage leidt. 
Onze toezichtbevindingen vormen de basis van het Onderwijsverslag en de thematische rapporten. De 
toezichtbevindingen verdiepen we, veelal door aanvullend onderzoek te doen of te laten doen. Deels is 
dit onderzoek op scholen, opleidingen of bij besturen, deels gaat het om verdiepende analyses op 
aanvullende databestanden. Hiervoor maken we gebruik van een breed scala aan sociaal wetenschappe-
lijke onderzoeksmethoden. 
Zowel bij het Onderwijsverslag als de themarapporten zoeken we actief de publiciteit. We brengen 
persberichten uit, houden presentaties en organiseren dialoog over de bevindingen en eventuele 
gevolgen of kansen voor de onderwijspraktijk. Door een actieve bijdrage te leveren aan het debat over
