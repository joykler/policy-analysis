kwaliteit van de opleidingen opnieuw. Bij twee opleidingen was de onderwijskwaliteit bij het onderzoek 
naar kwaliteitsverbetering nog steeds onvoldoende. Van deze opleidingen zijn de rechten om de 
beroepsopleiding te verzorgen voor de duur van twee jaar ingetrokken. 
Met vier mbo-instellingen hebben we (naar aanleiding van ons onderzoek naar bedrijfsgerichte trajecten) 
een vaststellingsovereenkomst gesloten. Aanvankelijk dreigden deze instellingen een deel van de 
bekostiging te moeten terugbetalen. De overeenkomst houdt in dat deze instellingen extra onderwijs-
inspanningen gaan leveren aan starters op de arbeidsmarkt, zonder dat zij daarvoor bekostiging 
ontvangen. 
Toezicht op kenniscentra beroepsonderwijs en bedrijfsleven 
Naast het toezicht op de onderwijsinstellingen zijn we belast met het toezicht op de kenniscentra 
beroepsonderwijs bedrijfsleven (kbb’s). Vanwege de overgang van de zeventien kbb’s naar één samen-
werkingsorganisatie (SBB) hebben we het toezicht risicogericht uitgevoerd. Er waren in 2014 geen 
signalen die aanleiding gaven om een onderzoek uit te voeren.
 3.1.1.5 Hoger onderwijs
Algemeen
We voeren in het hoger onderwijs geen risicogericht toezicht uit op de onderwijsinstellingen zoals in de 
andere sectoren. Wel beoordelen en bevorderen we de kwaliteit van het stelsel voor hoger onderwijs, de 
kwaliteit van het Nederlandse accreditatiestelsel en de financiële rechtmatigheid en continuïteit bij 
bekostigde instellingen. Daarnaast doen we in het hoger onderwijs incidenteel onderzoek bij ernstige 
klachten of signalen en adviseren we over toetredingsaanvragen.
Toezichtkader hoger onderwijs
Het toezichtkader hoger onderwijs is vastgesteld en in december 2014 gepubliceerd in de Staatscourant.
Stelseltoezicht
Naar de kwaliteit van het stelsel van hoger onderwijs heeft de inspectie in 2014 thematisch onderzoek 
uitgevoerd op drie terreinen:
•   het functioneren van examencommissies: in dit brede onderzoek stond de vraag centraal hoe de 
examencommissies hun belangrijke rol vormgeven. We hebben een vragenlijst uitgezet voor examen-
commissies, examinatoren en leidinggevenden, en daarnaast case studies uitgevoerd en regionale 
bijeenkomsten georganiseerd over dit onderwerp;
 •  de lerarenopleiding: we hebben aan een brede groep afgestudeerden gevraagd hoe zij denken over de 
kwaliteit van de pabo. Daarnaast hebben we een sectorbeeld Educatie uitgebracht, met feiten en cijfers 
over het aanbod van opleidingen in deze sector. Ten slotte hebben we onderzoek gedaan naar de 
uitvoering van het traject zijinstroom in het lerarenberoep, waarbij we onder meer hebben geïnventa-
riseerd bij welke instellingen assessmentcentra actief zijn;
 •  selectie en toegankelijkheid: we hebben onderzoek gedaan naar de gepercipieerde effecten van het 
bindend studieadvies en numerus fixus op de toegankelijkheid van het hoger onderwijs. Ook hebben 
we de inrichting en tarieven van schakelprogramma’s onderzocht.
Voor het Onderwijsverslag hebben we alle verslagen van werkzaamheden van de niet-bekostigde 
hogeronderwijsinstellingen geanalyseerd. 
Toezicht op het accreditatiestelsel
Het toezichtkader accreditatiestelsel is vastgesteld en in december 2014 in de Staatscourant gepubli-
ceerd. In 2014 en 2015 nemen we deel aan de stuurgroep die op verzoek van de minister van OCW een 
advies uitbrengt over de verbetering van het accreditatiestelsel. Bij dit nieuwe ontwerp benutten we de 
bevindingen uit eerder evaluatieonderzoek.
