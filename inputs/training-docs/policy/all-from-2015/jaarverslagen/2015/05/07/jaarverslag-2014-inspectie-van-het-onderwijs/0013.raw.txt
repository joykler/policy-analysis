3.1.1.3 (Voortgezet) speciaal onderwijs 
Algemeen
In de sector speciaal onderwijs houden we toezicht op 688 scholen voor (voortgezet) speciaal onderwijs 
en op de 152 samenwerkingsverbanden passend onderwijs. Ook in deze sector is ons toezicht 
risicogericht.
Aantal arrangementen
De inspectie heeft in 2014 hebben we aan alle onderwijskundige eenheden een geactualiseerd arrange-
ment toegekend. In tabel 3.1c zijn deze arrangementen verdeeld naar ‘basis’, ‘zwak’ en ‘zeer zwak’.
 Tabel 3.1C Arrangementen sector speciaal onderwijs per 31 december 2014
Arrangement Aantal
Basis 633
Zwak 30
Zeer zwak 4
Nieuw 21
Totaal 688
Kwaliteitsonderzoeken
We hebben 98 kwaliteitsonderzoeken, 26 onderzoeken naar kwaliteitsverbetering, 3 specifieke onder -
zoeken, 7 nulmetingen en 103 vierjaarlijkse bezoeken uitgevoerd.
Naast deze kwaliteitsonderzoeken hebben we 138 bestuursgesprekken gevoerd over de uitkomsten van 
de expertanalyse en het toezicht in het schooljaar 2014/2015. Bij 14 besturen was sprake van geïntegreerd 
bestuurstoezicht (expertanalyse en bestuursgesprek).
Vierjaarlijks bezoek
In de sector speciaal onderwijs bezoeken we elke schoolvestiging eens in de vier jaar. In 2013 hebben we 
66 vierjaarlijkse bezoeken afgelegd. 
Toezicht op de samenwerkingsverbanden passend onderwijs
Per 1 augustus 2014 is de Wet passend onderwijs van kracht. We hebben in 2014 bij alle 152 samenwerkings-
verbanden primair en voortgezet onderwijs een simulatie of een onderzoek uitgevoerd. Twee scholen 
voor voortgezet onderwijs van één bestuur bleken niet te zijn aangesloten bij een samenwerkingsverband. 
Tegen dit bestuur is een procedure gestart.
Examens in het voortgezet speciaal onderwijs
We hebben één onderzoek uitgevoerd naar de manier waarop examens worden afgenomen bij leerlingen 
die als extraneus zijn aangemeld door een school voor regulier voortgezet onderwijs.
Handhaving
In 2014 hebben we bij een aantal besturen bekostiging teruggevorderd. Bij drie besturen ging het om 
leerlingen die waren ingeschreven in het voortgezet speciaal onderwijs, maar waar het onderwijs (bijna) 
volledig werd verzorgd door een school voor regulier voortgezet onderwijs. Als leerlingen onderwijs 
kunnen volgen in het voortgezet onderwijs, moeten ze daar worden ingeschreven. Twee besturen 
hebben bezwaar gemaakt. De procedures lopen nog; het zijn de laatste zaken in een reeks. In een van de 
eerdere zaken zijn we in 2014 door de Raad van State in hoogste instantie in het gelijk gesteld. De andere 
zaak waar bekostiging is teruggevorderd betrof een school die voor haar leerlingen substantieel onvol-
doende onderwijstijd plande en verzorgde.
