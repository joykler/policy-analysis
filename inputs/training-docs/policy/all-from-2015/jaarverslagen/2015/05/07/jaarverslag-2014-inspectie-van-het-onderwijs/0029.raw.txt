5 Feedback van stakeholders
 5.1 Algemeen
De inspectie heeft de ambitie om stakeholders niet alleen helder te informeren, maar ook met hen te 
communiceren en hen actief om feedback te vragen. Op het gebied van digitale communicatie hebben 
we daarom in 2014 een nieuwe, gebruikersvriendelijke en interactieve website ontwikkeld. In maart 2015 
is deze website online gegaan. De resultaten van een informatiebehoefte-onderzoek vormden het 
uitgangspunt voor de website; daarnaast hebben we de feedback uit de verschillende doelgroepen 
meegenomen bij de ontwikkeling. De best bezochte pagina’s van de website in 2014 waren ‘zoek scholen’ 
en de lijsten met zeer zwakke scholen en opleidingen.
Ook gebruiken we persoonlijke vormen van contact om feedback te krijgen, zoals bijeenkomsten met 
leraren, schoolleiders, besturen en brancheorganisaties. Bij de aanloop naar de presentatie van het 
Onderwijsverslag vindt bijvoorbeeld elk jaar overleg plaats met stakeholders. Dit is ook in 2014 gebeurd.
We ontwikkelen het toezicht (zie paragraaf 2.3) in een open proces van gezamenlijk ontwerpen met 
scholen, besturen en andere betrokkenen. Daartoe hebben we ook in 2014 onder meer vele bijeenkom-
sten georganiseerd, zodat we reacties en suggesties direct konden verwerken.
 5.2 Twitter
Op 1 januari 2014 volgden 9.070 volgers het Twitteraccount @onderwijsinspectie. Op 8 april bereikten we 
de mijlpaal van 10.000 volgers en we sloten het jaar af met 12.643 volgers.
1
In 2014 werden er 5.228 tweets gepost over de inspectie. Dit zijn er minder dan in 2013: toen verschenen 
er 6.165 berichten. Het percentage negatieve tweets over de inspectie is maar liefst met de helft gedaald 
ten opzichte van 2013: van 14 procent naar 7 procent. Het percentage positieve tweets is met 3 procent 
gestegen: van 13 naar 16 procent. 
In 2014 was het meest besproken onderwerp op Twitter (in relatie tot de inspectie) ‘focus op toetsresul-
taten’ (figuur 5.2A).
1 
Zoektermen: onderwijsinspectie, schoolinspectie, inspectie van het onderwijs, inspectie onderwijs, school, -België -Belgisch –Vlaanderen, 
arnold jonk, annette roeters, monique vogelzang
