belangrijke ontwikkelingen in het onderwijs, willen we andere partijen helpen het goede te behouden en 
op andere onderdelen te stimuleren tot verbetering. 
In 2014 zijn we daarnaast gestart met het ontwikkelen van methodieken om met thematische en 
stelselrapporten meer effect te bereiken. We gaan hierbij actief op zoek naar oplossingsrichtingen voor 
(schooloverstijgende) problemen in het onderwijs. Zo hebben we, in samenwerking met andere toezicht-
houders, toezichtslaboratoria georganiseerd. Hierbij worden oplossingen in kaart gebracht voor 
hardnekkige problemen in het onderwijs(stelsel). Ook hebben we ronde-tafelbijeenkomsten en andere 
vormen van dialoog georganiseerd, en hebben we actief deelgenomen aan discussies over de thema’s uit 
onze themaonderzoeken en uit het Onderwijsverslag. 
 3.1.5 Bijzondere vormen van toezicht
 3.1.5.1 Vertrouwensinspecteurs
De inspectie behandelt klachten over seksueel misbruik, seksuele intimidatie, psychisch en fysiek geweld, 
discriminatie en radicalisering binnen de context van het onderwijs. In 2014 registreerden onze vertrou-
wensinspecteurs ruim 2.100 meldingen (inclusief de meldingen uit de kinderopvang). Ten opzichte van 
2013 blijft het aantal klachten ongeveer gelijk. Bij de meldingen over seksuele intimidatie en seksueel 
misbruik zien we een verschuiving: meer meldingen over seksueel misbruik (met name in het basis- en 
speciaal onderwijs) en minder meldingen over seksuele intimidatie. 
Voor de beide geweldscategorieën (fysiek en psychisch) zien we een stabilisatie tot een lichte daling ten 
opzichte van 2013. In 2014 registreerden wij 1.128 meldingen over psychisch geweld en 522 meldingen 
over fysiek geweld. Opvallend is de toename van meldingen over fysiek geweld in het voortgezet 
onderwijs (van 91 in 2013 naar 120 in 2014). 
De meeste meldingen (1.245) kwamen binnen over het basisonderwijs. Over een op de tien basisscholen 
is in 2014 een dossier aangemaakt. In veel gevallen gaat het om pesten tussen leerlingen onderling en 
situaties waarbij het team en de schoolleiding niet adequaat optreden tegen pesten.
We ontvangen ook meldingen over radicalisering en discriminatie. In 2014 ging het om 4 respectievelijk 
41 meldingen.
In 2013 zijn we gestart met uitbreiding van het meldpunt van de vertrouwensinspecteurs met kinderop-
vang, peuterspeelzalen, gastouders en buitenschoolse opvang. We hebben in 2014 ongeveer honderd 
dossiers aangemaakt. Opvallend is dat vier van de tien meldingen gaan over een vermoeden van 
mishandeling van het jonge kind door ‘met taken belaste personen’ (onder andere pedagogisch mede-
werkers). Een op de negen meldingen gaat over een vermoeden van seksueel misbruik. 
 3.1.5.2 Voor- en vroegschoolse educatie (vve)
In 2013 en 2014 hebben we in de 37 grote steden (G37) de kwaliteit van voor- en vroegschoolse educatie 
(vve) opnieuw in beeld gebracht. Dit resulteerde in 37 rapporten op gemeenteniveau en een overkoepe-
lende ‘Tussenrapportage vve in de G37’. 
In de middelgrote en kleine gemeenten zijn we eind 2013 begonnen met het signaalgestuurd toezicht. We 
hebben 315 gemeenten een vragenlijst gestuurd. Op basis van de respons hebben we een risicoanalyse 
gemaakt. Vervolgens hebben we bij 67 gemeenten waar we risico’s constateerden het vve-beleid 
onderzocht. Bij 166 gemeenten constateerden we mogelijke risico’s bij het aanbod van voorschoolse 
educatie en/of resultaatafspraken. We hebben deze gemeenten een brief gestuurd.
 3.1.5.3 Tweedelijns toezicht op de kinderopvang en peuterspeelzalen
We houden interbestuurlijk toezicht op de kwaliteit van het gemeentelijke toezicht op de kinderopvang 
en peuterspeelzalen. Dit doen we in opdracht van de minister van Sociale Zaken en Werkgelegenheid 
(SZW). De Gemeentelijke Gezondheidsdiensten (GGD’en) voeren in opdracht van gemeenten het toezicht 
uit op de kinderopvanglocaties, de gastouders, de gastouderbureaus en de peuterspeelzalen. Wanneer
