Onderwijsaccountantsprotocollen
Met het Onderwijsaccountantsprotocol kan de instellingsaccountant de controle op de jaarstukken en 
het onderzoek naar de bekostigingsgegevens uitvoeren. In 2014 hebben we het 
Onderwijsaccountantsprotocol OCW/EZ 2014 en het Onderwijsaccountantsprotocol BES 2014 (voor 
Caribisch Nederland) opgeleverd. In het voorjaarsoverleg en het najaarsoverleg hebben we met de 
accountantskantoren, de koepels, de Nederlandse Beroepsorganisatie voor Accountants (NBA) en de 
beleidsdirecties van OCW overlegd over controleaangelegenheden. Eind november hebben we een 
informatiebijeenkomst georganiseerd over het nieuwe accountantsprotocol. 
Samen met OCW hebben we de zogenaamde continuïteitsparagraaf voor het jaarverslag ontwikkeld. In 
het jaarverslag moeten instellingen voortaan een meerjarenbegroting opnemen met een beleidsmatige 
onderbouwing. Zo kunnen mogelijke toekomstige continuïteitsrisico’s eerder worden gesignaleerd en 
kunnen we daar als inspectie beter op anticiperen. Het rapport over de eerste ervaringen met de 
continuïteitsparagraaf brengen wij in het voorjaar van 2015 uit. 
In 2014 is de onderwijssector aangewezen voor een rijksbrede pilot met een nieuw type controleverkla-
ring van de accountant. Deze nieuwe verklaring bevat meer informatie over de belangrijkste bevindingen 
uit de controle. Zo krijgen stakeholders betere informatie over wat er speelt. De pilot richt zich op de 
grotere instellingen (> 100 miljoen euro). 
Reviews
In de tweede helft van 2014 hebben we reviews verricht van de werkzaamheden van de instellings-
accountants. We hebben in totaal 67 reviews gedaan: 39 in het funderend onderwijs, 18 in het mbo en 10 
in het hoger onderwijs. Zes dossiers kregen het oordeel ‘ontoereikend’. Waar nodig zijn herstelmaatregelen 
uitgevoerd of zullen de kantoren hun controleaanpak aanscherpen. 
Ontvangen signalen
In 2014 hebben we 79 signalen ontvangen, waarvan er 37 zijn afgehandeld. De meeste signalen (41) 
betroffen het basisonderwijs.
Sectorbeeld po/vo 
In 2014 hebben we zoals elk jaar een financieel beeld van de sectoren primair en voortgezet onderwijs 
gemaakt. 
 3.1.3 Groen onderwijs
Het ministerie van Economische Zaken (EZ) is verantwoordelijk voor groen onderwijs in Nederland. De 
inspectie houdt toezicht op groene afdelingen van brede scholengemeenschappen in het voortgezet 
onderwijs, aoc’s, een roc met een afdeling groen onderwijs, instellingen voor hoger agrarisch beroeps-
onderwijs en één universiteit. Ons toezicht op groen onderwijs is risicogericht.
Instellingstoezicht in groen (v)mbo
In het groen vmbo (afdelingen van scholengemeenschappen en aoc’s) hebben we circa 93 onderzoeken 
uitgevoerd. Voor een klein deel daarvan gaat het om onderzoek naar kwaliteitsverbetering naar aanlei-
ding bevindingen in eerdere jaren. Bij vier aoc’s hebben we een (brede) instellingsanalyse uitgevoerd, 
resulterend in een rapport over de Staat van de instelling. Daarbij hebben we de kwaliteit van zestien 
groene Crebo-opleidingen onderzocht. Voor de overige aoc’s hebben we een jaarlijkse risicomonitoring 
uitgevoerd. Uit instellingsanalyses in eerdere jaren volgden in 2014 37 onderzoeken naar de 
kwaliteitsverbetering. 
Monitor Groene scholen als kenniscentra
De groene scholen in Nederland hebben behalve de onderwijsfunctie nog een extra rol: ze worden door 
het ministerie van EZ gestimuleerd om als kenniscentra te functioneren. We hebben onderzoek gedaan 
naar de wijze waarop groene scholen hun functie als kenniscentrum inrichten en wat de effecten daarvan 
zijn. 
18
