Tabel 4.2A Kerncijfers organisatie 2009-2014
2009 2010 2011 2012 2013 2014
Bezetting in personen 524 524 529 524 567 595
Bezetting in fte 474 480 487 481,6 535 552
Gemiddelde leeftijd 48,4 49,2 49,3 49,6 49,2 48,9
Ziekteverzuim (%, inclusief langdurig zieken) 4,9 4,3 4,2 4,3 4,3 4,7
Vrouwelijke werknemers (%) 61 60 62 63 62 62
Gemiddelde (rijks)dienstjaren 11,6 12,3 12,3 12,3 12,0 11,9
 4.2.2 Personeelsbeleid en personeelsontwikkeling
Strategische personeelsplanning
De inspectie werkt aan een nieuw Strategisch Personeelsplan. Hiermee willen we sturen op onze 
strategische doelen. 
In 2014 is voor alle onderdelen van de inspectie een meerjarige personeelsplanning opgesteld. Hiermee 
hebben we inzicht in de personele behoefte op de (middel)lange termijn. Tegelijkertijd geeft dit ons een 
beeld van de personele kosten, mede met het oog op onze taak om te bezuinigen. 
Leren en ontwikkelen
Leren en ontwikkelen is voor ons een belangrijk instrument bij de ontwikkeling van de organisatie, en dus 
een van de pijlers bij de ontwikkeling van het nieuwe Toezicht (2020). Hiervoor is in 2014 de Academie 
voor onderwijstoezicht in het leven geroepen. Medewerkers kunnen hier in leerlijnen hun vak en 
professie verdiepen, in het licht van de ontwikkeling van het toezicht.
 
 4.2.3 Arbeidsomstandigheden
Ons algemene Arbobeleid is op orde en past binnen het beleidsplan Arbo en Gezondheid van OCW. Het 
ziekteverzuimpercentage van de inspectie ligt boven de norm van 4,0 procent. Daarom zijn we in 2014 
begonnen met het ontwikkelen van een vitaliteits- en gezondheidsplan. We verwachten daarvan in 2015 
de resultaten te zien.
 4.2.4 Bedrijfshulpverlening
In 2014 waren er vier ongevalsmeldingen, in 2013 waren dit er vijf. Er waren twee calamiteitenmeldingen, 
tegen elf in 2013.
 4.2.5 Ongewenst gedrag en integriteit
In 2014 waren er negen meldingen bij onze vertrouwenspersonen over ongewenst gedrag en één over 
integriteit. De aard van de meldingen ligt (net als in eerdere jaren) vooral op het terrein van verstoorde 
arbeidsverhoudingen. 
 4.3 Begroting en realisatie
In de managementafspraak 2014 met het ministerie van OCW sloot het bestedingsplan op nihil. Het 
financieel resultaat sluit op een onderuitputting van 357.000 euro (tabel 4.3a). Het toegenomen budget is 
te verklaren uit de extra middelen die we in 2014 hebben ontvangen om het continuïteitstoezicht en de 
differentiatie in het toezicht uit te voeren. 
27
