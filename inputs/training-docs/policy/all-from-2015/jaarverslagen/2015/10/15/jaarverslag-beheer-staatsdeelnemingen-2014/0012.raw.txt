—
—
← →
—
—
4 Goed ondernemingsbestuur
In de volgende hoofdstukken wordt uiteengezet op welke wijze de minister van Financiën zijn 
aandeelhoudersbevoegdheden inzet om bij te dragen aan de borging van publieke belangen.  
In dit hoofdstuk wordt ingegaan op goed ondernemingsbestuur.
4.1 Statuten
De statuten van de vennootschap beschrijven de bevoegdheden van de organen van de ven­
nootschap. De afgelopen jaren heeft de staat een algemene standaard ontwikkeld op basis 
waarvan de statuten van alle deelnemingen moeten worden ingericht. Deze standaard geeft de 
aandeelhouder de bevoegdheden die nodig zijn om zijn doelstellingen te bereiken, zoals die zijn 
vastgelegd in de Nota Deelnemingenbeleid. Hierbij gaat het ondermeer om het vastleggen van 
de rolverdeling bij benoemingen (zie ook paragraaf 4.2), bij het vaststellen van het belonings­
beleid (zie ook paragraaf 4.3) en bij de vaststelling van de strategie (zie ook paragraaf 5.1). 
Andere belangrijke onderdelen zijn bepalingen over de informatieverschaffing aan de aandeel­
houder (business plan, investeringsplan, etc., zie ook paragraaf 5.2) en over de vaststelling van 
dividenden en/of uitkeringen uit de reserves (zie ook paragraaf 6.3). 
De Nota Deelnemingenbeleid kondigde verder aan dat bij de statutenwijzigingen extra aandacht 
is voor de hoogte van de drempel waarboven investeringen aan de aandeelhouder moeten 
worden voorgelegd. Deze drempel dient zodanig te worden vastgesteld, dat de grootste en 
meest strategische investeringen door de aandeelhouder moeten worden goedgekeurd. De staat 
als aandeelhouder maakt hierbij onderscheid tussen investeringen die aansluiten bij de huidige 
bedrijfsactiviteiten en branchevreemde en/of buitenlandse investeringen. Voor de laatst­
genoemde categorie gaat een lagere drempel gelden voor het goedkeuringsrecht. Dit geldt ook 
voor een deelname in of overname van een onderneming door een deelneming. Meer informatie 
over binnenlandse en buitenlandse investeringen is opgenomen in hoofdstuk 5.
Om te voldoen aan de algemene standaard is in 2014 gestart met het proces dat moet leiden tot 
het aanpassen van de statuten van de grootste deelnemingen. Bij een aantal deelnemingen is 
dat proces bij het verschijnen van dit jaarverslag afgerond of vergevorderd. Voor Gasunie en 
Tennet zijn nieuwe statuten vastgesteld en geldt de nieuwe standaard. De gesprekken met NS 
zijn in de afrondende fase. De verwachting is dat ook de statuten van de NS binnen afzienbare 
tijd bij de notaris passeren. Bij de andere deelnemingen is het proces waar nodig in gang gezet. 
Als een wijziging van de statuten op basis van de standaard nodig is, dan gebeurt dit in goed 
overleg met eventuele mede aandeelhouders en de onderneming zelf. Indien de staat een 
minderheidsbelang heeft is het kunnen wijzigen van de statuten afhankelijk van de medewer­
king van de medeaandeelhouders. De deelnemingen waar de statuten nog gewijzigd gaan 
worden zijn: Schiphol, Holland Casino, Staatsloterij en COVRA. Bij de overige deelnemingen 
blijven de statuten zoals ze zijn. De stand van zaken is opgenomen in tabel 4.1.
Goed ondernemingsbestuur Jaarverslag Beheer Staatsdeelnemingen 2014    |    12
