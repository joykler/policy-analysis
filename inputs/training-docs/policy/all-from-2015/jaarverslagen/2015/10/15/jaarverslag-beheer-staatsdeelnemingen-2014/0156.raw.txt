—
—
← →
—
—
Rendement op het eigen vermogen
Indicator van de winstgevendheid van de onderneming. De ratio wordt verkregen door  
het nettoresultaat te delen door het eigen vermogen.
Solvabiliteitsratio
Indicator van de vermogensstructuur van de onderneming. De ratio wordt verkregen door  
het eigen vermogen te delen door het totale vermogen.
Structuurregime, verlicht structuurregime en gewone vennootschap
Afhankelijk van de aard van de kapitaalvennootschap onderscheidt boek 2 van het Burgerlijk 
Wetboek enkele vennootschappelijke regimes die verschillende implicaties hebben voor de 
zeggenschapsrechten van een aandeelhouder: gewone vennootschappen, het structuurregime 
en het verlicht structuurregime. Vennootschappen die aan bepaalde door de wet gestelde 
criteria voldoen, zijn verplicht om bepalingen van het zogenoemde structuurregime toe te 
passen. Die criteria zien ondermeer toe op de omvang van het geplaatste kapitaal en het aantal 
werknemers.
Het belangrijkste verschil tussen een structuurregime en een ‘gewone’ vennootschap betreft de 
taken van de raad van commissarissen. In een structuurregime vindt een verschuiving plaats van 
de zeggenschap van aandeelhouders naar de raad van commissarissen. Bij het structuurregime 
heeft de raad van commissarissen naast zijn toezichthoudende taak tevens tot taak het bestuur 
te benoemen (en te ontslaan) en een aantal bestuursbesluiten goed te keuren. De wet noemt 
enkele uitzonderingen waarbij het structuurregime niet volledig, maar slechts beperkt van 
toepassing is. Dit is het zogenaamde ‘verlicht’ structuurregime. Bij een dergelijk regime heeft 
niet de raad van commissarissen de bevoegdheid om leden van het bestuur te benoemen en te 
ontslaan, maar blijft deze bevoegdheid toegewezen aan de algemene vergadering van aandeel­
houders. Het komt erop neer dat de aandeelhouders minder (rechtstreekse) bevoegdheden 
hebben onder het structuurregime dan onder de andere regimes. Van een verlicht structuurre­
gime kan ondermeer sprake zijn indien een publiekrechterlijke rechtspersoon (zoals de staat of 
een decentrale overheid) het gehele kapitaal verschaft.
Transparantiebenchmark
Een jaarlijks terugkerend onderzoek met als doel de inhoud en kwaliteit in maatschappelijke 
verslaggeving van de grootste Nederlandse ondernemingen in beeld te brengen. Deelnemende 
ondernemingen doe kennis op van algemeen geaccepteerde criteria voor maatschappelijke 
verslaggeving en krijgen inzicht in eventuele verbeterpunten voor de verslaggeving.
Vreemd vermogen
Hiermee wordt bedoeld het totale vreemd vermogen.
Winst
In dit jaarverslag wordt hiermee de nettowinst bedoeld, tenzij anders vermeld. De nettowinst is 
het bedrag dat overblijft nadat alle kosten van de onderneming zijn betaald.
Toelichting definities Jaarverslag Beheer Staatsdeelnemingen 2014    |    156
