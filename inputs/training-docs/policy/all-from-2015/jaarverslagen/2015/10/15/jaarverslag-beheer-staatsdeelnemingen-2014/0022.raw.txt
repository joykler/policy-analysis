—
—
← →
—
—
prestaties op het spoor. Door de onregelmatigheden in Limburg is NS in nauw overleg met de 
aandeelhouder in 2015 bezig met het herzien van de strategie. In de strategische heroriëntatie 
wordt gekeken naar een verscherping van de strategie, waaronder de positionering van de  
stations, de visie op buitenlandse – en regionale activiteiten, aanpassingen aan verschillende 
aspecten van de organisatie en concrete maatregelen om dit te realiseren.
5.2 Investeringen
Om de publieke belangen goed te kunnen blijven borgen en om uitvoering te geven aan hun 
strategie, moeten staatsdeelnemingen investeren. Er is minimaal sprake van vervangingsinves­
teringen ter continuering van de huidige activiteiten. In sommige gevallen zijn er, vanwege 
bijvoorbeeld toename van de vraag, ook uitbreidingsinvesteringen nodig. Ook kan een deel­
neming aandelen in een andere onderneming aankopen of kan er sprake zijn van een fusie 
tussen een deelneming en een andere organisatie.
De staat wil als aandeelhouder een goedkeuringsrecht hebben bij grote investeringen (waar­
onder het nemen of afstoten van een aandelenbelang) en voor investeringen die nieuw of 
anderszins bepalend zijn voor de koers van een staatsdeelneming. Volgens de wet zijn bij een  
N.V. beslissingen over het aangaan of afstoten van een deelneming onderworpen aan goedkeu­
ring van de aandeelhouder als de waarde meer bedraagt dan een derde van het balanstotaal. 
Naast deze wettelijke bepaling maakt de staat gebruik van de mogelijkheid om in de statuten 
andere (en dus ook lagere) goedkeuringsdrempels op te nemen. In 2014 is gestart met het 
herzien van de statutaire goedkeuringsdrempels als onderdeel van de invoering van standaard­
statuten bij de staatsdeelnemingen.
In de standaardstatuten is de bevoegdheidsverdeling zoals weergegeven in tabel 5.2 opgeno­
men. De goedkeuringsdrempels van de staatsdeelnemingen variëren van € 1 miljoen tot € 200 
miljoen. Deze drempelbedragen zijn zo vastgesteld dat voor koersbepalende investeringen 
goedkeuring van de aandeelhouder vereist is. Hierbij is uitgegaan van het investeringsgedrag van 
de deelneming en de omvang van de investeringen van de deelneming in het recente verleden 
en verwachtingen voor de toekomst. Voor investeringen in het buitenland en in branchevreemde 
activiteiten gelden vaak lagere goedkeuringsdrempels.
Tabel 5.2  Bevoegdheidverdeling bij goedkeuring investeringen
Wie? Wat?
Goedkeuring investering 
RvB Stelt een investeringsvoorstel op en legt dit overeenkomstig de statuten al dan niet voor aan  
de RvC.
RvC De RvC keurt het investeringsvoorstel van de RvB goed.
AvA Investeringen die (i) een waarde vertegenwoordigen boven de opgenomen goedkeuringsdrempels 
en/of (ii) van ingrijpende en/of principiële aard zijn en/of afwijken van het vastgestelde strategisch 
plan, worden na goedkeuring door de RvC voorgelegd aan de AvA. De AvA neemt – indien akkoord 
– het investeringsbesluit. 
Strategie, investeringen en buitenlandse activiteiten
Jaarverslag Beheer Staatsdeelnemingen 2014    |    22
