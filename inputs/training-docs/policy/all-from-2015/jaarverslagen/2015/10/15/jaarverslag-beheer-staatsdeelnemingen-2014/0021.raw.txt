—
—
← →
—
—
5 Strategie, investeringen en buitenlandse activiteiten 
Als aandeelhouder ziet de staat toe op de strategie van de staatsdeelnemingen. De strategie van 
een onderneming beschrijft de koers voor de komende jaren. Van de strategie zijn ook toekom­
stige investeringen afgeleid. In dit hoofdstuk wordt uiteengezet op welke wijze de staat betrok­
ken is bij de invulling en vaststelling van de strategie van staatsdeelnemingen en wat de visie is 
op binnenlandse en buitenlandse investeringen.
5.1 Strategie
De staat als aandeelhouder wil betrokken zijn bij de totstandkoming van de strategie. Momen­
teel is dit nog niet bij alle staatsdeelnemingen formeel in de statuten vastgelegd. In de praktijk 
overlegt de staat als aandeelhouder echter met de staatsdeelnemingen over de strategie voordat 
de onderneming de strategie vaststelt. In de statuten van de  deelnemingen wordt vastgelegd 
dat de raad van bestuur de strategie ter goedkeuring voorlegt aan de raad van commissarissen, 
na raadplegen van de algemene vergadering van aandeelhouders (zie ook tabel 5.1).
Tabel 5.1  Bevoegdheidverdeling strategie
Wie? Wat?
Strategie 
RvB Stelt de strategie op en uiteindelijk vast.
RvC Wordt door RvB betrokken bij de vaststelling; de vaststelling gebeurt onder toezicht van de RvC.
AvA De vaststelling kan pas gebeuren  na raadpleging van de aandeelhouder.
Bij de beoordeling van de strategie kijkt de aandeelhouder, al dan niet samen met het betrokken 
beleidsdepartement, allereerst of het publiek belang bij de deelneming voldoende centraal staat 
in de strategie. Daarnaast dienen er in de strategie duidelijke keuzes te worden gemaakt: wat 
doet de onderneming wel en wat niet? Daarbij presenteert de raad van bestuur een visie op de 
marktontwikkelingen en moet er een sterkte­zwakteanalyse zijn uitgevoerd. De strategie moet 
de onderneming bovendien in staat stellen om voldoende rendement te genereren met het oog 
op de continuïteit en de borging van het publiek belang dat de onderneming dient.
De strategie van de deelneming hoeft niet te worden beperkt tot de directe realisatie van het 
met de deelneming gemoeide publiek belang. Deelnemingen kunnen legitieme redenen hebben 
om activiteiten te ondernemen en klanten te bedienen die niet direct, maar wel indirect, 
gerelateerd zijn aan de realisatie van een publiek belang. Een van deze redenen kan zijn de 
realisatie van synergievoordelen, die weer kunnen leiden tot lagere prijzen of tot meer innovatie. 
Eventuele aanvullende activiteiten mogen echter niet (de borging van) het publieke belang 
ondermijnen dat met een deelneming is gemoeid en/of de continuïteit van de onderneming 
bedreigen. Daarnaast mogen aanverwante activiteiten niet leiden tot marktverstoring, indien 
sprake is van een concurrerende markt.
In 2014 is alleen de strategie van NS gewijzigd. Eind 2013 is de strategie van de NS na overleg met 
de aandeelhouder en de staatssecretaris van Infrastructuur en Milieu herijkt. De strategie is in 
2014 in werking getreden. De missie van de NS is meer reizigers veilig, op tijd en comfortabel te 
vervoeren via aantrekkelijke stations. NS wenst de komende jaren de samenwerking met andere 
partijen in de vervoersketen te intensiveren. Dit is ook een van de doelstellingen uit de Lange 
Termijn Spooragenda. Een belangrijke stap hierin is het verbeteren van de operationele 
 prestaties en reputatie van de NS. De focus van de NS ligt op Nederland en op de operationele 
Strategie, investeringen en buitenlandse activiteiten
Jaarverslag Beheer Staatsdeelnemingen 2014    |    21
