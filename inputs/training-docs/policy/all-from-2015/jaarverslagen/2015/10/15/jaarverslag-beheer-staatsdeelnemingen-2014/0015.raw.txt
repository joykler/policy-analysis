—
—
← →
—
—
Figuur 4.4  Tijdlijn vacature staatsdeelnemingen
Stap
RvC stelt profielschets op en stemt af met het ministerie van Financiën.
1
RvC start een zoektocht op basis van algemene en specifieke profielschets en informeert  
het ministerie van Financiën inzake longlist. Eventueel wordt door de aandeelhouder of  
2
de Ondernemingsraad een (informele) aanbeveling gedaan.
RvC brengt longlist terug tot shortlist. De shortlist wordt voorgelegd aan het ministerie van  
3
Financiën.
RvC doet een voordracht, het ministerie van Financiën heeft een kennismakingsgesprek  
4
en betrekt het beleidsdepartement bij de voorgenomen benoeming en benoemt.
De staat als aandeelhouder streeft bij benoemingen naar evenwichtig samengestelde raden van 
bestuur en raden van commissarissen. De kwaliteiten waarover bestuurders en commissarissen 
moeten beschikken, zijn niet voor iedere functie dezelfde. Een goede raad van bestuur en raad 
van commissarissen is samengesteld uit personen met diverse achtergronden en ervaringen.  
Er zijn wel enkele gemeenschappelijke criteria, waaraan alle commissarissen moeten voldoen.  
In zijn algemeenheid beoordeelt de staat als aandeelhouder kandidaten op hun kennis, vaardig­
heden, karaktereigenschappen en maatschappelijke betrokkenheid.
De staat als aandeelhouder wijst de staatsdeelnemingen bij nieuwe vacatures actief op het 
wettelijke streven van diversiteit van geslacht en beoordeelt voordrachten daar ook op. Het 
gemiddelde percentage vrouwen in de raden van bestuur is 17%. Vier van de dertien staatsdeel­
nemingen hebben tenminste 30% vrouwen. Indien wordt gecorrigeerd voor deelnemingen met 
slechts één bestuurder dan voldoen vier van de negen deelnemingen (44%) aan het wettelijk 
streefpercentage van tenminste 30% vrouwen. Voor de raden van commissarissen is dit hoger. 
Eind 2014 voldeden op dat vlak zeven van de dertien deelnemingen (54%). Het gemiddelde 
percentage vrouwen in de raad van commissarissen is 28%. Alle staatsdeelnemingen, voor zover 
daartoe verplicht, voldoen aan de wettelijke verplichting van ‘comply or explain’. Een volledig 
overzicht is opgenomen in tabel 4.5.
Goed ondernemingsbestuur Jaarverslag Beheer Staatsdeelnemingen 2014    |    15
