—
—
← →
—
—
Net als voor de strategie ligt het initiatief voor investeringsplannen bij het bestuur van de 
onderneming. Als het bestuur een investeringsplan heeft waarvoor goedkeuring van de aandeel­
houder nodig is, dan verwacht de staat vroegtijdig in het traject te worden betrokken. Om tot 
een beoordeling van de investeringsplannen van staatsdeelnemingen te komen, heeft de staat 
criteria voor toetsing vastgesteld. Het investeringskader bestaat op hoofdlijnen uit zes stappen 
die in figuur 5.3 zijn weergegeven.
Figuur 5.3  Kader voor het beoordelen van investeringsvoorstellen door de staat als aandeelhouder
Proces
Zijn de aandeelhouder en de RvC voldoende betrokken?  
Zijn er externe deskundigen geraadpleegd?
Strategische rationale
Is de reden om te investeren gerechtvaardigd en dient  
de investering het publiek belang?
Business case
Is de business case realistisch, positief en in lijn met de risico’s? 
Financiering
Kan de onderneming het zelf financieren?
Governance en exit
Wat zijn de effecten op de governancestructuur? 
Welke exitmogelijkheden zijn er? 
Implementatie
Deugt het plan van aanpak?
Besluit over al dan niet goedkeuren
Uit het investeringsvoorstel moet allereerst duidelijk worden wat de redenen voor de onder­
neming zijn om te investeren. Deze strategische rationale achter de investering vormt daarmee 
de basis voor de beoordeling van de investering door de staat. De investering moet aansluiten 
bij het publiek belang dat de onderneming dient of dit publiek belang in ieder geval niet scha­
den. Ook moet de investering passen in de strategie van de onderneming. In ieder geval geldt 
dat de publieke taak van de onderneming op geen enkele wijze in het geding mag komen. Verder 
is essentieel dat er sprake is van een gezonde financiële propositie, wat ondermeer wil zeggen 
dat de onderneming op de investering een marktconform rendement behaalt.
Daarnaast vindt een beoordeling plaats op de andere, gebruikelijke bedrijfseconomische criteria 
waaronder de risico’s. Zo beoordeelt de staat onder andere het effect van de investering op de 
credit rating en solvabiliteit. Ten aanzien van de risico’s wordt getoetst of de risicoparagraaf in  
het investeringsvoorstel de belangrijkste risico’s behandelt en of deze voldoende zijn gekwanti­
ficeerd in een sensitiviteitsanalyse. De sensitiviteitsanalyse geeft weer in welke mate de verschil­
lende aannames in het financieel model invloed hebben op de uitkomst van dat model. Ook 
bekijkt de staat of het management voldoende maatregelen neemt om de risico’s te mitigeren 
en of deze maatregelen adequaat zijn.
Strategie, investeringen en buitenlandse activiteiten
Jaarverslag Beheer Staatsdeelnemingen 2014    |    23
