—
—
← →
—
—
Credit rating
Een kredietbeoordeling (credit rating) beoordeelt de financiële sterkte van een uitgevende 
instelling van obligaties. Dit helpt de belegger om te bepalen wat de kans is dat de uitgevende 
instelling couponbetalingen tijdig zal voldoen en – nog belangrijker – dat de initiële investering 
op de vervaldag wordt terugbetaald. De twee belangrijkste kredietbeoordelaars zijn Standard & 
Poors en Moody. Beide voeren een uitgebreid onderzoek op de obligatie­uitgevende instelling 
uit voordat een kredietbeoordeling wordt toegekend. De rating heeft invloed op de rente die  
de beleggers bereid zijn te accepteren: hoe sterker de rating, hoe lager de rentelasten voor de 
uitgevende instelling.
Dividend
Een uitkering van een deel van de winst van een bedrijf aan zijn aandeelhouders. Op voordracht 
van de raad van bestuur en na goedkeuring door de raad van commissarissen wordt het uit te 
keren dividend met instemming van de algemene vergadering van aandeelhouders vastgesteld.
Eigen vermogen
Hiermee wordt bedoeld het totale eigen vermogen.
Global Reporting Initiative
De Global Reporting Initiative (GRI) stuurt aan op een duurzaamheidrapportage door alle 
organisaties. GRI produceert ’s werelds meest volledige Sustainability Reporting Framework,  
om zo meer transparantie van organisaties te bewerkstelligen. Het framework, met de reporting 
guidelines als hart, zet principes en indicatoren uiteen die bedrijven kunnen gebruiken bij het 
meten en rapporteren van hun economische, ecologische en sociale prestaties.
Maatschappelijk Verantwoord Ondernemen
Maatschappelijk Verantwoord Ondernemen (MVO) houdt in dat een bedrijf de verantwoordelijk­
heid neemt voor de sociale, ecologische en economische gevolgen van de activiteiten van  
het bedrijf.
MKB
Midden­ en kleinbedrijf, de bedrijfssector die in het algemeen bestaat uit ondernemingen met 
minder dan 250 werknemers.
OR
Ondernemingsraad. Organisaties met vijftig of meer medewerkers zijn verplicht een onder­
nemingsraad te hebben. Via de ondernemingsraad hebben werknemers inspraak binnen de 
organisatie waarvoor zij werken en kunnen zij een bijdrage leveren aan het goed functioneren 
van de organisatie. De ondernemingsraad controleert bijvoorbeeld of de organisatie zicht houdt 
aan wetten en regels en adviseert hierover.
Participatiemaatschappij
Een participatiemaatschappij heeft het doel te participeren in andere maatschappijen, maar 
heeft zelf geen operationele activiteiten.
Pay­ out ratio
Percentage van de nettowinst dat wordt uitgekeerd als dividend.
Raad van bestuur
Het orgaan dat verantwoordelijk is voor het bestuur van de onderneming.
Raad van commissarissen
Het orgaan dat bij bedrijven toezicht houdt op en adviezen geeft aan de raad van bestuur.
Toelichting definities Jaarverslag Beheer Staatsdeelnemingen 2014    |    155
