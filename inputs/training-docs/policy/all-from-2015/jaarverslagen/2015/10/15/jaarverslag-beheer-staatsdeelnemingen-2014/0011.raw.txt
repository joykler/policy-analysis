—
—
← →
—
—
kunnen laten spelen kiest het kabinet ervoor om nu eerst kansspelen op afstand te reguleren. En 
vervolgens – op een later moment in deze kabinetsperiode – over te gaan tot wijziging van de 
vergunningverlening aan loterijen. De periode tot 2017 wordt gebruikt om tot een nadere visie te 
komen op de toekomst van de loterijen in Nederland en op de wijze waarop de vergunning voor 
de prijzenloterij (de Staatsloterij) verleend wordt. Ook wordt deze periode benut om te ervaren 
hoe consumenten (die al dan niet deelnemen aan loterijen) reageren op de mogelijkheden om 
deel te nemen aan online kansspelen bij aanbieders met een vergunning. 
Om goed voorbereid te zijn op de beleidsontwikkelingen en om de marktpositie te verstevigen 
onderzoekt de Staatsloterij samen met De Lotto de mogelijkheden voor een fusie tussen beide 
loterijaanbieders. Deze fusie moet leiden tot een organisatie die op de sterk veranderende 
loterijmarkt een solide positie kan blijven innemen. Hiermee worden afdrachten aan de staat, 
maatschappelijke doelen en de sport ook in de toekomst geborgd. De voorgenomen fusie staat 
een mogelijke privatisering van de Staatsloterij in de toekomst niet in de weg. Privatisering kan 
echter pas aan de orde zijn als het kabinet een visie op de loterijmarkt heeft geformuleerd.
UCN
UCN is een staatsdeelneming waarin de Nederlandse staat 100% van de aandelen houdt. UCN  
is een houdstermaatschappij. Het houdt een derde van de aandelen in URENCO. De overige 
aandelen in URENCO zijn in handen van de Britse overheid (¹⁄₃), via de houdstermaatschappij 
Enrichment Investments Limited, en de Duitse partijen RWE Power AG en E.ON Kernkraft GmbH 
(gezamenlijk ¹⁄₃), via hun houdstermaatschappij URANIT. Het Verenigd Koninkrijk heeft besloten 
om de verkoop van haar belang in URENCO te onderzoeken. De Duitse aandeelhouders hebben 
ook de intentie hun aandeel te verkopen. 
Deze ontwikkelingen dwingen Nederland tot reflectie op de gevolgen van deze eventuele 
verkoop door de andere aandeelhouders voor de borging van de Nederlandse publieke belangen 
en de toegevoegde waarde van het Nederlandse aandeelhouderschap in deze situatie. 
3.4 Evaluatie aandeelhouderschap
In de Nota Deelnemingenbeleid is opgenomen dat elke staatsdeelneming minimaal eens in de 
zeven jaar wordt geëvalueerd. Doel is om te bepalen of het aandeelhouderschap, naast wet­ en 
regelgeving en toezicht, voor de borging van publieke belangen nog toegevoegde waarde heeft 
en dus nog gewenst is. Er wordt op verschillende criteria geëvalueerd, waarbij zowel het verleden 
als verwachte toekomstige ontwikkelingen worden meegewogen.
Deze evaluaties worden uitgevoerd conform een uniform evaluatiemodel dat in samenwerking 
met de Auditdienst Rijk is opgesteld. In eerste instantie komen de twaalf in de Nota Deelnemin­
genbeleid als ‘permanent’ genoemde staatsdeelnemingen in aanmerking voor evaluatie. In 
figuur 3.3 is aangegeven welke staatsdeelnemingen het betreft. In 2015 wordt het aandeel­
houderschap in De Munt en Thales geëvalueerd. De evaluatierapporten worden naar verwach­
ting in 2016 gepubliceerd.
Het kabinet informeert de Tweede Kamer jaarlijks via een statusoverzicht over de evaluaties van 
deelnemingen. Ook zendt het kabinet de afgeronde evaluaties aan de Tweede Kamer. Via de 
evaluaties wordt de Tweede Kamer betrokken bij de overwegingen die aan het behouden of 
(deels) afstoten van deelnemingen ten grondslag liggen. 
Deelnemingenbeleid Jaarverslag Beheer Staatsdeelnemingen 2014    |    11
