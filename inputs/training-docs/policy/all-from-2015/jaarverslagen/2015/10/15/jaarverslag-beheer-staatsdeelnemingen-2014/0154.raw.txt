—
—
← →
—
—
8 Toelichting definities en gebruikte afkortingen
AvA
Algemene vergadering van aandeelhouders.
Basel III
Basel III is een uitgebreid pallet aan hervormingsmaatregelen dat is ontworpen door het Bazels 
comité van bankentoezicht om regulering, toezicht en risicomanagement van de financiële 
sector te verbeteren. De Nederlandsche Bank (DNB) verwacht van Nederlandse financiële 
instellingen dat zij eind 2017 aan Basel III voldoen.
Belang staat der Nederlanden
Percentage eigendom van de stemgerechtigde aandelen.
CCO
Chief Commercial Officer, verantwoordelijk voor commerciële activiteiten van een onderneming.
CEO
Chief Executive Officer, voorzitter van de raad van bestuur.
CFO
Chief Financial Officer, verantwoordelijk voor het financieel beheer van een onderneming.
COO
Chief Operational Officer, verantwoordelijk voor operationele activiteiten van een onderneming.
CRO
Chief Risk Officer, verantwoordelijk voor het risicomanagement binnen een onderneming.
Code Banken
De Code Banken is op 9 september 2009 vastgesteld door het bestuur van de Nederlandse 
Vereniging van Banken (NVB). De Code Banken bevat principes met betrekking tot de raad van 
commissarissen, de raad van bestuur, het risicomanagement en het audit­ en beloningsbeleid. 
Op de Code Banken is het ‘pas toe of leg uit’­beginsel van toepassing. Banken vermelden in hun 
jaarverslag op welke wijze zij de principes in het voorafgaande jaar hebben toegepast en zetten, 
indien van toepassing, gemotiveerd uiteen waarom een principe eventueel niet (volledig) is 
nageleefd. De Code Banken is van toepassing op alle banken die beschikken over een bank­
vergunning die is verleend op grond van de Wet op het financieel toezicht (Wft).
Corporate Governance Code
De Nederlandse Corporate Governance Code is van toepassing op alle beursvennootschappen 
met een statutaire zetel in Nederland. De code bevat zowel principes als concrete bepalingen die 
de bij een vennootschap betrokken personen (onder andere bestuurders en commissarissen) en 
partijen (onder andere institutionele beleggers) tegenover elkaar in acht zouden moeten nemen. 
De principes kunnen worden opgevat als de moderne, en inmiddels breed gedragen, algemene 
opvattingen over goed ondernemingsbestuur. De vennootschap vermeldt elk jaar in haar 
jaarverslag op welke wijze zij de principes van de code in het afgelopen jaar heeft toegepast.
Toelichting definities Jaarverslag Beheer Staatsdeelnemingen 2014    |    154
