—
—
← →
—
—
NLFI 
NLFI is namens de staat de aandeelhouder van de financiële instellingen die als gevolg van de 
financiële crisis in handen van de overheid zijn gekomen. Hierbij gaat het om ABN AMRO Group 
N.V., SNS Holding N.V. (SNS Bank), SRH N.V., Propertize B.V., ASR Nederland N.V. en RFS Holdings 
B.V. Voor ABN AMRO zijn de verkoopplannen bekend gemaakt op 22 mei 2015. Er wordt thans 
een beursgang voorbereid die op zijn vroegst vanaf het vierde kwartaal van 2015 kan plaats­
vinden. De verzekeringsactiviteiten van SNS REAAL zijn verkocht op 26 juli 2015. SNS Bank is op 
30 september 2015 afgesplitst van SRH (het toenmalige SNS Reaal) en onder een nieuwe holding, 
SNS Holding N.V., gehangen. SRH zal worden afgewikkeld. Voordat er een besluit wordt geno­
men over de toekomst van SNS Bank is het van belang dat de onderneming een sterke zelfstan­
dige positie binnen het Nederlandse bankenlandschap verwerft. NLFI brengt medio 2016 een 
advies over SNS Bank uit aan de minister van Financiën. Propertize is op 31 december 2013 
afgesplitst van SNS Bank. Propertize is ingericht om de portefeuille van vastgoed(leningen) die 
ze in beheer heeft op termijn volledig af te bouwen. De verkoopplannen voor ASR zijn nog niet 
bekend gemaakt.
Holland Casino 
Op 11 juli 2014 hebben de staatssecretarissen van Veiligheid en Justitie en Financiën de beleids­
visie herinrichting speelcasinoregime aan de Kamer aangeboden. Hierin kondigt het kabinet aan 
dat het onverkort hecht aan borging van de betrokken publieke belangen (zijnde het voorkomen 
van kansspelverslaving, het beschermen van de consument en het tegengaan van fraude en 
criminaliteit), maar dat het de tijd rijp acht dit op een andere wijze te doen. Het kabinet wil het 
stelsel daarom moderniseren. 
Het staatsaandeelhouderschap en een vergaande beperking (per kansspelcategorie) zijn niet 
(langer) noodzakelijk om de publieke belangen te borgen. De ervaringen bij onder andere de 
speelautomatensector – die een relatief open vergunningstelsel kent – tonen aan dat de publieke 
belangen net zo goed kunnen worden geborgd via een vergunningstelsel waarin meer (private) 
aanbieders naast elkaar opereren. Daarbij leidt een opener stelsel in beginsel tot meer markt­
werking, wat de innovatiemogelijkheden voor aanbieders vergroot, zodat beter op de wensen 
van het publiek kan worden ingespeeld.
De overtuiging is dat consumenten bij een passend en attractief spelaanbod minder snel geneigd 
zijn hun toevlucht tot illegaal kansspelaanbod te zoeken. Hiermee wordt vooral de kanalisatie­
doelstelling gediend, die ten grondslag ligt aan het kansspelbeleid. Vanwege bovenstaande 
redenen is het kabinet voornemens het staatsmonopolie op speelcasino’s op te heffen en te 
vervangen door een stelsel waarin meer private aanbieders naast elkaar opereren. Voordat 
Holland Casino geprivatiseerd kan worden dient er een concurrerende marktomgeving te 
worden gecreëerd en moet de Wet op de kansspelen (Wok) gewijzigd worden. Het tijdpad voor 
de privatisering is afhankelijk van de voortgang in het wetgevingstraject. Na goedkeuring van  
de wet in beide Kamers start het privatiseringsproces. Het streven is om dit proces in het najaar 
van 2017 af te ronden.
Staatsloterij 
Ook voor de Staatsloterij is de beleidsvisie kansspelen van belang. Om kansspelen op afstand te 
reguleren is op 18 juli 2014 een voorstel tot wijziging van de Wok aangeboden aan de Tweede 
1
Kamer. Bij inwerkingtreding van het wetsvoorstel Kansspelen op afstand (KoA) mogen via 
internet onder strikte voorwaarden casinospellen en sportweddenschappen worden aangebo­
den. Dit is een majeure vernieuwing in het kansspelbeleid. Het aanbieden van (online) loterijen 
en de daarop gebaseerde spelconcepten blijft voorbehouden aan houders van een vergunning 
tot het organiseren van een loterij.
Gezien de primaire doelstellingen van het kansspelbeleid om de speler veilig en verantwoord te 
1 Vergaderjaar 2013­2014, Kamerstuk 33 996, nr. 2.
Deelnemingenbeleid Jaarverslag Beheer Staatsdeelnemingen 2014    |
