—
—
← →
—
—
Het lagere rendement van BNG Bank in 2014 heeft vooral een boekhoudkundig karakter. De 
oorzaak ligt in ongerealiseerde marktwaardeveranderingen in het resultaat van financiële 
transacties. FMO, HbR, NS en NWB Bank laten een rendement in 2014 zien dat in lijn is met het 
zesjarige gemiddelde. Het rendement van COVRA neemt de laatste jaren af als gevolg van lager 
rendement op de middelen voor langetermijnopslag en eindberging. Gasunie, Schiphol en 
Tennet hebben een rendement behaald dat boven het zesjarige gemiddelde ligt. De NS laten in 
2014 een positief rendement van 5,8% zien. Dit is een verbetering ten opzichte van het negatieve 
rendement van ­1,4% in het voorgaande jaar. Dat negatieve resultaat werd met name veroor­
zaakt door de afwaardering van het V250­materieel (de Fyra­treinen). 
Holland Casino laat na jaren van herstructurering een positief resultaat zien in 2014. Bij de 
Staatsloterij vertaalt de teruglopende winst zich in een lager rendement. Het rendement van 
UCN ligt onder het zesjarige gemiddelde. De afgelopen jaren is een deel van de winst ingehou­
den waardoor het eigen vermogen relatief gezien harder is gestegen dan de winst. Daardoor 
neemt het rendement op eigen vermogen af terwijl de winst wel is blijven stijgen. Tot slot is er  
bij De Munt geen rendement over 2014 bekend aangezien het jaarverslag van De Munt nog niet 
is vastgesteld.
6.4 Dividend
De staatsdeelneming stelt in overleg met de aandeelhouder een dividendbeleid op. In het 
dividendbeleid zet de deelneming uiteen welk deel van de winst de onderneming in beginsel 
jaarlijks wil uitkeren als dividend en welk deel het wil toevoegen aan de reserves. Op voorstel 
van de raad van bestuur en de raad van commissarissen besluiten de aandeelhouders vervolgens 
elk jaar welk deel daadwerkelijk wordt uitgekeerd en welk deel wordt gereserveerd. Tabel 6.6 
geeft de verdeling van bevoegdheden bij vaststelling van het dividend tussen de organen van  
de vennootschap weer in het geval van een naamloze vennootschap. Bij een besloten vennoot­
schap is de bevoegheidsverdeling min of meer gelijk, met dien verstande dat het bestuur de 
zogenaamde uitkeringstest moet doen en dat het besluit van de algemene vergadering van 
aandeelhouders pas geldig is als het bestuur deze heeft goedgekeurd.
Tabel 6.6  Bevoegdheidverdeling dividend
Wie? Wat?
Uitkering van de winst (‘dividend’) (Tussentijdse) uitkering van de winst 
en/of reserves (‘superdividend’)
RvB Stelt de jaarrekening op. RvB doet voorstel.
RvC RvC keurt voorstel RvB goed.
AvA De AvA stelt de winstuitkering vast na vaststel­ AvA neemt besluit en verzoekt RvB (schriftelijk) 
ling van de jaarrekening. om een voorstel te doen. De AvA kan het voor­
stel van de RvB afwijzen en de RvB nogmaals 
verzoeken om een voorstel te doen (welke 
wederom door de RvC goedgekeurd dient te 
worden). Indien de AvA ook dit tweede voor­
stel afwijst, of indien de RvB niet tijdig met een 
voorstel komt, staat het de AvA vrij om een 
uitkeringsbesluit te nemen.
Het uitkeringspercentage (pay­out ratio) verschilt per deelneming. De staat als aandeelhouder 
stelt bij iedere deelneming apart een dividendbeleid vast en bepaalt op voorstel van de vennoot­
schap welk deel daadwerkelijk wordt uitgekeerd. De staat treedt hierbij op als prudent aandeel­
houder. Dat wil zeggen dat bij het vaststellen van het dividendbeleid en het jaarlijkse dividend 
onder meer rekening wordt gehouden met de huidige vermogenspositie van de onderneming  
en met de toekomstige investeringsverplichtingen. Als een onderneming bijvoorbeeld een grote 
investeringsagenda heeft, kan het verstandig zijn een groter deel van de winst te reserveren  
Financiële resultaten
Jaarverslag Beheer Staatsdeelnemingen 2014    |    32
