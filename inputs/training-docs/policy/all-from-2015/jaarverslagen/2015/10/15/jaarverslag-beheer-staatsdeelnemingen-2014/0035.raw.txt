—
—
← →
—
—
7 Deelnemingen onder de loep
Eind 2014 was de staat aandeelhouder in 35 ondernemingen. Deze zijn onder te verdelen in 
twee categorieën, namelijk staatsdeelnemingen en beleidsdeelnemingen. Sinds 2001 is de 
aandeelhoudersrol van staatsdeelnemingen zoveel mogelijk centraal belegd bij het ministerie 
van Financiën (staatsdeelnemingen). Er zijn ook deelnemingen waarvoor het decentrale model 
geldt. Het aandeelhouderschap van deze bedrijven is ondergebracht bij een beleidsdeparte­
ment (beleidsdeelnemingen). In dit hoofdstuk worden de individuele deelnemingen uit beide 
categorieën beschreven. Iedere beschrijving bestaat uit een algemene omschrijving, een 
toe lichting op de invulling van het aandeelhouderschap, een overzicht van de zeggenschap  
van de staat als aandeelhouder en een financieel overzicht met enkele algemene en financiële 
kerncijfers.
Algemene gegevens, publiek belang, strategie
Elke deelneming is opgenomen met de naam zoals deze bekend is in de volksmond. Bij ‘Naam 
staatsdeelneming’ wordt de volledige en/of statutaire naam van de deelneming genoemd.  
Per deelneming is allereerst een algemene beschrijving opgenomen: wat doet de onderneming, 
voor wie doet ze dat en hoeveel mensen werken er? Ook worden bedrijfsspecifieke kerncijfers 
gepresenteerd. Naast de algemene gegevens wordt beschreven wat de belangrijkste ontwikke­
lingen in 2014 waren.
Vervolgens wordt ingegaan op de juridisch status van de deelneming en de zeggenschap die  
de staat heeft in de onderneming. Daarna komt aan de orde wat het specifieke publieke belang 
is dat met de deelneming samenhangt en hoe dit geborgd wordt. Verder worden de buiten­
landse activiteiten beschreven en is een korte vooruitblik opgenomen met daarin de belangrijk­
ste ontwikkelingen na balansdatum en agendapunten voor de komende tijd. Ook wordt 
uiteengezet wat de belangrijkste speerpunten uit de strategie zijn en hoe hier met de aandeel­
houder over is gesproken.
Corporate governance
Na de meer algemene thema’s is er aandacht voor de corporate governance. Hierbij wordt 
vermeld of het bij deze staatsdeelneming gaat om een (verlicht) structuurregime, wat de 
samenstelling van de directie of raad van bestuur en de raad van commissarissen is, welke 
wijzigingen zich daar in 2014 hebben voorgedaan en wat het gehanteerde beloningsbeleid was.
Bij de beloning van de leden van directie of raad van bestuur is een onderscheid gemaakt 
tussen het vaste en eventuele variabele deel. Ook zijn de pensioenlasten als component 
opgenomen. Voor deze beloningsgegevens geldt dat enkel de feitelijk toegekende, reguliere 
beloningen (inclusief variabele beloning) zijn opgenomen. Voor extra toelichting op de belonin­
gen van bestuurders bij staatsdeelnemingen wordt verwezen naar de remuneratierapporten in 
de jaarverslagen van de respectieve deelnemingen.
Daarnaast is er een schematisch overzicht opgenomen met daarin de bevoegdheden van de 
aandeelhouder en de raad van commissarissen ten aanzien van benoeming, ontslag, schorsing 
en bezoldiging van de raad van bestuur en de raad van commissarissen. 
Deelnemingen onder de loep Jaarverslag Beheer Staatsdeelnemingen 2014    |
