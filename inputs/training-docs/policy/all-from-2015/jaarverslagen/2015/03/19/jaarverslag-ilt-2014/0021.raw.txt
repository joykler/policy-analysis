Het aantal containercontroles gericht op de naleving van de EVOA is aanzienlijk hoger dan gepland. De 
belangrijkste reden is een hoog aanbod van containers in het najaar en de overloop van zaken uit 2013. 
Het aantal retourzendingen van illegale afvaltransporten is ook hoger dan verwacht. De aantallen zijn 
slecht te plannen en afhankelijk van het aanbod. In 2014 zijn met twee bedrijven gesprekken gevoerd ter 
voorbereiding op af te sluiten convenanten. 
In 2012 is tussen de inspectie, het verpakkende bedrijfsleven en de gemeenten overeengekomen dat als 
het bedrijfsleven aan zeven prestatie-eisen voldoet, de keuze voor het wel of niet statiegeld heffen op 
PET-flessen, kan worden vrijgegeven. De inspectie heeft onderzoek uitgevoerd naar de realisatie van 
deze eisen. De bevindingen uit dit onderzoek hebben er toe geleid dat besloten is het vrijgeven van de 
keuze met tenminste een jaar uit te stellen.
 
Op het gebied van afval blijkt de vraag of iets afval is of niet, vooral een juridische. Als iets afval is, dan is 
dat voor ondertoezichtstaanden vaak financieel ongunstiger. Daarom is de kans op niet-naleving groot. 
Ook worden daarom besluiten van de inspectie regelmatig aan de rechter voorgelegd. Een reÃ«el risico is 
illegale export met mogelijke milieuschade. 
De inspectie heeft in samenwerking met Agentschap Telecom (AT) en de Nederlandse Voedsel- en 
Warenautoriteit (NVWA) twee toezichtactiviteiten uitgevoerd naar het voldoen van led lampen aan de 
wettelijke eisen. Uit deze reguliere controles kwam naar voren dat ondertoezichtstaanden slecht op de 
hoogte zijn van de wettelijke eisen. 
Alle bedrijven die gevaarlijk afval inzamelen zijn bezocht; in 2015 volgen diverse hercontroles.
Uit controles bij een twintigtal chemische bedrijven die werken met halogenen, is gebleken dat een 
tweetal bedrijven in overtreding waren. De inspectie heeft hier een last onder dwangsom opgelegd.
Bij het debunkeren (van boord laten gaan) van olie en andere stoffen, zijn bij de rederijen en scheepseige-
naren vragen gerezen of sprake is van afval en is ook gevraagd naar verduidelijking van de regelgeving. 
De inspectie heeft op de website aangegeven in welke gevallen debunkering van stookolie door 
zeeschepen niet wordt gezien als het ontdoen van afval.
Deze cijfers voor de controle op de verwijdering van scheepsafvalstoffen in de binnenvaart zijn als volgt:
99 maal werd de naleving van een wetgevingsartikel gecontroleerd. Daarvan waren er 93 in orde, 
hetgeen leidt tot een naleving van 94%. Er werd twee maal een bestuurlijke boete opgelegd en vier maal 
een waarschuwing gegeven.
interventies afval aantal 
voorlichting geven 2
waarschuwing 103
last onder dwangsom 4
verscherpt toezicht 1
pv of preweeg (opsporing) 27
Jaarverslag 2014 | 19
