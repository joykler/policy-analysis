Zowel ‘informatiebeveiliging en privacy’ als de ‘workshop integer en gewenst gedrag’ zijn vast onderdeel 
geworden van de introductiecursus voor nieuwe medewerkers. Daarnaast zijn er meerdere presentaties 
of workshops gegeven aan bestaande afdelingen en teams over de twee genoemde onderwerpen. 
De inspectie voerde daarnaast een aantal acties uit om het integer handelen van de organisatie en de 
medewerkers te bevorderen:
• om de bespreekbaarheid van integriteit en de toegankelijkheid van informatie daarover te verbeteren 
werd het ‘dilemmaspel’ geactualiseerd. Dit spel gebruiken managers om met hun afdeling/team te 
bespreken hoe te handelen in situaties waarbij integriteit om de hoek komt kijken. Elke medewerker 
kan daarbij eigen ervaringen en dilemma’s inbrengen. Daarnaast werd de informatie op het 
ILT-intranet beter inzichtelijk gemaakt. Een actie om het IenM-deel van de informatie over integriteit te 
verbeteren volgt in 2015;
• de interne meldingenprocedure over de (serieuze vermoedens van) schendingen en klachten op 
integriteitsgebied is geactualiseerd en onder de aandacht gebracht bij de managementteams;
• in de managementtrainingen zijn integriteit en morele oordeelsvorming uitgebreid aan de orde 
geweest;
• om de kennis over integriteit en het noodzakelijke netwerk daarvoor verder te ontwikkelen werden de 
contacten met de bedrijfsarts, het bedrijfsmaatschappelijk werk, de Stichting Sociaal Fonds en andere 
vertrouwenspersonen van IenM onderhouden en versterkt. Daarnaast is gewerkt aan de verdere 
professionalisering van vertrouwenspersonen. Belangrijk daarbij zijn een via IenM georganiseerde 
jaarlijkse verplichte bijscholing/verdiepingstraining voor zittende vertrouwenspersonen en intervisie;
• in 2014 zijn tien (serieuze vermoedens van) inbreuken op integer- en gewenst gedrag gemeld. Bij zeven 
meldingen heeft dit geleid tot disciplinaire maatregelen.
procesontwerp en ICT 
De uitvoering van het Informatieplan van de inspectie is in 2014 voortgezet. Kern van het Informatieplan 
is om de processen te standaardiseren, de processen met een beperkt aantal generieke ICT-bouwstenen 
te ondersteunen en de data uit en ten behoeve van die processen eenduidig en, waar mogelijk, openbaar 
te maken. In 2014 zijn de uniforme procesontwerpen afgerond voor de nog ontbrekende uitvoerende 
processen uit het bedrijfsfunctiemodel van de inspectie: opsporing, onderzoek en communicatie. Het 
uniforme proces voor vergunningverlening, dat al eerder was vastgesteld, is in 2014 herzien en geoptima-
liseerd. Ook zijn in 2014 het uniforme procesontwerp voor tactische risicoanalyse (als donderdeel van de 
sturende functie analyse) en een aantal uniforme ondersteunende processen (zoals inkoop en middelen-
beheer) vastgesteld. Omdat de primaire processen prioriteit hebben gekregen moeten in 2015 nog een 
aantal ondersteunende processen worden beschreven. 
De verandering van het werk die volgt uit de uniformering vindt plaats in de domeinen. In elk domein 
worden uniforme processen, generieke bouwstenen en eenduidige data in een integrale aanpak 
geïmplementeerd. Dit wordt de wasstraataanpak genoemd. In 2014 lag daarbij de focus op de toezicht-
processen in de leefomgevingsdomeinen. De reeds in 2013 gestarte wasstraten zijn verder uitgevoerd en 
nieuwe wasstraten zijn gestart. Met een programmatische aanpak worden de andere uitvoerende 
processen van alle domeinen van de inspectie in de komende jaren gewassen. Eind 2014 is het wasstraat-
programma geactualiseerd, waarbij de prioriteit voor 2015 bij het wassen van toezicht- en vergunning-
verleningsprocessen in de transportdomeinen is gelegd.
Binnen de Nieuwe ICT Omgeving (NIO) van de inspectie zal er per functie één applicatie door alle 
domeinen worden gebruikt. De toekomstvaste applicaties worden beheerd door Dictu. Daarmee sluit de 
inspectie aan bij de keuze voor Dictu als exclusieve ICT-ondersteunende organisatie voor de 
rijksinspecties.
80 | Inspectie Leefomgeving en Transport
