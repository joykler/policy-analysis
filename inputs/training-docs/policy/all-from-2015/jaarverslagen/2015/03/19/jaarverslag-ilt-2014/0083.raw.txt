De implementatie van het takenplanningssysteem en (de eerste delen van) het tijdschrijfsysteem 
vormden de eerste voorbeelden van het gebruik van generieke ICT-bouwstenen voor de ondersteuning 
van geüniformeerde processen. Het takenplanningssysteem METRIX ondersteunt een efficiëntere 
planning en uitvoering van de inspecties en audits. Met de ondertoezichtstaanden kunnen gemakkelijker 
afspraken worden gemaakt over het bezoek door de inspectie. Met dit systeem ontwikkelt de inspectie 
ook betrouwbaarder normen voor de gemiddelde doorlooptijd van een type inspectie of audit. 
Een specifiek aspect van de informatievoorziening betreft de reconstructie van en verantwoording over 
de uitvoering van de publieke taak van de inspectie op basis van de documentaire neerslag in de 
uitvoerende en ondersteunende processen. In 2014 zijn voorbereidingen getroffen om deze taken 
nadrukkelijker mee te nemen in de integrale aanpak van de wasstraten. In dit kader is gewerkt aan een 
nieuw metadata profiel, een nieuwe selectielijst en randvoorwaarden voor de uitrol van een 
documentmanagementsysteem.
Meld­ en Informatiecentrum (MIC)
Het MIC werd geconfronteerd met een toename van (inter-)nationale meldstromen en een toename van 
meldingen in de reeds ondergebrachte meldstromen. De verbetering van de inrichting van het MIC leidde 
tot een beter inzicht in de aard en de omvang van de meldingen. Nog niet alle meldstromen zijn bij het 
MIC ondergebracht, sommigen lopen nog decentraal, echter de verbetering in het proces en de onder-
steuning van dat proces met automatisering zullen in 2015 leiden tot het onderbrengen van die meld-
stromen bij het MIC en het uitbreiden van het 24/7 digitaal kunnen melden van de meldstromen.
kwaliteitsmanagement 
De inspectie werkte in 2014 verder aan het implementeren van kwaliteitmanagementsystemen (KMS) per 
domein. Het domein Luchtvaart werkt al langer conform ISO 9001-2008 en is in 2014 gehercertificeerd. 
De resultaten van verschillende interne audits hebben geleid tot verdere verbeteringen van het systeem. 
Het domein Scheepvaart heeft zijn KMS ontwikkeld en geïmplementeerd voor een deel van de werk -
zaamheden van het domein en is daarvoor in 2014 ISO-gecertificeerd. Nu wordt het KMS uitgebouwd 
voor het hele domein. De Kernfysische Dienst heeft in 2014 een KMS ontwikkeld, geïmplementeerd en 
met goed resultaat gedemonstreerd aan de internationale organisatie IAEA, die in november 2014 bij de 
KFD een IRRS-missie (audit) heeft gehouden. De domeinen Rail- en Wegvervoer en Water, Bodem en 
Bouwen zijn gestart met het ontwikkelen van het KMS.
Bij de ontwikkeling van de afzonderlijke KMS’en wordt direct rekening gehouden met de beschikbare 
vastgestelde, gepubliceerde en voor de gehele inspectie geldende uniforme procesontwerpen. Alle 
KMS’en zijn vastgelegd en worden beheerd met dezelfde applicatie (MAVIM).
De managementteams van alle domeinen beschikken over een scorecard met de belangrijkste productie- 
en prestatie-indicatoren van hun domein. Deze scorecards sluiten aan bij de balanced scorecard van het 
directieteam. 
toezicht op Kiwa NV
De inspectie voerde verschillende toezichtactiviteiten uit bij Kiwa NV en Kiwa Register BV. De bepalingen 
van de overeenkomst tussen IenM en Kiwa NV werden door Kiwa NV nageleefd. Op enkele mineure 
punten zijn verbeterafspraken gemaakt. Naar aanleiding van signalen over de kwaliteit van dienst-
verlening en producten vanuit met name de visserij en koopvaardij heeft de inspectie extra aandacht 
besteed aan de wijze waarop Kiwa NV omgaat met dergelijke signalen. Hierbij bleek dat verbeteringen  
in de dienstverlenende processen tot stand zijn gekomen in overleg met de betrokken sectoren.  
De resultaten van deze verbeteringen moeten in 2015 zichtbaar worden.
Jaarverslag 2014 | 81
