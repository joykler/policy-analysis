In 2014 heeft het ongeval met de MH17 de burgerluchtvaart opgeschrikt. Hoewel de bemoeienis van de 
inspectie uiterst gering is, heeft dit de veiligheidsbeleving sterk beïnvloed. Het generieke beeld van de 
luchtvaartveiligheid laat zien dat juist in 2014 wereldwijd de minste vliegtuigcrashes hebben 
plaatsgevonden. 
In toenemende mate wordt wetgeving vanuit Europa bepaald. Het Europese agentschap European 
Aviation Safety Agency (EASA) houdt toezicht op de wijze waarop inspectie het toezicht uitvoert.  
Zo wordt de inspectie regelmatig door EASA geaudit, in 2014 twee maal. Uit de eerste audit kwamen 
veertien bevindingen en de tweede audit zeven. De meeste bevindingen betroffen het niet juist volgen 
van procedures. 
In de commerciële luchtvaart is de naleving hoog en is er, zeker bij de grote maatschappijen, veel 
aandacht voor veiligheid en veiligheidsmanagement. Uitzondering op dit beeld vormen de opleidingsin-
stellingen en AOC-houders in de kleine luchtvaart. Zoals uit de thema-inspecties blijkt, ligt de naleving in 
de general aviation op een lager niveau.
vergunningverlening 
vergunningen luchtvaart realisatie planning realisatie 
2013 2014 2014
aantal vergunningen 5.352 6.300 5.624
% binnen de norm 84 95 89
Het aantal vergunningen is lager uitgevallen dan gepland voornamelijk door een dubbeltelling in de 
plancijfers. Dat het uiteindelijk aantal vergunningen hoger was dan het jaar er voor, wijdt de inspectie aan 
de aantrekkende economie. Overigens wordt deze toename bijna in zijn geheel als incidenteel gezien. 
Een deel van de stijging wordt veroorzaakt door Europese regelgeving. 
De Europese Commissie heeft in oktober 2014 besloten meer tijd te nemen voor de invoering van de Air 
Crew regelgeving voor de kleine luchtvaart. Op 8 April 2015 zou alles gereed moeten zijn, maar door deze 
wijziging is deze periode nu verlengd tot 8 april 2018. 
In het kader van Europese regelgeving vernieuwde de inspectie vóór oktober 2014 alle 28 Air Operators 
Certificates (AOC-houders; de zogeheten OPS-CAT). Een AOC geeft bedrijven toestemming tot vluchtuit-
voering. Ook hebben in dit jaar de trainingorganisaties – met uitzondering van de geregistreerde 
trainingsorganisaties - een ATO-registratie gekregen volgens de nieuwe Air Crew Regelgeving. Een ATO 
staat voor een Approved Training Organisation, een organisatie die gekwalificeerd is voor de uitvoering 
van opleidingen met het oog op het verkrijgen of verlengen van bewijzen van bevoegdheid als piloot en 
daarmee samenhangende bevoegdverklaringen.
In het kader van de verbetering van het haar eigen processen uniformeert de inspectie de vergunningver-
lening. Uiteindelijk zal dit leiden tot een betere dienstverlening aan de sector. De inspectie neemt een 
aanvraag – conform de juridische kaders - pas in behandeling als deze volledig is bevonden. De aanvrager 
wordt bij een onvolledige aanvraag gewezen op de indieningsvereisten. Als een aanvraag bij een tweede 
indiening vervolgens niet aan de vereiste voorwaarden voldoet, wordt deze niet in behandeling genomen 
en moet een nieuwe aanvraag worden ingediend.
72 | Inspectie Leefomgeving en Transport
