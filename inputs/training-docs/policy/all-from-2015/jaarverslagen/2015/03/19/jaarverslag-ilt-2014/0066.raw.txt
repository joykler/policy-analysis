In 2014 werd de nieuwe Wet zeevarenden geïmplementeerd. Deze nieuwe wet bevat tal van wijzigingen 
in de bestaande regelgeving. De meest ingrijpende wijzigingen betreffen het aantal gedefinieerde 
functies en de daarbij behorende vereiste opleidingsniveaus en de voorschriften voor veiligheid en 
gezondheid aan boord van schepen. Bij de implementatie is door de inspectie veel energie gestoken in 
voorlichting aan de sector. Dat gebeurde tijdens bijeenkomsten en via internet. Voor de inspectie 
betekende deze wijziging extra werk in het kader van de erkenning van opleidingen.
De slechte naleving van wet- en regelgeving door de visserijsector is hardnekkig. Daarom is een ‘Integraal 
plan stimulering naleving van wet- en regelgeving in de visserij’ opgesteld om samen met sector en 
collega-toezichthouders het veilig werken in de visserij te stimuleren en zo nodig af te dwingen. Enkele in 
het oog springende elementen uit dit plan zijn:
• het betrekken en beïnvloeden van verschillende doelgroepen binnen de visserijbranche;
• het op vaste momenten met de sector bespreken van overtredingen, incidenten en ongevallen;
• het ontwikkelen van een eenvoudig en anoniem meldsysteem;
• het benaderen van de zeevaartscholen voor gastcolleges van de ILT/Scheepvaart.
vergunningverlening
vergunningverlening zeevaart realisatie planning realisatie 
2013 2014 2014
koopvaardij 4.951 5.500
3.547
visserij 1.389 500
886
% binnen kwaliteitsnorm 95 97*
* gebaseerd op de behandeling van aanvragen voor wettelijk verplichte meetbrieven 
De lagere realisatie bij de vergunningverlening koopvaardij is onder meer het gevolg van het nog niet 
kunnen verstrekken van het certificaat voor verzekerde aansprakelijkheid voor de kosten van de 
opruiming van schip en lading als het schip vergaat. Dit komt omdat het minimaal vereiste aantal 
deelnemende landen het verdrag van Nairobi nog niet heeft ondertekend, zodat het verdrag nog niet een 
bindend karakter heeft. 
Voorts verwachtte de inspectie dat in de laatste twee maanden van 2014 veel aanvragen ingediend 
zouden worden voor de diverse liability-certificaten. Dat is niet gebeurd. Deze aanvragen worden nu 
begin 2015 verwacht.
Het hogere aantal vergunningen in de visserij wordt veroorzaakt door enkele niet voorziene ontwik-
kelingen zoals de verstrekking van MARPOL-supplementen, de invoering van klassecertificaten voor de 
visserij, en nieuwe bemanningscertificaten na het vervallen van losse verklaringen. Daarnaast was sprake 
van twee onverwachte nieuwbouwaanvragen en een onverwachte toename van het aantal kleine en 
grotere verbouwingen aan vissersschepen.
64 | Inspectie Leefomgeving en Transport
