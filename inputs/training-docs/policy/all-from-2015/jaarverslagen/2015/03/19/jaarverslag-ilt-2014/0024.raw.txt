biociden
Biociden zijn per definitie gevaarlijk. Bij de onderzochte doelgroepen blijkt vaak dat er nog veel onwe-
tendheid is over de nieuwe Europese regelgeving voor biociden. Ook spelen hier definitiekwesties en 
grensgevallen (desinfectiemiddel of schoonmaakmiddel).
Het aantal administratieve controles op woninggassingen is in 2014 op hetzelfde niveau gebleven als in 
2013. Wel zijn er veel meer administratie controles op fabriekgassingen met cacao uitgevoerd. Opslag van 
cacao in warme Afrikaanse landen maakten het noodzakelijk deze cacao in Nederland met biociden te 
behandelen vanwege schimmelvorming. 
Uit internationaal onderzoek is gebleken dat bij het buitengebruik van rodenticiden roofvogels, huis-
dieren en milieu een hoog vergiftigingsrisico lopen. Om deze redenen is het Ctgb per 1 juli 2014 overge-
gaan tot een verbod van deze stoffen bij buitengebruik.
 
De 500 inspecties zijn uitgevoerd in de doelgroepen toelatinghouders (producenten en importeurs), bij 
handelaren van desinfectantia voor de professionele markt, de waterbeheersector (gebruikers), de 
kunstgrasonderhoudsector, de laminaatsector en de textielreinigingsbranche. Bij geconstateerde 
overtredingen van de Europese Biocidenverordening zijn de volgende interventies gepleegd:
• ruim 250 waarschuwingen;
• vijftien bestuurlijke boetes;
• vijf dwangsommen;
• twee strafrechtelijke processen verbaal. 
REACH ((Registratie, Evaluatie, Autorisatie en restrictie van CHemische stoffen)
Bij ruim 70 producenten en importeurs van chemicaliën is de naleving van de REACH regelgeving goed 
(meer dan 90% naleving.) Bij ruim 200 distributeurs en formuleerders (mengers van stoffen, zoals 
verfbedrijven) is het naleefpercentage echter minder dan 50%. Bij de gecontroleerde bedrijven is 
afgedwongen dat de Veiligheidsinformatiebladen bij gevaarlijke stoffen en mengsels op orde gebracht 
werden. Door gerichte voorlichting en handhaving verwacht de inspectie dat de naleving in 2015 
verbeterd wordt. 
interventies risicovolle stoffen aantal 
voorlichting geven 22
waarschuwing 381
last onder dwangsom 102
bestuurlijke boete 13
schorsen/intrekken vergunning/certificaat/erkenning 11
samenwerking
Binnen het Samenwerkingsverband Wet gewasbeschermingsmiddelen en biociden (Wgb) werken ILT, 
NVWA, ISZW, IGZ en waterschappen samen op het gebied van productie, import, distributie en gebruik 
van biociden. In 2014 is door de inspectie een begin gemaakt om met behulp van douanegegevens de 
import van illegale biociden aan te pakken. In internationaal CLEEN verband (Chemicals Legislation 
European Enforcement Network) heeft de inspectie in september de biocidenconferentie in Utrecht 
georganiseerd en voerde zij samen met andere Europese lidstaten inspecties uit op het gebied van met 
biociden behandelde voorwerpen (treated articles).
22 | Inspectie Leefomgeving en Transport
