De in 2012 in gang gezette beoordeling van achterblijvende BEVI-saneringen is ook in 2014 gecontinu-
eerd. Het betrof gevallen waarbij de situatie niet tijdig is aangepast aan de normen die gelden voor 
externe veiligheid. In 2014 is vastgesteld dat bij twaalf bedrijven niet voldaan wordt aan de verplichte 
grenswaarde uit het BEVI.
Bij de inwerkingtreding van het BEVI in 2004, was er sprake van ongeveer 65 sanerings-situaties.  
De huidige stand van zaken is dat er in twaalf gevallen nog steeds sprake is van een achterstand bij de 
sanering, maar dat er procedures in gang zijn gezet om te komen tot een sanering van alle situaties. 
De inspectie voerde een nazorgonderzoek uit op de borging en naleving van de brandveilig-heidseisen 
met het hoogste beschermingsniveau bij opslaglocaties voor verpakte gevaarlijke stoffen. Het betreft 
bedrijven die in 2013 niet beschikten over een goedkeurend inspectierapport voor de brandbeveiligings-
installatie of niet beschikten over een adequate omgevingsvergunning voor de opslag van verpakte 
gevaarlijke stoffen. Het naleefpercentage voor het op orde hebben van de bran
De inspectie heeft de opdracht om intensiever uitvoering te geven aan het bestuurlijk toezicht op de 
provincie zoals voorgestaan wordt vanuit de Wet Revitalisering generiek toezicht (WRgt van 1 oktober 
2012). 
De inspectie heeft niet onmiddellijk uitvoering gegeven aan de gewijzigde toezichtsfunctie vanuit de 
WRgt. Daarbij speelde niet alleen de WRgt een rol, maar ook de start van de Regionale Uitvoerings 
Diensten (RUD) en de verdere decentralisering van taken van de provincie naar de gemeenten op  
1 januari 2014. Op basis van de WRgt ziet de inspectie toe op de uitvoering door de provincies van taken 
in medebewind. Het accent van de inspectie ligt op de taakverwaarlozing bij de vergunningverlening, 
toezicht en handhaving (VTH) op Brzo- en Richtlijn Industriële Emissies (RIE) cat-4 bedrijven. 
De intensivering van het toezicht door de inspectie heeft bij de provincies vragen en weerstand opge-
roepen. Provincies hebben aangegeven overleg te willen met het ministerie alvorens aan de informatie-
vraag van de inspectie te voldoen. Het betekent dat de voorgenomen uitvoering in 2014 nog geen 
resultaat heeft opgeleverd.
onderzoek
onderzoek nationale en Europese verplichtingen realisatie planning realisatie 
2013 2014 2014
aantal onderzoeken ongewone voorvallen 2 4 4
In 2014 zijn van de binnengekomen meldingen ongewone voorvallen drie voorvallen onderzocht en 
geanalyseerd. Een van deze drie zaken is nog in onderzoek door het bedrijf zelf en daarmee nog niet 
afgerond. In geen van de gevallen heeft het geleid tot een incidentenonderzoek. 
Provincies en gemeenten moeten op grond van de Wet milieubeheer ongewone voorvallen die zich 
hebben voorgedaan bij risicovolle bedrijven melden aan de inspectie. In 2014 zijn er van slechts zeven 
gemeenten meldingen van ongewone voorvallen door de inspectie ontvangen. Van de provincies is er in 
2014 door de provincies Friesland, Drenthe, Utrecht en Gelderland geen enkele melding van een onge-
woon voorval door de inspectie ontvangen. Van de provincies Flevoland, Groningen, Noord-Holland, 
Overijssel en Zeeland is slechts één melding ontvangen.
Jaarverslag 2014 | 15
