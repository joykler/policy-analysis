personeel 
bezetting
bezetting per 31-12 realisatie realisatie
2013 2014
inspectie 1.119 1.170
Naar verwachting verlaten in de periode 2013-2020 meer dan tweehonderd medewerkers de inspectie 
wegens pensionering. Om het kennisbehoud en daarmee de continuïteit in het primair proces te borgen, 
is de inspectie in 2013 gestart met het anticiperend werven. Van de in 2013 opengestelde 77 functies, 
waren er eind 2014 twee nog niet ingevuld. In 2014 zijn 24 functies aangewezen, waarbij in 2015/2016 
vanwege uitstroom niet-acceptabele tekorten zullen ontstaan. In 2014 zijn elf van deze functies ingevuld.
huisvesting
De inspectie startte de voorbereidingen voor de verhuizing van het domein Scheepvaart van Rotterdam 
naar Zwijndrecht. Hier zal de inspectie in de loop van 2016 één gebouw delen met de I-SZW en met de 
NVWA. Daarnaast zijn de voorbereidingen gestart voor de verdere uitwerking en uitvoering van de 
masterplannen rijkshuisvesting die eind 2013 door de regering zijn vastgesteld en die gevolgen hebben 
voor de huisvesting van de inspectie. De uitvoering van deze plannen voorziet de inspectie in de periode 
eind 2015 tot 2020.
ziekteverzuim
ziekteverzuim in % realisatie planning realisatie
2013 2014 2014
inspectie 5,2 <4 5,4
De aanpak van het ziekteverzuim heeft prioriteit bij het management. Het verzuimpercentage wordt voor 
een groot deel bepaald door een hoog aantal langdurig zieke medewerkers. Aan deze medewerkers 
wordt maatwerk geboden.
opleiding
In 2014 bedroeg het geplande en gerealiseerde opleidingsbudget €2 miljoen. In 2014 zijn er 205 
cursussen/opleidingen gegeven, waaraan in totaal 1722 cursisten hebben deelgenomen, Gemiddeld 
beoordeelden de deelnemers de gevolgde opleiding met een 7,2.
De inspectie gaf prioriteit aan het juridisch bijscholen van inspecteurs. Ook zijn de opleidingen ‘lead’ en 
‘operational’ -auditing verder uitgerold binnen de inspectie en voor inspecteurs die bedrijven inspecteren 
is een opleiding ‘administratief toezicht’ ontwikkeld. In 2014 is met deze opleiding gestart en deze wordt 
in 2015 verder uitgebreid.
vakmanschap
Naast opleidingen investeert de inspectie via het programma ‘vakmanschap’ in de professionaliteit van 
de medewerkers. Zo starten alle nieuwe medewerkers bij de inspectie met een intern introductiepro-
gramma. Verder zijn voor alle primaire functies vakgroepen ingesteld. In de vakgroepen inspecteurs 
stemmen collega’s bijvoorbeeld het vormen van oordelen af en het komen tot de juiste interventie. 
Tevens is er een film gemaakt die als hulpmiddel fungeert om met elkaar in gesprek te gaan over gedrag 
en vakmanschap.
78 | Inspectie Leefomgeving en Transport
