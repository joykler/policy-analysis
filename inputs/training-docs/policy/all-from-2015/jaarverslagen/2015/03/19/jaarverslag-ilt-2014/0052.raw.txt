taxi’s
handhaving 
dienstverlening
dienstverlening taxivervoer realisatie planning realisatie 
2013 2014 2014
afhandeling vragen 2.898 3.000 4.397
afhandeling meldingen 236 220 332
toezicht
toezicht taxivervoer realisatie planning realisatie 
2013 2014 2014
aantal convenanten* 8 10 14
objectinspecties 3.942 3.400 3.042
administratiecontroles bij bedrijven 222 200 286
aantal geïnspecteerde bedrijven/OTS 200 286
* aantal vigerende convenanten aan het einde van het jaar
aanpak illegaal taxivervoer
De inspectie trad, onder regie van het OM, op tegen het bedrijf Uberpop, een van de diensten van het 
Amerikaanse bedrijf Uber met particuliere ‘taxichauffeurs’. Er zijn vijf chauffeurs verbaliseerd en de 
inspectie legde zowel deze chauffeurs als de onderneming Uber een dwangsom op. De voorzieningen-
rechter bij het College van Beroep voor het Bedrijfsleven heeft in een kort geding bepaald (uitspraak 8 
december 2014) dat UberPop de wet overtreedt. Er is sprake van illegaal taxivervoer. De dwangsom blijft 
gehandhaafd. De eerste dwangsom jegens Uber is inmiddels verbeurd verklaard.
De diensten UberLux en Uberblack werken wel met vergunninghoudende taxichauffeurs. 
Ook andere soortgelijke aanbieders van vervoer via het internet zoals BlaBlaCar hebben de aandacht van 
de inspectie. 
De staatssecretaris rapporteerde twee keer aan de Tweede Kamer over de controles die de inspectie 
uitvoert op het terugdringen van het aantal aanbieders van illegaal taxivervoer (zogenaamde ‘snorders’).
De aanpak met mystery guests blijkt succesvol. Daling van snorderactiviteiten is waarneembaar in 
gebieden waar de inspectie (gezamenlijk met de politie) optreedt. Deze waarneming betreft zowel eigen 
observaties als het verminderen van meldingen door derden aan de inspectie. De aanpak wordt voort-
gezet omdat gebleken is dat daar waar geen acties meer plaatsvinden het aantal meldingen over 
snorders weer toeneemt. De inspectie moet zichtbaar blijven. 
Boordcomputer Taxi (BCT)
De inspectie kan in de huidige situatie niet met zekerheid vaststellen dat de uit de BCT’s geïmporteerde 
gegevens ter controle van de rij- en rusttijden integer en dus betrouwbaar zijn. Dit geldt voor alle drie de 
BCT’s die op de markt zijn. Deze gegevens moeten authentiek en daarmee volledig betrouwbaar zijn om 
stand te kunnen houden in eventuele bestuurs- en strafrechtelijke procedures bij de rechtbank. Handha-
ving op basis van gegevens uit de BCT is daarom niet mogelijk en de inspectie staakte haar inzet hierop 
vanaf medio oktober 2014. Omdat de BCT een wettelijke verplichting is en de papieren registratie 
vervangt, is het niet mogelijk om terug te vallen op eerdere controlemiddelen. 
50 | Inspectie Leefomgeving en Transport
