Aan het einde van 2014 is vanuit het buitenland een eerste ebola patiënt voor behandeling overgebracht 
naar het UMC. Al het besmette afval dat afkomstig is van deze patiënt is ter verwerking vervoerd naar de 
ZAVIN te Dordrecht. Op grond van alle meldingen die zijn gedaan aan het Meld- en Informatiecentrum 
van de inspectie is elk vervoer begeleid door de inspectie en is ook gecontroleerd of er is voldaan aan alle 
voorschriften van het ADR en de eisen die zijn gesteld op grond van een voor dit vervoer in internationaal 
verband afgesloten multilaterale overeenkomst. 
Op de volgende drie onderwerpen met de hierbij aangegeven resultaten, is een nalevingsmeting gedaan 
op het vervoer van gevaarlijke stoffen waarbij de volgende bedrijven prioritair zijn betrokken: 
1. oplosmiddelen in de transportketen 
  Het toezicht van de inspectie was gericht op de reinigingsmiddelenindustrie, landbouwchemicaliën-
industrie en de verf-/vernis- en drukinktindustrie. In de keten van oplosmiddelen (van productie en 
import via distributie tot eindgebruiker) blijken deze stoffen in circa 90% van de onderzochte gevallen 
wel te zijn ingedeeld, geëtiketteerd en verpakt conform de vervoerseisen. De beschreven vervoerseisen 
in de Veiligheidsinformatiebladen bleken echter lang niet altijd juist te zijn. Daardoor konden bijvoor-
beeld gevaarlijke stoffen verpakt worden in verkeerde verpakkingen, met risico’s voor mens en milieu. 
Ook op andere aspecten bleek het merendeel van de Veiligheidsinformatiebladen fouten te bevatten, 
waardoor de ontvanger van gevaarlijke stoffen onvoldoende of onjuist geïnformeerd werd over de 
gevaarsaspecten van de stoffen. In de komende jaren zal extra aandacht gegeven worden aan de 
juistheid van de Veiligheidsinformatiebladen.
2. vullers en vervoer van licht ontvlambare vloeistoffen met tankcontainers
  Het toezicht van de inspectie was gericht op de doelgroep die aan het begin van de keten staat, te 
weten ‘de vullers’, en op het vervoer van de in Nederland inkomende tankcontainers. Bij de 119 
inspecties op het inkomend containervervoer werd bij 41% een of meerdere overtredingen geconsta-
teerd. Bij de twintig administratiecontroles die zijn uitgevoerd bij de vullers van de licht ontvlambare 
vloeistoffen waren twaalf bedrijven in overtreding, waarvan 30% met minder dan drie overtredingen 
en 30% met drie of meer overtredingen. 
3. professionele inzamelaars van gevaarlijke bedrijfsafvalstoffen
  Het toezicht van de inspectie was gericht op de afzenders en inzamelaars van gevaarlijke afvalstoffen 
en op uitgaande transporten met afval vanaf de inrichting. Bij de 49 bezochte bedrijven en de 83 object - 
inspecties zijn totaal 85% overtredingen geconstateerd op het gebied van classificatie, verpakkingen 
en opleidingen van personeel. 
incidentafhandeling en onderzoek 
Naar aanleiding van de wettelijke verplichting van het melden van incidenten bij het vervoer van 
gevaarlijke stoffen heeft de inspectie 73 meldingen ontvangen van incidenten vervoer gevaarlijke stoffen 
over de weg en 37 meldingen van incidenten vervoer gevaarlijke stoffen over het spoor. Van de wettelijke 
verplichting van het rapporteren van incidenten bij het vervoer van gevaarlijke stoffen zijn totaal 21 
rapportages opgestuurd aan het Meld- en Informatiecentrum van de inspectie. Van deze meldingen/
rapportages heeft de inspectie twee ongevalonderzoeken uitgevoerd. Dit betrof de aanrijding van een 
goederenwagon op het emplacement Onnen en een lekkage van een reservoirwagen van acrylnitril op 
Kijfhoek. Daarnaast zijn negen onderzoeken gedaan naar incidenten met lekkende tankcontainers, 
lekkende reservoirwagens, een gevaarlijke reactie van een gevaarlijke stof in een IBC en incidenten die 
verband hielden met onjuiste laad- en losprocedures. 
In het goederenvervoer per binnenvaart werden zestien incidentmeldingen ontvangen over gevaarlijke 
stoffen. Daarvan hadden er twee betrekking op overbelading, vier op het niet naleven van wet- en 
regelgeving, vier op lekkage als gevolg van een ondeugdelijke installatie en drie op beschadigde contai-
ners. Vanuit de koopvaardij ontving de inspectie 68 incidentmeldingen met gevaarlijke stoffen. Daarbij 
ging het 23 keer om lekkage, waarvan twaalf keer over een lekkende container, zeven keer een lekkende 
Jaarverslag 2014 | 31
