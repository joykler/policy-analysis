De minister voor Wonen en Rijksdienst heeft per januari 2014 het volkshuisvestelijk toezicht op woning-
corporaties ondergebracht bij de inspectie, vooralsnog op tijdelijke basis. De bestaande taak is met de 
daarbij behorende mensen overgekomen.
 
Vanaf juni 2014 voert de inspectie de vergunningverlening en het toezicht op de eigen werken van 
Rijkswaterstaat geheel zelfstandig uit.
In een aantal voorlichtingbijeenkomsten met brancheorganisaties en de belangrijkste vertegenwoordi-
gers in het werkveld heeft de inspectie haar rol en haar werkwijze verduidelijkt. Met deze bijeenkomsten, 
die in 2014 vooral waren gericht op de doelgroepen op het gebied van waterveiligheid, bodem en 
woningcorporaties vergrootte de inspectie haar zichtbaarheid en droeg zij langs die weg bij aan de 
naleving.
De gewijzigde handhavingsaanpak in het producttoezicht, waarbij objectinspecties worden gecombi-
neerd met meer inspecties op bedrijfsniveau, bleek meer effect te sorteren. 
Het doorvoeren van de ILT-interventiestrategie in het gehele werkveld van het domein betekende soms 
een wijziging in de voordien standaard vastgelegde sanctie maar betekende ook een overgang naar 
maatwerk; de inspecteur krijgt daarbinnen meer ruimte om een passende, tot naleving leidende, 
maatregel vast te stellen.
Naleving door de drinkwaterbedrijven is zoals altijd ook in 2014 erg hoog. De interventies die in dit 
taakveld zijn opgelegd hebben betrekking op bedrijven met een eigen drinkwaterwinning.
In 2014 sloot de inspectie een handhavingsconvenant met Waterleiding Maatschappij Limburg (WML), 
het eerste convenant in dit domein.
De inspectie stelde opnieuw een groot nalevingstekort vast in de naleving van de regels rond het 
voorkomen van legionella. De inspectie richt haar toezicht bewust op de meest risicovolle doelgroepen 
en gaat in 2015 starten met handhavingscommunicatie. De verwachting is dat dit de naleving zal 
bevorderen.
Een aantal aandachtsvelden is nog zo nieuw dat er nog geen uitspraken gedaan kunnen worden over de 
mate van naleving of de invloed van het toezicht daarop. (eigen werken RWS, toezicht woningcorporaties 
en toezicht waterveiligheid). In het werkveld bodem zien we dat bij bedrijven en brancheverenigingen de 
aandacht voor naleving groeit nu de inspectie een aantal jaren zichtbaar is in het veld. 
Rijkswaterstaat
Het taakveld Eigen Werken RWS heeft in 2014 een belangrijke verandering ondergaan. Vanaf 1 juni 2014 is 
de verantwoordelijkheidsverdeling bij vergunning en handhaving over de Eigen Werken van RWS volledig 
ontvlochten. De ondersteunende werkzaamheden die RWS voor de inspectie uitvoerde zijn daarmee per 
1 juni 2014 vervallen. Het toezicht op de eigen werken van RWS richt zich op RWS en op door RWS 
gecontracteerde aannemers (toezicht en vergunningverlening).
De inspectie organiseerde een speciale voorlichtingsbijeenkomst voor aannemers die vaak werken in 
opdracht van RWS. Doel hiervan was de bedrijven vertrouwd te maken met de nieuwe rol van de 
inspectie bij vergunningverlening en toezicht op Eigen Werken RWS.
34 | Inspectie Leefomgeving en Transport
