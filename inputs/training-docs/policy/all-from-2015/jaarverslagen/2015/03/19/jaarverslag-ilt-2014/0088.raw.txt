IenM heeft in 2014 voorbereidingen getroffen voor het ontwikkelen van een uitvoeringsprogramma voor 
Caribisch Nederland. Dit zal een uitwerking zijn van het rijksmeerjarenprogramma van BZK dat in 2015 
gereed zal zijn. Investeringen vanuit IenM voor het bereiken van een duurzame economische groei zullen 
in hun samenhang worden bekeken en hierin worden meegenomen. In 2015 wordt hier verdere invulling 
aan gegeven.
waterketen
IenM heeft in 2014 een onderzoek uitgevoerd naar de drinkwaterproblematiek op Saba en daar oplos-
singsrichtingen voor geformuleerd. De aanleiding van dit onderzoek is het op orde brengen van de 
drinkwatervoorziening op Saba voor zowel de hoeveelheid drinkwater als de kwaliteit daarvan. Op basis 
van het onderzoek is met Saba afgesproken maatregelen uit te voeren om de drinkwatervoorziening op 
orde te brengen. Het betreft de verbetering van de drinkwaterkwaliteit met behulp van waterfilters en 
het vergroten van de drinkwaterkwantiteit door de bouw van extra opslagcapaciteit. Eind 2016 worden 
alle maatregelen uitgevoerd. In samenwerking met EZ is wetgeving opgesteld voor de elektriciteit- en 
drinkwatervoorziening in Caribisch Nederland. Deze wet stelt nadere eisen aan de organisatie, de 
drinkwaterkwaliteit en biedt de grondslag voor (mogelijke) subsidie op de drinkwater- en energietarieven 
die in de Cariben veel hoger zijn dan in Europees Nederland.
De RWZI is in 2014 opgeleverd en zuivert sindsdien het afvalwater van huishoudens, instellingen en 
bedrijven op Bonaire. De huidige wetgeving voor het bekostigen van de afvalwaterketen wordt verbreed 
zodat het Openbaar Lichaam Bonaire de zorgplicht voor het zuiveren van afvalwater kan uitvoeren. 
Hiervoor wordt de zorgplicht verruimd, waarmee ook bedrijfsafvalwater onder de zorgplicht valt. 
Hiermee wordt de weg vrijgemaakt voor behandeling van afvalwater op Bonaire en wordt een bijdrage 
geleverd aan de bescherming van het koraalrif van Bonaire.
luchtvaart
In 2014 zijn voorbereidingen gestart voor de uitvoering van de masterplannen van de luchthavens. Er zijn 
ontwerpen gemaakt en contractdocumenten voor de aanbesteding door Rijkswaterstaat. De gunning 
heeft eind van het jaar plaatsgevonden. Naast de voorbereidings-fase voor de renovatie van de luchtha-
vens is de kwaliteit van de luchtverkeersdienstverlening verbeterd. Specifieke resultaten zijn het opleiden 
van verkeersleidingpersoneel, een nieuwe tarievenstructuur, het verbeteren van operationele procedures 
en het ontwikkelen van veiligheidsmanagementsystemen voor de betrokken luchtverkeersleidingdienst. 
De veiligheid van de start- en landingsbanen werd verbeterd. Daarvoor zijn ondermeer twee veegzuig-
machines ten behoeve van het schoonhouden van de start- en landingsbanen aangeschaft.
afval
In overleg met de betrokkenen in Caribisch Nederland zijn nadere plannen gemaakt om het afvalbeheer 
op de eilanden te verbeteren. Dit resulteerde eind 2014 tot het vervoeren naar Saba en Statia van onder 
andere containers voor bij de woningen, incinirators, scheidingslijnen en voertuigen voor de afvalinzame-
ling. In 2015 worden de geleverde materialen geïnstalleerd en in gebruik genomen en volgt het materiaal 
voor Bonaire. De verbeteringen in het afvalbeheer leiden tot het voorkomen van het storten van afval, 
door het gescheiden aan huis inzamelen van dry-recyclables en non-recyclables. De non-recyclables 
worden verbrand. De dry-recylables worden nagescheiden op nieuw ingerichte milieustraten, zodat het 
afval gerecycled kan worden en weer ingezet kan worden als grondstof voor nieuwe producten. Produ-
centen van afvalstromen in Nederland zullen een bijdrage leveren in de educatie, communicatie en 
bevordering van gescheiden inzameling.
wet VROM BES en vergunningen
Het beleid voor bedrijfsgebonden milieutaken op de eilanden wordt vanaf november 2013 ontwikkeld en 
uitgevoerd. Er is een ontwerp AMvB (Inrichtingen en activiteitenbesluit (hierna;IAB) aan het bestuur van 
Bonaire voorgelegd waarin keuzes worden gemaakt over de mate waarin lokale bedrijven duurzaam 
kunnen ondernemen. Er is gekozen voor een tweejarig implementatietraject waarin stakeholders, het 
86 | Inspectie Leefomgeving en Transport
