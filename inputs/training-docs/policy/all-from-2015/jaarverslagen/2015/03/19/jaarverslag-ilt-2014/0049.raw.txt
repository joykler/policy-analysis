De gebeurtenissen bevestigen eerdere conclusies van de inspectie (PGO-rapportage en rapport over de 
kwaliteit van de fysieke toestand van het spoor) dat ProRail ter beheersing van de veiligheid eenduidigere 
en beter hanteerbare afkeurnormen moet hanteren voor het spooronderhoud, en het proces waarbij zij 
afwijkt van haar onderhoudsnormen moet verbeteren. ProRail heeft inmiddels verbeteracties in gang 
gezet.
Op 15 januari 2014 ontspoorde een reizigerstrein bij Hilversum als gevolg van een kapotte wissel. Het 
incident bevestigt de conclusie uit het PGO-rapport van april 2014 dat ProRail onvoldoende beheerst 
afwijkt van de eigen onderhoudsnormen. De inspectie volgde in 2014 de aanpak door ProRail en gaat 
hiermee in 2015 door. Verder zal in het begin van 2015 een audit worden uitgevoerd.
Begin 2014 is een onderzoek gestart naar aanleiding van een ongeval tussen een tram van de HTM en de 
RET bij Rijswijk. Begin 2015 zal de eindrapportage worden opgeleverd. 
samenwerking
De samenwerking met de inspecties van de buurlanden is in 2014 verder vormgegeven door het 
uitvoeren van gezamenlijke inspecties op elkaars grondgebied. De samenwerking draagt bij aan een 
beter inzicht in elkaars werkwijzen en zorgt ervoor dat er minder afstemmingsproblemen optreden 
wanneer internationaal vervoer tijdens de route in verschillende landen wordt geïnspecteerd.
Voor de corridor waarin Duitsland, Oostenrijk, Zwitserland, Italië en Nederland (DACHINL) samenwerken 
is gewerkt aan projecten voor spoorvoertuigtoelating waaronder treinstellen van het type ICx en 
locomotieven van het type TRAXX en Vectron. Ook zijn verbeteringen en vernieuwingen aan spoorvoer-
tuigen uitgewisseld, inclusief de wijze waarop die zijn uitgewerkt, omdat de Europese regelgeving een 
aantal open einden bevat. Hierover is ook overleg geweest met de ERA. Doel is om tot een gezamenlijk 
convergerend beeld te komen opdat de Europese regelgeving op dit gebied eenduidig wordt.
Voor de corridor België, Nederland, Frankrijk, Luxemburg, Zwitserland en Spanje (oftewel BeNeFLuChE)  
is een samenwerkingsovereenkomst gesloten voor ‘Cross Acceptance’. De Cross Acceptance regelt de 
(vereenvoudigde) wijze van toelating van spoorvoertuigen tussen de verschillende landen. 
Op dinsdag 17 juni vond de eerste SIR-controle plaats op het spoor. In dit nieuwe samenwerkingsverband 
bundelen Douane, politie en de ILT hun krachten.  
De actie vond plaats bij de P&O-terminal aan de Luxemburgweg, in het havengebied van Rotterdam.  
De actie was gericht op binnenkomende treinen beladen met containers en opleggers. De goederen 
hierin gaan mee met de gecombineerde vracht-en passagiersschepen (zogenoemde Huckepackvervoer) 
met bestemming Engeland en Ierland. De toegevoegde waarde van deze samenwerking manifesteerde 
zich tijdens deze eerste actie. Zo stelde het gassingsteam van de Douane een explosief mengsel in een 
aanhanger vast. De inspectie nam monsters waaruit bleek dat het om zinkoxide ging dat door vocht was 
gaan ‘broeien’. Op grond van deze waarnemingen startte de politie een onderzoek en is de vrachtwagen 
de toegang tot de ferry ontzegd. Op de ferry worden ook passagiers vervoerd.
Jaarverslag 2014 | 47
