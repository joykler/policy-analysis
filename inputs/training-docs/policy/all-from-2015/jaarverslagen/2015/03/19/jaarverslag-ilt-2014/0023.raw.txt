luchtverontreinigende stoffen
Bij ozonlaagafbrekende stoffen en gefluoreerde broeikasgassen zijn de inspecties gericht op de handel en 
het gebruik van deze stoffen met als doel emissies te voorkomen of beperken.
De ondertoezichtstaanden zijn de gebruikers, handelaren, producenten, onderhoudsbedrijven, examen-
instellingen en keuringsinstanties. De inspecties leidden tot interventies en het opheffen van tekortko-
mingen. Extra aandacht is er geweest voor de gebruikers en onderhoudsbedrijven door meer inspecties 
uit te voeren bij deze bedrijven. De naleving bleek onvoldoende. 
Bij brandstoffen zijn de inspecties gericht op de kwaliteit van de brandstoffen om luchtverontreiniging te 
voorkomen. De ondertoezichtstaanden zijn leveranciers van brandstoffen bestemd voor het wegverkeer 
en andere voertuigen, binnenvaartschepen en zeeschepen. Bij de scheepsbrandstoffen is gebleken dat 
het zwavelgehalte vaak te hoog was. 
Bij vluchtige organische stoffen heeft het toezicht zich gericht op te hoge oplosmiddelengehalte in verven 
en vernissen. Het gaat hier veelal om restpartijen; daarnaast zijn verkooppunten van deze partijen 
gevonden waarbij handhavend is opgetreden. 
De inspectie heeft extra aandacht besteed aan onderhoudsbedrijven van koelinstallaties en de exploi-
tanten van deze installaties. Bij beide groepen bleek de naleving onvoldoende. Ook bij de zeeschepen en 
de binnenvaartschepen waren overschrijdingen van het zwavelgehalte opnieuw aan de orde. Voorts is 
geconstateerd binnen de EU dat sprake is van illegale handel, onder andere via het internet, in 
koudemiddelen.
Daarnaast is extra aandacht besteed aan het terugdringen van emissies van ozonlaagafbrekende stoffen 
en gefluoreerde broeikasgassen. Daarvoor zijn extra inspecties uitgevoerd bij exploitanten en onder -
houdsbedrijven van koelinstallaties. Bij de geïnspecteerde bedrijven heeft dit tot correcties geleid, maar 
de inspecties hebben ook een uitstraling gehad naar bedrijven die niet zijn geïnspecteerd. In 2015 zet de 
inspectie deze aanpak voort waarbij zij expliciet aandacht schenkt aan het bijvulverbod van HCFK’s en 
aan de nieuwe F-gassenverordening die per 1 januari 2015 ingaan. 
In 2014 is aandacht geweest voor de (illegale) handel in ozonlaagafbrekende stoffen en gefluoreerde 
broeikasgassen, met interventies tot gevolg. Om meer zicht op de illegale handel te krijgen worden er in 
2015 ook fysieke inspecties uitgevoerd bij importen en exporten.
Naast het toezicht op de brandstofkwaliteit, bestemd voor het wegverkeer en de zeescheepvaart 
(zwavelgehalte), is er ook een begin gemaakt met het toezicht op de brandstofkwaliteit bestemd voor de 
binnenvaart. 
asbest 
Door inspectie bij de bedrijven met industriële installaties is het bewustzijn ten aanzien van de mogelijke 
aanwezigheid van asbest in deze installaties verbeterd. Ook zijn asbesthoudende producten die op 
voorraad werden gehouden op een veilige wijze afgevoerd. Ook bij scheepsbedrijven is dit bewustzijn 
van de aanwezigheid van asbest vergroot en het is de branche duidelijk geworden dat de bedrijven een 
verantwoordelijkheid hebben ten aanzien van naleving van de regelgeving door hun opdrachtgevers. Het 
bewust omgaan met de mogelijke aanwezigheid van asbest zal leiden tot verkleining van de kans om 
blootgesteld te worden aan asbestvezels. Risico’s voor mens en milieu zullen daardoor afnemen.
Ook door het laten verwijderen van de asbesthoudende edelstenen bij in keten cruciale bedrijven 
(groothandels) is het gevaar voor blootstelling van mensen aan asbestvezels kleiner geworden.
De controles bij de treinonderhoudsplaatsen wijzen uit dat binnen deze branche de asbestregelgeving 
over het algemeen goed wordt nageleefd.
Bij de scheepsonderhoudsbedrijven is de naleving echter minder, mede als gevolg van beduidend 
mindere kennis van asbesttoepassingen en asbestregelgeving. 
Jaarverslag 2014 | 21
