transport gevaarlijke stoffen over het water
Het vervoer van gevaarlijke afvalstoffen vanuit Ierland en Engeland die via de Rotterdamse haven 
worden aangevoerd, blijft voortdurende aandacht vragen in het toezicht door de inspectie. Tijdens de 
uitgevoerde inspecties waarbij de zeecontainers volledig zijn gelost, zijn diverse overtredingen geconsta-
teerd. Er zijn totaal elf inspecties uitgevoerd, waarvan acht inspecties met achttien overtredingen.  
Dit varieerde tot vijfmaal onjuiste kenmerking van verpakkingen en/of de container, viermaal onjuiste 
documentatie, driemaal ondeugdelijke en/of lekkende verpakkingen, driemaal onjuiste etikettering, 
tweemaal onjuiste classificatie en eenmaal geen juiste stuwage. In alle gevallen is een proces-verbaal 
opgemaakt, waarvan tweemaal een proces-verbaal tegen de afzender vanwege lekkende verpakkingen
In 2014 zijn 144 zeeschepen geïnspecteerd op het vervoer van gevaarlijke stoffen. Het overtredingpercen-
tages van deze inspecties bedraagt 28%. Een deel van de tankcontainers wordt op basis van risicopro-
fielen geselecteerd en geïnspecteerd. In totaal zijn 504 van deze containers geïnspecteerd. Het overtre-
dingpercentage bedraagt 78%. Verder zijn er nog 303 containers, tankcontainers en roll-on-roll off 
trailers met containers op de terminals geïnspecteerd. Het overtredingpercentage voor deze inspecties 
bedraagt 49%.
In 2014 zijn 254 binnenvaartschepen geïnspecteerd op het vervoer van gevaarlijke stoffen over de 
binnenwateren. Het overtredingpercentage van deze inspecties bedraagt 60%. Een belangrijk deel van 
deze overtredingen heeft betrekking op het onvolledig invullen van de controlelijst voor het laden en 
lossen, de opleiding van de bemanning, de vervoersdocumentatie en de registratie van de vereiste 
meetresultaten.
transport gevaarlijke stoffen door de lucht
Naast de reguliere inspecties en audits trad de inspectie veelvuldig op naar aanleiding van 1.030 
meldingen die zij ontving over onregelmatigheden van zendingen met daarin gevaarlijke stoffen.  
Het betrof meldingen en onregelmatigheden op het gebied van documentatie, verpakkingen tot aan 
foutief verstuurde gevaarlijke stoffen. In een groot aantal gevallen leidde dit tot extra inspecties. Zo 
onderschepte de inspectie, in samenwerking met de douane, twee grote partijen met lithium-ion 
batterijen. Het betrof twee binnenkomende zendingen met in totaal ca. 2000 laptopbatterijen bestemd 
voor particulieren in geheel Europa. Bij controle is gebleken dat deze niet correct door de lucht waren 
vervoerd voor wat betreft verpakken, markeren, etiketteren, documenteren en beproeven. Op kosten van 
de afzender zijn deze batterijen vernietigd en is een proces-verbaal tegen de afzender opgesteld.
toezicht op bedrijven en instellingen die met gevaarlijke stoffen werken
In het kader van het toezicht op risicovolle bedrijven (Brzo bedrijven) controleerde de inspectie 95 
bedrijven. Hierbij werd in 39% van de gevallen overtredingen vastgesteld, onder meer op het gebied van 
vervoersdocumenten, verpakkingen en vereiste opleidingen van het personeel. Bij twee bedrijven is 
proces-verbaal opgemaakt in verband met het ontbreken van een veiligheidsadviseur en bij twee 
bedrijven is een voornemen last onder dwangsom opgelegd in verband met de overige overtredingen. 
In navolging van de inspecties in 2012 zijn bij 42 ziekenhuizen controles uitgevoerd op de naleving van de 
voorschriften voor ziekenhuisafval en diagnostische monsters. Alle gecontroleerde ziekenhuizen hebben 
inmiddels een veiligheidsadviseur aangesteld. Ook is er een verbetering van de etikettering van verpak -
kingen. Het aantal overtredingen bij de classificatie van ziekenhuisafval is nagenoeg hetzelfde gebleven 
en 62% van de onderzochte ziekenhuizen had hun personeel niet of onvoldoende opgeleid. Het aantal 
overtredingen had ook te maken met het verkeerd verwijderen van afval, zoals gebruikte injectienaalden 
die tussen het glasafval werden aangetroffen. Zeven ziekenhuizen bleken eerder vastgestelde overtre-
dingen niet of onvoldoende te hebben verholpen. Voor deze ziekenhuizen stelde de inspectie een apart 
handhavingstraject in. 
30 | Inspectie Leefomgeving en Transport
