financiën
tarieven vergunningen
De inspectie moet, overeenkomstig het rijksbeleid, voor vergunningen, certificaten, brevetten, etc. zoveel 
mogelijk kostendekkende tarieven in rekening brengen bij de aanvragers. De tarieven op het terrein van 
luchtvaart, scheepvaart en rail die de inspectie tot nu toe hanteert zijn in de meeste gevallen nog niet 
kostendekkend. In verband met de onzekere economische ontwikkeling hebben de bewindslieden van 
IenM besloten de tarieven per 1 januari 2015 te verhogen met 2,25%. De stijging is als volgt opgebouwd: 
naast de 1% inflatiecorrectie is er sprake van 1,25% reële tariefstijging om te komen tot een hogere 
kostendekkingsgraad van de tarieven. 
financieel beheer
De inspectie voerde in het kader van de versterking van het financieel beheer een groot aantal activi-
teiten uit. Deze zijn deels projectmatig aangepakt om de structurele inbedding te borgen en deels als 
losse activiteit om knelpunten op te lossen. Aan de hand van de materialiteit van de tekortkoming en 
samenhang in onderwerpen zijn prioriteiten gesteld en zijn de bevindingen van de Accountantsdienst rijk 
(ADR) ter hand genomen. Het verbetertraject is ondersteund met het uitvoeren van een risico-analyse 
zodat een verantwoorde set aan beheermaatregelen ontwikkeld en geïmplementeerd is. 
Sturing op het financieel beheer vindt plaats vanuit het Financieel Beheer Overleg waarin alle bij de 
uitvoering betrokken afdelingen, het Managementteam Bedrijfsvoering en het Directieteam van de 
inspectie het werk afstemmen. 
Na afloop van ieder kwartaal is er een afsluiting uitgevoerd. Op basis van interne audits is daarnaast ieder 
kwartaal een rapportage aan de directeur Bedrijfsvoering uitgebracht waarin de stand van zaken van alle 
belangrijke onderwerpen is opgenomen. De resultaten zijn benut om waar nodig bij te sturen of de 
ingezette lijn voort te zetten. 
De volgende onderwerpen zijn opgepakt:
• wagenparkbeheer
  er zijn vier met ADR besproken belangrijk beheersmaatregelen geïmplementeerd en uitgevoerd;
• inkoopprocessen
  het uitvoerende proces is gecentraliseerd, richtlijnen aangescherpt en de uitvoering extra gevolgd, met 
als resultaat een verbeterde kwaliteit;
• contractbeheer
  de uitvoering van beheersmaatregelen is aangescherpt en beschreven, de kwaliteit van de inkoop-
functie versterkt, het prestatie verklaren en het ramingproces zijn verbeterd;
• werking van de administratie
  uitvoering van periodieke interne beheersmaatregelen, schoning van tussenrekeningen, extra 
kwartaalaudits en inzet van extra deskundigen hebben geleid tot een stabiele administratie;
• ontvangsten
  er is een uniek registratienummer ingevoerd en de processen zijn ingericht volgens de vooraf vastge-
stelde uniforme procesinrichting met afdoende functiescheiding. Onzekerheden in de verantwoording 
van nog te realiseren opbrengsten zijn daardoor sterk verminderd.
Ten tijde van de afronding van dit jaarverslag waren nog geen definitieve cijfers voor de jaarrekening van 
de inspectie gereed. Deze cijfers en een toelichting daarop maken onderdeel uit van het jaarverslag Rijk 
2014 dat begin mei door de minister van Financiën aan de Tweede Kamer wordt aangeboden. 
Jaarverslag 2014 | 83
