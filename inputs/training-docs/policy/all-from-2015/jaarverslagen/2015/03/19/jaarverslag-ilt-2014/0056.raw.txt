In 2014 heeft de inspectie evenals in 2013 risicogerichte weginspecties verricht naar het voorkomen van 
overtredingen van de voorschriften op dit terrein. Er werd gecontroleerd op trajecten en op vrachtwagens 
waar de kans om overtreding het grootst leek. Bij 34% van de gecontroleerde voertuigen was in 2014 
sprake van cabotagevervoer, waarvan 6,2% illegaal. Van de in totaal 240 gecontroleerde buitenlandse 
voertuigen is bij 2% actuele illegale cabotage vastgesteld. 
Op basis van de weginspecties waarbij ongeveer 6% illegale cabotage werd vastgesteld heeft de inspectie 
bij 25 grote Nederlandse vervoerders met meerdere vestigingen in de EU en grote verladers in Nederland 
(bijvoorbeeld ferryvervoer) administratiecontroles uitgevoerd. Hierbij controleerde de inspectie de 
administratie van drie maanden.  Daaruit bleek dat buitenlandse vervoerders met hun vervoersmaterieel 
onder regie van de Nederlandse bedrijven frequent werden ingezet voor cabotagevervoer. Het overtre-
dingspercentage varieert tussen de 15 tot 20%. In totaliteit gaat het om 10.000 ritten of meer. 
Om een meer representatief beeld te verkrijgen zet de inspectie haar inventariserende onderzoek de 
komende jaren voort. Zij heeft voor de periode van twee jaar hiervoor extra capaciteit gekregen.
De inspectie stuurde dertig cabotagerapportages aan inspectiediensten in Litouwen, Polen, Hongarije en 
Roemenië. Dit leidde in vijftien gevallen tot een terugkoppeling door deze diensten aan de inspectie. In 
vrijwel alle situaties heeft dit geleid tot interventies richting de betrokken ondernemingen. Daarnaast zijn 
in de maanden mei en juni diverse verzoeken tot handhaving gedaan aan de zusterdiensten/organisaties 
handhaving wegvervoer in respectievelijk Letland, Polen, Roemenie, Duitsland, Litouwen, Slovenië over 
cabotagevervoer en/of niet voldoen aan de eis van reële vestiging. In ongeveer de helft van de gevallen 
volgde een passende respons.
manipulatie digitale tachograaf
De gerichte controles die de inspectie samen met de politie en RDW uitvoerde naar manipulatie van de 
digitale tachograaf vergden aanzienlijk meer tijd dan een reguliere inspectie, maar bleken noodzakelijk. 
Manipuleren van tachografen leidt tot verkeersonveiligheid en concurrentievervalsing. Deze gerichte 
aanpak blijkt effectief. In 2012 werden in 30% van de selectieve controles overtredingen vastgesteld. Het 
percentage overtredingen bij Nederlandse vrachtauto’s zakte in 2014 van 14 naar 9,5%. In 2014 is bij 18% 
van alle gecontroleerde voertuigen tijdens selectieve controles fraude geconstateerd. Opnieuw werd in 
buitenlandse voertuigen vaker fraude geconstateerd (22%) dan in Nederlandse voertuigen.  
Met ingang van 31 mei 2014 zijn de boetes voor fraude met de tachograaf in het vrachtverkeer fors 
verhoogd. De aanscherping van het sanctiebeleid moet bedrijven en chauffeurs stimuleren tot een betere 
en juiste registratie van de arbeids- en rusttijden.
overbelading
De inspectie heeft fysieke weginspecties uitgevoerd op de hoofdvervoerstromen ( vrachtverkeer op de 
hoofdwegtransportassen). Voor de voorselectie van de staandehoudingen is gebruik gemaakt van Weigh 
in Motion (WIM)-systemen. Het netwerk van WIM-meetpunten is medio 2014 landelijk dekkend 
geworden. De inspectie zet samen met Rijkswaterstaat in op het doen verminderen van overtredingen op 
het gebied van overbelading naar een niveau van minder dan 10%. Het systeem werkt nog niet optimaal 
(storingsgevoelig). Hierdoor is digitale handhaving nog niet mogelijk.
In 2014 zijn 5000 inspecties overbelading uitgevoerd, waarbij op basis van een voorselectie door het 
WIM-systeem vrachtwagens vervolgens fysiek zijn nagewogen. In vrijwel alle gevallen bleek de prese-
lectie terecht en resulteerde in een strafrechterlijke of bestuursrechtelijke sanctie of een waarschuwing. 
De naleving van de regels voor overbelading is op basis van de passages van de WIM-systemen op de 
rijkswegen ongeveer 85%.
54 | Inspectie Leefomgeving en Transport
