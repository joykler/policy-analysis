diversiteit
Wat betreft de Wayong/WSW streeft de inspectie naar de 1% norm in de personele bezetting. Dit betreft 
twaalf medewerkers. Deze doelstelling is in 2014 gerealiseerd.
ARBO
De inspectie werkt voortdurend aan het verder verbeteren van de veiligheid en de veiligheidscultuur. In 
2014 is de RI&E (Risico-Inventarisatie en –Evaluatie) getoetst. Dit biedt een handvat voor de organisatie, 
de verdere professionalisering en indiceert aandachtspunten op het terrein van arbeidsomstandigheden. 
organisatie
organisatiestructuur
De inspectie bereidde in 2014 twee (deel-) reorganisaties voor: als gevolg van de uitplaatsing van de 
taken op het terrein van nucleair en straling per 1 januari 2015 naar de Autoriteit Nucleaire Straling en 
Veiligheid (ANVS) is in 2014 een herordening van de leefomgevingsdomeinen voorbereid. Er ontstaan 
twee domeinen van een gelijke omvang en met een duidelijke indeling naar doelgroepen. 
In 2014 is de overdracht van de taken per 1 januari 2015 op het terrein van inkoop en aanbesteding naar 
de SSO voorbereid. Dit is in lijn met de uitgangspunten van het programma Compacte Rijksdienst. 
In het kader van de verdere invulling van het programma Compacte Rijksdienst heeft de inspectie een 
aantal van haar taken overgedragen aan Shared Service Organisaties (SSO’s) of Contractmanagers Rijk. 
De inspectie ondervond daarvan nog weinig profijt bij het afsluiten van contracten en het afnemen van 
facilitaire diensten. De nieuwe rollen, taken, verantwoordelijkheden en werkwijzen van de spelers in de 
keten zijn nog niet uitgekristalliseerd en eenduidig vastgelegd. Dit leidde onder meer tot de volgende 
knelpunten:
• er blijft veel uitvoerend werk bij de inspectie plaatsvinden. Zij levert input op het contract, zij krijgt de 
vragen over de centrale dienstverlener als daar geen loket is ingericht voor vragen en klachten etc. De 
meerwaarde van (tussen)schakels is daardoor niet altijd duidelijk. Er wordt nu meer tijd besteed aan 
regie en het uitvoeren van beheermaatregelen. 
• geen tijdige en duidelijke communicatie (o.a. in de vorm van managementrapportages) vanuit de 
contactpersonen naar de inspectie, waardoor processen en communicatie binnen de inspectie niet 
tijdig plaatsvinden. Dit heeft nadelige invloed gehad op het primaire proces van de inspectie;
• escalatie vindt op verschillende wijze plaats, urgentiebesef over het oplossen van problemen wordt 
niet altijd ervaren of de tussenschakels geven de afgegeven signalen niet goed of niet tijdig door;
• geen eenduidig proces voor het leveren van input bij de ontwikkeling van een contract en het 
evalueren van een contract. Dit veroorzaakt tijd- en kwaliteitsverlies;
• onjuiste overdracht bij mobiliteit van medewerkers;
• bij faillissement van een rijksleverancier ondervindt de uitvoeringsorganisatie de meeste last 
(deurwaarders, termijn waarop een oplossing wordt gevonden, communicatie over de tussenliggende 
periode).
informatiebeveiliging en integriteit
Het instrument van de quick scan BIR (risicoanalyse) is in 2014 over de gehele breedte van informatie-
voorziening ingezet. Dit heeft geleid tot het uitvoeren van zeventien quick scans in 2014 waarmee begin 
2015 voor alle processen en systemen die als hoofdsysteem per domein zijn gekwalificeerd, een risico-
analyse is uitgevoerd. Er is in het programma ‘Beheer op orde’ gewerkt aan een aantal specifieke 
maatregelen om het autorisatiebeheer verder te verbeteren. Hiermee is uitvoering gegeven aan de 
verdere implementatie van de regelgeving zoals BIR(Baseline Informatiebeveiliging Rijk) en VIR (Voor-
schrift Informatiebeveiliging Rijk). Alle registraties over de vertrouwensfuncties en die voorgeschreven in 
de Wet bescherming Persoonsgegevens (WBP) zijn in 2014 geactualiseerd.
Jaarverslag 2014 | 79
