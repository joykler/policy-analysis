de daaraan verbonden (infra-)onderhoudscontracten. Omdat de kwaliteit van het spoor van groot belang 
is voor de veiligheid blijft de inspectie nadrukkelijk aandacht besteden aan de vastlegging van deze 
normen en zal zij toezien op de door te voeren verbeteringen. 
verscherpt toezicht op ProRail en NS­Reizigers (NSR)
NSR en ProRail hebben in 2013 en 2014 onder verscherpt toezicht gestaan. Eind 2014 waren nog niet alle 
overtredingen opgeheven die waren geconstateerd in het onderzoek naar aanleiding van het botsen van 
twee reizigerstreinen bij Amsterdam Westerpark in 2012. Twee procent van het totaal aantal treinen 
wordt door de verkeersleiding van ProRail nog steeds niet conflictvrij gepland. Hierdoor zijn er dus nog 
steeds risico’s in de dienstregeling. Het verscherpt toezicht op ProRail en NS blijft daarmee nog van 
kracht.
stoptonend sein (STS­)passages.
3
Hoewel er nog steeds een dalende trend is in het aantal STS-passages
 is het voor 2010 gestelde doel nog 
niet gehaald. Voorlopige cijfers over 2014 lijken aan te geven dat in 2014 voor het eerst het doel wel 
wordt gehaald. Vooralsnog blijft de inspectie  daarom de STS-passages en hun oorzaken nauwgezet 
volgen. In 2014 is voor het eerst een machinist gesanctioneerd met het opleggen van een bestuurlijke 
boete. Er was hier sprake van het beïnvloeden van het treinbeveiligingssysteem waardoor een STS-
passage ontstond. De opgelegde boete aan de machinist is later ingetrokken omdat de toelichting op de 
van toepassing zijnde beleidsregel niet duidelijk was op het punt van het aantonen van verwijtbaarheid. 
Eind 2014 is een aangepaste toelichting in de beleidsregel opgenomen.
interventies railvervoer aantal
voorlichting geven 48
waarschuwing 102
last onder dwangsom 6
bestuursdwang 3
verscherpt toezicht 2
bestuurlijke boete 3
incidentafhandeling en onderzoek
Een goederentrein ontspoorde bij Borne als gevolg van een gebroken wielband. Hoewel er voorafgaand 
aan de breuk signalen waren van een mogelijk defect aan de wielband, heeft gebrekkige communicatie 
tussen betrokken partijen ertoe geleid dat aan de signalen geen gevolg is gegeven. De inspectie heeft 
CapTrain en Voestalpine Railpro gelast aan te geven welke maatregelen zij gaan nemen om de geconsta-
teerde overtredingen op te heffen en herhaling in de toekomst te voorkomen.
 
Op 19 februari 2014 raakte het treinverkeer in de avondspits fors ontregeld als gevolg van het buiten 
gebruik nemen van sporen rondom Den Haag en Rotterdam. De inspectie en ProRail voerden elk 
afzonderlijk onderzoek uit naar de oorzaken. De inspectie stelde vast dat er geen sprake was van een 
acuut gevaarlijke situatie die om direct ingrijpen vroeg. Beide onderzoeken vermelden dat binnen ProRail 
de gebruikelijke procedures om een buitendienststelling beheerst te laten verlopen niet juist zijn gevolgd. 
Het uitvoerend personeel had te weinig kennis van het buitengebruik stellen van sporen wat heeft geleid 
tot onnodig veel hinder voor de reizigers. 
3 Op basis van cijfers 2013 (bron: STS-rapportage 2013)
46 | Inspectie Leefomgeving en Transport
