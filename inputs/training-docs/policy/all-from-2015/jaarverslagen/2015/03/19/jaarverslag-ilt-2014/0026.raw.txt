Bij bestuursrechtelijke sancties is de importeur gedwongen op zijn kosten het onveilige vuurwerk van de 
markt te halen en te vernietigen. Hier blijkt een zwaardere prikkel van uit te gaan.
In de handelsketen zijn ook in 2014 afgekeurde partijen (consumenten)vuurwerk aangetroffen. Zwaar en 
illegaal vuurwerk wordt steeds vaker via het internet besteld en per postpakket verzonden. De inspectie 
sloot een convenant met PostNL over de uitwisseling van gegevens (o.a. gegevens van geadresseerden/
afzenders) over het vervoeren van onveilig consumenten vuurwerk per postpostpakket. In 2015 wordt 
ook met andere postpakketbedrijven een dergelijk convenant afgesloten.
In het laatste kwartaal van 2014 is gestart met diepgaande administratieve controles bij importeurs van 
vuurwerk. Handelsstromen binnen de vuurwerkketen zijn inzichtelijk gemaakt. Daarbij is ook in de 
financiële administratie gecontroleerd of afgekeurde partijen vuurwerk ook daadwerkelijk uit de markt 
gehaald en vernietigd zijn en dus niet weglekken naar het illegale circuit. Het toezicht daarop is in 2014 
geïntensiveerd en dit wordt in 2015 gecontinueerd.
Begin 2014 zijn alle importeurs van vuurwerk tijdens een bijeenkomst er op gewezen dat zij een kwali-
teitsslag moeten maken. In het verleden werden uitsluitend strafrechtelijke instrumenten gebruikt bij de 
handhaving. De inspectie kondigde de geïntensiveerde handhaving aan en gaf aan dat vanaf 1 september 
2014 ook bestuursrechtelijke instrumenten (last onder dwangsom) ingezet zouden worden. 
De inspectie startte twintig procedures tot het opleggen van een last onder dwangsom op. Naar 
aanleiding van ingebrachte zienswijzen is bij drie zaken de procedure niet verder doorgezet. Alle overige 
procedures lopen nog (fase van het kenbaar maken van een zienswijze of de fase van bezwaar/beroep). 
In totaal gaat het om 122.848 kg vuurwerk met een totaalbedrag aan dwangsommen van € 1.627.650.
In 2014 zijn in het kader van de Wecg 43 waarschuwingsbrieven verstuurd. 
interventies explosiegevaarlijke stoffen aantal 
voorlichting geven 1
waarschuwing 45 
last onder dwangsom 20
PV of preweeg (opsporing) 35
samenwerking
De inspectie heeft in 2014 internationale initiatieven opgezet om informatie en ervaringen uit te wisselen. 
Daarnaast zijn tussen de politie en de inspectie werkafspraken gemaakt over de afstemming van de Wet 
Wapens en de Munitie en de Wecg, om de administratieve lasten van ondertoezichtstaanden (herladers) 
te beperken. 
24 | Inspectie Leefomgeving en Transport
