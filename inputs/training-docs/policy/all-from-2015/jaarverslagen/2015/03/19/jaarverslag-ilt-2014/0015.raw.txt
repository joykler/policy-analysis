buisleidingen
Van de meeste exploitanten van buisleidingen zijn begin dit jaar tijdig de opgaven van bijna-incidenten in 
2013 ontvangen. Vergeleken met de twee voorgaande rapportagejaren is een lichte daling van het aantal 
bijna-incidenten bij buisleidingen ingezet. In verreweg de meeste gevallen zijn werkzaamheden door 
derden (graafschades) de belangrijkste oorzaak van deze incidenten. Op basis van de informatie van de 
afgelopen jaren over bijna-incidenten kan de inspectie haar rol als toezichthouder scherper invullen.  
De inspectie kan bijvoorbeeld beter inschatten of het opvallend is dat een exploitant (bijna) nooit 
incidenten meldt. Zowel de exploitanten als de inspectie kunnen lering trekken uit de bijna-incidenten. 
De exploitanten van olievoerende buisleidingen hebben alle externe veiligheidsknelpunten rondom hun 
leidingen opgelost of is dit begin 2015 gebeurd. Zij hadden een half jaar uitstel gekregen tot 1 juli 2014.  
De inspectie heeft alle door de exploitanten voorgenomen maatregelen beoordeeld.
Aan enkele olie-exploitanten die niet tijdig een of meer van hun knelpunten hadden opgelost is een last 
onder dwangsom in het vooruitzicht gesteld.
 
Bij de exploitanten van overige chemische stoffen, waarvoor op 1 juli 2014 het Besluit Externe Veiligheid 
Buisleidingen (Bevb) in werking is getreden, zijn eerste inspecties uitgevoerd op aanwezigheid van de 
verplichte veiligheidsbeheerssystemen. Bij de tot eind 2014 uitgevoerde inspecties ontbreekt dit 
beheerssysteem nog vaak. Daarmee is de borging van een goed buisleidingenbeheer door de exploitant 
nog onvoldoende transparant. Deze inspecties worden in 2015 voortgezet.
Bij de exploitanten voor olie en gas zijn de in 2013 gestarte audits op ‘prestatiemeting en verantwoor-
ding’ voortgezet. Nog steeds schiet de naleving door de exploitanten op dit speerpunt tekort, dit ondanks 
de pogingen van de brancheorganisatie VELIN om haar leden aan te zetten tot betere naleving. 
genetisch gemodificeerde organismen (ggo’s)
Het aantal veldproeven met genetisch gemodificeerde gewassen in Nederland vertoont al enkele jaren 
een dalende lijn. In 2014 zijn alle proefvelden bezocht. Daarbij zijn geen tekortkomingen geconstateerd. 
Ook in 2014 waren er weer enkele incidenten en bijna ongelukken bij werkzaamheden met genetisch 
gemodificeerde organismen (ggo’s). Het ging daarbij steeds om ingeperkt gebruik van micro-orga-
nismen. Opvallend vaak waren er problemen met het inactief maken van de gebruikte organismen.  
De incidenten hebben niet geleid tot milieuschade of gezondheidsproblemen. 
In 2014 zijn met een aantal vergunninghouders voorbereidingen getroffen om tot een convenant te 
komen. Naar verwachting leidt dit in 2015 tot enkele convenanten.
In 2015 treedt naar verwachting het herziene Besluit genetisch gemodificeerde organismen milieubeheer 
en de bijbehorende Regeling in werking. Besluit en regeling leggen meer verantwoordelijkheid bij 
gebruikers. De inspectie besteedde daarom dit jaar bij het toezicht al in toenemende mate aandacht aan 
de wijze waarop hieraan door de vergunninghouders invulling moet worden gegeven.
De inspectie legde in twee gevallen het werk stil. In één geval zijn grondwerkzaamheden voor de bouw 
tijdelijk stilgelegd door de vondst van asbest en in een ander geval is de bouw tijdelijk stilgelegd omdat er 
niet werd voldaan aan een essentiële eis.
interventies veiligheid, mens en omgeving aantal 
voorlichting geven 9
waarschuwing 148
last onder dwangsom 33
stilleggen van de activiteit 2
Jaarverslag 2014 | 13
