toezicht
toezicht goederenvervoer over de weg realisatie planning realisatie 
2013 2014 2014
aantal convenanten* 27 35 33
objectinspecties (incl. controle op overbelading) 7.444 14.000 11.375
administratiecontroles 628 750 623
 waaronder t.b.v. I-SZW 20 20
digitale inspecties 0 1.500 0
aantal geïnspecteerde bedrijven/OTS 750 623
* aantal vigerende convenanten aan het einde van het jaar
De inspectie sloot in 2014 vijf handhavingsconvenanten af. Dit betrof drie nieuwe convenanten met 
transportbedrijven en twee verlengingen met vijf jaar van reeds lopende convenanten. Ondanks de 
bereidheid van bedrijven tot medewerking aan een vrijwillige audit blijft, evenals in voorgaand jaar, het 
afsluiten van convenanten achter. Bedrijven blijken meer tijd nodig te hebben om hun bedrijfsprocessen 
en systemen compliant te maken. 
De inspectie sloot twee samenwerkingsconvenanten af. Het convenant met de NIWO gaat over gege-
vensuitwisseling. Beide partijen willen voorkomen dat vergunningen door transportondernemingen 
worden gebruikt om niet-legale activiteiten uit te voeren. Ook zijn afspraken gemaakt over de gegevens-
uitwisseling in het kader van het Electronic Register of Road Transport Undertakings (ERRU). In het 
convenant wordt omschreven hoe die gegevensuitwisseling geschiedt, waarbij rekening is gehouden met 
de geldende regelgeving op het terrein van de persoonsbescherming.
Ook in het samenwerkingsconvenant met de Stichting VNB (Vervoersbond Naleving cao Beroepsgoede-
renvervoer) zijn afspraken vastgelegd met betrekking tot gegevensuitwisseling. Doel van het convenant 
is een betere naleving van de cao en van de regels rondom rij- en rusttijden bij bedrijven in de sector 
transport en logistiek.
Samen met de NIWO heeft de inspectie een eerste onderzoek naar de vof-constructies uitgevoerd. Het 
betrof zes vof’s met in totaal 150 vennoten. Bij de NIWO en de inspectie komen al jaren meldingen 
binnen over het misbruik van communautaire vergunningen door vof’s binnen het wegvervoer. Daar-
naast constateerde de inspectie veel overtredingen bij dergelijke firma’s tijdens weginspecties. Uit de 
eerste bevindingen blijkt dat de onderzochte vof’s niet werken binnen de randvoorwaarden van de 
communautaire vergunning, waardoor de individuele vennoten feitelijk als eigen zelfstandige rijders 
moeten worden aangemerkt. De vof’s krijgen een herstelperiode van zes maanden om de ongewenste 
situatie te herstellen. Bovendien bleken twee firma’s feitelijk niet actief. Daarnaast zijn diverse overtre-
dingen geconstateerd (vormen van manipulatie tijdregistratie rij- en rusttijden, structureel overtreden 
rij- en rusttijden, incidentele en in één geval structurele overbelading, onjuiste, onvolledige en magere 
jaarlijkse rapportages VLG/ADR)
illegale cabotage
Voor cabotage, het binnenlands vervoer door buitenlandse vervoersondernemingen in Nederland, 
gelden beperkende voorschriften die zijn vastgelegd in de Europese Verordening 1072/2009/EG. Over -
treding van de cabotageregels door buitenlandse transportbedrijven kan worden vastgesteld door 
objectinspecties op de weg en door administratiecontroles bij bedrijven geselecteerd op basis van 
objectinspecties.
Jaarverslag 2014 | 53
