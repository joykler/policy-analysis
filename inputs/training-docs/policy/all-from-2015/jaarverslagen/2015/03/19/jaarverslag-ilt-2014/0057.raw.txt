Uit de inspecties met behulp van voorselectie door de weeglussen stelde de inspectie vast dat de 
gemiddelde zwaarte van de geconstateerde overtredingen afneemt. Gelijktijdig echter nam de naleving 
als geheel echter iets af.
aanpak schijnconstructies en arbeidsmarktfraude
Samen met de I-SZW zijn vijftien transportbedrijven onderzocht op schijnconstructies en arbeidsmarkt-
fraude. Bij negen van de onderzochte bedrijven werd een schijnconstructie en overige misstanden 
vastgesteld. De inspectie constateerde bij 90% van de bedrijven één of meer overtredingen. De overtre-
dingen betroffen onder meer het niet voldoen aan de eis van reële vestiging, een onvolledige of onbe-
trouwbare rij- en rusttijdenregistratie, bedrijfsvoering zonder vergunning, oneigenlijk gebruik van 
transportvergunningen, niet voldoen aan de eis van dienstbetrekking en vermeende collegiale inhuur 
(structurele uitbesteding arbeid). In drie gevallen van een aantoonbare schijnconstructie verzocht de 
inspectie tot intrekking van de vergunning aan haar collega-inspectie in het land van herkomst. Omdat 
selectief is geïnspecteerd zijn de resultaten niet representatief voor de hele transportsector.
interventies goederenvervoer over de weg aantal
waarschuwing 2.591
bestuurlijke boete 658
opsporing
Er deden zich in 2014 in tenminste vijf gevallen feiten of omstandigheden voor die participatie van de 
inspectie in een opsporingsonderzoek onder regie van het Openbaar Ministerie noodzakelijk maakten. 
Het betrof hier milieufraude, valsheid in geschrifte, uitkeringsfraude en uitbuiting. De verdere afhande-
ling van dit strafrechtelijke traject is in handen van het OM.
samenwerking
De samenwerking met de NVWA heeft in tien gevallen geleid tot hoge bestuurlijke boetes en processen-
verbaal vanwege het overtreden van de regels voor internationaal dierenvervoer en het transport van 
meststoffen. In vijf gevallen legde de inspectie een last onder dwangsom op om naleving van regelgeving 
te bevorderen.
Nederland, België en Luxemburg hebben op 3 oktober 2014 het Benelux-verdrag ondertekend om 
grensoverschrijdend samen te werken rond wegvervoerinspecties. In 2014 zijn drie gezamenlijke 
weginspecties uitgevoerd. Doel van de samenwerking is het delen van kennis om zo te komen tot grotere 
uniformiteit van controlepraktijken tussen de landen. De drie partnerlanden vervullen met dit verdrag 
een voortrekkersrol binnen de Europese Unie. Het verdrag staat toe dat andere landen en deelstaten 
kunnen toetreden tot de grensoverschrijdende samenwerking. 
Binnen de Euro Control Route (ECR) is op initiatief van de Benelux-landen het besluit genomen dat de 
ECR gaat verzelfstandigen in de vorm van een Europese Groepering voor Territoriale Samenwerking, 
(EGTS). De inspectie heeft daarbij een initiërende en participerende rol gespeeld in zowel Benelux als ECR 
verband als pleiter voor zelfstandigheid van de ECR in het publieke domein. 
Nederland (ILT) is van 1 juli 2014 tot 1 juli 2015 voorzitter van de ECR. De prioriteiten van het Nederlandse 
voorzitterschap zijn gericht op de verdere realisatie van de ECR verzelfstandiging, het werven van nieuwe 
ECR leden binnen de nog niet aangesloten lidstaten en het introduceren van innovatieve toezichtstrate-
gieën. Op 17 en 18 juni 2015 organiseert de inspectie de jaarlijkse ECR conferentie; ‘beter toezicht, minder 
inspecties’. 
Jaarverslag 2014 | 55
