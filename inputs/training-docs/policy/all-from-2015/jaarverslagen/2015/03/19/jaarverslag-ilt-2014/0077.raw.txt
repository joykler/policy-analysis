Verder blijkt dat AOC-houders en vliegscholen relatief minder goed scoren op organisatie- dan op 
kwaliteitsrisico. Met de introductie van Safety Management System (SMS) bij AOC-houders en de 
implementatie van toezicht op SMS, verwachten we dat dit risico vanaf volgend jaar beter kan worden 
beheerst.
In 2014 werkte de inspectie verder aan de invoering van een maturity model als indicator voor het 
ontwikkelingsstadium van het veiligheidsmanagementsysteem van de overheid en van afzonderlijke 
bedrijven.
De vluchtvoorbereiding van piloten in de general aviation is vaak nog niet in orde. In een aantal gevallen 
zijn aannames en berekeningen omtrent de massa- en balansverdeling niet juist en ook zijn de lucht-
waardigheidscertificaten (Airworthiness Review Certificates ARC)) niet altijd aan boord of niet geldig. Dat 
blijkt uit een aantal thema-inspecties van de inspectie en de politie. Doel van de inspecties was ten eerste 
om te controleren of de vliegers zich houden aan de veiligheidsregels voor de vluchtvoorbereiding, zoals 
massa- en balansverdeling en olie- en brandstofmanagement en het mee te voeren van luchtwaardig-
heidscertificaten en ten tweede het verhogen van de algemene vliegveiligheid als preventief signaal.
Samenvattend heeft het uitgevoerde toezicht in 2014 effect gehad. Bestuurlijke gesprekken en schor -
singen bij niet goed nalevende bedrijven hebben geresulteerd in een betere naleving. Daarom wordt deze 
manier van toezicht in 2015 voortgezet. 
incidentafhandeling en onderzoek
In 2014 was wederom sprake van een stijging van de meldingen van 12.000 naar ruim 14.000 voorvallen.
De activiteiten van Analysebureau Luchtvaartvoorvallen (ABL) zijn vraaggestuurd en worden niet 
gepland. Het bureau heeft vooral een registratieve, analyserende en onderzoekende functie. Vragen aan 
het ABL en publicaties kunnen een rol spelen in het risicomanagement van sectorpartijen. 
Binnen het zogenoemde ABL+ vindt afstemming met sectorpartijen plaats over mogelijke risico’s.  
De sectorpartijen leveren hun expertise en dragen onder andere bij aan de organisatie van symposia. 
In 2014 is geen ABL-symposium georganiseerd. Onderzoeksresultaten over onderhoud en push-back 
incidenten zijn met de sector gecommuniceerd. 
samenwerking
De inspectieprogramma’s worden de komende jaren waar mogelijk en zinvol op elkaar afgestemd met 
onder meer de I-SZW, de Douane, de politie, Kmar en de NVWA. 
In het kader van de overgedragen taken van I-SZW heeft de inspectie in 2014 de gevolgen van luchtkwali-
teit in vliegtuigen laten onderzoeken. Het onderzoek zal in 2015 openbaar worden gemaakt. Samen met 
de Landelijke Eenheid van de Nationale Politie voerde de inspectie in 2014 vier thema-inspecties uit naar 
de operationele eisen (zoals de vluchtvoorbereiding) in de general aviation.
Jaarverslag 2014 | 75
