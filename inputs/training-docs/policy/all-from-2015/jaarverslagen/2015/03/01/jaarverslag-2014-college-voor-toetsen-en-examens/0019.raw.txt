college voor toetsen en examens - jaarverslag 2014 19
bevelingen over het versterken van de examenketen, voortkomend uit de examendiefstal in 
Rotterdam in 2013, gaan doorvoeren. De keten versterkt legt tevens de basis voor een verdere 
verbetering van de verpakking van examendocumenten.
Verdiepend onderzoek normeringssystematiek 
De Inspectie van het Onderwijs voert op de werkzaamheden van het College eens per vier jaar 
een verdiepend onderzoek uit. Het onderwerp dat de inspectie daarvoor in 2014 koos, was de 
normerings systematiek. Daarbij ging het met name om de voortgang die geboekt is sinds de 
audit van de normeringssystematiek uit 2010, uitgevoerd door de hoogleraren Sijtsma en 
Hoijtink. Het CvTE en de inspectie spraken af dat het CvTE in 2014 eerst een eigen intern 
onderzoek uit zou voeren. Speciefi ke aandacht kreeg de systematiek om algemene vaardig -
heidsverschillen te kunnen constateren ten opzichte van populaties examenkandidaten van 
vóór de aanscherping van de uitslagregels (in 2012). 
Het rapport dat daarover is gemaakt, is voorgelegd aan de hoogleraren Glas en Meijer. Na hun 
goedkeuring is het rapport aangeboden aan de inspectie. Op basis van de uitkomsten van dit 
onderzoek zal de inspectie bepalen hoe zij haar eigen verdiepende onderzoek inricht. 
2.5.2 De centrale examens
Voor de centrale examens VO was 2014 inhoudelijk gezien een heel goed examenjaar.  
Het grootste gedeelte van de examenperiode is rustig verlopen. Wel ondervond een deel  
van de vmbo-kandidaten problemen bij het digitale centrale wiskunde KB.
Vmbo: nieuwe uitslagregel
Voor het vmbo was dit jaar een extra uitslagregel van kracht: de vmbo-leerlingen moesten  
voor Nederlands minimaal een vijf als eindcijfer halen. De vmbo-kandidaten van 2014 bleken 
op de centrale examens even vaardig als de vmbo-leerlingen die in 2013 eindexamen deden. 
De vaardigheidsverbetering ten opzichte van 2011 en eerder is vastgehouden. Het resultaat 
voor Nederlands vmbo als nieuw kernvak week daarbij niet af van de andere vakken.
Havo/vwo: vaardigheidsstijging kernvakken
Bij het havo en het vwo was er in 2014 ook sprake van een vaardigheidsstijging ten opzichte 
van 2011 en eerder. Die vaardigheidsstijging betrof alleen de kernvakken (Nederlands, Engels 
en wiskunde). Voor de niet-kernvakken was die stijging er – anders dan in 2012 en 2013 – niet. 
Voor de niet-kernvakken was er sprake van een lichte vaardigheidsdaling ten opzichte van  
2012 en 2013.
Examenloket en Examenlijn
Op initiatief van het CvTE is het Examenloket opgericht. Dit nieuwe loket is ondergebracht bij 
het onderdeel ICO VO van DUO Zoetermeer. Het toenemend aantal vragen rond het (centraal) 
examen dat de afgelopen jaren het CvTE, de dienst Burgerbrieven van OCW en de inspectie 
bereikte kon zo bij elkaar worden gebracht. Doel van het loket is om deskundig en snel  
vragen van scholen te beantwoorden of over te dragen aan de samenwerkende partners.  
Op die manier wordt de beantwoording eenduidiger en worden dubbel gestelde vragen  
sneller getraceerd. 
Inhoudsopgave ↑
