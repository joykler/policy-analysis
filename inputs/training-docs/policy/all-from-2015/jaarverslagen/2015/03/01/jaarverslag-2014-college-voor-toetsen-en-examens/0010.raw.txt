college voor toetsen en examens - jaarverslag 2014 10
1 een nieuwe naam en nieuwe taken
1.1 Inleiding 
Het jaar 2014 heeft voor het CvTE in het teken gestaan van veel nieuwe ontwikkelingen. Sinds  
1 augustus 2014 heet het College voor Examens ocffi ieel het College voor Toetsen en Examens, 
het CvTE. Vanaf dat moment is het CvTE ocffi ieel verantwoordelijk voor de Centrale Eindtoets in 
het primair onderwijs. Ook is dit jaar een start gemaakt met de eerste ontwikkeling van de 
diagnostische tussentijdse toets, de DTT. Eerder waren aan het takenpakket van het CvTE al 
toegevoegd: de rekentoets VO en de centrale examens taal en rekenen in het mbo. De reken-
toets en de centrale examens in het mbo worden dit schooljaar (2014-2015) voor het eerst als 
reguliere toets of examens afgenomen. Ook de vernieuwing van het computerexamensysteem 
Facet heeft tot resultaat geleid: versie 3.0 is dit jaar ocffi ieel aan DUO overgedragen, die het 
beheer ervan voor zijn rekening zal nemen. 
In dit eerste hoofdstuk worden de nieuwe taken en ontwikkelingen geschetst, waarbij niet 
alleen stilgestaan wordt bij het nieuwe, maar ook bij: hoe wordt bij deze nieuwe ontwikkelingen 
gebruikgemaakt van bestaande kennis en ervaring? Kennis, ervaring en manieren van werken 
die hun waarde hebben bewezen in de bestaande taakgebieden van het CvTE: de centrale 
examens in het VO, de staatsexamens VO, de staatsexamens NT2 en het adviseren rondom 
kandidaten met een beperking (VO/mbo).
Behalve dat de nieuwe naam nieuwe taken en nieuwe werkzaamheden in gang zette, vroeg 
ook de naamswijziging zelf om actie: alle communicatie waarin sprake was van ‘CvE’ werd 
omgezet naar ‘het CvTE’, de website kreeg een nieuwe URL (hetcvte.nl), alle medewerkers 
ontvingen een nieuw e-mailadres en alle relaties werden op de hoogte gebracht van de nieuwe 
situatie zodat zij hun communicatie daarop konden aanpassen. 
1.2 Centrale Eindtoets PO
Het CvTE dankt zijn nieuwe naam, College voor Toetsen en Examens, in de eerste plaats aan de 
Wet op het primair onderwijs. In deze wet is de verplichting vastgelegd dat alle leerlingen van 
groep 8 een eindtoets afleggen. Het CvTE is verantwoordelijk voor de Centrale Eindtoets die door 
de overheid wordt aangeboden. Naast de Centrale Eindtoets zijn er nog twee eindtoetsen 
toegelaten. Scholen kunnen kiezen welke eindtoets zij gebruiken. 
Voor het primair onderwijs is het CvTE een nieuwe speler. De Centrale Eindtoets bouwt voort 
op de Eindtoets basisonderwijs van Cito, in de volksmond: de Citotoets. De Centrale Eindtoets 
wordt onder regie van het CvTE doorontwikkeld, te beginnen met het implementeren van de 
referentieniveaus in de Centrale Eindtoets. De samenwerking – Cito toetsconstructie, CvTE 
vaststelling en regie – is binnen het CvTE al jaren bekend van de centrale examens VO. Van die 
kennis, ervaring en know how wordt ook bij de invoering en verdere ontwikkeling van de 
Centrale Eindtoets gebruikgemaakt. 
>> Zie ook paragraaf 2.1 
Inhoudsopgave ↑
