college voor toetsen en examens - jaarverslag 2014 23
2.6 Computerexamens 
In 2014 is er rond de 1,4 miljoen keer een examen of een toets op de computer afgenomen.  
Het gaat daarbij om de centrale examens in het vmbo BB en KB, de minitoetsen van het cspe 
in het vmbo BB, KB en GT, de examens taal en rekenen in het mbo, de rekentoets in het VO  
en de diagnostische tussentijdse toets in het VO (pilot). 
De meeste digitale afnames vonden plaats in ExamenTester, het computerexamensysteem van 
Cito dat al een aantal jaren wordt gebruikt. Een kleiner deel van de digitale afnames is gedaan 
in het nieuwe Facet, ontwikkeld door DUO (samen met de externe partijen Trifork en Citrus). 
De komende twee jaar wordt de inzet van ExamenTester afgebouwd en vinden alle digitale 
afnames in Facet plaats. Facet 2.0 is in het voorjaar van 2014 gebruikt op ongeveer 150 exame-n
locaties. In het najaar namen een aantal mbo-instellingen examens af in Facet 3.0 en is Facet 
3.0 geïnstalleerd en getest op zo’n 600 VO-scholen voor de afnames in 2015.
Verloop
De digitale afnames verliepen over het algemeen voorspoedig. ExamenTester was erg stabiel 
en functioneerde vrijwel foutloos. Facet draaide in het voorjaar nagenoeg probleemloos,  
maar had in het najaar meer last van problemen. Door de grotere belasting op het systeem 
manifesteerde zich een aantal kinderziektes, waar de deelnemende mbo-instellingen  
tegenaan liepen. De problemen zijn aan het einde van het jaar allemaal verholpen, zodat de 
afnames in 2015 met vertrouwen tegemoet worden gezien.
In het voorjaar bleek dat de rekenmachine die bij de digitale examens via de computer wordt 
aangeboden, bij sommige kandidaten voor problemen zorgde omdat hun eigen rekenmachine 
een andere werking had dan de computerrekenmachine. Om deze kandidaten tegemoet te 
komen, werd hun toegestaan het examen opnieuw af te leggen.
Door de toename van het aantal scholen en instellingen dat deelnam aan digitale examens en 
toetsen in Facet, nam ook de druk op de Facet-helpdesk bij DUO toe. Plannen om deze uit te 
breiden en te professionaliseren zijn in december in gang gezet.
Ontwikkeling Facet
In de zomer is Facet 3.0 ter beschikking gesteld aan de scholen en instellingen. In Facet 3.0 zit 
een groot aantal verbeteringen die tijdens pilotevaluaties door de scholen zijn genoemd.  
Zo is het mogelijk digitale examens en toetsen online af te nemen, is de systeemcheck vereen-
voudigd en het plannen van toetsen en examens verbeterd. Ook is er nu een online oefen-
omgeving beschikbaar, waarmee leerlingen op school en thuis toetsen en examens kunnen 
oefenen (zie: http://oefenen.duo.nl ). Daarnaast is er aan Facet 3.0 nieuwe functionaliteit 
toegevoegd met het oog op de diagnostische tussentijdse toets. 
Inhoudsopgave ↑
