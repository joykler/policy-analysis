college voor toetsen en examens - jaarverslag 2014 14
Juridische zaken
Omdat het afnemen van een eindtoets nu verplicht is, heeft het CvTE voor de Centrale  
Eindtoets een aantal ocffi iële regelingen vastgesteld. Die regelen onder meer zaken rondom 
afnamep erioden, hulpmiddelen en aangepaste afnames van de Centrale Eindtoets PO en 
rondom beoordelingsnormen en de daarbij behorende scores. 
Adaptieve Centrale Eindtoets
In augustus 2014 is er een plan van aanpak opgeleverd voor de realisatie van een adaptieve 
Centrale Eindtoets die per 2018 de Centrale Eindtoets moet vervangen. Iedere leerling krijgt 
met de adaptieve eindtoets, ook wel ‘toetsen op maat’ genoemd, de gelegenheid te laten zien 
op welk niveau hij rekenen en taal beheerst. Het is een toets waarvan de inhoud van de 
opgaven zich automatisch aanpast aan het niveau van de leerling. Alle leerlingen worden 
daarmee uitgedaagd het maximale uit zichzelf te halen bij het maken van de toets.
Het plan voor de adaptieve Centrale Eindtoets is in samenwerking met Cito en DUO tot stand 
gekomen. In overleg met OCW is door Kennisnet een onderzoek uitgevoerd naar de stand van 
de ICT in het primair onderwijs en te verwachten ontwikkelingen naar 2018. Op grond van  
dit onderzoek kiest het CvTE ervoor om per 2018 een digitale adaptieve toets aan te bieden.  
In 2014 is de itemproductie voor de toets van 2018 gestart. De adaptieve Centrale Eindtoets  
zal worden afgenomen met behulp van het computerexamensysteem Facet. 
Ankersets taalverzorging 1F en 2F
Het ministerie van OCW heeft, in aanvulling op en naar analogie van het project referentie -
sets, het CvTE opdracht gegeven om een project ankersets taalverzorging 1F en 2F te starten.  
In dit project worden sets met opgaven ontwikkeld voor taalverzorging op niveau 1F en 2F. 
Deze sets worden genormeerd en krijgen een referentiecesuur. De ankersets taalverzorging 
zijn speciefi k gericht op het primair onderwijs. Dat is de reden waarom de term ‘ankersets’ 
gehanteerd wordt, in plaats van de naam ‘referentiesets’. Referentiesets hebben een sector-
overstijgend karakter. Het project ankersets is in 2014 gestart en zal in 2015 een vervolg 
krijgen. 
2.2 Diagnostische tussentijdse toets 
Met de diagnostische tussentijdse toets, de DTT, begeeft het CvTE zich op een nieuw terrein. 
Het is voor het eerst dat het CvTE een toets ontwikkelt met een diagnostisch (formatief) 
karakter. Scholen blijken enthousiast voor dit product; in korte tijd meldden zich ruim 150 
scholen aan voor de pilot. In de wijze waarop dit pilottraject is opgezet, wordt gebruikgemaakt 
van de ervaring binnen het CvTE. 
Pilot diagnostische tussentijdse toets
Naar aanleiding van het wetsvoorstel Leerlingvolgsysteem en diagnostische tussentijdse toets voortgezet 
onderwijs heeft het ministerie van OCW aan het CvTE de opdracht gegeven te starten met de 
ontwikkeling van een diagnostische tussentijdse toets (DTT). Stichting Cito, DUO en SLO  
zijn partners in deze ontwikkeling. Het is de uitdrukkelijke wens van de staatssecretaris  
van OCW dat de DTT ontwikkeld wordt in nauwe samenwerking met het onderwijsveld.  
In september 2014 is daarom een meerjarige pilot gestart, waaraan scholen vrijwillig kunnen 
deelnemen. Samen met 150 VO-scholen (vmbo, havo en vwo) uit heel Nederland zal intensief 
Inhoudsopgave ↑
