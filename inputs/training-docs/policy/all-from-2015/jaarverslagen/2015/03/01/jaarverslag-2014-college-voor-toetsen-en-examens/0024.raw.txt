college voor toetsen en examens - jaarverslag 2014 24
2.7 Staatsexamens VO
Ook in 2014 valt er weer een flinke toename van het aantal kandidaten te constateren ten 
opzichte van vorig jaar. Met name het aantal kandidaten uit het vso (voortgezet speciaal 
onderwijs) dat aan de staatsexamens deelneemt, is met een kwart toegenomen. 
Toename aantal kandidaten
De toename in het vso is vooral toe te schrijven aan de groei van het aantal basisberoepsge richte 
en kaderberoepsgerichte kandidaten. Een deel van de vso-scholen kan om verschillende redenen 
niet tot samenwerking komen met een reguliere vmbo-school voor onderwijs en examinering 
van het praktijkvak. Op aandringen van deze vso-scholen zijn door OCW de mogelijkheden voor 
scholen tot deelname aan de staatsexamens verruimd, wat de toename van het aantal het aantal 
BB- en KB-kandidaten verklaart. Daarnaast speelt een rol dat vso-scholen steeds vaker onderzoe-
ken of ze hun leerlingen een diplomagericht traject kunnen aanbieden voor vmbo of havo/vwo. 
Door de toename van het aantal kandidaten en het natuurlijk verloop onder de examen-
betrokkenen zijn er nieuwe voorzitters, secretarissen en 150 nieuwe examinatoren aange -
trokken. In totaal zijn dit jaar zo’n 1600 mensen bij de staatsexamens VO betrokken. 
Verloop CE staatsexamens VO
Dit jaar is in Bunnik (bij Utrecht) een extra staatsexamenlocatie voor de schriftelijke examens 
in gebruik genomen ter ontlasting van de locatie Amsterdam. Op de zeven locaties in het land 
en de ruim honderd vso-locaties zijn de examens in de ogen van kandidaten, voorzitters en 
surveillanten goed verlopen. 
Borging kwaliteit mondelinge examens 
Naast borging van de afname van mondelinge examens in procedures en richtlijnen is in 2014 
geïnvesteerd in het verder ontwikkelen van een casusbank per vak. Aan het begin van een monde-
ling examen wordt bij de meeste vakken een casus of een tekst aan de orde gesteld. Doel van de 
casusbank is dat examinatoren bij de mondelinge examens gebruikmaken van een set casussen en 
teksten geordend op niveau, die qua moeilijkheidsgraad en taalgebruik gelijkwaardig zijn. 
Deskundigheidsbevordering examinatoren
Inmiddels zijn de examinatorendagen en de introductiedagen voor nieuwe examinatoren 
gemeengoed geworden. Nieuw was de examinatorendag speciefi k bestemd voor vmbo- 
examinatoren die uitsluitend in het vso examineren. Doelstelling was hen goed te informeren 
over de afspraken van hun eigen vakgroep, zodat zij heldere kaders hebben voor het examine-
ren op de vso-locaties. 
Over de grens
Ook Vlaanderen kent een systeem van staatsexamens. Op de uitwisselingsbijeenkomsten 
maken we gebruik van elkaars inzichten en ‘good practices’. Dit jaar stond een uitwisselings-
bezoek aan Brussel op het programma.
Staatsexamens Bonaire
Op de staatsexamenlocatie Bonaire, sinds 10 oktober 2010 een Nederlandse gemeente,  
was het de derde keer dat er staatsexamens VO werden afgenomen. Aan de staatsexamens  
op Bonaire hebben in 2014 89 kandidaten deelgenomen, van wie 45 kandidaten voor een 
diploma opgingen. Het aantal kandidaten was bijna even groot als in 2013. 
Inhoudsopgave ↑
