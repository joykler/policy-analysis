college voor toetsen en examens - jaarverslag 2014 13
2 t aken van het cvte
2.1 Centrale Eindtoets PO
In de Wet op het primair onderwijs is vastgelegd dat alle leerlingen van groep 8 een eindtoets 
moeten afleggen. Het CvTE is verantwoordelijk voor de Centrale Eindtoets die door  
de overheid wordt aangeboden. Scholen kunnen ook kiezen voor een eindtoets van een van 
de andere toetsaanbieders die zijn toegelaten. Voor de sector primair onderwijs (PO) is het 
CvTE een nieuwkomer. 
De Centrale Eindtoets bouwt voort op de Eindtoets basisonderwijs van Cito. De samenwerking 
– Cito toetsconstructie, CvTE vaststelling en regie – is binnen het CvTE al jaren bekend van de 
centrale examens VO en mbo. Van die kennis, ervaring en know how wordt bij de invoering  
en verdere ontwikkeling van de Centrale Eindtoets gebruikgemaakt, te beginnen bij het 
implementeren van de referentieniveaus in de Centrale Eindtoets. 
Wetstraject
Per augustus 2014 is de Wet Eindtoetsing primair onderwijs van kracht geworden. Vanaf dat  
moment kon de voorbereiding van de eerste afname van de Centrale Eindtoets in april 2015 
van start gaan. Ook kon vanaf dat moment ingezet worden op de ontwikkeling van de  
adaptieve Centrale Eindtoets. 
Algemene toetswijzer eindtoetsen PO
Het CvTE heeft van OCW de opdracht gekregen om de ontwikkeling van een algemene toets -
wijzer PO te regisseren, die op hoofdlijnen de inhoudelijke uitwerking van de eindtoets PO 
beschrijft en die breed inzetbaar is voor alle eindtoetsaanbieders. Deze algemene toetswijzer 
vormde ook de basis voor de beoordeling van de inhoud van de andere eindtoetsen. Augustus 
2014 is deze toetswijzer vastgesteld door het College en goedgekeurd door de staatssecretaris.
Communicatie en voorbereiding eerste afname 2015
Aan alle scholen voor primair onderwijs in Nederland is in juni de brochure over de  
Centrale Eindtoets PO 2015 verstuurd, waarin kort de Centrale Eindtoets wordt toegelicht.  
De brochure was voor het veld een eerste kennismaking met het CvTE. In augustus is de 
website www.centraleeindtoetspo.nl gelanceerd, die gericht is op drie doelgroepen:  
directies & besturen, leerkrachten & intern begeleiders en leerlingen & ouders. In 2014  
zijn ook de toetsboekjes vormgegeven en is het twitteraccount @cvteeindtoetspo gelanceerd. 
Voor al deze middelen is een nieuwe, herkenbare CvTE-stijl ontwikkeld. 
Vaststellingscommissies 
Vanaf augustus 2014 zijn drie vaststellingscommissies officieel van start gegaan. Per onder -
deel van de Centrale Eindtoets (taal, rekenen en wereldoriëntatie) is er een commissie.  
In november 2014 hebben de commissies taal en rekenen de onderdelen vastgesteld zoals  
zij die in de Centrale Eindtoets willen laten voorkomen. Begin december heeft het CvTE de 
Centrale Eindtoets 2015 definitief vastgesteld. 
Inhoudsopgave ↑
