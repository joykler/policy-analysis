college voor toetsen en examens - jaarverslag 2014 40
Omgaan met fouten, klachten en bezwaren 
Als verantwoordelijke voor centrale examens heeft het CvTE een taak bij de behandeling van 
vragen en klachten over onvolkomenheden in de centrale examens en over afnames die onder 
verantwoordelijkheid van het CvTE plaatsvinden (staatsexamens NT2 en staatsexamens VO). 
Via de daarvoor beschikbare kanalen zoals zoals het Examenloket en de Toets- en Examenlijn 
en online contactformulieren weten professionals in het voortgezet onderwijs het CvTE goed 
te vinden. Over de uitvoering van staatsexamens VO en NT2 hebben belanghebbenden de 
mogelijkheid om te reageren via de website van uitvoeringsorganisatie DUO. 
Klachten over de gang van zaken bij een afname van een centraal examen VO horen thuis bij 
de inspectie. Deze overlegt met het CvTE over passende maatregelen die recht doen aan de 
kandidaat. Over gedragingen van (medewerkers van) het CvTE kan een belanghebbende 
conform de Algemene wet bestuursrecht (AWB) een klacht indienen via het klachtenformulier op 
www.hetcvte.nl (Contact). 
Centrale examens VO
klachten bezwaren beroepszaken
2010 1 0 0
2011 3 1 0
2012 7 1 1
2013 9 0 1
2014 4 1 0
In 2014 zijn er vier klachten ingediend. Drie van de vier klachten zijn informeel afgehandeld 
en één klacht is mondeling afgehandeld. De klachten betroffen de examenplanning en de 
examenproducten. In 2014 is één bezwaar ingediend en dit bezwaar is formeel afgehandeld.
Het CvTE heeft in 2014 vier verzoeken in het kader van de Wet openbaarheid van bestuur (Wob) 
ontvangen en afgehandeld.
Inhoudsopgave ↑
