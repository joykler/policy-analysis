college voor toetsen en examens - jaarverslag 2014 21
In 2014 zijn voor de volgende vakken pilot-CE’s afgenomen: 
Tabel 1 Vakvernieuwingen havo/vwo
schooltype vakvernieuwingen
havo geschiedenis*, maatschappijwetenschappen, wiskunde A, 
wiskunde B, natuurkunde*, scheikunde*, biologie*
vwo geschiedenis*, maatschappijwetenschappen, wiskunde A, 
wiskunde B, wiskunde C, natuurkunde, scheikunde, biologie
*voor deze CE’s was 2014 het laatste pilotjaar
Economie-vwo kende in 2014 het eerste reguliere CE nieuwe stijl. Een jaar eerder gold dat voor 
economie havo. De vernieuwing van het vak economie in havo/vwo is daarmee voltooid. 
Vmbo
Aardrijkskunde 
In het vmbo is het examenprogramma aardrijkskunde vmbo ingrijpend vernieuwd. Alle 
vmbo-leerlingen die in 2013-2014 in het derde leerjaar zaten, krijgen les volgens het nieuwe 
examenprogramma. Om docenten te ondersteunen bij het starten met dit vernieuwde vak 
heeft het CvTE naast de nieuwe syllabus aardrijkunde vmbo nieuwe stijl de brochure Een nieuw 
centraal examen aardrijkskunde vmbo uitgebracht. Ter voorbereiding op het eerste reguliere CE 
aardrijkskunde vmbo nieuwe stijl van 2015 is op Examenblad.nl bovendien voor iedere leerweg 
een voorbeeld-CE nieuwe stijl gepubliceerd. 
Beroepsgerichte programma’s
In het kader van de vernieuwing van de beroepsgerichte programma’s in het vmbo wordt  
op een beperkt aantal pilotscholen gewerkt met zes nieuwe conceptexamenprogramma’s. 
Deze beroepsgerichte examenprogramma’s nieuwe stijl bestaan uit een proefi lvak en uit 
keuzevakken. Het proefi lvak wordt in het centraal examen getoetst, de keuzevakken in het 
schoolexamen. 
Voor de zes proefi len heeft het CvTE in april een syllabus tot stand gebracht. Op basis van de 
nieuwe syllabi zijn de eerste ‘pilot-proefi l-cspe’s’ geconstrueerd en vastgesteld, die vanaf april 
2015 op de pilotscholen worden afgenomen. 
Afnamepraktijk cspe’s
Eind oktober stuurde de staatssecretaris van Onderwijs het inspectierapport Op weg naar een 
verbeterde afnamepraktijk van het cspe aan de Tweede Kamer. De staatssecretaris verwacht dat 
docenten, schoolleiders en examenmakers hun verantwoordelijkheid nemen om de afname-
praktijk van de cspe’s voortdurend te verbeteren. Als instrumenten om dit te ondersteunen 
noemt de staatssecretaris: communicatie en informatie, bijscholing, het versterken van de rol 
van de tweede examinator, een verscherpt schoolintern toezicht en een aangescherpt toezicht 
door de inspectie zelf. 
Inhoudsopgave ↑
