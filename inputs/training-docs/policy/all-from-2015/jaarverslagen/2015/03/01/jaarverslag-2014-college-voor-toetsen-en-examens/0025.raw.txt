college voor toetsen en examens - jaarverslag 2014 25
2.8 Centrale examens in het Caribisch deel van het Koninkrijk 
Het jaar 2014 stond in het teken van intensieve voorbereiding op de eerste centrale examine-
ring voortgezet onderwijs op Bonaire na het aflopen van de overgangsregeling waarin nog 
Antilliaanse examens (van Curaçao) werden afgenomen. 
In vrijwel alle centrale examens moeten met behoud van de exameneisen aanpassingen 
worden aangebracht, omdat bijvoorbeeld de vraagcontext te onherkenbaar is (zomer- en 
wintertijd) of het informele taalgebruik (‘de pineut zijn’) daar niet bekend kan worden  
verondersteld. 
Sint Eustatius
Voor Sint Eustatius is op die laatste punten een grotere stap gezet door het besluit tot invoering 
van Engelstalige centrale examens zoals al van toepassing op Saba. De directe bemoeienis van 
het CvTE zal op dat eiland afnemen, maar het duurt nog tot circa 2020 voor op Sint Eustatius 
uitsluitend examen wordt afgelegd door leerlingen voor wie de Engelstalige examinering 
volledig is geïmplementeerd. 
Het CvTE heeft nog geen opdracht tot implementatie van centrale examinering in het mbo op 
de BES-eilanden. Voor het PO wordt een voorzichtige stap gezet. Hoewel de standaard Centrale 
Eindtoets niet is aangepast aan de context op Bonaire en er nog geen invoeringsplan met een 
invoeringsdatum voor verplichting is, worden de scholen in samenwerking met de Rijksdienst 
Caribisch Nederland voorzichtig gewezen op de mogelijkheid om gebruik te maken van de 
voor hen nog niet verplichte eindtoets. 
Aruba, Curaçao en Sint Maarten
De drie eilanden die als afzonderlijk land deel uitmaken van het Koninkrijk der Nederlanden, 
voeren een eigen onderwijsbeleid. Vanwege de doorstroming naar het Nederlandse onderwijs 
sluiten zij wel nauw aan bij de Nederlandse regels, Sint Maarten overigens maar voor een klein 
deel van de leerlingen. Er is dan ook over zaken als de rekentoets nauw contact en overleg met 
de examenbureaus van deze landen.
2.9 Kandidaten met een beperking
Als uitvloeisel van onder meer de Wet Gelijke Behandeling op grond van handicap of chronische ziekte 
zijn scholen verplicht bij onderwijs, toetsing en examinering belemmeringen weg te nemen 
die maken dat een leerling door zijn beperking niet goed kan laten zien in hoeverre hij aan de 
eisen voldoet.
Bij van overheidswege aangeboden toetsen kan de school niet zelf zonder meer aanpassingen 
verrichten. Daarom biedt het CvTE scholen via richtlijnen de mogelijkheid tot aanpassing.  
Als naar het oordeel van de school de richtlijnen de belemmering onvoldoende wegnemen, 
wendt de school zich tot het CvTE. 
Brochures
Op Examenblad.nl (voor het VO) en Examenbladmbo.nl (voor het mbo) publiceert het CvTE 
brochures die de verantwoordelijkheidsverdeling tussen school/instelling, inspectie en CvTE 
Inhoudsopgave ↑
