college voor toetsen en examens - jaarverslag 2014 18
Inzicht 
De digitale examens zijn geheim. Om docenten toch inzicht te geven in onderwerpen die 
studenten moeilijk of juist gemakkelijk vinden, worden er sinds de maartafnames van 2014 
deelrapportages opgeleverd voor zowel rekenen als Nederlandse taal. Daarin is per domein 
zichtbaar wat de behaalde score van de studenten is en hoe deze score zich verhoudt tot de te 
behalen score volgens de referentienorm. 
Om docenten meer voorbeelden en oefenmateriaal te bieden, zijn er extra voorbeeldexamens 
Nederlands en rekenen gepubliceerd. Ook zijn er in december 2014 handreikingen Nederlandse 
taal 2F en 3F verschenen. In de handreikingen staan opgaven uit de examens Nederlands die 
als moeilijk worden ervaren, waardoor docenten handvatten hebben om hun onderwijs aan te 
laten sluiten op onderwerpen die studenten moeilijk vinden.
Engels voor mbo-4
Vanaf 2017-2018 zullen ook centrale examens Engels voor mbo-4 worden afgenomen. Begin 
2014 verscheen het prototype-examen. Vervolgens is een syllabuscommissie van start gegaan 
die in november een conceptsyllabus heeft gepubliceerd. Daarna is via een digitale veldraad -
pleging feedback verzameld. De definitieve syllabus zal in februari 2015 verschijnen. 
Ook is er een vaststellingscommissie Engels mbo-4 geïnstalleerd. De vaststellingscommissie 
werkt aan de voorbereiding van de pilotexamens in 2015-2016.
Uitwisseling kennis en ervaring met het hbo
In 2014 waren er contacten tussen het CvTE-bureau en de projectorganisatie ‘10voorde leraar’ 
van de Vereniging Hogescholen. In ‘10voordeleraar’ is voor elke lerarenopleiding op bachelor- 
en masterniveau een landelijke kennisbasis ontwikkeld, vergelijkbaar met de toetswijzers en 
syllabi van het CvTE. Voor vijftien tweedegraads opleidingen in de pabo-vakken rekenen/
wiskunde en Nederlandse taal zijn op basis van die kennisbasis landelijke, digitale kennis-
toetsen ontwikkeld. De contacten betreffen onderlinge uitwisseling van ervaring en kennis.
2.5 Centrale examens VO
De centrale examens VO zijn over het algemeen goed verlopen. Daarnaast is de sector zelf, 
zowel binnen als buiten het CvTE, druk met het vernieuwen van vakken – veelal een proces 
van jaren, dat voor enkele vakken nu is afgerond. Daarnaast zijn er een aantal nieuwe  
initiatieven ontwikkeld. Het CvTE verwacht dat deze in de toekomst winst gaan opleveren, 
zowel in tijd als in de samenwerking met het veld. 
2.5.1 Algemeen
De keten versterkt
In het voorjaar zond het CvTE het rapport De keten versterkt aan het ministerie van OCW.  
In De keten versterkt is beschreven hoe de verschillende ketenpartners van het CvTE de aan-
Inhoudsopgave ↑
