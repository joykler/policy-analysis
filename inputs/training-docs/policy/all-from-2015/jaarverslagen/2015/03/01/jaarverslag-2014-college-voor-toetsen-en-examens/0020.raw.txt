college voor toetsen en examens - jaarverslag 2014 20
Het Examenloket kende een vliegende start en voorziet met ruim 8.000 contacten in de 
centraal examentijd in een behoefte. Het effect van de examendiefstal in 2013 was merkbaar 
aan de vragen die in de voorbereiding op de examencampagne via het Examenloket gesteld 
zijn: scholen toonden zich scherper en alerter. 
Vakinhoudelijke vragen over de centrale examens worden door het Examenloket doorge stuurd 
naar en zoals altijd beantwoord door de Examenlijn van het CvTE. De meeste vragen voor de 
Examenlijn kwamen van docenten en betroeff n een speciefi ke opgave of correctievoorschri.ft 
Ook in 2014 kwam het voor dat een vraagsteller het inhoudelijk niet eens was met een antwoord 
van de Examenlijn. Sommige vraagstellers refereerden daarbij aan examenbesprekingen door 
vakverenigingen en informatie via online vak-‘communities’. Het verschil in status tussen het 
correctievoorschrift en andere informatiebronnen wordt niet altijd gerespecteerd.
Publieksvoorlichting
Examenblad.nl is het medium om het VO-scholenveld te informeren over de centrale examens. 
Voor een breder publiek zijn in mei 2014 voorlichtingsfilms uitgebracht over de examenketen, 
de constructie van examenvragen en de normering. Daarnaast is er een Examenk rant uitge-
bracht en, in 2014 voor het eerst, de ‘mobiele website’ www.mijneindexamen.nl. Leerlingen 
kunnen in deze ‘app’ onder meer hun vakken invoeren en zo precies zien wanneer ze welk 
examen moeten doen. De mobiele site had in 2014 47.000 unieke bezoekers.  
Platform Examensecretarissen 
Op initiatief van het CvTE is er een platform opgericht dat de examensecretarissen gaat 
vertegenwoordigen, het Platform Examensecretarissen (PLEXS). Begin oktober 2014 was er 
daarvoor een startconferentie, die door zo’n 600 examensecretarissen werd bijgewoond.  
Per 1 januari 2015 gaat het platform als vereniging van start. Voor het CvTE zal PLEXS een 
betrokken partner zijn, waarmee zal worden samengewerkt om bij te dragen aan de afstem-
ming tussen scholenveld en ketenpartners. 
2.5.3 Vakvernieuwingen 
Havo/vwo
Bij diverse vakken in het havo/vwo is sprake van een vakvernieuwing. Voor de vakken die dat 
betreft (zie tabel 1, pagina 21) zijn bij de nieuwe examenprogramma’s syllabi en centrale 
examens ontwikkeld. De CE’s nieuwe stijl worden beproefd in pilots waaraan een beperkt 
aantal scholen deelneemt. 
Vakvernieuwing vindt plaats wanneer dat vanuit politieke, maatschappelijke en vakinhoudelijke 
overwegingen noodzakelijk wordt geacht. Voor het CvTE en Cito betekent een vakvernieuwing 
een verdubbeling van de gevraagde inspanning voor dat vak. Het oude programma draait 
immers door en vraagt dezelfde aandacht en inspanning die het altijd al kreeg naast de 
aandacht die de pilot vraagt. 
Inhoudsopgave ↑
