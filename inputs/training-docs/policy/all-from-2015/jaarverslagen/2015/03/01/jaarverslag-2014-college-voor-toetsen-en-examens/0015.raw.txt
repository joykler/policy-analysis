college voor toetsen en examens - jaarverslag 2014 15
en constructief worden samengewerkt aan de ontwikkeling van een voor scholen waardevolle 
en aantrekkelijke DTT. 
Wat is de DTT?
De DTT is een toets voor leerlingen aan het eind van de onderbouw in het VO. Voor havo-vwo 
gaat het om een afname in leerjaar 3, voor het vmbo in leerjaar 2. Tijdens de pilot wordt de 
DTT voor de vakken Nederlands, Engels en wiskunde verder doorontwikkeld. De DTT is een 
hulpmiddel voor scholen en docenten om samen met hun leerlingen te werken aan essentiële 
vaardigheden voor het vervolg van de schoolcarrière. Het is een diagnostisch instrument: de 
toets geeft een diagnose van de achterliggende (deel)vaardigheden die nodig zijn voor de 
ontwikkeling van een aantal kernvaardigheden in Nederlands, Engels en wiskunde. De 
diagnose maakt het voor de docenten mogelijk om – samen met de leerlingen – keuzes te 
maken voor onderwijzen en leren op maat, zodat elke leerling een ambitieuze leergroei kan 
doormaken.
Afnames DTT
In aanloop naar de pilot DTT heeft in het voorjaar van 2013 en 2014 een kleinschalige try-out 
plaatsgevonden bij ongeveer 15 scholen. De try-out had als primair doel innovatieve opgave-
vormen te testen op hun werking bij leerlingen uit de betreffende doelgroep.
Ontwikkeling DTT
In 2014 is een aantal aspecten voor de ontwikkeling van de DTT opgeleverd of in gang gezet:
− Toetswijzer DTT: Met behulp van toetswijzercommissies (inhoudsexperts en deskundigen) 
is een toetswijzer DTT ontwikkeld. De toetswijzer geeft een beschrijving van de inhoud 
van de DTT, en het niveau waarop getoetst wordt. In december 2014 is een publieksversie 
van de toetswijzer DTT in concept gepubliceerd. De publieksversie bevat voorbeeld-
opgaven en voorbeeldrapportagemodellen.
− Vaststelling van opgaven: voor de beoordeling en vaststelling van door Cito geconstru-
eerde opgaven zijn vaststellingscommissies DTT ingesteld. Deze commissies bestaan uit 
docenten die lesgeven aan de onderbouw in het VO. 
− Communicatie: voor een goede informatievoorziening naar scholen over de DTT zijn een 
aantal communicatiemiddelen ontwikkeld. Zo is er een animatiefilmpje over de DTT, een 
flyer en een brochure. Deze informatie over de DTT is te vinden op de website van het CvTE. 
 
2.3 Taal en rekenen: sectoroverstijgend
Dit jaar verschenen de rapporten van twee commissies die door het ministerie van OCW zijn 
ingesteld naar aanleiding van de maatschappelijke en politieke discussie rondom de reken-
toetsen en -examens: de commissie Bosker en de commissie Steur. 
Commissie Bosker
De commissie Bosker had als taak om zich een oordeel te vormen over de opzet en uitwerking 
van de rekentoets. In het rapport, dat in mei 2014 verscheen, concludeerde de commissie dat 
de rekentoets op een aantal punten verbeterd kon worden. 
Het CvTE laat naar aanleiding hiervan onderzoeken uitvoeren om te kijken of de opzet van de 
rekentoets verder verbeterd kan worden. Zo wordt er onderzoek gedaan naar de mogelijkheid 
Inhoudsopgave ↑
