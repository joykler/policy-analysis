college voor toetsen en examens - jaarverslag 2014 22
De staatssecretaris bestempelt het cspe als een unieke examenvorm en stelt dat het cspe 
beschouwd kan worden als een eerste proeve van bekwaamheid, waarop in het mbo moet 
kunnen worden voortgebouwd. Een suggestie van de inspectie ter verbetering van de herkan-
singspraktijk bij de cspe’s koppelt de bewindspersoon aan de invoering van de proefi lvakken. 
De staatssecretaris wil bezien of het mogelijk is om te komen tot een itembank met praktische 
opdrachten, waaruit ‘at random’ verschillende cspe’s kunnen worden samengesteld. Dat is de 
aankondiging van de flexibilisering van de cspe’s. Het idee voor deze flexibilisering is ontstaan 
in de regiegroep vernieuwing vmbo waarin het CvTE participeert. Het is op hoofdlijnen 
uitgewerkt door het CvTE en Cito. 
2.5.4 Taal en rekenen 
Nederlands
De centrale examens Nederlands van 2014 zijn – voor het eerst – inhoudelijk afgestemd op de 
referentieniveaus Nederlandse taal. Vanaf 2015 wordt ook de normering van de centrale 
examens geijkt aan de referentiecesuren van de referentieniveaus Nederlandse taal. Het CvTE 
heeft deze referentiecesuren kunnen vaststellen dankzij de afronding van het project referen -
tiesets (zie paragraaf 2.3). 
Uit posttests met de centrale examens Nederlands 2014 is gebleken is dat de prestatie-eisen in 
de CE’s KB, GL/TL en havo hoger liggen dan het referentieniveau dat voor deze schooltypen is 
aangewezen (2F voor KB en GL/TL, 3F voor havo). Als gevolg daarvan is in september aan het 
scholenveld meegedeeld dat er op het gebied van de normering van de CE’s Nederlands KB, 
GL/TL en havo niets verandert: de hoogte van de lat blijft hetzelfde als tot en met 2014.  
In hetzelfde bericht is meegedeeld dat dit voor vwo en BB anders ligt: bij het CE Nederlands 
vwo wordt de lat vanaf 2015 0,4 cijferpunt hoger gelegd om te kunnen voldoen aan het 
referentie niveau 4F. Bij het CE Nederlands BB gaat de lat in 2015 0,1 cijferpunt omhoog. 
Daarmee geldt voor Nederlands BB nog wel een soepeler norm dan de referentiecesuur 2F. 
Naar aanleiding van de discussie met een aantal hoogleraren taalkunde over de centrale 
examens Nederlands havo en vwo van 2013 heeft het CvTE een syllabuscommissie ingesteld. 
Deze commissie onderzoekt of de beschrijving van de argumentatieve vaardigheden in de 
syllabi adequaat is en of deze in overeenstemming is met de actuele wetenschappelijke stand 
van zaken. Deze commissie brengt in het voorjaar van 2015 verslag uit. 
Rekentoets VO
In 2014 maakte de rekentoets voor het eerst deel uit van het eindexamen VO. Dankzij de 
deskundigheid en de inzet van de betrokken medewerkers op de scholen, meestal de examen-
secretaris en de systeembeheerder, is de digitale afname van de rekentoets goed verlopen. 
Zoals blijkt uit de tussenrapportage van het CvTE aan het ministerie van OCW van juni 2014, 
waren de resultaten van de kandidaten echter nog niet goed (zie ook paragraaf 2.3). Zie voor 
meer informatie over de rekentoets de brochure Kaders rekentoets VO 2015 op Examenblad.nl. 
Inhoudsopgave ↑
