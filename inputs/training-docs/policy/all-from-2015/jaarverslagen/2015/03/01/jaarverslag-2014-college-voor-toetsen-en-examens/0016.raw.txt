college voor toetsen en examens - jaarverslag 2014 16
om meerdere opgaven te maken bij één context. Ook zijn er een aantal acties ingezet.  
Een daarvan is het werken aan één syllabus voor zowel VO als mbo met daarin eenduidige 
omschrijving van het begrip ‘context’. Voor de zomervakantie 2015 rapporteert het CvTE  
over de genomen maatregelen en over de uitkomst van de onderzoeken. 
Commissie Steur
In december 2014 verscheen het rapport van de commissie Steur. Deze tweede commissie had 
als opdracht om tijdelijke maatregelen te ontwikkelen om de hoogte van de cesuur voor 
rekenen in het VO en het mbo aan te passen. De cesuur is de lat die de grens aangeeft tussen 
voldoende en onvoldoende. 
De commissie stelt voor om de slaagnorm voor rekenen tot 2020 stapsgewijs te verhogen.  
Het CvTE zal half 2015 bekendmaken hoe de technische uitwerking van deze systematiek eruit 
zal zien.
Referentieniveaus taal en rekenen
De referentieniveaus voor Nederlandse taal en rekenen gelden voor de verschillende sectoren 
van het onderwijs in Nederland. De referentieniveaus beschrijven de taal- en rekenvaardig-
heden waarover jongeren moeten beschikken. 
Om ervoor te zorgen dat in de verschillende toetsen en examens een gelijke cesuur wordt 
gehanteerd, zodat verschillende toetsen en examens op dezelfde wijze de referentieniveaus 
toetsen, zijn in oktober 2014 referentiesets gepubliceerd. De cesuren die bij de rekentoets VO 
en de centrale examens mbo Nederlandse taal en rekenen worden gehanteerd, zijn van de 
referentiesets afgeleid.
Sinds augustus 2014 wordt de uitslag op de rekentoets VO en de centrale examens Nederlands 
en rekenen in het mbo weergegeven via een schaalscore afgeleid van de bijbehorende referentie-
set. Hierdoor is bijvoorbeeld de uitslag op de rekentoets 2F VO precies te vergelijken met de 
score op het centraal examen rekenen 2F mbo. 
2.4 Centrale examens mbo
De afnames van de centrale taal- en rekenexamens in het mbo zijn goed verlopen. In 2014 was 
er een grote toename van afnames doordat het aantal deelnemende instellingen en het aantal 
afnames per instelling groeide. De mbo-sector heeft de logistiek van deze centrale examens 
goed opgepakt. De resultaten van rekenen, maar ook van taal laten nog wel te wensen over. 
Om zowel docenten als leerlingen tegemoet te komen zijn er dit jaar handreikingen en extra 
voorbeeldexamens gepubliceerd. 
2.4.1 Logistiek en organisatie
De centrale examens mbo Nederlandse taal en rekenen, zowel op het niveau van 2F als 3F, zijn 
in drie tijdvakken afgenomen. In totaal betrof het ruim 300.000 afnames. Alle examens 
worden via de computer afgenomen en de antwoorden worden automatisch verwerkt. 
In het laatste tijdvak van 2014 was er sprake van een verdere opschaling: ongeveer 25% meer 
afnames dan in hetzelfde tijdvak in 2013. Het aantal afnames bij de niet-bekostigde inste-l
lingen is helaas nog niet erg groot.
Inhoudsopgave ↑
