college voor toetsen en examens - jaarverslag 2014 26
toelichten, en de procedures en mogelijkheden beschrijven. In 2014 is daaraan een brochure 
toegevoegd voor de Centrale Eindtoets in het primair onderwijs die in 2015 voor het eerst als 
onderdeel van de wettelijke taken door het CvTE wordt aangeboden.
Werking
De taakverdeling blijkt, nu deze beter bekend is, goed te werken bij scholen, instellingen en  
de andere betrokkenen (waaronder inspectie, Examenloket en DUO). De regelgeving van het 
CvTE geeft aan wat het standaard speelveld is waarbinnen de school kan aanpassen, en geeft 
daarnaast aan dat indien het speelveld niet toereikend is, de school contact moet opnemen 
met het CvTE. 
De praktijk in 2014 leert dat in circa vijftig situaties, na zorgvuldige afweging tussen school en 
CvTE, nader maatwerk nodig en mogelijk is (meldingen uit het PO-veld zijn hierbij nog niet 
meegeteld). Ook bij de toegenomen aandacht voor beperkingen is dit een beheersbaar aantal, 
dat aangeeft dat een goed evenwicht is gevonden tussen standaard, standaard maatwerk en 
individueel maatwerk.
Eén keer in 2014 trad het College voor Toetsen en Examens op als informant bij een zitting van 
het College voor de Rechten van de Mens omtrent het gebruik van een digitaal woordenboek. 
Bij de jaarlijkse evaluatie met het andere College was vastgesteld dat scholen soms niet of te 
laat met het CvTE onderzoeken waar mogelijkheden liggen, en dat het dan – als de tijd het 
toelaat – zinvol kan zijn als aan de school en het CvTE gevraagd wordt alsnog te overleggen. 
Uiteindelijk leidde dit tot maatwerk voor de betrokken kandidate, maar niet tot een beleids-
wijziging ten aanzien van digitale woordenboeken. 
Een voorbeeld
Het digitale woordenboek tast de essentie van met name de centrale examens moderne 
vreemde talen aan. Als standaard maatwerk, indien een gewoon woordenboek niet bruikbaar 
is, geldt de opzoekhulp. En als de school meent dat de standaard oplossing niet adequaat is, 
neemt de school contact op met het CvTE. In de brochures is dit verduidelijkt, met een  
klemmend beroep aan scholen om niet tot het laatste moment te wachten met overleggen. 
Overleg over mogelijkheden bij beperkingen kan al bij het begin van een onderwijstraject 
worden gevoerd, dat kan vergissingen met verstrekkende gevolgen voorkomen.
Rekenproblemen
Voor het eerst werden in 2014 rekentoetsen en -examens in VO en mbo afgenomen, aangepast 
voor leerlingen met dyscalculie of ernstige rekenproblemen. Deze aanpassing wijkt af van de 
standaard aanpassingen bij beperking, omdat het hier ook deels en onvermijdelijk gaat om 
aanpassingen binnen de toetseisen. De aangepaste toetsen worden afgenomen in het kader 
van een pilot, aan de formele inbedding in regelgeving wordt gewerkt. De verwachting is dat 
de aangepaste rekentoets op termijn een standaard onderdeel zal zijn van het rekentoetsaanbod. 
Inhoudsopgave ↑
