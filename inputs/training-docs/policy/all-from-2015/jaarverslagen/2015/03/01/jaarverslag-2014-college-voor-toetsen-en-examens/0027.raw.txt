college voor toetsen en examens - jaarverslag 2014 27
De Centrale Eindtoets PO
De mogelijkheden bij de Centrale Eindtoets zijn gebaseerd op dezelfde uitgangspunten als die 
in VO en mbo (belemmering wegnemen met behoud van de toetsdoelstelling), en daarmee in 
lijn. De aanpassingsmogelijkheden wijken niet sterk af van de mogelijkheden die Cito BV bood 
bij zijn eindtoets t/m het jaar 2014. De gewijzigde formele en wettelijke status leidde in 2014 
tot vragen van scholen omtrent ontheffing of vrijstelling. Daarnaast worden vragen gesteld 
over aanpassing in speciefi ke situaties. De aard van die vragen onderscheidt zich niet van die 
uit het VO en het mbo, wat de consistentie van de lijn onderstreept. 
2.10 Staatsexamens NT2
Programma’s die opleiden tot het Staatsexamen Programma I en Programma II zijn al ruim 
twintig jaar onderdeel van de volwasseneneducatie. Met de wijziging van de Wet educatie en 
beroepsonderwijs zal daar verandering in komen. De verantwoordelijkheid voor opleidingen  
en cursussen Educatie (Alfabetisering, Basiseducatie, Taal & Rekenen en NT2) komt bij de 
gemeenten te liggen. 
Gemeenten zullen zelf besluiten welke opleidingen zij willen inkopen en aan welke oplei-
dingen zij examens en diploma’s willen verbinden. Als er geëxamineerd wordt, bijvoorbeeld 
voor taal en rekenen 1F en 2F, dan zorgen gemeenten zelf voor die examens. De NT2-examens 
op de niveaus 2F en 3F (B1 en B2) blijven nog steeds de Staatsexamens NT2 van het CvTE.  
De overheveling naar de gemeenten en dus naar de open markt, vindt geleidelijk plaats. 
Regionale Opleidingscentra zijn in de toekomst niet meer de wettelijk aangewezen instel -
lingen voor de verzorging van cursussen NT2 en basiseducatie. 
Minder kandidaten 
In het jaar 2014 waren er minder kandidaten voor de Staatsexamens NT2 dan in de jaren 
ervoor. Voor een deel is die afname het gevolg van de veranderingen in wetgeving voor 
Educatie en wetgeving voor Inburgering. Gedurende de jaren 2009-2012 werden veel nieuw-
komers, maar ook vooral oudkomers, in sneltreinvaart voor deze NT2-examens opgeleid.  
In 2013 en 2014 konden alleen degenen die hun traject al gestart waren, dit nog afmaken. 
Daarnaast hebben vrij veel universiteiten en hogescholen hun opleidingen omgezet of 
uitgebreid naar Engelstalige varianten. Voor veel anderstalige studenten is het daardoor niet 
meer nodig om aan te tonen dat zij voldoende Nederlands beheersen, zoals in het verleden.
Van de nieuwkomers, voor een groot deel huwelijksmigranten, is het merendeel van middel-
bare of hogere opleidingsachtergrond. Ook arbeidsmigranten uit EU-landen zijn vaak middel-
baar of hoger opgeleid. Niettemin doet een groot deel van deze doelgroepen niet het passende 
Staatsexamen NT2 maar het Inburgeringsexamen, omdat de voorbereiding op dat examen 
korter zou zijn en dat telt, want men moet de cursussen zelf betalen. Wie formeel wil inburge-
ren of wil naturaliseren kiest dan voor de goedkoopste oplossing, zo blijkt uit onze rondgang 
langs de opleiders en taleninstituten. 
Digitalisering
De digitalisering van de Staatsexamens NT2 is bijna helemaal afgerond. In 2015 is nog een 
klein deel van het schrijfexamen Programma II een onderdeel met pen en papier. Alle andere 
examens zijn dan volledig gedigitaliseerd, met uitzondering van het tekstboekje bij lezen. 
Inhoudsopgave ↑
