college voor toetsen en examens - jaarverslag 2014 17
Het centraal examen Nederlandse taal 3F is het eerste door het CvTE ontwikkelde examen  
dat vanaf het studiejaar 2014-2015 verplicht is voor alle mbo-4-studenten. De andere examens 
die gebaseerd zijn op de Wet referentieniveaus Nederlandse taal en rekenen volgen in respectievelijk 
2015-2016 en 2016-2017. 
Met ingang van de verplichte invoering van Nederlands 3F per augustus 2014 is ook de relatie 
tussen het CvTE met elke deelnemende instelling geformaliseerd. Alle ocffi iële mededelingen 
vanuit het CvTE verlopen vanaf dat moment via de ‘contactpersoon examencommissie’.  
Elke instelling heeft daarvoor minimaal één persoon aangewezen. De communicatie vanuit 
het CvTE met elke instelling verloopt sinds september 2014 via het mailsysteem dat gekoppeld 
is aan de website Examenbladmbo.nl. Ook zijn de ocffi iële regelingen van kracht geworden die 
samenhangen met het verplichte karakter van Nederlands 3F en met het toezicht van de 
inspectie op ongeldigverklaringen. 
De centrale examens worden afgenomen via twee systemen, namelijk ExamenTester en het 
nieuw ontwikkelde systeem Facet. De afname via ExamenTester is nagenoeg probleemloos 
verlopen. De opschaling van de examens via Facet is vooral tijdens de oktoberafname goed op 
gang gekomen: in totaal ruim 18.000 afnames. Ondanks enkele aanloopproblemen met Facet 
bestaat het beeld dat de logistieke en organisatorische processen rondom de centrale  
examens mbo goed zijn ingericht.
2.4.2 Inhoudelijk
Het inhoudelijke beeld dat de centrale examens taal en rekenen in het mbo laten zien is 
wisselend. Qua betrouwbaarheid zijn de examens goed te noemen, maar de resultaten zijn 
nog niet goed, vooral voor het rekenexamen (ongeveer 75% onvoldoendes op 3F) en voor 
Nederlands 3F (ongeveer 50% onvoldoendes na toepassing van de referentiecesuur). Ook is er 
nog geen stijging te zien van het gemiddelde vaardigheidsniveau van de studenten.
Als gevolg van een tegenvallende dataverzameling is de referentiecesuur voor Nederlands 3F 
pas in de zomervakantie van 2014 bekendgemaakt. Deze referentiecesuur ligt een stuk hoger 
dan de cesuur die in 2013-2014 is toegepast. Het CvTE heeft daarom besloten in 2014-2015 voor 
Nederlands 3F mbo de toetscesuur uit 2013-2014 toe te passen. Op die manier heeft de mbo-
sector de tijd om passende maatregelen te nemen zodat zoveel mogelijk studenten gaan 
voldoen aan de referentiecesuur. 
Een substantieel deel van de deelnemende studenten geeft in de enquêtes bij de examens 
aan geen of onvoldoende les gehad te hebben ter voorbereiding op het examen (ongeveer  
40% bij rekenen) dan wel dat de lessen niet goed op het examen aansloten (ongeveer 50%  
bij Nederlands). 
In het voorjaar is er onderzoek gedaan naar het effect van het niet kunnen terugbladeren 
binnen het rekenexamen. Hieruit bleek dat er geen verschil is tussen de gemiddelde prestaties 
van studenten die wel of juist niet kunnen terugbladeren. Desondanks is het vanaf studiejaar 
2014-2015 mogelijk gemaakt om binnen de twee afzonderlijke secties van elk rekenexamen 
(opgaven met en zonder rekenmachine) terug te kunnen bladeren. Daarnaast is het examen 
rekenen 3F maakbaarder gemaakt – zonder daarbij afbreuk te doen aan het referentieniveau.
Inhoudsopgave ↑
