gepubliceerde cijfers. Om dit te voorkomen blijft CBS werken aan het bewaken en verbeteren 
van de werkprocessen. Kwaliteit zal aantoonbaar worden gemaakt, onder meer door te 
onderzoeken of ISO-normering hieraan een bijdrage kan leveren. Bij geconstateerde fouten 
wordt de oorzaak van de fout geanalyseerd en worden maatregelen genomen om die weg te 
nemen. Lean Six Sigma projecten worden uitgevoerd om continue verbetering van de kwaliteit 
een vast onderdeel te laten uitmaken van het werkproces.  
Door vergrijzing zal de komende jaren een aanzienlijk deel van de huidige medewerkers CBS 
verlaten terwijl de instroom van nieuwe medewerkers als gevolg van de bezuinigingen onder 
druk staat. Hierdoor kunnen tekorten ontstaan in de benodigde competenties. Dit geldt voor 
zowel inhoudelijke statistische professionals als voor potentiële leidinggevenden, IT-specialisten 
en projectleiders. Om te borgen dat CBS nu en in de toekomst een personeelsbestand heeft dat 
kwalitatief en kwantitatief aansluit bij de behoeften wordt er een strategisch personeelsplan 
opgezet. De discrepantie tussen beschikbare en benodigde competenties wordt hierbij in kaart 
gebracht. Hierbij wordt niet alleen naar aantallen medewerkers gekeken, maar ook naar niveau 
en ontwikkelbaarheid. Het ingezette beleid om CBS op de arbeidsmarkt te profileren als een 
moderne en interessante werkgever wordt voortgezet. Daarnaast zal aandacht worden 
geschonken aan interne loopbaanpaden en aan kennismanagement.  De centrale werving en 
selectie wordt gecontinueerd.  
Informatiebeveiliging 
De beveiliging van de grote hoeveelheid vertrouwelijke gegevens waarover CBS beschikt is van 
groot belang. Mensen, bedrijven en instellingen die hun gegevens aan CBS ter beschikking 
stellen, moeten erop kunnen rekenen dat die informatie vertrouwelijk blijft. Krachtens de CBS-
wet mogen deze gegevens uitsluitend worden gebruikt voor statistische doeleinden en dient 
CBS te zorgen voor technische en organisatorische voorzieningen om de gegevens te beveiligen. 
Hiertoe heeft CBS de functies security officer en functionaris voor de gegevensbescherming (FG) 
ingesteld. De security officer adviseert het management over concrete maatregelen ter 
verbetering van de informatiebeveiliging en ziet erop toe dat CBS voldoet aan de geldende 
wetten en regels. De FG houdt toezicht op de bescherming van gegevens over personen, 
bedrijven en instellingen.  
CBS stelt hoge interne eisen aan de kwaliteit van de informatiebeveiliging. In 2014 is het 
informatiebeveiligingsbeleid op hoofdlijnen opnieuw vastgesteld. Daarin is vastgelegd dat CBS 
compliant wil zijn met de Baseline Beveiligingsbeleid Rijksoverheid (BIR). De BIR is een 
normenkader dat algemeen te nemen maatregelen bevat voor alle voor de informatiebeveiliging 
relevante onderdelen van de bedrijfsvoering. Voor 2015 is een roadmap vastgesteld die ertoe 
moet leiden dat de binnen CBS getroffen beveiligingsmaatregelen voor zover dat nog niet geheel 
het geval is, verder in overeenstemming worden gebracht met dit normenkader. In 2014 is 
gestart met een privacy-audit op basis van de normen van het College Bescherming 
Persoonsgegevens. Daarmee wordt gewaarborgd dat CBS blijft voldoen aan de hoogste eisen op 
het gebied van privacybescherming. 
 
4.3 Prestatie-indicatoren 
De prestatie-indicatoren van CBS zijn acht niet-financiële indicatoren die de prestatie van CBS in 
cijfers weergeven. Over deze indicatoren zijn afspraken gemaakt met het Ministerie van 
Economische Zaken. De resultaten en de streefwaarden van de indicatoren zijn opgenomen in 
de tabel. Voor alle indicatoren heeft CBS aan de streefwaarden voldaan.  
Reductie enquêtedruk 
De prestatie-indicator reductie enquêtedruk wordt gebaseerd op de definitieve lastendruk over 
een kalenderjaar, uitgedrukt in geld. De prestatie-indicator schrijft voor dat de lastendruk niet 
CBS Jaarverslag 2014 – 27 maart 2015
