Wanneer de boekwaarde van een actief (of een kasstroomgenererende eenheid) hoger is dan de 
realiseerbare waarde, wordt een bijzonder waardeverminderingsverlies verantwoord voor het 
verschil tussen de boekwaarde en de realiseerbare waarde. Indien sprake is van een bijzonder 
waardeverminderingsverlies van een kasstroomgenererende eenheid, wordt het verlies toegerekend 
aan de activa van de eenheid naar rato van hun boekwaarden. 
Verder wordt op iedere balansdatum beoordeeld of er enige indicatie is dat een in eerdere jaren 
verantwoord bijzonder waardeverminderingsverlies is verminderd. Als een dergelijke indicatie 
aanwezig is, wordt de realiseerbare waarde van het betreffende actief (of kasstroomgenererende 
eenheid) geschat. Terugneming van een eerder verantwoord bijzonder waardeverminderingsverlies 
vindt alleen plaats als sprake is van een wijziging van de gehanteerde schattingen bij het bepalen van 
de realiseerbare waarde sinds de verantwoording van het laatste bijzonder 
waardeverminderingsverlies. In dat geval wordt de boekwaarde van het actief (of 
kasstroomgenererende eenheid) opgehoogd tot de geschatte realiseerbare waarde, maar niet hoger 
dan de boekwaarde die bepaald zou zijn (na afschrijvingen) als in voorgaande jaren geen bijzonder 
waardeverminderingsverlies voor het actief (of kasstroomgenererende eenheid) zou zijn 
verantwoord. 
Vervreemding van vaste activa 
Voor verkoop beschikbare activa worden gewaardeerd tegen boekwaarde of lagere 
opbrengstwaarde, onder aftrek van verkoopkosten. 
Financiële vaste activa 
De grondslagen voor financiële vaste activa zijn opgenomen onder het hoofdstuk financiële 
instrumenten. 
Vlottende activa 
Vorderingen  
De grondslagen voor vorderingen zijn opgenomen in het hoofdstuk financiële instrumenten. 
De onder de vorderingen opgenomen post “nog te factureren” betreft het nog niet gefactureerde 
deel van betaald werk in opdracht op basis van de werkvoortgang per einde boekjaar. Het 
vooruitgefactureerde deel van werk voor derden projecten is opgenomen onder de overige schulden 
onder de post ‘vooruitgefactureerde omzet’.  
Liquide middelen 
Liquide middelen worden gewaardeerd op nominale waarde. Tenzij anders vermeld, staan deze vrij 
ter beschikking. 
Passiva 
Voorzieningen 
Een voorziening wordt in de balans opgenomen, wanneer er sprake is van: 
 een in rechte afdwingbare of feitelijke verplichting die het gevolg is van een gebeurtenis in het 
verleden; en  
 waarvan een betrouwbare schatting kan worden gemaakt; en  
 het waarschijnlijk is dat voor afwikkeling van die verplichting een uitstroom van middelen nodig is. 
CBS Jaarverslag 2014 – 27 maart 2015                                                                                   33
