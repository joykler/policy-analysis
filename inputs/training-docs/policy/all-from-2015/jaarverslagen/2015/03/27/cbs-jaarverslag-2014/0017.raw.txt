4 Bedrijfsvoering 
 
4.1 Personeel 
Personeelsopbouw 
In 2014 is de gemiddelde operationele bezetting met 3 procent gedaald van 1833 vte naar 1777 
vte. Eind 2014 waren 1991 medewerkers in dienst van CBS. 62 procent daarvan was 50 jaar of 
ouder. De gemiddelde leeftijd van de medewerkers is verder gestegen: van 50,5 jaar eind 2013 
naar 50,7 jaar eind 2014 (eind 2000: 44,8 jaar). Naar verwachting zullen in de jaren 2015 tot en 
met 2018 in totaal ongeveer 275 medewerkers CBS verlaten omdat zij de AOW-gerechtigde 
leeftijd bereiken. Dat is ongeveer één op de zeven medewerkers. 
Eind 2014 is 39 procent van de medewerkers van CBS vrouw. In de hogere schalen (schaal 11 en 
hoger) is dit 31 procent.  Deze percentages zijn licht gestegen ten opzichte van 2013. 
 
 
Met de toename van de complexiteit van de statistische processen valt steeds meer 
laaggeschoold werk weg en neemt de behoefte aan hoger opgeleide medewerkers toe. Dit komt 
tot uiting in de opbouw van het personeelsbestand naar schaalniveau. Eind 2014 was 75 procent 
van de medewerkers werkzaam in schaal 9 of hoger. In 2000 lag dit percentage nog op 60 
procent. 
 
 
 
 
 
 
 
 
 
  
CBS Jaarverslag 2014 – 27 maart 2015                                                                                                                17
