De vooruitontvangen bijdrage projectontwikkelaar betrof een éénmalige bijdrage in 2008 voor de 
locatie Den Haag en in 2009 voor de locatie Heerlen voor de huurkosten over de komende tien jaren. 
De vooruitgefactureerde omzet bestaat voornamelijk uit de vooruit gefactureerde Blaise-licenties en 
nog te realiseren werkzaamheden. Onder deze post is onder meer 0,8 miljoen euro verantwoord voor 
nog te realiseren werkzaamheden ten behoeve van de aanpassingen in het ABR (31 december 2013: 
0,8 miljoen euro).  
De eindejaarsuitkering betreft de reservering over de maand december 2014, die in november 2015 
zal worden uitbetaald.  
De overige schulden hebben overwegend een looptijd van minder dan één jaar. 
 
Financiële instrumenten 
CBS heeft alleen financiële instrumenten die in de balans zijn opgenomen te weten vorderingen, 
liquide middelen en kortlopende schulden. CBS handelt niet in deze financiële instrumenten. CBS 
maakt geen gebruik van afgeleide financiële instrumenten. CBS loopt kredietrisico over de in de 
balans onder de vorderingen opgenomen debiteuren. Het kredietrisico is beperkt doordat de 
vorderingen uit hoofde van debiteuren zijn geconcentreerd bij overheidsinstellingen. 
 
Treasurybeleid 
CBS neemt verplicht deel aan schatkistbankieren bij de Rijkshoofdboekhouding conform de Regeling 
baten-lastendiensten. De Rijkshoofdboekhouding is onderdeel van het ministerie van Financiën en is 
verantwoordelijk voor de administratie van de schatkist.  
Schatkistbankieren houdt in dat de liquide middelen alléén gestald mogen worden op een rekening-
courant bij de Rijkshoofdboekhouding en dat leningen alléén bij de Rijkshoofdboekhouding 
afgesloten mogen worden. CBS sluit zelf met de Rijkshoofdboekhouding het contract met de 
voorwaarden van het deposito of van de lening af. 
Schatkistbankieren kan gezien worden als een centrale treasury voor publieke middelen. Het principe 
van schatkistbankieren is dat publiek geld de schatkist niet eerder verlaat dan noodzakelijk is voor de 
uitvoering van de publieke taak. CBS voert met het schatkistbankieren een zo risicoloos mogelijk 
kasgeldbeheer.  
Marktwaarde 
De reële waarde van de in de balans verantwoorde financiële instrumenten, waaronder vorderingen, 
liquide middelen en kortlopende schulden, benadert de boekwaarde ervan. 
CBS Jaarverslag 2014 – 27 maart 2015                                                                                   42
