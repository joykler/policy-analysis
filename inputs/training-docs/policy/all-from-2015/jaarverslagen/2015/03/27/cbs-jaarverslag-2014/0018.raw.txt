Mobiliteit 
Door de opgelegde taakstellingen moet de omvang van het personeelsbestand verder krimpen. 
Om de reductie te bereiken en daarbij overbezetting te voorkomen, wordt zoveel mogelijk 
gebruik gemaakt van de natuurlijke uitstroom van oudere medewerkers. De instroom van 
medewerkers staat door de taakstellingen onder druk. Om te zorgen dat als gevolg van de 
uitstroom voldoende benodigde competenties beschikbaar blijven om het statistisch 
programma te kunnen uitvoeren, is in 2014 veel aandacht besteed aan het bevorderen van de 
interne mobiliteit en het vergroten van de inzetbaarheid van de medewerkers. Verschillende 
mobiliteit bevorderende activiteiten zijn uitgevoerd, zoals het vergemakkelijken van de 
mogelijkheid om intern en extern brede ervaring op te doen.  
Met het oog op de taakstellingen is geconstateerd dat een deel van de overbezetting binnen CBS 
voor de komende jaren een structureel karakter heeft. De vakbonden hebben met de sector Rijk 
afgesproken dat in dergelijke gevallen het Van Werk Naar Werk-beleid (VWNW) wordt ingezet. 
Daarom is CBS in 2014 gestart met de uitvoering van het vrijwillige VWNW-beleid. Voor de 
betrokken medewerkers zijn informatiebijeenkomsten georganiseerd. Tevens zijn persoonlijke 
gesprekken gevoerd en zijn VWNW-onderzoeken gestart, op basis waarvan voor medewerkers 
een persoonlijk VWNW-plan wordt opgesteld.  
CBS tracht een aantrekkelijke werkgever te zijn en te blijven door de medewerkers inhoudelijk 
interessant en uitdagend werk te bieden met aantrekkelijke arbeidsvoorwaarden, voldoende 
mobiliteitskansen en loopbaan- en ontwikkelmogelijkheden.  
Arbeidsomstandigheden 
Met ingang van mei 2014 is CBS overgegaan op de invoering van het wisselwerkplek-concept. 
Dit betekent onder meer dat nu 0,9 werkplek per vte beschikbaar is. Deze stap sluit aan bij een 
eerder besluit tot invoering van de voor het Rijk geldende huisvestingsnorm ‘Fysieke 
Werkomgeving Rijk (FWR)’. Uiteindelijk zal dit er toe leiden dat in 2016 een werkpleknormering 
van 0,7 werkplek per vte zal gelden.  
Naast het jaarlijkse arbeidssatisfactieonderzoek is in 2014 voor het eerst aan de hand van een 
door CBS zelf ontwikkelde vragenlijst een Onderzoek Werkbeleving onder de medewerkers 
uitgevoerd. De resultaten van het onderzoek laten zien dat medewerkers over het algemeen 
positief oordelen over thema’s als werkinhoud, zelfstandigheid, werkdrukbeleving, gezondheid, 
collega’s en leidinggevende. 
Het ziekteverzuim is in 2014 gedaald naar 4,6%. Een jaar eerder lag dit percentage nog op 4,8%. 
Het ziekteverzuim ligt daarmee op het laagste niveau sinds het begin van de jaren negentig. Het 
ziekteverzuim voldoet aan de voor CBS bepaalde Verbaan-norm van 4,59%. 
Medezeggenschap 
CBS hecht grote waarde aan de medezeggenschap. In 2014 zijn in het overleg tussen de DG en 
de ondernemingsraad (OR) onder meer de volgende onderwerpen aan de orde gekomen: de 
taakstellingen die aan CBS zijn opgelegd en de gevolgen daarvan voor de hoofddirecties, de 
voorbereidingen voor en de toepassing van het Van Werk Naar Werk-beleid, de 
werkkostenregeling die met ingang van 2015 van toepassing is, het vervoersplan voor alle 
binnenlandse woon-werk- en dienstreizen, de inhuur van extern personeel, de opdracht om per 
2016 te voldoen aan normen Fysieke Werkplekinrichting Rijk, en initiatieven om te komen tot 
herziening van de HR-gesprekscyclus. 
 
In het overleg met de Arbocommissie zijn onder andere de volgende onderwerpen besproken: 
de aanpak van het verzuim door het meer sturen op inzetbaarheid volgens het eigen regie-
model, de eerste fase van de invoering van de wisselwerkplekken per mei 2014 en het vervolg 
CBS Jaarverslag 2014 – 27 maart 2015
