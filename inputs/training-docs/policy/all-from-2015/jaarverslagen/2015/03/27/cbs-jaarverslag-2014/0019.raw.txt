daarop per januari 2016, het jaarlijkse arbeidssatisfactieonderzoek, en de voorbereiding en de 
uitvoering van het Onderzoek Werkbeleving. 
In het Georganiseerd Overleg tussen bestuurder en de bonden is overleg gevoerd over onder 
meer het Van Werk Naar Werk-beleid, en de werkkostenregeling.   
 
Maatschappelijk verantwoord ondernemen 
In 2014 is een aantal energiebesparende maatregelen gerealiseerd in klimaatinstallaties van de 
CBS gebouwen, zoals de installatie van tijdklokken voor ruimtetemperaturen en verlaging van de 
koellast in de ICT-ruimten. Ook is een plan uitgewerkt voor het aanpassen van de schakeling van 
de verlichting in de parkeergarage middels bewegingssensoren. Dit plan wordt in 2015 
gerealiseerd. CBS heeft wederom deelgenomen aan de landelijke Nacht van de nacht. Door alle 
verlichting in en rondom beide gebouwen gedurende één nacht te doven is aandacht gevraagd 
voor de gevolgen van lichtvervuiling. Het rendement van het mijnwater in Heerlen (dat gebruikt 
wordt voor de verwarming van het gebouw) is verhoogd, omdat er - in plaats van een zomer- of 
winterschakeling - nu vraaggestuurd warmte of koude wordt geleverd. 
 
4.2 Risicobeheer en kwaliteitszorg 
In het kader van risicomanagement zijn de risico’s van CBS in 2014 opnieuw tegen het licht 
gehouden. Hierbij is in het bijzonder gekeken naar de relatie tussen deze risico’s en de doelen 
uit het MJP. Geconcludeerd wordt dat enkele zaken die eerder als risico werden aangemerkt nu 
in control zijn. Een aantal risico’s behoeft echter aandacht. 
 
IT-omgeving 
Een belangrijke randvoorwaarde voor een adequaat statistisch proces en een betrouwbare  
bedrijfsvoering is de continuïteit van de IT-infrastructuur, waaronder de hardware, de 
bijbehorende software en het rekencentrum. Wanneer de continuïteit van de IT-infrastructuur 
niet is geborgd, geeft dit risico’s voor de betrouwbaarheid van de geautomatiseerde 
gegevensverwerking in het statistische proces en in de bedrijfsvoering. Om aan de steeds 
veranderende omstandigheden en eisen te voldoen, zijn structurele verbeteringen telkens weer 
nodig. In de afgelopen twee jaren zijn twee omvangrijke projecten gestart om de 
beschikbaarheid van de generieke IT-infrastructuur de komende tijd te kunnen garanderen. De 
rekencentra zijn verhuisd, waarbij de apparatuur is vernieuwd, en er is een upgrade uitgevoerd 
van het softwareplatform op de werkplekken en op de servers. De upgrade op de werkplekken is 
grotendeels afgerond, de upgrade op de servers zal in 2015 gereed komen.  
Voor de stabiliteit van de enquêtering bij bedrijven en personen is de continuïteit van de IT-
omgeving van groot belang. In 2014 zijn er enkele korte verstoringen geweest bij de 
internetenquêtering. Respondenten op persoonsenquêtes en bedrijven konden als gevolg 
daarvan niet inloggen om vragenlijsten in te vullen. Om de internetvragenlijstomgeving te 
verbeteren zijn enkele softwarematige wijzigingen doorgevoerd en voorafgaand aan de start van 
grote enquêtes worden met een externe partij stresstesten uitgevoerd.  
Daarnaast loopt de respons op persoonsenquêtes terug. Onderzocht wordt hoe de enquêtering 
via het internet kan worden verbeterd. Tegelijkertijd wordt geïnvesteerd in een modernisering 
van de IT-voorzieningen voor dataverzameling.  
Kwaliteitszorg 
Statistische werkprocessen vormen een complex samenspel van IT, statistische methodologie en 
menselijke handelingen. Dit brengt risico’s met zich mee die kunnen leiden tot correctie van 
CBS Jaarverslag 2014 – 27 maart 2015
