Controleverklaring van de onafhankelijke accountant  
 
Aan de Directeur-Generaal  van het Centraal Bureau voor de Statistiek 
 
Wij hebben de in dit jaarverslag opgenomen jaarrekening over 2014 van het Centraal Bureau voor de 
Statistiek te Den Haag, Heerlen en Bonaire gecontroleerd. Deze jaarrekening bestaat uit de balans per 
31 december 2014 en de winst-en-verliesrekening over 2014 met de toelichting, waarin zijn 
opgenomen een overzicht van de gehanteerde grondslagen voor financiële verslaggeving en andere 
toelichtingen. 
 
Verantwoordelijkheid van het bestuur 
Het bestuur van het Centraal Bureau voor de Statistiek is op grond van artikel 70 van de Wet op het 
Centraal Bureau voor de Statistiek verantwoordelijk voor het opmaken van de jaarrekening die het 
vermogen en het resultaat getrouw dient weer te geven in overeenstemming met de Wet op het 
Centraal Bureau voor de Statistiek, de Nadere afspraken over de sturingsrelatie tussen de Minister 
van EZ, DG CBS en CCS d.d. 16 maart 2006 en de bepalingen van en krachtens de Wet normering 
bezoldiging topfunctionarissen publieke en semipublieke sector (WNT). Het Bestuur is tevens 
verantwoordelijk voor de financiële rechtmatigheid van de in de jaarrekening verantwoorde baten, 
lasten en balansmutaties. Dit houdt in dat deze bedragen in overeenstemming dienen te zijn met de 
in de relevante wet- en regelgeving opgenomen bepalingen, zoals die in het Controleprotocol CBS van 
20 januari 2009 zijn opgenomen. Het bestuur is voorts verantwoordelijk voor een zodanige interne 
beheersing als het noodzakelijk acht om het opmaken van de jaarrekening mogelijk te maken zonder 
afwijkingen van materieel belang als gevolg van fraude of fouten. 
 
Verantwoordelijkheid van de accountant 
Onze verantwoordelijkheid is het geven van een oordeel over de jaarrekening op basis van onze 
controle, als bedoeld in artikel 35 lid 2 van de Kaderwet Zelfstandige Bestuursorganen. Wij hebben 
onze controle verricht in overeenstemming met Nederlands recht, waaronder de Nederlandse 
controlestandaarden, het Controleprotocol CBS van 20 januari 2009 en het controleprotocol WNT. Dit 
vereist dat wij voldoen aan de voor ons geldende ethische voorschriften en dat wij onze controle 
zodanig plannen en uitvoeren dat een redelijke mate van zekerheid wordt verkregen dat de 
jaarrekening geen afwijkingen van materieel belang bevat.  
Een controle omvat het uitvoeren van werkzaamheden ter verkrijging van controle-informatie over 
de bedragen en de toelichtingen in de jaarrekening. De geselecteerde werkzaamheden zijn 
afhankelijk van de door de accountant toegepaste oordeelsvorming, met inbegrip van het inschatten 
van de risico’s dat de jaarrekening een afwijking van materieel belang bevat als gevolg van fraude of 
fouten. Bij het maken van deze risico-inschattingen neemt de accountant de interne beheersing in 
CBS Jaarverslag 2014 – 27 maart 2015                                                                                   52
