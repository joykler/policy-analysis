waarvan de fiscale hypotheekschuld hoger is dan de waarde van de eigen woning, de verdeling 
van het vermogen tussen huishoudens  en de regionale vermogensverdeling. 
Naar aanleiding van het verschijnen van het rapport van de Wetenschappelijke Raad voor het 
Regeringsbeleid (WRR) over economische ongelijkheid en het verschijnen van de Nederlandse 
editie van het boek van Thomas Piketty (Kapitaal in de 21ste eeuw) in 2014, heeft CBS aan de 
hand van een thema-artikel “Het interpreteren van cijfers over vermogensongelijkheid behoeft 
nuance” in november uitleg gegeven over het interpreteren van kengetallen over 
vermogensongelijkheid. In dit artikel wordt beschreven welke effecten wel, of juist niet, worden 
meegenomen in de cijfers van CBS en andere statistische bureaus. 
Toegankelijkheid van informatie 
In het kader van toegankelijkheid van informatie is in 2014 gewerkt aan het verbeteren van de 
kaartmodule voor StatLine die ook breder toepasbaar wordt voor het  ontwikkelen van 
visualisaties op basis van open data. Ook de open data webapplicatie die in 2014 is ontwikkeld 
en begin 2015 wordt gelanceerd, maakt gebruik van deze kaartfunctionaliteit.  
Bij de lancering van de open data portal in juli en bij het ontwikkelen van de open data 
webapplicatie is gebruik gemaakt van een Linked-In groep om vragen en reacties van gebruikers 
te delen. Eveneens zijn gebruikerssessies gestart om specifiekere informatie te krijgen ten 
aanzien van gebruikerswensen. Deze input is gebruikt om de open data portal en webapplicatie 
verder te ontwikkelen.  
Om de toegankelijkheid van laag-regionale informatie te verbeteren bracht CBS in 2014 een 
nieuwe Wijk- en Buurtkaart uit. Deze omvangrijke kaart bevat naast de digitale geometrie 
(geografische coördinaten) van de grenzen van de buurten, wijken en gemeenten ook alle 
kerncijfers van de buurten (zoals gedetailleerde bevolkings- en huishoudenssamenstelling, 
oppervlakte, aanwezige motorvoertuigen en voorzieningen per buurt) en de geaggregeerde 
kerncijfers van de wijken en gemeenten. Tevens verschenen  twee kaarten met zogenaamde 
vierkantstatistieken: één kaart met statistieken per vierkant van 500 bij 500 meter en één kaart 
met statistieken per vierkant van 100 bij 100 meter.  
Geografische informatie van CBS is uitgebreid met een specifieke tool om geocodes te koppelen. 
Deze informatie is ook ontsloten via de website “Publieke Dienstverlening op de Kaart” (PDOK), 
een centrale overheidsvoorziening die digitale geo-informatie van diverse organisaties als 
dataservices en bestanden beschikbaar stelt. 
 
2.6 Programmareductie 
In het MJP 2014-2018 is aangegeven welke reducties in het programma, naast maatregelen om 
de efficiency te verhogen, noodzakelijk zijn om de financiële taakstelling Rutte I op te vangen. In 
2014 is hiertoe een aantal statistieken beëindigd, in frequentie verlaagd of versoberd. Nagenoeg 
alle reductievoornemens zoals beschreven in het Jaarplan 2014 zijn in 2014 gerealiseerd. De 
statistieken die in 2015 of later worden versoberd, worden in het Jaarplan 2015 genoemd.  
 
CBS Jaarverslag 2014 – 27 maart 2015                                                                                                                14
