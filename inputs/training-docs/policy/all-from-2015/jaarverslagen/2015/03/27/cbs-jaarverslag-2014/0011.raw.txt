van EZ. CBS en RVO zijn verantwoordelijk voor de realisatiecijfers. Onderdeel van deze cijfers is 
het door CBS nieuw uitgevoerde onderzoek naar de werkgelegenheid van energie-gerelateerde 
activiteiten. ECN en het PBL zijn beide verantwoordelijk voor de toekomstverkenningen.  
In december verscheen de achtste editie van de Emancipatiemonitor. Deze tweejaarlijkse 
monitor brengt de positie van vrouwen en mannen in Nederland voor diverse terreinen in kaart, 
zoals onderwijs, arbeid, inkomen, combinatie van arbeid en zorg, topfuncties, veiligheid en 
gezondheid. Verder is de emancipatie in Nederland vergeleken met die in de andere lidstaten 
van de Europese Unie. De Emancipatiemonitor is een gezamenlijke publicatie van CBS en het 
SCP in opdracht van het ministerie van Onderwijs, Cultuur en Wetenschap (OCW). 
In een pilotonderzoek in opdracht van branchevereniging FEDA, de branchevereniging op het 
gebied van aandrijf- en automatiseringstechniek, is onderzocht hoe informatie van 
brancheleden gekoppeld kan worden aan CBS-gegevens, zoals omzet en gegevens uit het Sociaal 
Statistisch Bestand (SSB), en verwerkt kan worden tot publicabele gegevens. Voor enkele 
andere brancheorganisaties is dit maatwerkonderzoek inmiddels ook uitgevoerd en 
gepubliceerd. 
In opdracht van het ministerie van Infrastructuur & Milieu (I&M) is een aantal 
bedrijfseconomische aspecten van de logistieke dienstverlening binnen de transportsector in 
kaart gebracht. De uitkomsten van het onderzoek worden gebruikt om de effectiviteit van het 
topsectorenbeleid op het gebied van transport en logistiek te monitoren. 
In 2014 is een aantal overeenkomsten getekend met samenwerkingspartijen om in 2015 
specifiek onderzoek te doen. Zo zijn met TNO en het ministerie van Sociale Zaken en 
Werkgelegenheid (SZW) overeenkomsten getekend voor de uitvoering van de Nationale 
Enquête Arbeidsomstandigheden, de enquête Bedrijfsongevallen in Nederland (NEA-BON) en 
de Zelfstandigen Enquête Arbeid (ZEA). In juni is door CBS, de ministeries van Volksgezondheid, 
Welzijn en Sport (VWS) en Veiligheid en Justitie (V&J) en de Vereniging van Nederlandse 
Gemeenten (VNG ) een overeenkomst getekend, waarin is vastgelegd dat CBS vanaf 1 januari 
2015 de beleidsinformatie over jeugd voor Rijk en gemeenten samenstelt. Deze 
beleidsinformatie over het jeugdhulpgebruik en de inzet van jeugdbescherming en 
jeugdreclassering is in het kader van de nieuwe Jeugdwet belangrijk voor het Rijk en gemeenten. 
CBS ontvangt vanaf 2015 periodiek een landelijk vastgestelde set gegevens van 
jeugdhulpaanbieders en gecertificeerde instellingen. Met SCP is een contract getekend voor de 
uitvoering van de Monitor sociaal domein. Deze monitor moet aan de hand van een “sociale 
domeinindex” het kabinet en de Tweede Kamer vanaf 2015 informeren over de ontwikkeling 
van de situatie van burgers als gevolg van alle decentralisaties in het sociaal domein. Het 
ministerie van BZK is opdrachtgever van deze monitor. Met Rijkswaterstaat is in december een 
samenwerkingsovereenkomst getekend voor de uitvoering van het Onderzoek Verplaatsingen 
in Nederland voor de jaren 2015 tot en met 2017.  
 
2.4 Nieuwe Europese verplichtingen in 2014 
In 2014 is CBS gestart met de voorbereidende werkzaamheden om aan de volgende Europese  
verplichtingen te kunnen voldoen.  
 door CBS is een in EU-verband verplichte Gezondheidsenquête uitgevoerd. Dit leidde voor 
Nederland tot enige extra vragen en wat aangepaste vraagstellingen in de jaarlijkse 
Gezondheidsenquête van CBS. 
 In 2014 werd een nieuwe Europese verordening van kracht met betrekking tot de jaarlijkse 
datalevering over het reguliere onderwijs aan Eurostat. Alle onderwijsdata worden met 
ingang van 2014 ingedeeld volgens de nieuwe internationale onderwijsclassificatie (ISCED 
2011). Ten gevolge van nieuw Europees beleid ten aanzien van internationale 
CBS Jaarverslag 2014 – 27 maart 2015                                                                                                                11
