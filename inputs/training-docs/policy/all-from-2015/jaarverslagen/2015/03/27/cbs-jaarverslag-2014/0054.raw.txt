6 Centrale Commissie voor de Statistiek 
 
De Centrale Commissie voor de Statistiek (CCS) beoordeelt het MJP en jaarplan van CBS en stelt deze 
vast. In de praktijk komt deze taak neer op het beoordelen van de samenhang en de relevantie van de 
programmatische voornemens voor de komende periode in relatie tot de maatschappelijke behoefte 
en de financiële en organisatorische kaders. De CCS is betrokken bij het opmaken van de begroting en 
jaarrekening van CBS. De Directeur-Generaal (DG) stelt deze vast in overeenstemming met de CCS. 
Daarnaast stuurt de DG het jaarverslag van CBS ter goedkeuring naar de CCS.  
De CCS ziet toe op het beperken van administratieve lasten, het vermijden van ongewenste 
mededinging en het beschikbaar stellen van microdata. De CCS bevordert de coördinatie en kwaliteit 
van de statistische informatievoorziening door de rijksoverheid. Verder waarborgt de CCS de 
onafhankelijke positie van CBS en de professionele onafhankelijkheid van officiële statistieken. 
De Audit Commissie (AC) van de CCS bereidt de behandeling van onderwerpen op het gebied van de 
bedrijfsvoering voor. De AC houdt zich in het bijzonder bezig met de financiële rapportages, de 
begroting en de jaarrekening. De CCS legt over de uitvoering van haar taken verantwoording af in 
haar eigen jaarverslag, gericht aan de minister van Economische Zaken (EZ). Het jaarverslag is 
gepubliceerd op de website van CBS.  
De zittingstermijn van prof. dr. J.T.M. van der Zee eindigde op 1 juli 2014. Door de minister van 
Economische zaken zijn de heer J. van Hall RA RE (per 1 januari 2014) en mevrouw drs. C.M. 
Wortmann-Kool (per 1 juni 2014) benoemd tot lid van de CCS. Per 1 januari 2014 is de heer prof. dr. 
L.H. Hoogduin benoemd tot plaatsvervangend voorzitter van de CCS en de heer prof. dr. mr. F. van 
der Wel tot voorzitter van de AC. 
De samenstelling van de CCS is primo 2015: 
mr. I. (Inge) Brakman, voorzitter (lid AC) 
prof. dr. L.H. (Lex) Hoogduin (plaatsvervangend voorzitter, lid AC) 
dr. C.M. (Tini) Hooymans 
prof. dr. J. (Janneke) Plantenga 
prof. dr. S. (Steven) Brakman 
prof. dr. mr. F. (Frans) van der Wel RA (voorzitter AC) 
J. (Johan) van Hall RA RE (lid AC) 
drs. C.W. (Corien) Wortmann-Kool  
  
CBS Jaarverslag 2014 – 27 maart 2015                                                                                   54
