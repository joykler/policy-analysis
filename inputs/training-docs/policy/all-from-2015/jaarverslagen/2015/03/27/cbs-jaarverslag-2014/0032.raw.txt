afzonderlijk niet belangrijke vorderingen wordt collectief beoordeeld of deze onderhevig zijn aan 
bijzondere waardevermindering, dit door samenvoeging van vorderingen met vergelijkbare 
risicokenmerken. Bij de beoordeling van de collectieve waardevermindering gebruikt CBS historische 
trends met betrekking tot de waarschijnlijkheid van het niet nakomen van betalingsverplichtingen, 
het tijdsbestek waarbinnen incassering plaatsvindt en de hoogte van gemaakte verliezen. De 
uitkomsten worden bijgesteld als de leiding van oordeel is dat de huidige economische en 
kredietomstandigheden zodanig zijn dat het waarschijnlijk is dat de daadwerkelijke verliezen hoger 
dan wel lager zullen zijn dan historische trends suggereren. 
Een bijzonder waardeverminderingsverlies met betrekking tot een tegen geamortiseerde kostprijs 
gewaardeerd financieel actief wordt berekend als het verschil tussen de boekwaarde en de contante 
waarde van de verwachte toekomstige kasstromen, gedisconteerd tegen de oorspronkelijke 
effectieve rente van het actief. Verliezen worden opgenomen in de winst-en-verliesrekening.  
Als in een latere periode de waarde van het actief, onderhevig aan een bijzondere 
waardevermindering, stijgt en het herstel objectief in verband kan worden gebracht met een 
gebeurtenis die plaatsvond na de opname van het bijzondere waardeverminderingsverlies, wordt het 
bedrag uit hoofde van het herstel (tot maximaal de oorspronkelijke kostprijs) opgenomen in de winst-
en-verliesrekening. 
 
Activa 
 
Vaste activa 
Materiële vaste activa 
De materiële vaste activa worden gewaardeerd tegen hun kostprijs verminderd met de cumulatieve 
afschrijvingen en bijzondere waardeverminderingen. De kostprijs bestaat uit de verkrijgings- of 
vervaardigingsprijs en overige kosten om de activa op hun plaats en in de staat te krijgen noodzakelijk 
voor het beoogde gebruik. 
De afschrijvingen worden berekend als een percentage over de aanschafprijs volgens de lineaire 
methode op basis van de economische levensduur. In onderstaande tabel is de afschrijvingsduur per 
categorie weergegeven.  
Vaste activa Afschrijvingsduur 
Nieuwbouw  (cascomodificaties) 10 jaar 
IT-middelen 3-5 jaar 
Machines en installaties 10 jaar 
Andere vaste bedrijfsmiddelen 5 jaar 
 
Voor materiële vaste activa wordt op iedere balansdatum beoordeeld of er aanwijzingen zijn dat deze 
activa onderhevig zijn aan bijzondere waardeverminderingen. Als dergelijke indicaties aanwezig zijn, 
wordt de realiseerbare waarde van het actief geschat. De realiseerbare waarde is de hoogste van de 
bedrijfswaarde en de opbrengstwaarde. Als het niet mogelijk is de realiseerbare waarde te bepalen 
voor een individueel actief, wordt de realiseerbare waarde bepaald van de kasstroomgenererende 
eenheid waartoe het actief behoort. 
CBS Jaarverslag 2014 – 27 maart 2015
