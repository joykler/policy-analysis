deelnemers bespraken het effect van de economische crisis voor de verschillende 
demografische thema’s, zoals relatievorming en geboorte, demografische profielen van drie 
generaties 30-jarigen, dynamiek naar geslacht en opleidingsniveau, verhuizen in crisistijd en 
internationale migratie en migrantengroepen. 
In augustus vond de 33ste General Conference van de International Association for Research in 
Income and Wealth (IARIW) plaats in Rotterdam met CBS als organisator en gastheer van deze 
conferentie. Tijdens de conferentie zijn diverse onderwerpen aan de orde gekomen: van 
armoede en inkomensverdeling tot conceptuelere zaken als de vraag hoe de staat van de 
economie, armoede, welvaart en ‘menselijk kapitaal’ gemeten kan worden. Het congres werd 
bezocht door ruim tweehonderdvijftig deelnemers uit zo’n dertig landen. Onder hen waren 
statistici, wetenschappers en vertegenwoordigers van internationale organisaties.  
CBS was ook online actief en in samenwerking met externe partijen zijn producten ontwikkeld 
ter verbetering van actuele statistische informatie.  
Een voorbeeld hiervan is dat CBS samen met andere overheidsorganisaties participeert in 
Ondernemersplein.nl dat in 2014 is online is gegaan. Ondernemersplein.nl beoogt hét digitale 
loket van de overheid voor ondernemers te worden. Via deze site laat CBS met informatie 
toegespitst op de ondernemer zien wat CBS voor ondernemers kan betekenen. De eerste 
onderdelen die door CBS zijn toegevoegd, zijn branche-ontwikkelingen uit de 
Conjunctuurenquête Nederland (COEN), cijfers over zelfstandigen en informatie uit de 
vernieuwde kwartaalmonitoren per bedrijfstak. Tevens worden door CBS cijfers toegevoegd die 
ondernemers kunnen helpen bij het opstellen van een businessplan.  
In 2014 is CBS met de Belastingdienst en verschillende marktpartijen gestart met de 
ontwikkeling van een zogenoemd Referentie GrootboekSchema (RGS) voor ondernemingen. 
Gecombineerd met het programma Standard BusinessReporting (SBR) wordt het voor 
ondernemers in de toekomst eenvoudiger rapportages te leveren aan de overheid. Met 
accountants en softwareleveranciers zijn verschillende grootboekschema’s  ontleed in een 
beperkter aantal standaard gegevenselementen waardoor het voor bedrijven eenvoudig wordt 
financiële gegevens te verstrekken aan organisaties als Belastingdienst, Kamer van Koophandel, 
banken en CBS.  
In 2014 is het Nieuwe Handelsregister (NHR) in gebruik genomen als basis voor het Algemeen 
Bedrijvenregister (ABR) van CBS, waarin alle bedrijven van Nederland zijn opgenomen, met 
daarbij belangrijke informatie als wie de eigenaar is, hoeveel vestigingen er zijn en wat de 
bedrijfsstructuur is. CBS heeft hierbij samengewerkt met de Kamer van Koophandel en het 
ministerie van Economische Zaken om een aansluiting te realiseren die in de behoeften van 
meerdere afnemers voorziet zoals de Belastingdienst en Dienst Justis. De belangrijkste 
verbeteringen voor het ABR zijn de grotere dekkingsgraad van Nederlandse bedrijven, de 
kwaliteit van de data en de actualiteit van de informatie.  
Het Centrum voor Beleidsstatistiek voert als onderdeel van CBS al meer dan 10 jaar onderzoek 
uit in opdracht van de rijksoverheid, lagere overheden en andere instellingen. Dit onderzoek 
werd hoofdzakelijk uitgevoerd in de vestiging in Den Haag. Op 20 maart 2014 is ook een afdeling 
van het Centrum voor Beleidsstatistiek in de vestiging in Heerlen geopend.  
 
2.2 Regulier statistisch programma 
De reguliere output vormt de kern van het werkprogramma van CBS. In bijlage A is een tabel 
opgenomen met de in 2014 gerealiseerde reguliere output per thema. Enkele ontwikkelingen in 
2014 worden hieronder toegelicht.  
Vanaf 2014 is verandering aangebracht in de frequentie en timing van de landelijke prognoses 
van CBS van het aantal huishoudens en van de bevolking naar herkomstgroep en de frequentie 
CBS Jaarverslag 2014 – 27 maart 2015
