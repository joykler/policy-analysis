aanmerking die relevant is voor het opmaken van de jaarrekening en voor het getrouwe beeld 
daarvan, alsmede in het kader van de financiële rechtmatigheid voor de naleving van die relevante 
wet- en regelgeving, gericht op het opzetten van controlewerkzaamheden die passend zijn in de 
omstandigheden. Deze risico-inschattingen hebben echter niet tot doel een oordeel tot uitdrukking te 
brengen over de effectiviteit van de interne beheersing van het Centraal Bureau voor de Statistiek. 
Een controle omvat tevens het evalueren van de geschiktheid van de gebruikte grondslagen voor 
financiële verslaggeving en de gebruikte financiële rechtmatigheidscriteria en van de redelijkheid van 
de door het  bestuur van het Centraal Bureau voor de Statistiek gemaakte schattingen, alsmede een 
evaluatie van het algehele beeld van de jaarrekening. 
Wij zijn van mening dat de door ons verkregen controle-informatie voldoende en geschikt is om een 
onderbouwing voor ons oordeel te bieden. 
 
Oordeel  
Naar ons oordeel geeft de jaarrekening een getrouw beeld van de grootte en samenstelling van het 
vermogen van het Centraal Bureau voor de Statistiek per 31 december 2014 en van het resultaat over 
2014 in overeenstemming met de Wet op het Centraal Bureau voor de Statistiek, de Nadere 
afspraken over de sturingsrelatie tussen de Minister van EZ, DG CBS en CCS d.d. 16 maart 2006 en de 
bepalingen van en krachtens de WNT. 
Voorts zijn wij van oordeel dat de in deze jaarrekening verantwoorde baten, lasten en balansmutaties 
in alle van materieel belang zijnde aspecten over 2014 voldoen aan de eisen van financiële 
rechtmatigheid. Dit houdt in dat de bedragen in overeenstemming zijn met de in de relevante wet- en 
regelgeving opgenomen bepalingen, zoals die in het Controleprotocol CBS van 20 januari 2009 zijn 
opgenomen.  
 
 
Den Haag, 30 maart 2015  
KPMG Accountants N.V. 
J.G.A. Bruinsma RA 
 
 
 
CBS Jaarverslag 2014 – 27 maart 2015                                                                                   53
