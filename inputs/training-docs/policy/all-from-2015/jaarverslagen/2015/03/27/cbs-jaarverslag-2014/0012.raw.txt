studentenmobiliteit en de daaruit voortvloeiende datawensen van de Europese Commissie 
is de verordening uitgebreid met gegevens over geslaagden in het hoger onderwijs die hun 
studie geheel of gedeeltelijk in het buitenland hebben gevolgd. 
 Wat betreft de Europese statistieken over toerisme moet CBS vanaf 2014 informatie leveren 
over kalenderjaren (in plaats van de tot nu toe gebruikelijke vakantiejaren van oktober tot 
en met september) plus enige aanvullende gegevens. Hiertoe maakt CBS gebruik van het 
Onderzoek Dagrecreatie en het Continu Vakantie Onderzoek van NBTC-NIPO Research. 
 Voor het monitoren van de Europese regelgeving op het terrein van nationale 
emissieplafonds voor grensoverschrijdende luchtverontreiniging (NEC-richtlijn) voor het 
wegverkeer is vanaf 2014 additionele informatie verzameld over verkeersprestaties naar 
branche en over speciale voertuigen. Daarnaast werd de berekeningsmethode verder 
ontwikkeld. 
 In het kader van de uitvoering van de Europese kaderrichtlijn INSPIRE (INfrastructure for 
SPatial InfoRmation in Europe), die moet leiden tot een Europese geo-informatie 
infrastructuur, levert CBS een aantal datasets (statistische eenheden, landgebruik, 
gezondheid en demografie). Deze taak van CBS is in de implementatiewet EG-richtlijn 
infrastructuur ruimtelijke informatie geregeld. 
 De EU wetgeving is in 2011 uitgebreid met vijf verordeningen en één richtlijn die onder de 
noemer “Sixpack” vallen. Het sixpack kan gezien worden als uitbreiding op het stabiliteits- 
en groeipact en schrijft onder andere nieuwe statistieken over de overheidsfinanciën voor, 
waaronder maandstatistieken over inkomsten en uitgaven van de centrale overheid. Met 
deze snelle indicator voor de ontwikkeling van de overheidsfinanciën wil de Europese 
Commissie de mogelijkheid om snel in te grijpen vergroten. In nauw overleg met het 
ministerie van Financiën en de afzonderlijke departementen zijn de benodigde 
gegevensstromen op maandbasis ingericht. Ook met de sociale fondsen (UWV, SVB en CVZ) 
zijn maandelijkse leveringen van bronbestanden overeengekomen. Parallel daaraan is bij 
CBS de nieuwe statistiek ontwikkeld over de inkomsten en de uitgaven van de centrale 
overheid en de wettelijke sociale verzekeringsinstellingen.  
 
2.5 Programmavernieuwing 
In het Meerjarenprogramma (MJP) 2014-2018 worden drie hoofdthema’s voor 
programmavernieuwing onderscheiden: ontwikkelingen in het bedrijfsleven, flexibilisering van 
de arbeidsmarkt en vermogensposities van huishoudens. Daarnaast is de verdere verbetering 
van de toegang tot en ontsluiting van informatie als prioriteit aangemerkt. 
Ontwikkelingen in het bedrijfsleven 
CBS heeft in maart samen met de Vrije Universiteit Amsterdam de workshop “Internationale 
handel en transport in Nederland op nationaal en regionaal niveau” georganiseerd voor 
deelnemers uit de wereld van beleid, praktijk en wetenschap. Centraal hierbij stond het belang 
van visualisaties, (internationale) afstemming van definities, verdere ontwikkeling van regionale 
handels- en transportcijfers en analyse van de effecten van locatiebepaald beleid.  
Met ingang van 2014 bieden de resultaten van de Conjunctuurenquête Nederland een aantal 
uitbreidingen, met name op het gebied van uitkomstenreeksen naar regio en bedrijfstakken. De 
StatLinetabel naar regio bevat nu, naast de resultaten naar provincies en landsdelen, ook 
uitkomsten naar COROP-gebieden en stadsgewesten. De uitbreidingen konden worden 
gerealiseerd zonder uitbreiding van waarneming. 
In 2014 is gestart met het beter in kaart brengen van de verkoop aan consumenten via internet 
als fenomeen in de omzetstatistieken (digitale handel en webwinkels). Hiervoor is een 
CBS Jaarverslag 2014 – 27 maart 2015
