methodologie uitgewerkt en zijn de eerste cijfers geproduceerd. De verwachting is dat de cijfers 
over de internetverkopen in het eerste halfjaar van 2015 worden gepubliceerd op de website. 
Voor de monitoring van groene groei in Nederland is het aantal indicatoren uitgebreid en 
verbeterd. De methodologie voor het bepalen van de Nederlandse CO2-voetafdruk is verbeterd 
en er zijn cijfers voor meerdere jaren gemaakt. Met behulp van deze cijfers kan de 
grondstoffenefficiëntie van Nederland gemeten worden met in achtneming van de wereldwijde 
grondstoffenwinning. Voor waterkwaliteit is een nieuwe indicator ontwikkeld op basis van de 
gegevens die beschikbaar zijn voor de monitoring van de kaderrichtlijn water. Tenslotte is de 
rode lijst indicator (RLI), een maat voor de ontwikkeling van biodiversiteit, toegevoegd aan de 
set van groene groei indicatoren. Deze nieuwe indicatoren zijn voor het eerst gepresenteerd in 
het hoofdstuk groene groei dat is opgenomen in de monitor duurzaam Nederland die in 
november is gepubliceerd.  
In de in paragraaf 2.3 genoemde Nationale Energieverkenning (NEV) is gerapporteerd over 
energiebesparende maatregelen in Nederland en het energiebesparingstempo vanaf 2000.  
Met ingang van april 2014 wordt de Internationaliseringsmonitor vier maal per jaar uitgebracht. 
In de kwartaalpublicaties in 2014 zijn cijfers en analyses gepubliceerd over diverse onderwerpen 
waarin grote ondernemingen, buitenlandse ondernemingen en het MKB een rol spelen rondom 
thema’s als de internationale handel in goederen en diensten, het handelsoverschot en de rol 
van buitenlandse ondernemingen, arbeidsproductiviteit, internationaal eigendom en 
werkgelegenheid. Tevens is in deze publicatie informatie over de rol en positie van Nederlandse 
sectoren in mondiale productieketens gepubliceerd. Daarbij is ingegaan op de effecten van het 
verplaatsen van productie op werkgelegenheid en inkomen. 
Voor het in kaart te brengen van de mogelijkheden om activiteiten van bedrijven op het gebied 
van Maatschappelijk Verantwoord Ondernemen (MVO) te meten, is een set MVO- indicatoren 
gedefinieerd op economisch, sociaal en milieugebied. De indicatoren moeten voldoen aan de 
voorwaarde dat ze zowel op bedrijfsniveau als op macro-economisch en sectoraal niveau 
meetbaar zijn. Begin 2015 komt een intern rapport gereed met de bevindingen van het 
vooronderzoek. Op basis de aanbevelingen in dit rapport zal een keuze gemaakt worden voor 
het vervolgtraject. 
Flexibilisering van de arbeidsmarkt 
Tijdens een bijeenkomst met externe deskundigen in november over het thema flexibilisering 
van de arbeidsmarkt is de voortgang van de verschillende deelprojecten besproken, zoals 
flexibele schil vanuit werkgeversperspectief, zzp’ers, arbeidsmigratie en motieven van 
arbeidsmarktgedrag.  
e
Zo verscheen in maart een thema-artikel over arbeidsmigratie in de 21 eeuw. In december 
publiceerde CBS een rapport over zelfstandigen zonder personeel (zzp’ers), samengesteld in het 
kader van het Interdepartementaal Beleidsonderzoek zelfstandigen zonder personeel. Ook 
rapporteerde CBS in 2014 onder meer over de inkomens van huishoudens van zelfstandigen 
zonder personeel. 
In StatLine zijn in 2014 nieuwe uitkomsten gepubliceerd over veranderingen van dienstverband 
na één jaar. De tabel beschrijft in hoeverre personen na één jaar van dienstverband zijn 
gewisseld, waarbij de verschillende arbeidsmarktposities worden onderscheiden: vast 
dienstverband, flexibel dienstverband, zelfstandige en niet werkzaam. 
Vermogensposities 
Op gebied van vermogensposities verscheen in juni 2014 de publicatie Welvaart in Nederland, 
waarin CBS de meest actuele landelijke en regionale cijfers presenteerde over vermogens van 
huishoudens. De publicatie biedt onder meer informatie over het vermogen van een doorsnee 
huishouden, waar dit vermogen uit bestaat, hoeveel huishoudens een hypotheek hebben  
CBS Jaarverslag 2014 – 27 maart 2015                                                                                                                13
