Niet in de balans opgenomen activa en verplichtingen  
Meerjarige financiële verplichtingen 
Bedragen in duizenden euro's 2015 2016 tm 2019 2020 e.v.
Huur panden Den Haag en Heerlen 7.000 27.000 25.000
Totaal 7.000 27.000 25.000
 
Huurpanden 
De huur van het pand te Den Haag is voor een periode van 5 tot maximaal 15 jaar afgesloten en loopt 
tot 2023. De huur van het pand te Heerlen is voor een periode van 5 tot maximaal 15 jaar afgesloten 
en loopt tot 2024. 
 
Financiële afspraken 
Met het ministerie van EZ is afgesproken dat de financiële verplichtingen betreffende de periode vóór 
3 januari 2004 voor rekening van het ministerie van EZ komen. De werkelijke uitgaven met betrekking 
tot deze verplichtingen van CBS worden door het ministerie van EZ vergoed.  
Door het ministerie van EZ is een langetermijnfinanciering in de vorm van een kredietfaciliteit van 
voorlopig 50 miljoen euro ter beschikking gesteld ter voorkoming van tijdelijke liquiditeitstekorten als 
gevolg van de mogelijke sociale kosten die voortkomen uit de door het kabinet Balkenende I 
opgelegde taakstellingen, de ICT-toekomstbegroting en de zogenoemde Herprioritering. Indien de 
kredietbehoefte groter wordt dan 50 miljoen euro, zal dit onderwerp van overleg zijn tussen CBS en 
de ministeries van EZ en Financiën. Van deze kredietfaciliteit is tot op heden geen gebruik gemaakt. 
Daarnaast heeft CBS een debetlimiet bij de rekening-courant bij het Ministerie van Financiën van 10 
miljoen euro. 
 
CBS Jaarverslag 2014 – 27 maart 2015                                                                                   43
