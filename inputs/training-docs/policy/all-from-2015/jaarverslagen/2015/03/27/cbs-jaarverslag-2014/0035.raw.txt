Kostenverantwoording 
Kosten worden verantwoord in de winst- en verliesrekening in het jaar waarop zij betrekking hebben. 
Leasing 
CBS kan financiële en operationele leasecontracten afsluiten. Een leaseovereenkomst waarbij de 
voor- en nadelen verbonden aan het eigendom van het leaseobject geheel of nagenoeg geheel door 
de lessee worden gedragen, wordt aangemerkt als een financiële lease. Alle andere 
leaseovereenkomsten classificeren als operationele leases. Bij de leaseclassificatie is de economische 
realiteit van de transactie bepalend en niet zozeer de juridische vorm. 
Als CBS optreedt als lessee in een financiële lease, wordt het  leaseobject (en de daarmee 
samenhangende verplichting) bij de aanvang van de leaseperiode in de balans verwerkt tegen de 
reële waarde van het leaseobject of, indien deze lager is, tegen de contante waarde van de minimale 
leasebetalingen. Beide waardes worden bepaald op het tijdstip van het aangaan van de 
leaseovereenkomst. De initiële directe kosten worden opgenomen in de eerste waardering van het 
leaseobject. 
De grondslagen voor de vervolgwaardering van het leaseobject zijn beschreven onder het hoofd 
Materiële vaste activa. Als geen redelijke zekerheid bestaat dat CBS eigenaar van een leaseobject zal 
worden aan het einde van de leaseperiode, wordt het object afgeschreven over de kortste termijn 
van de leaseperiode of de gebruiksduur van het object. De minimale leasebetalingen worden gesplitst 
in rentelasten en aflossing van de uitstaande leaseverplichting. De rentelasten worden gedurende de 
leaseperiode zodanig toegerekend aan elke periode dat dit resulteert in een constante periodieke 
rentevoet over de resterende netto-verplichting met betrekking tot de financiële lease. 
Voorwaardelijke leasebetalingen worden als last verwerkt in de periode dat aan de voorwaarden tot 
betaling wordt voldaan. 
Als CBS optreedt als lessee in een operationele lease, wordt het leaseobject niet geactiveerd. 
Leasebetalingen inzake de operationele lease worden lineair over de leaseperiode ten laste van de 
winst-en-verliesrekening gebracht. 
Belastingen 
CBS is niet belastingplichtig voor de vennootschapsbelasting. 
CBS is niet belastingplichtig voor de omzetbelasting met uitzondering van inkomsten uit detachering 
waarvan blijkt dat die niet btw-vrijgesteld/btw-onbelastbaar zijn. 
 
Kasstroomoverzicht 
Het kasstroomoverzicht is volgens de indirecte methode opgesteld. Dit houdt voor de weergave van 
de kasstromen in dat het gerapporteerde resultaat over het boekjaar wordt aangepast voor posten 
die geen betrekking hebben op ontvangsten en uitgaven in het boekjaar en mutaties in 
financieringen, voorzieningen en werkkapitaal. 
 
Bepaling reële waarde 
Een aantal grondslagen en de toelichtingen in de jaarrekening vereisen de bepaling van de reële 
waarde van zowel financiële als niet-financiële activa en verplichtingen. Indien van toepassing wordt 
nadere informatie over de uitgangspunten voor de bepaling van de reële waarde vermeld bij het 
CBS Jaarverslag 2014 – 27 maart 2015                                                                                   35
