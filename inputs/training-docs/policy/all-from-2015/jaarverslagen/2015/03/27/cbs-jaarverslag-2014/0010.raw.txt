economische statistieken. Het aantal bedrijfstakken waarover cao-gegevens beschikbaar komen, 
is bij deze overgang vergroot van 38 naar 52. 
In december verscheen het Armoedesignalement 2014 van CBS en het Sociaal en Cultureel 
Planbureau (SCP). In dit gezamenlijke jaarlijkse rapport verschaffen onderzoekers van CBS en 
SCP een zo actueel mogelijk beeld van de omvang, ontwikkeling en karakteristieken van 
armoede in Nederland. 
Na voorbereidingen in 2013 is in 2014 de waarneming van brondata voor de staatsbalans (het 
overzicht van de bezittingen en schulden van de staat) van het ministerie van Financiën 
overgenomen. Op StatLine is een nieuwe tabel verschenen met de overheidsbalans, cijfers voor 
de gehele overheid, waar de staat een onderdeel van is. Voorheen waren de daarin 
voorkomende cijfers over financiële activa en materiële vaste activa alleen versnipperd op 
StatLine te vinden.  
In december kwamen diverse artikelen uit over de financiën van decentrale overheden. 
Onderwerpen waren de begrote opbrengsten van heffingen van gemeenten (ca. een maand 
versneld ten opzichte van voorgaande jaren) en van provincies (wegenbelasting) en de 
inkomsten van decentrale overheden in Europees perspectief.  
In 2014 kwamen voor het eerst ramingen beschikbaar over de omvang van de economie (in 
termen van het bruto binnenlands product) van de drie afzonderlijke eilanden van Caribisch 
Nederland. Daarnaast kwamen resultaten beschikbaar van de Omnibusenquête die CBS in 2013 
in Caribisch Nederland heeft uitgevoerd. Deze enquête verschaft informatie over de leefsituatie 
van inwoners van Bonaire, Saba en Sint-Eustatius, in het bijzonder over gezondheid, veiligheid, 
communicatie, wonen, transport, vakantie en vrije tijd. Tevens werd uitgebreid gerapporteerd 
over het toerisme in Caribisch Nederland. 
 
2.3 Statistisch onderzoek in opdracht  
CBS werkt veel samen met andere organisaties en voert een aantal grote onderzoeksprojecten 
in opdracht van diverse overheidsorganisaties uit. In deze paragraaf volgt een selectie van een 
aantal projecten.  
CBS publiceerde dit jaar voor het eerst jaarlijks, en met meer detail, de “Rode Lijst Indicator” 
(RLI), een indicator over de toestand van de biodiversiteit. Dit was mede mogelijk door gegevens 
uit het Netwerk Ecologische Monitoring te combineren met niet-gestructureerde informatie op 
internet. De nieuwe RLI wees uit dat de ontwikkeling van de biodiversiteit aanmerkelijk 
positiever verloopt dan tot dan toe werd uitgedragen en trok veel belangstelling. CBS en het PBL 
gaan de nieuwe indicator voor het natuurbeleid ook in de toekomst gebruiken. 
In opdracht van het ministerie van Economische Zaken (EZ) is een aantal kernindicatoren 
ontwikkeld die inzicht geven in de ontwikkeling van de MKB-sector. In maart zijn in opdracht 
van het ministerie van Buitenlandse Zaken diverse tabellen met informatie over de 
internationalisering van het MKB gepubliceerd. Het betreft gegevens over de internationale 
handel in goederen en buitenlandse investeringen. Deze gegevens zijn uitgesplitst naar de 
landen van het Dutch Good Growth Fund, een groep ontwikkelingslanden en landen waar 
Nederland al veel economische betrekkingen mee heeft, zoals Duitsland. Tevens heeft CBS in 
opdracht van dit ministerie nieuwe informatie over Nederland en internationale waardeketens 
samengesteld die ingaat op de participatie en integratie van Nederland in internationale 
waardeketens en de gevolgen daarvan, bijvoorbeeld het verband tussen handel en 
werkgelegenheid. 
In oktober werd de Nationale Energieverkenning 2014 uitgebracht. De verkenning is het 
resultaat van een samenwerking tussen het Energieonderzoekcentrum Nederland (ECN), het 
PBL, CBS en de Rijkdienst voor Ondernemend Nederland (RVO) in opdracht van het ministerie 
CBS Jaarverslag 2014 – 27 maart 2015
