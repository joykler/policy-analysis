Toelichting behorende tot de jaarrekening 2014 
Algemeen 
Het Centraal Bureau voor de Statistiek (CBS), gevestigd te Den Haag, Heerlen en Bonaire, is een 
Zelfstandig Bestuursorgaan (ZBO). In de Wet op het Centraal Bureau voor de Statistiek (CBS-wet) zijn 
de taken, bevoegdheden en werkwijze vastgelegd. 
CBS heeft twee bestuursorganen, te weten de Directeur-Generaal en de Centrale Commissie voor de 
Statistiek (CCS). 
De jaarrekening van CBS is opgesteld met inachtneming van de Kaderwet ZBO, de CBS-wet en de 
overige met het ministerie van Economische Zaken (EZ) gemaakte afspraken betreffende de 
jaarrekening (onder meer neergelegd in de zogenoemde sturingsafspraken). De jaarrekening van CBS 
wordt binnen de hiervoor genoemde kaders zoveel als mogelijk met overeenkomstige toepassing van 
titel 9 van Boek 2 van het Burgerlijk Wetboek opgesteld. Voor de uitvoering van de Wet normering 
bezoldiging topfunctionarissen in de (semi)publieke sector (WNT) heeft de instelling zich gehouden 
aan de Beleidsregel toepassing WNT en deze als normenkader bij het opmaken van deze jaarrekening 
gehanteerd. 
CBS Jaarverslag 2014 â€“ 27 maart 2015
