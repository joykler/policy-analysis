In november bracht CBS het Jaarrapport Integratie 2014 uit. Dit rapport geeft een overzicht van 
de ontwikkeling van de positie van immigranten (eerste generatie) en hun kinderen (tweede 
generatie) in de Nederlandse samenleving. In deze publicatie werd speciaal aandacht besteed 
aan de positie zes jaar na voortijdig schoolverlaten, de woonsituatie en de levensloop van 
jongvolwassen vrouwen voor de tweede generatie niet-westerse immigranten.  
De publicatie Toerisme 2014, verschenen in november, is een samenvoeging van de tot en met 
2013 verschenen publicaties “Vakanties van Nederlanders”, “Toerisme in Nederland: Het 
gebruik van logiesaccommodaties” en “Toerisme en recreatie in cijfers”. Door de samenvoeging 
tot één publicatie is een beter en meer samenhangend overzicht ontstaan van het toerisme in 
Nederland en het vakantiegedrag van Nederlanders. Nieuw is de grotere aandacht voor de 
financiële kant van het toerisme in Nederland. 
In november publiceerde CBS een boek over de volkstelling van 2011 onder de titel Dutch 
Census 2011. De traditionele tellingen eindigden voor Nederland in 1971, toen voor de laatste 
keer geteld werd op basis van vragenlijsten ingevuld door alle huishoudens. Sindsdien baseert 
CBS zich op bestaande registers voor de volkstelling. Dit is vele miljoenen euro’s goedkoper en 
administratief vriendelijker dan een traditionele volkstelling. Alle tabellen voor Nederland en 
andere Europese landen kwamen in 2014 via de Europese Census hub beschikbaar, een nieuwe 
tool voor de verspreiding van Europese statistieken. 
Met het doel de doodsoorzakenstatistiek van CBS te vernieuwen is een nieuwe leerstoel 
ingesteld bij de afdeling Sociale Geneeskunde van het Academisch Medisch Centrum 
Amsterdam (AMC). Sinds 1 november 2014 vervult Jan Kardaun (CBS) het bijzonder 
hoogleraarschap Registratie en Statistiek van doodsoorzaken aan de Universiteit van 
Amsterdam. Aanpassing van de doodsoorzakenstatistiek is noodzakelijk, omdat steeds meer 
mensen pas op hoge leeftijd overlijden, terwijl zij aan meerdere chronische ziekten lijden. De 
leerstoel richt zich daarom op het herdefiniëren van het begrip “doodsoorzaak”. Het moet 
daardoor mogelijk worden om één oorzaak aan te wijzen wanneer dat duidelijk het geval is, en 
een combinatie van oorzaken aan te wijzen indien er geen doorslaggevende doodsoorzaak is. 
Sinds dit jaar wordt automatische codering toegepast om, naast efficiencywinst, een betere 
internationale vergelijkbaarheid en een betere reproduceerbaarheid van de gegevens te 
bewerkstelligen.  
CBS publiceerde in november de eerste uitkomsten van een ingrijpende revisie van de 
statistieken over de beroepsbevolking. Deze revisie betrof twee onderdelen. De definities van 
de werkzame en werkloze beroepsbevolking zijn aangepast aan de internationaal afgesproken 
definities van de International Labour Organisation (ILO). Deze stap maakt deel uit van een 
bredere strategie van CBS zoveel mogelijk aan te sluiten bij internationaal gebruikelijke 
definities om de internationale vergelijkbaarheid van statistieken te vergroten. Daarnaast is de 
gegevensverzameling door CBS verbeterd door als eerste statistisch instituut in Europa voor 
deze statistiek mede te enquêteren via internet. Het komt onder meer tegemoet aan de wens 
van respondenten om zelf te bepalen wanneer ze de vragenlijst invullen in plaats van het 
plannen van een afspraak met een interviewer. Daarnaast is enquêtering via internet 
goedkoper. 
Met ingang van december is CBS gestart met een nieuwe reeks voor de statistiek cao-lonen, een 
belangrijke conjunctuurindicator. Het basisjaar voor de cao-indexcijfers is verlegd van 2000 naar 
2010 en er wordt voortaan over meer bedrijfstakken gepubliceerd. Voor de vernieuwing heeft 
CBS alle cao’s die in de statistiek zijn opgenomen opnieuw bekeken en vergeleken met 
informatie van de Belastingdienst en het UWV over werknemers. Hiermee is vastgesteld hoeveel 
werknemers onder de diverse cao’s vallen en zijn verschuivingen in het aantal en soort banen in 
de periode 2000-2010 verwerkt. Daarnaast is de statistiek cao-lonen overgegaan op een andere 
indeling van economische activiteiten waarmee de statistiek beter aansluit op andere 
CBS Jaarverslag 2014 – 27 maart 2015                                                                                                                9
