2 Statistisch programma en dienstverlening 
 
2.1 Communicatie en statistische dienstverlening 
CBS wil statistische informatie effectief en op het juiste moment bij de doelgroepen brengen. In 
2014 bracht CBS nagenoeg dagelijks nieuwsberichten uit over onderwerpen die aansluiten bij 
maatschappelijke behoeften. De media namen de berichten van CBS vaak over in hun 
berichtgeving. Verdeeld over de diverse nieuwsbronnen waaronder de dagbladen, internet 
nieuwspagina’s en RTV journaals werd CBS bijna 19.000 keer als bron genoemd.  
CBS heeft in 2014 zijn volledige databank – in totaal 3.600 dataverzamelingen met 14 miljard 
cellen – als Open data beschikbaar gesteld. De statistische informatie wordt hierdoor beter 
bereikbaar en makkelijker te hergebruiken. Grootverbruikers van CBS-data kunnen door directe 
koppelingen tijd en geld besparen. De nieuwe manier van aanbieden stelt  app-bouwers in de 
gelegenheid makkelijker CBS-data te gebruiken om nieuwe toepassingen te maken. De open 
data webapplicatie is sinds januari 2015 beschikbaar. 
In 2014 is het verbeteren van de manier waarop statistische informatie wordt aangeboden op 
de CBS website gecontinueerd. De ontwikkeling van de nieuwe website bleek complexer en 
meer tijd te vragen dan initieel was voorzien. De lancering van de nieuwe website is nu voorzien  
in 2015. 
Naast de reguliere verspreiding van nieuwsberichten, is Twitter voor CBS een vast middel 
geworden om dagelijks informatie te verspreiden.  Het aantal volgers van @statistiekcbs is van 
14 duizend volgers begin 2014, gegroeid naar bijna 56 duizend volgers eind 2014. In december 
werden CBS-tweets in totaal 3,6 miljoen keer bekeken. Per dag komt dat neer op gemiddeld 
bijna 120 duizend keer. In de laatste maanden van 2014 waren er gemiddeld 100 retweets van 
nieuwsberichten per dag.  
Om meer in te spelen op actuele ontwikkelingen in de maatschappij en maatschappelijke 
fenomenen – en hun trends- op kwantitatieve wijze getrouw in kaart te kunnen brengen, 
organiseerde CBS ook in 2014 een aantal bijeenkomsten en evenementen met externe partijen. 
Zo organiseerde CBS in februari de slotconferentie van het project E-Frame (European 
Framework for Measuring Progress), een project dat werd gefinancierd door de Europese 
Commissie, met als doel een impuls te geven aan het meten van maatschappelijke vooruitgang. 
Dit gaat verder dan alleen economische groei (“GDP and beyond”). Ongeveer tweehonderd 
betrokkenen uit bijna dertig landen uit de statistiek, politiek en wetenschap kwamen hiervoor 
bijeen. CBS is erin geslaagd om veel Europese landen in dezelfde taal over duurzaamheid te 
laten praten en er is overeenstemming over een internationaal, geharmoniseerd meetsysteem. 
Het door CBS ontwikkelde systeem wordt geleidelijk door andere Europese landen en 
organisaties als Eurostat, VN en OECD gebruikt. 
In maart organiseerde CBS in Heerlen een expert-meeting Wonen en werken in een 
grensoverschrijdend perspectief in samenwerking met de regionale krimpkenniscentra uit 
Groningen (KKNN), Zeeland (Scoop, het Zeeuws Instituut voor Sociale en Culturele Ontwikkeling) 
en Limburg (Neimed, het Nederlands Expertise en Innovatiecentrum Maatschappelijke Effecten 
Demografische Krimp). Workshops met als thema’s werken, wonen, bedrijvigheid, statistiek en 
beleid dienden als platform voor discussie en kennisdeling. De meeting werd positief ontvangen 
door de deelnemers en de reacties weerspiegelden een grote behoefte aan cijfermatige 
onderbouwing van grensoverschrijdend beleid. 
Ook werd in maart een seminar georganiseerd door het Nederlands Interdisciplinair 
Demografisch Instituut (NIDI), de Nederlandse Vereniging voor Demografie (NVD) en CBS met 
als thema Crisis en levensloop, (extra) knikken in demografische trends? De verschillende 
CBS Jaarverslag 2014 – 27 maart 2015
