gedurende 2023 een vinger aan de pols te houden en niet te wachten tot 
de voorziene evaluatie in het eerste kwartaal 2024 n.a.v. het Onderzoeks­
rapport naar het gebruik van de onderhandelingsprocedure zonder aankon­
diging bij Defensie wordt ter harte genomen. Andere aandachtspunten zijn 
verplichtingen die voortkomen uit het Dynamisch Aankoopsysteem voor 
inhuur van personeel en de ex-post analyse van opdrachten onder de 
Europese aanbestedingsdrempel. Door deze analyse kan onder andere 
het splitsen van behoeftes, losse (overbruggings)opdrachten en maverick 
buying inzichtelijk worden gemaakt.
Van de € 177,9 miljoen is Defensie in 2022 voor een totaalbedrag van 
€ 2,4 miljoen onrechtmatige verplichtingen aangegaan voor inkopen onder 
categoriemanagement, onderverdeeld naar € 1,5 miljoen aan fouten en 
€ 0,9 miljoen aan onzekerheden. Zo is het Ministerie van IenW categorie­
manager voor een aantal rijksbrede raamovereenkomsten, waarvan er drie 
(Interim Management & Organisatieadvies, Inkoopadvies en Auditdiensten) 
in dit verslagjaar nog steeds waren verlengd middels een overbruggings­
overeenkomst. Het Ministerie van IenW heeft dit toegelicht in de Bedrijfs­
voeringsparagraaf van haar jaarverslag. Als gevolg daarvan worden de 
verplichtingen die op nadere overeenkomsten onder deze overbruggings­
overeenkomsten worden aangegaan als onrechtmatig bestempeld. De 
raamovereenkomsten «Inkoopadvies» en (deels) «Auditdiensten» zijn in 
2022 gereedgekomen en hebben tot rechtmatige contracten geleid. De her-
aanbestedingen voor de overige twee raamovereenkomsten zijn vertraagd, 
als gevolg van juridische bezwaren en rechtszaken door inschrijvers. Het 
Ministerie van IenW verwacht dat daarvoor medio 2023 de nieuwe 
contracten beschikbaar komen. In het verslagjaar gaat het bij het DMF om 
€ 2,4 miljoen euro.
Totstandkoming niet-financiële verantwoordingsinformatie
Geen bijzonderheden.
Tweede Kamer, vergaderjaar 2022–2023, 36 360 K, nr. 1
