2. Leeswijzer
2.1 Opbouw jaarverslag
Het jaarverslag van SZW bestaat uit vijf onderdelen: algemeen, beleids­
verslag, jaarrekening, departementspecifieke informatie en bijlagen.
Algemeen
Het onderdeel algemeen omvat:
1. het verzoek tot dechargeverlening;
2. deze leeswijzer.
Beleidsverslag
Het beleidsverslag is opgebouwd uit vier onderdelen:
3. De paragraaf beleidsprioriteiten bevat een uiteenzetting op hoofdlijnen 
van de bereikte resultaten. Daarnaast wordt hier ingegaan op de 
budgettaire ontwikkelingen van de uitgaven die onder het Uitgaven­
plafond Sociale Zekerheid vallen. Ook zijn hier opgenomen de realisatie 
periodieke rapportages / beleidsdoorlichtingen, het overzicht van risico­
regelingen, de openbaarheidsparagraaf, het overzicht coronasteun­
maatregelen en een overzicht van de budgettaire effecten van de 
maatregelen wegens de oorlog in Oekraïne.
4. De beleidsartikelen verantwoorden meer in detail in hoeverre de 
doelstellingen van SZW zijn behaald. Tevens is hier de toelichting te 
vinden op opmerkelijke verschillen tussen de financiële realisatie en 
de vastgestelde begroting.
5. De niet-beleidsartikelen verantwoorden de financiële afwikkeling van 
de apparaatsuitgaven kerndepartement en de onvoorziene uitgaven en 
loon- en prijsbijstellingen.
6. De bedrijfsvoeringsparagraaf geeft informatie over de bedrijfsvoering.
Jaarrekening
De jaarrekening is opgebouwd uit drie onderdelen:
7. de verantwoordingsstaat van het Ministerie van SZW;
8. de saldibalans, met de bij dit onderdeel behorende financiële toelichting;
9. de paragraaf WNT-verantwoording.
Departementspecifieke informatie
De departementspecifieke informatie gaat over de sociale fondsen SZW en 
over de gerealiseerde koopkrachtontwikkeling.
Bijlagen
De bijlagen betreffen de ingevolge de Rijksbegrotingsvoorschriften 
verplichte bijlagen:
– Toezichtsrelaties rechtspersonen met een wettelijke taak en zelfstandige 
bestuursorganen;
– Moties en toezeggingen;
– Afgerond evaluatie- en overig onderzoek;
– Inhuur externen;
– Focusonderwerp FJR 2022, beroep op art. 2.27, tweede lid, CW;
– Verantwoording EU-middelen in gedeeld beheer;
– Rijksuitgaven Caribisch Nederland;
– NGF-bijlage.
Tot slot is een lijst van afkortingen opgenomen.
Tweede Kamer, vergaderjaar 2022–2023, 36 360 XV, nr. 1 9
