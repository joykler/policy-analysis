4.4 Artikel 16 Openbaar Vervoer en Spoor
A. Algemene doelstelling
Om ervoor te zorgen dat reizigers veilig, betrouwbaar en betaalbaar kunnen 
reizen van A naar B ontwikkelt, beheert en stuurt IenW de benutting van 
de hoofdspoorweginfrastructuur aan en stelt zij decentrale overheden in 
staat het Openbaar Vervoer buiten de hoofdspoorweginfrastructuur hiertoe 
te ontwikkelen, te beheren en te benutten. Daarbij zorgt IenW tegelijkertijd 
dat verladers van goederen over het spoor de trein in toenemende mate als 
een aantrekkelijke vervoersoptie beschouwen.
IenW zet in op een hoofdspoorweginfrastructuur en Openbaar Vervoer dat 
bijdraagt aan de economische en ruimtelijke ontwikkeling van Nederland, 
aan het behalen van de milieunormen en de sociale functie van het 
Openbaar Vervoer. Om deze doelen, die ook beschreven staan in de Lange 
Termijn Spooragenda deel 2 (Kamerstukken II 2013-2014, 29 984, nr. 474), te 
behalen werkt IenW samen met medeoverheden, bedrijfsleven en 
maatschappelijke organisaties.
Tabel 26 Samenvatting budgettaire gevolgen van beleid art.16
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 4.801 30.714 1.250.288 1.476.750 825.715 145.532 680.183
Uitgaven 15.728 31.659 1.000.175 1.226.262 1.101.614 613.184 488.430
Uitgaven onderverdeeld per 
artikelonderdeel
1 OV en Spoor 15.728 31.659 33.413 107.423 70.609 40.326 30.283
2 Maatregelenpakket OVS 0 0 966.762 1.118.839 1.031.005 572.858 458.147
Ontvangsten 375 249 597 885 2.588 0 2.588
B. Rol en verantwoordelijkheid
(Doen) Uitvoeren 
 De Minister is verantwoordelijk voor een robuust mobiliteitssysteem van 
sterke verbindingen, sterke modaliteiten, voorspelbare reistijden en goede 
bereikbaarheid (zie ook artikel 14 Wegen en Verkeersveiligheid). Voor het 
Openbaar Vervoer en Spoor betekent dit dat de Minister zorgt voor:
– Een concessie voor het vervoer over het hoofdrailnet (NS) waarin het 
aanbod van het reizigersvervoer op het hoofdrailnet is vastgelegd;
– De uitvoering van exploitatie, onderhoud en vernieuwing van railinfra­
structuur, verkeersleiding, capaciteitsmanagement en het oplossen van 
veiligheidsknelpunten door ProRail onder aansturing van IenW (via de 
beheerconcessie). Deze activiteiten zijn terug te vinden op het Mobili­
teitsfonds (artikel 13);
– De besluitvorming over en uitvoering van investeringen in de hoofd­
spoorweginfrastructuur (incl. stations) in relatie tot gebiedsontwik­
keling. Aanlegprojecten worden in het MIRT vastgelegd. De middelen 
worden beschikbaar gesteld via het Mobiliteitsfonds;
– Een bijdrage aan de financiering (via het Provinciefonds of de BDU) van 
het gedecentraliseerde Openbaar Vervoer;
– Een concessie voor de Waddenveren (met uitzondering van Texel);
Tweede Kamer, vergaderjaar 2022–2023, 36 360 XII, nr. 1 79
