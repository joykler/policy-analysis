Invordering
De invordering van toeslagschulden die sinds maart 2020 vanwege corona 
gepauzeerd was, is vanaf april 2022 geleidelijk hervat. Hierbij is extra 
aandacht geschonken aan communicatie en dienstverlening. Zo hebben alle 
mensen met een toeslagschuld eerst een aankondigingsbrief met een 
overzicht van hun toeslagschuld ontvangen, waarin zij over de hervatting 
van de invordering werden geïnformeerd. Daarna is aan alle mensen een 
betalingsregeling aangeboden, ongeacht of hun toeslagschuld zich al in 
de dwanginvorderingsfase bevond. Met de Wet geen rente bij hervatting 
invordering toeslagschulden is geen invorderingsrente verschuldigd als 
mensen een betalingsregeling afsluiten. 
Daarnaast heeft Toeslagen haar herijkte invorderingsstrategie eind 
74
december naar de kamer gezonden. Deze invorderingsstrategie is 
gebaseerd op de volgende uitgangspunten: een persoonsgerichte 
benadering, stimuleren dat burgers uit zichzelf betalen, voorkomen van 
probleemschulden, waarborgen van het bestaansminimum en dwanginvor­
dering als uiterste middel. In 2023 zal een aanvang worden gemaakt met 
de implementatie van de nieuwe invorderingsstrategie.
c.2.3 Interne beheersing invoerrechten en accijnzen Douane
In 2022 is een plan van aanpak opgesteld voor de inrichting van de interne 
beheersing op de belastingontvangsten van de Douane. De Douane en de 
ADR achten over 2022 de interne beheersing onvoldoende. Onderdeel 
hiervan is het ontbreken van betrouwbare stuur- en verantwoordingsinfor­
matie met betrekking tot de belastingontvangsten van de Douane. Deze 
bevinding wordt in 2023 verder opgepakt, mede door het borgen van 
eigenaarschap in de eerste lijn, met regie op de gehele accijns- en douane­
rechtenketen. De tweede lijn stelt kaders waarbinnen de eerste lijn de 
interne beheersing inricht en uitvoert, monitort op de uitvoering en 
adviseert. Douane werkt vanaf 2023 met een geautomatiseerde afdrachten­
staat.
c.2.4 Wet DBA en schijnzelfstandigheid 
Als opdrachtgever schakelt het ministerie van Financiën via tussenpersonen 
regelmatig zzp’ers in, waarbij in een aantal gevallen wordt vermoed dat 
sprake is van een dienstbetrekking. Dit is vooral het geval in de IV-
organisatie van de Belastingdienst en in de herstelorganisatie van 
Toeslagen. Er is vrijwillig premie afgedragen voor deze zzp’ers om uitholling 
van de sociale zekerheid te voorkomen. De ambitie van het kabinet is om 
het handhavingsmoratorium van de wet Deregulering Beoordeling Arbeids­
relaties (DBA) uiterlijk 1 januari 2025 op te heffen. Het risico bestaat dat - 
zonder extra maatregelen - de externe inhuur dan nog deels uit 
schijnzelfstandigen bestaat. Het ministerie wil in 2023 en 2024 komen tot 
afbouw van deze zzp’ers, voorzover dat mogelijk is binnen de randvoor­
waarde van de opgaven van de dienstonderdelen. De toezichthouder 
(inspecteur) heeft eind 2022 het nieuwe Horizontaal Toezicht-convenant met 
het ministerie getekend. Daaruit blijkt dat het ministerie heeft zorggedragen 
voor een aantoonbaar werkend systeem van interne fiscale beheersing.
74
 Kamerstukken II 2022-2023, 31 066, nr. 1161
Tweede Kamer, vergaderjaar 2022–2023, 36 360 IX, nr. 1
