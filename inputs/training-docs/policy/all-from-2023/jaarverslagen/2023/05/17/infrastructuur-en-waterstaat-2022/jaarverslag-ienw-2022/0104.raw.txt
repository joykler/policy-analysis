Eén van de sporen in de aanpak om het risico van vogelaanvaringen op 
Schiphol te reduceren is het beperken van voedselaanbod in de omgeving 
van de luchthaven. Sinds 2012 is er een subsidieregeling voor het versneld 
onderwerken van de graanresten na de oogst in een deel van de Haarlem­
mermeerpolder. Agrarische ondernemers kunnen hieraan op vrijwillige 
basis deelnemen. Met de deelnemers zijn overeenkomsten gesloten waarin 
is opgenomen dat zij een vergoeding ontvangen als zij de geoogste 
graanakkers binnen 48 uur zodanig onderwerken dat het perceel niet meer 
aantrekkelijk is voor op graanresten foeragerende ganzen. Nagenoeg alle 
agrariërs in het werkingsgebied nemen deel aan de regeling.
Omgevingsraad Schiphol en Commissies Regionaal Overleg (CRO)
IenW draagt financieel bij aan de activiteiten van de Omgevingsraad 
Schiphol (ORS). Dit onafhankelijke overleg- en adviesorgaan verenigt 
bewoners, regionale en lokale overheden, luchtvaartpartijen en brancheor­
ganisaties met als doel om de hinder van Schiphol zoveel mogelijk te 
beperken en een optimaal gebruik van de luchthaven te bevorderen. 
Daarnaast is een subsidie verleend ten behoeve van de omvorming van 
Omgevingsraad Schiphol (ORS) naar Maatschappelijke Raad Schiphol 
(MRS) en het opzetten van een Omgevingshuis.
IenW investeert in lijn met de Luchtvaartnota in de verdere versterking en 
professionalisering van de overlegorganen bij de regionale burgerlucht­
havens van nationale betekenis (Commissies regionaal overleg bij de 
luchthavens van Eelde, Lelystad, Maastricht en Rotterdam), de oprichting en 
instandhouding van het nieuwe Luchthaven Eindhoven Overleg (LEO) en 
het opleiden van de deelnemers aan deze overleggen (kennis/expertise).
Subsidie Klachtentelefoon Luchtverkeer Limburg
IenW stelt een subsidie beschikbaar aan de Stichting Klachtentelefoon 
Luchtverkeer Limburg voor de behandeling van klachten over de vliegbasis 
Geilenkirchen (AWACS) en de andere buitenlandse luchthavens in de 
grensregio met Limburg (Weeze-Niederrhein, Luik-Bierset). Aangezien het 
hier gaat om buitenlandse luchthavens die milieueffecten hebben op 
Nederlands grondgebied is hiertoe besloten in het belang van de informa­
tievoorziening aan de omgeving.
Verbeteren luchtvaartveiligheid Zuidoost Afrika
In de periode tot en met 2022 wordt jaarlijks maximaal € 50.000 beschikbaar 
gesteld aan de stichting AviAssist ten behoeve van veiligheidspromotie die 
zich richt op bewustwording, kennisoverdracht en gedragsverandering, 
zowel binnen als buiten de overheid in de Afrikaanse luchtvaartindustrie.
Leefbaarheidsfonds Eindhoven
In 2022 is een subsidie van € 50.000 verstrekt aan de Stichting Leefbaarheid 
Luchthaven Eindhoven. De subsidie is bedoeld als financiële ondersteuning 
van milieugerelateerde activiteiten ter bevordering van de leefbaarheid in 
de omgeving van de luchthaven Eindhoven.
Subsidie Stichting Advisering Bewonersvertegenwoordiging Regionale 
Luchthavens ABReL
Tweede Kamer, vergaderjaar 2022–2023, 36 360 XII, nr. 1
