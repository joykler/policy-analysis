tegemoet te komen aan de groeiende vraag naar forensische zorg kocht DJI 
meer capaciteit in en door aan de slag te gaan met nieuwe systemen voor 
stuurinformatie, is er meer zicht op in- door en uitstroom in de forensische 
keten.
De ketenpartners maakten afspraken over kwaliteitseisen in het Kwaliteits­
kader Forensische Zorg en – opdat ze bindend zijn - deponeerden deze 
afspraken bij het Zorginstituut Nederland. Voor de implementatie van de 
afspraken zijn middelen vrij gemaakt.
Ook werkten we aan het verminderen van administratieve lasten, zoals 
het niet meer schrijven van indirecte tijd. Door het plaatsingsbesluit te 
digitaliseren is ongeveer 16 % van de administratieve handelingen 
hieromtrent vervallen. Daarnaast beproefden we trajectindicaties en 
4
werkten we aan de Forensische Tijdlijn. Beide dragen bij aan doelmatigheid 
en doeltreffendheid van de forensische zorg.
1.7 Jeugdbescherming: aandacht voor de korte én langere termijn
In de loop van 2022 bleek de problematiek in de jeugdbescherming – en 
daarmee onze inzet - fors groter dan voorzien. Zo continueerden we tot 
medio 2022 het InterBestuurlijk Toezicht (IBT) dat in 2021 in vier jeugdbe­
schermingsregio’s startte. In de regio’s Rijnmond, Zuidwest en Brabant is 
het IBT in 2022 afgesloten. Daarnaast spraken JenV en VWS veelvuldig met 
o.a. de Gecertificeerde instellingen (GI’s), gemeenten, rechters, de Raad 
voor de Kinderbescherming en Stichting Kwaliteitsregister Jeugd en jeugd­
beschermers. De zorgen werden gedeeld over de hoge werkdruk door o.a. 
toenemende complexe casuïstiek en personeelstekorten. We spraken 
maatregelen af om de kwaliteit en continuïteit van de jeugdbescherming 
5
de komende jaren beter te waarborgen. Dit maatregelenpakket geeft vooral 
verlichting op de korte termijn, o.a. met een financiële bijdrage vanuit het 
Rijk en een subsidieregeling om de zijinstroom te stimuleren. Dit is mede 
om de periode te overbruggen totdat het Toekomstscenario Kind- en Gezins­
bescherming en de Hervormingsagenda Jeugd effect hebben.
Het Toekomstscenario voorziet in een fundamenteel andere manier van 
werken. Het jeugdbeschermingsstelsel wordt meer gezinsgericht, 
eenvoudiger, lerend en transparanter. In 2022 besloten we versneld vorm 
en inhoud te geven aan dit scenario. Het aantal proeftuinen daartoe is 
uitgebreid van 6 naar 11. Met de bestaande proeftuinen maakten we 
afspraken over vervolgstappen.
In de Hervormingsagenda Jeugd staan afspraken over het afbakenen van 
de reikwijdte van de jeugdhulpplicht. Daardoor komt meer hulp beschikbaar 
voor kinderen die deze het hardste nodig hebben, zoals jeugdigen met 
een beschermingsmaatregel. Ook is in 2022 extra hulp en ondersteuning 
beschikbaar gesteld voor de gedupeerden gezinnen van de toeslagenaf­
faire.
4
 Uit de Forensische Tijdlijn wordt informatie, die in verschillende registers is opgeslagen, op een 
toegankelijke wijze aan forensische zorgprofessionals beschikbaar gesteld. De Forensische Tijdlijn 
is door de Taskforce Kwaliteit en Veiligheid Forensische Zorg (KVFZ) aangewezen als een kansrijk 
instrument in de vermindering van de administratieve lasten en de verbetering van de kwaliteit 
van de informatie-uitwisseling in de forensische zorgketen.
5
 De maatregelen zijn: caseloadverlaging, stimuleringsregeling t.b.v. zijinstroom, verlaging van 
regeldruk door aanpassing normenkader, voorrang bij jeugdhulp, verminderen instroom bij GI’s, 
standaardisatie, registratie en gemeenschappelijke inkoop, aanpassing werkwijze tuchtrecht, 
inventarisatie van good practices.
Tweede Kamer, vergaderjaar 2022–2023, 36 360 VI, nr. 1
