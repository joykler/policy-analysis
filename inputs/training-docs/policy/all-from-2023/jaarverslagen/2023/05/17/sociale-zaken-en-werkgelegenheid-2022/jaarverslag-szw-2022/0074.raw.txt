4.3 Artikel 3 Arbeidsongeschiktheid
A. Algemene doelstelling
De overheid beschermt werknemers tegen de inkomensgevolgen van 
arbeidsongeschiktheid en stimuleert hen te blijven werken of het werk te 
hervatten. 
De overheid vindt dat werknemers die loon derven als gevolg van arbeids­
ongeschiktheid verzekerd moeten zijn van een redelijk inkomen. Daarom 
zijn werknemers verplicht verzekerd op grond van de Wet werk en inkomen 
naar arbeidsvermogen (WIA). De WIA omvat twee uitkeringsregimes: de 
Inkomensvoorziening voor volledig en duurzaam arbeidsongeschikten (IVA) 
en de Regeling werkhervatting gedeeltelijk arbeidsgeschikten (WGA). De 
Wet op de arbeidsongeschiktheidsverzekering (WAO) is bij de introductie 
van de WIA ingetrokken, maar geldt nog wel voor mensen die vóór 1 januari 
2004 door ziekte of gebrek arbeidsongeschikt zijn geworden. Op grond van 
de Wet op de arbeidsongeschiktheidsverzekering zelfstandigen (WAZ) 
waren ondernemers verplicht verzekerd tegen de inkomensgevolgen van 
arbeidsongeschiktheid. De WAZ is per 1 augustus 2004 ingetrokken, maar 
geldt nog wel voor zelfstandigen die op dat moment een uitkering 
ontvingen.
Als het totale inkomen van de uitkeringsgerechtigde WIA, WAO of WAZ en 
diens eventuele partner onder het sociaal minimum ligt, kan de uitkerings­
gerechtigde een toeslag ontvangen tot het sociaal minimum op grond van 
de Toeslagenwet (TW), zie beleidsartikel 2.
De overheid stimuleert met behulp van financiële prikkels voor zowel uitke­
ringsgerechtigden als werkgevers dat uitkeringsgerechtigden aan het werk 
blijven of (op termijn) weer aan het werk gaan. Daarnaast biedt de overheid 
gerichte re-integratieondersteuning aan uitkeringsgerechtigden die onder­
steuning nodig hebben. De overheid kent daarbij een groot belang toe aan 
de eigen verantwoordelijkheid en het meewerken aan re-integratie door 
de uitkeringsgerechtigde.
Aan werknemers in Caribisch Nederland wordt met de Ongevallenverze­
kering (OV) een inkomensvoorziening geboden in geval van arbeidsonge­
schiktheid door een bedrijfsongeval.
B. Rol en verantwoordelijkheid
De Minister stimuleert aan het werk blijven of het werk hervatten met een 
bijdrage voor re-integratieinspanningen aan UWV. De Minister financiert 
de inkomensondersteuning met begrotingsgefinancierde uitkeringsrege­
lingen. Bij de premiegefinancierde uitkeringsregelingen regisseert de 
Minister. Zij is in deze rollen verantwoordelijk voor:
– de vormgeving, het onderhoud en de werking van het stelsel van wet- 
en regelgeving;
– de vaststelling van het niveau van de uitkeringen van de onderscheiden 
regelingen;
– de sturing van en het toezicht op de rechtmatige, doeltreffende en 
doelmatige uitvoering door UWV;
– de organisatie van de eigen uitvoering binnen het verband van de 
Rijksdienst Caribisch Nederland (RCN).
Tweede Kamer, vergaderjaar 2022–2023, 36 360 XV, nr. 1
