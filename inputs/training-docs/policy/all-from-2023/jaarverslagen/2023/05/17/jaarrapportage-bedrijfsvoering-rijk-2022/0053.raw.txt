Doelstelling
16
De inspanningsdoelstellingen vanaf 2019 en verder zijn:
• Gebruiken van maatschappelijk verantwoorde inkoopcriteria bij
alle aanbestedingen in 45 relevante productgroepen (zie ook de
productgroepen op www.mvicriteria.nl).
• Toepassen van eisen of gunningscriteria op ‘significant’ of
‘ambitieus’ niveau bij 50 procent van deze aanbestedingen.
• Loopt een aanbesteding via het categoriemanagement, dan wordt
de gunning naast prijs en kwaliteit ook minimaal voor 50 procent
op maatschappelijke impact gebaseerd.
• Inzetten van Social Return bij alle passende aanbestedingen van
werken en diensten van tenminste 250.000 euro (exclusief btw) en
een looptijd van ten minste zes maanden (zie paragraaf 2.4.2).
• Toepassen van Internationale Sociale Voorwaarden bij aanbeste­
dingen boven de Europese drempels in risicovolle categorieën (zie
paragraaf 2.4.3).
Deze inspanningen dragen bij aan de verduurzamingsdoelen van de 
Rijksbedrijfsvoering. Denk aan het verminderen van het gebruik van 
primaire grondstoffen. Of het creëren van baankansen voor mensen 
met afstand tot de arbeidsmarkt. Dit zijn doelen die in de Rijksinkoop­
strategie Inkopen met Impact zijn vastgelegd en vaak voortkomen uit 
landelijke, Europese of wereldwijde afspraken.
Ontwikkeling
Aanbestedingen/percelen waarbij duurzame (gunnings)criteria zijn 
toegepast, zijn vaak gericht op het stimuleren van een aanbieding die het 
basisniveau overstijgt. Voor een definitie van de verschillende ambitien­
iveaus zie onder kop ‘Definitie en Omvang’.
17 
Over 2022 zijn gegevens bekend van 601 aanbestedingen en/of percelen
die binnen de rijksinkoop zijn gegund. Bij 57 procent daarvan zijn duurzaam­
heidseisen of -criteria (of een combinatie daarvan) toegepast. In 2021 was 
dit percentage nog 62 procent. Er is dan ook sprake van een afname in de 
toepassing van duurzaamheidseisen en/of -criteria. Deze afname is op basis 
van de beschikbare data niet te verklaren. Verdere aanpassingen in de 
monitoringsystemen moeten inzichtelijk maken of deze trend doorzet en, 
meer specifiek, bij welke MVOI thema’s deze afname speelt. Aan de hand 
van die data zal een gericht verbeterplan worden opgesteld.
Activiteiten 2022
• Belangrijke mijlpaal was de ondertekening van het Manifest
Maatschappelijk Verantwoord Opdrachtgeven en Inkopen (MVOI)
door alle ministeries. Dit gebeurde op 24 november 2022 op het
Internationaal congres centrum van het ministerie van IenW.
Hiermee is ook het inkoopthema Diversiteit en Inclusie ingevuld.
16
 De inspanningsdoelstellingen zijn onderdeel van de rijksinkoopstrategie Inkopen met Impact. 
Kamerstukken II 2019/20, 30196, nr. 679.
17
 Een aanbesteding kan opgedeeld worden in percelen. Dit betekent het binnen de regels onder­
verdelen van een opdracht in meerdere stukken. Het opdelen van opdrachten verhoogt de markt­
werking, maakt het makkelijker voor (kleinere) ondernemingen om in te schrijven en de 
overheidsorganisatie verkrijgt expertise op specifieke onderdelen van de opdracht.
Jaarrapportage Bedrijfsvoering Rijk 2022 53
