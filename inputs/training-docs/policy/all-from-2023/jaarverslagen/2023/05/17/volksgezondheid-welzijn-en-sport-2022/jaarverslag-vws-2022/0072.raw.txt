Gegevensuitwisseling
In het coalitieakkoord heeft het verbeteren van de houdbaarheid van de zorg 
een prominente plek gekregen door o.a. de inzet op de standaardisatie van 
gegevensuitwisseling. Goede gegevensuitwisseling is daarnaast randvoor­
waardelijk om de doelstellingen uit het Integraal Zorgakkoord te behalen.
De wet Elektronische Gegevensuitwisseling in de Zorg (Wegiz) verplicht 
elektronische uitwisseling voor specifieke gegevensuitwisselingen. In 2022 
is er gewerkt aan het wetgevingstraject, waarbij het wetsvoorstel op 
27 september 2022 is aangenomen door de Tweede Kamer (Kamerstukken 
I: 2022-2023 35824 nr. A) en er een start is gemaakt met het uitwerken van 
specifieke, geprioriteerde, gegevensuitwisselingen in AMvB’s. Daarnaast is 
er in 2022 een eerste vergelijking gemaakt tussen de Wegiz en het voorstel 
European Health Data Space (EHDS), eventuele aanpassing en/of bijstelling 
is vooralsnog niet aan de orde en wordt indien nodig op zijn vroegst in 2023 
verwacht.
Generieke functies
Om optimale elektronische gegevensuitwisseling in de zorg te realiseren 
dienen meer randvoorwaarden te worden ingevuld, waarbij publieke 
sturing vanuit de overheid noodzakelijk is gebleken. Eén van die randvoor­
waarden betreft de totstandkoming van zogenaamde generieke functies die 
essentieel zijn om elektronische gegevensuitwisseling mogelijk te maken. 
Denk hierbij aan het vastleggen van het al dan niet verlenen van 
toestemming van patiënten of cliënten voor het delen van gegevens. VWS 
heeft een afwegingskader voor generieke functies opgeleverd, waarmee 
kan worden bepaald of- en zo ja, in welke vorm er meer publieke sturing op 
deze voorzieningen nodig is. Het afwegingskader is in december 2022 
aangeboden aan de Tweede Kamer (Kamerstukken II, 2022/23, 27529 nr. 
287).
Informatieveiligheid
Doordat de zorg steeds verder digitaliseert wordt het steeds belangrijker dat 
de informatiebeveiliging in de zorg op orde is. Goede informatiebeveiliging 
is primair de verantwoordelijkheid van de zorgaanbieders zelf, maar VWS 
heeft hier ook een belangrijke rol. In 2022 heeft VWS de focus gelegd op 
het verhogen van de bewustwording over digitale veiligheid, digitaal veilig 
gedrag en de geldende wet- en regelgeving op het gebied van informatie­
beveiliging. Dit heeft VWS onder andere gedaan door de borging van de 
uitkomsten van het project ‘Informatieveilig gedrag in de zorg’ en door 
het ondersteunen van Z-CERT, het landelijk informatieknooppunt voor infor­
matieveiligheid binnen de zorgsector. Voor de aansluiting van zorgpartijen 
bij Z-CERT volgt VWS een risico gestuurde aanpak: de zorgsectoren die 
het meeste baat hebben bij deelname worden als eerste aangesloten. In 
2022 is Jeugdzorg Nederland collectief aangesloten bij Z-CERT. Ook alle 
GGD’en zijn in 2022 aangesloten bij Z-CERT.
Toegang
Een belangrijke doelstelling van VWS is het stimuleren van digitale 
gegevensuitwisseling tussen zorgaanbieders en patiënten en tussen 
zorgaanbieders onderling. Omdat het hier om medische informatie gaat, 
moet de toegang tot deze informatie op betrouwbaarheidsniveau ‘hoog’ 
worden ontsloten. In het wetsvoorstel Digitale Overheid is bepaald welke 
inlogmiddelen hiervoor gebruikt mogen gaan worden. In 2022 is vervolg 
gegeven aan het aansluiten van zorgaanbieders op DigiD / de ToegangVer­
leningService (TVS) en de machtigingsvoorziening. Met BZK is de 
voorziening voor ouderlijk gezag ontwikkeld voor toepassing in de zorg en 
Tweede Kamer, vergaderjaar 2022–2023, 36 360 XVI, nr. 1 72
