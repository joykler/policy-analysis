Eind 2022 is gestart met de voorbereidingen van de evaluatie van de risico­
kapitaalregelingen (Seed Capital, Vroegefase Financiering, Innovatiekrediet 
en DVI). Deze evaluatie zal in 2023 worden afgerond. In de evaluatie zal er 
aandacht zijn voor de samenhang van de verschillende instrumenten 
alsmede de revolverendheid.
Investeren in fundamenteel en toegepast onderzoek
De regelingen in het kader van investeren in fundamenteel en toegepast 
onderzoek zijn gericht op ondersteuning van kennisproductie, -verspreiding 
en -toepassing. Hiervoor geldt een gezamenlijke beleidsverantwoorde­
lijkheid met het ministerie van OCW. In 2022 is een deel van de laatste 
beschikbare beleidsmiddelen verplicht aan een tweede fase van de pilot 
Oncode. Daarnaast is door VWS € 9,5 mln beschikbaar gesteld in dit deel 
van het Toekomstfonds voor een specifieke tender binnen de Thematisch 
Technology Transfer (TTT)-regeling op het thema pandemische paraatheid. 
Deze tender is in december geopend. De vier regelingen die vanuit het deel 
fundamenteel en toegepast onderzoek zijn gefinancierd zitten in de 
beheerfase. Van enkele binnen die regelingen gefinancierde projecten is 
het terugbetalingsschema vastgesteld. De evaluatie van het deel funda­
menteel en toegepast onderzoek en de vier regelingen en de pilot Oncode 
daarbinnen is tevens in 2022 van start gegaan en in maart 2023 openbaar 
geworden. Door de lange terugbetalingsperiode en het uitblijven van 
nieuwe beleidsmiddelen zijn vooralsnog geen nieuwe niet reeds aangekon­
digde beleidsinitiatieven voorzien. Op basis van genoemde evaluatie kan 
ook een eerste inschatting worden gemaakt van de revolverendheid binnen 
het onderzoeksdeel. Deze wordt in de evaluatie geschat op circa 60%, maar 
kent nog grote onzekerheden.
Tweede Kamer, vergaderjaar 2022–2023, 36 360 XIII, nr. 1 88
