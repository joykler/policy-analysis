Toelichting op realisatie bestrijding van dierziekten in 2022
De uitgaven voor het testen van vogels verdacht van vogelgriep (€ 2,2 mln.) 
en het doden en vernietigen van met HPAI besmette koppels (€ 46,3 mln. ) 
vormden in 2022 een belangrijke kostenpost in het Diergezondheidsfonds. 
Intensivering van het beleid op deze aandoening moet op termijn leiden tot 
meer controle en lagere kosten. De uitgaven aan middelen die nodig zijn bij 
de bestrijding van vogelgriep zijn ondergebracht in de post bestrijding 
hoogpathogene vogelgriep. Hierdoor is de post middelenbeheer bij de 
voorzieningen gedaald en betalen andere sectoren niet mee aan de 
bestrijding van vogelgriep.
In de pluimveesector werden daarnaast enkele vermeerderingsbedrijven 
besmet met Mycoplasma gallisepticum Op bedrijven met legpuimvee 
wordt deze diagnose vaker gesteld. Op deze bedrijven wordt deze ziekte­
verwekker niet bestreden. Omdat een uitbraak bij een vermeerderingsbe­
drijf gevolgen heeft voor de hele keten is bij deze bedrijven wel besloten tot 
bestrijdingsmaatregel. De uitgaven voor de bestrijding van Mycoplasma 
worden als incidenteel gezien.
De kosten voor verdenkingen voor Salmonella bij pluimvee is afgenomen 
omdat Nederland op aangeven van de EU de procedure heeft aangepast: 
de uitslag van de monitoringstest is sinds 2020 doorslaggevend bij de 
bestrijding van salmonella.
De uitgaven voor COVID-19 hebben betrekking op de verdenkingen en 
bestrijding van deze aandoening bij nertsen in 2020. Met deze uitgaven is 
deze post volledig afgewikkeld.
Toezicht en opsporing door de NVWA
Onderstaand overzicht geeft het aantal dierziekten verdenkingen weer die 
gemeld zijn bij het Nederlands Veterinair Incident- en Crisiscentrum (NVIC) 
van de NVWA. In de kolom Totaal staan het totaal aantal meldingen. De 
NVWA kan besluiten dat er naar aanleiding van de melding geen verdere 
actie nodig is (kolom Geen actie). In de kolommen Positief, Negatief en Volgt 
staan het aantal casussen waarbij laboratoriumonderzoek is gedaan en 
waarbij de ziekte is aangetoond (Positief), niet is aangetoond (Negatief) of 
waarbij de uitslag bij het samenstellen van dit verslag nog niet bekend was 
(Volgt). De kosten van dit onderzoek zijn opgenomen als verdenkingen in 
de tabel Realisatie bestrijding van dierziekten.
Aangifteplicht dierziekten
Tabel 1: Aangifteplichtige 
dierziekten
Totaal Positief Negatief Volgt Geen actie
Afrikaanse Varkenspest / 
Klassieke Varkens Pest Varken 10 0 9 0 1
(Commercieel)
Afrikaanse Varkenspest / 
Wild Zwijn 11 0 8 0 3
Klassieke Varkens Pest (Wildlife)
Amerikaans Vuilbroed Bij 1 0 1 0 0
Aujeszky Varken 4 0 4 0 0
Eend/Kip/Kalkoen/
Aviaire Influenza (> 250 dieren) 201 78 95 0 28
Overig Pluimvee
Eend/Kip/Kalkoen/
Aviaire Influenza (50-250 dieren) 31 20 6 0 5
Overig Pluimvee
Eend/Kip/Kalkoen/
Aviaire Influenza (<50 dieren) 93 28 27 0 38
Overig Pluimvee
Tweede Kamer, vergaderjaar 2022–2023, 36 360 XIV, nr. 1 110
