Maatwerkregeling Duurzame Inzetbaarheid en Eerder Uittreden (MDI&EU)
Voor de Maatwerkregeling Duurzame Inzetbaarheid en Eerder Uittreden 
(MDI&EU) is meerjarig in totaal € 1 miljard beschikbaar. De realisatie in 2022 
komt uit op circa € 31,7 miljoen. In de SZW-begroting voor 2022 werd 
rekening gehouden met circa € 122,9 miljoen aan uitgaven. In het eerste 
kwartaal van 2022 heeft een tijdvak opengestaan om MDI&EU-subsidie voor 
activiteitenplannen aan te vragen. Omdat er in 2022 minder subsidie is 
aangevraagd dan er onder het subsidieplafond beschikbaar was, is er in 
2022 ook een lager bedrag bevoorschot. Daarnaast zijn er in 2022 minder 
aanvullende voorschotten verstrekt voor lopende projecten waarvoor reeds 
in 2021 subsidie was aangevraagd. Onbenut budget blijft in latere jaren 
beschikbaar voor de MDI&EU.
STAP Ontwikkeladvies
Voor de subsidieregeling STAP ontwikkeladvies is in 2022 ruim € 4 miljoen 
overgeboekt uit het STAP-budget. Daarvan is ruim € 1 miljoen uitgegeven 
aan de subsidies, want het aantal deelnemers aan de subsidieregeling viel 
tegen en de uitvoerder kon niet alle ingediende aanvragen nog in 2022 
afhandelen.
Tijdelijke noodmaatregel overbrugging voor behoud van werkgelegenheid 
(NOW)
In 2022 is per saldo € 1,2 miljard aan UWV beschikbaar gesteld voor de 
bevoorschotting van de NOW-6. Deze uitgaven waren nog niet voorzien bij 
de begroting. Na publicatie van de begroting heeft het kabinet besloten ook 
in het eerste kwartaal van 2022 steun te verlenen via de NOW, vanwege 
de aanscherpingen van de contactbeperkende maatregelen in december 
van 2021. Tegelijkertijd zijn in tegenstelling tot eerdere verwachtingen de 
uitgaven voor de overige NOW-tranches in 2022 juist lager uitgevallen. Dat 
komt omdat bedrijven achteraf minder recht bleken te hebben op subsidies 
voor de NOW-3 en NOW-4. De aanvullende uitgaven van € 2,8 miljard die 
SZW had voorzien om aan UWV over te maken voor de uitbetaling van de 
subsidies voor de NOW-3 en NOW-4 bleken achteraf niet nodig. Per saldo 
vallen daarmee de uitgaven voor de NOW € 1,6 miljard lager uit.
Overige subsidies algemeen
Van het aanvankelijke budget van € 7 miljoen is ongeveer € 2,6 miljoen tot 
besteding gekomen.
Opdrachten
Van het opdrachtenbudget van € 30,9 miljoen is € 20,5 miljoen gerealiseerd. 
De onderuitputting van € 10,4 miljoen wordt veroorzaakt voor € 5,8 miljoen 
door vertraging van de inwerkingtreding van de tegemoetkomingsregeling 
stoffengerelateerde beroepsziekten (TSB). € 0,9 miljoen is niet gerealiseerd 
vanwege een uitgelopen Rijksbrede aanbestedingsprocedure waardoor 
gedurende een groot deel of zelfs heel 2022 geen bestellingen konden 
worden geplaatst voor nieuwe dienstwagens. Daarnaast waren er 
gemiddeld minder inspecteurs in dienst gedurende 2022 vanwege hoger 
dan geplande uitstroom. Hierdoor waren er in totaal ook minder dienst­
wagens nodig. De overige onderbenutting werd veroorzaakt door het 
vervallen van diverse reserveringen voor onderzoek en communicatie.
Bekostiging
Het budget bekostiging is ingezet voor de bekostiging van de Commissie 
Klachtenbehandeling Aanstellingskeuringen en voor het programma 
Pensioen van Netspar.
Tweede Kamer, vergaderjaar 2022–2023, 36 360 XV, nr. 1 47
