overgegaan tot het uitgeven van middelen voor bijvoorbeeld de suppletie­
regeling cultuur. De middelen moesten ook snel worden overgeboekt naar 
de OCW-begroting zodat richting de scholen kan worden gecommuniceerd 
wat de bedragen zijn waar zij op kunnen rekenen voor het schooljaar 
2022/2023 in het kader van het Nationaal Programma Onderwijs. Daarom 
heeft het kabinet de uitvoering van deze maatregelen gestart voordat deze 
waren geautoriseerd door de Staten-Generaal. Voor de indiening van deze 
ISB is de Kamer vooraf geïnformeerd per brief van 25 februari 2022 over 
Bijsturing NP Onderwijs: verdeling middelen en verlenging van de beste­
dingstermijn (Kamerstukken II, 2021/22, 35925, nr 155).
De besluiten in de zevende ISB, namelijk Werk aan Uitvoering, Oekraïne en 
het Herdenkingsjaar Slavernijverleden, konden niet wachten tot de reguliere 
Eerste Suppletoire Begroting. Normaliter wordt nieuw beleid pas 
uitgevoerd nadat de Staten-Generaal de begrotingswet heeft geautoriseerd. 
Echter, deze zevende ISB bevat middelen om toelatingsexamens voor het 
hoger onderwijs te faciliteren voor Oekraïense ontheemden. Hierover is 
de Kamer geïnformeerd in de Verzamelbrief opvang Oekraïne (Kamer­
stukken II, 2021/22, 19637 VI, nr. 2899). Het aangaan van verplichtingen en 
uitgaven hiervoor kon niet wachten tot autorisatie. Daarom heeft het kabinet 
de uitvoering van deze maatregelen gestart voordat deze waren geautori­
seerd door de Staten-Generaal. Over het Herdenkingsjaar Slavernijverleden 
is de Kamer reeds geïnformeerd in de Voorjaarsnota 2022 (Kamerstukken II 
2021/22, 36120, nr. 1) en in de Eerste Suppletoire Begroting van het 
ministerie van Sociale Zaken en Werkgelegenheid (Kamerstukken II 2021/22, 
36120 XV, nr. 2).
Tweede Kamer, vergaderjaar 2022–2023, 36 360 VIII, nr. 1
