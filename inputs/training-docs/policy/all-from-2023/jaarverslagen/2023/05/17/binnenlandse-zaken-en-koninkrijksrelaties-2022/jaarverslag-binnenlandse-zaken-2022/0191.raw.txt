– Bij Organisatie blijft de gemiddelde omzet per fte achter met € 23.000 Dit 
wordt verklaard door een lagere gerealiseerde omzet terwijl het aantal 
fte hoger is dan begroot.
– De gerealiseerde omzet bij IPKD is € 6,2 mln. hoger dan begroot wat 
resulteert in een positieve afwijking in de gerealiseerde gemiddelde 
omzet per fte van € 19.000.
– Als gevolg van de aanzienlijk hogere gerealiseerde omzet bij KOOP laat 
de gemiddelde omzet per fte een positieve afwijking van € 60.000 zien.
– Ondanks de positieve afwijking van de gerealiseerde omzet RBO ten 
opzichte van de begroting blijft de gemiddelde omzet per fte bij RBO met 
€ 27.000 onder de begroting. Dit wordt verklaard door de verambtelijking 
bij RBO. Het aantal fte is 44 hoger dan begroot. Daarnaast is een groot 
deel van de omzet (€ 64 mln.) gerealiseerd door uitbesteding. Deze omzet 
telt niet mee in de gemiddelde omzet per fte.
Tevredenheid dienstverlening
De tevredenheid over de dienstverlening is slechts bij twee organisatieon­
derdelen gemeten. De norm voor de klanttevredenheid is voor 2021 gesteld 
op > 7. De onderdelen waar de meting is uitgevoerd scoren op deze indicator 
boven de norm.
– Organisatie: 8,2
– HIS: 8,4
Binnenwerk heeft geen indicator voor tevredenheid van de dienstverlening 
in de vorm van een objectief gemeten cijfers. Wel stuurt Binnenwerk op 
de klanttevredenheid middels onderstaande acties:
– Het tijdig afhandelen van klachten, beantwoorden van vragen of 
meedenken in wensen welke bestaan bij de opdrachtgevers/partners.
– Voor klanttevredenheid lift Binnenwerk mee op de metingen van partner­
organisaties. Tevens voert Binnenwerk met regelmaat gesprekken met 
de partnerorganisaties over de tevredenheid van de verrichtte 
werkzaamheden.
– Binnenwerk heeft een eigen klachtenprocedure en register; het aantal 
klachten in 2022 = 0.
– De directeur Binnenwerk heeft periodiek overleg met de contactper­
sonen Banenafspraak bij het Rijk om af te stemmen over de ICBR-opgave 
en wensen met betrekking tot Binnenwerk-banen.
Tweede Kamer, vergaderjaar 2022–2023, 36 360 VII, nr. 1 191
