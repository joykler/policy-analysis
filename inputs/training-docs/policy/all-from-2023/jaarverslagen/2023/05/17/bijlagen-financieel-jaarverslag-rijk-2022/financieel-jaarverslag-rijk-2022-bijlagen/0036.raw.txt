8 RISICOREGELINGEN VAN HET RIJK 2022
In tabellen 8.1 t/m 8.5 wordt een totaaloverzicht van verschillende soorten 
risicoregelingen van het Rijk weergegeven. Voor details over onderstaande 
garantieregelingen en achterborgstellingen en leningen wordt verwezen 
naar begrotingen en jaarverslagen van de betreffende vakdepartementen.
Garanties
Een garantie is een voorwaardelijke, financiële verplichting van het Rijk aan 
een derde buiten het Rijk, die pas tot uitbetaling komt als zich bij de 
wederpartij een bepaalde omstandigheid (realisatie van een risico) 
voordoet. Garantieregelingen worden als verplichting opgenomen in de 
begroting van het betreffende vakdepartement.
Onderstaande tabel 8.1 en 8.2 bevatten de garantieregelingen van het Rijk. 
Alle regelingen met een uitstaand risico groter dan 100 miljoen euro zijn 
weergegeven. Alle regelingen met een uitstaand risico, een risicoplafond 
en mutaties kleiner dan 100 miljoen euro zijn samengevat in de post 
«Overig». Het overzicht bevat alle garanties met de stand ultimo 2022. 
Ontwikkelingen daarna zijn niet in het overzicht opgenomen omdat die 
buiten de reikwijdte van het jaarverslag 2022 vallen. Deze worden 
meegenomen in het overzicht van risicoregelingen van het Rijk bij de 
Miljoenennota 2024.
In het overzicht worden achtereenvolgens de begroting (b), het begrotings­
artikel (a) en de omschrijving van de garantie weergegeven. Daarachter 
staat voor de jaren 2021 en 2022 het bedrag dat daadwerkelijk als risico is 
verleend dan wel door de Tweede Kamer is geautoriseerd, genaamd de 
«uitstaande garanties». Onder de uitstaande garanties vallen ook de 
garanties die in eerdere jaren zijn verstrekt. In 2022 zijn er garanties 
verleend, maar zijn er ook garanties komen te vervallen. Dit is terug te lezen 
in de kolommen «verleende garanties» en «vervallen garanties».
Een garantieregeling van het Rijk kent (in principe) altijd een maximum, 
het zogenoemde garantieplafond. Dit plafond kan een jaarlijks plafond zijn 
(per jaar mag een maximaal bedrag aan garanties worden verleend) of 
een totaalplafond (er mogen nooit meer garanties verleend worden dan 
het plafond). In tabel 8.1 en 8.2 is onderscheid gemaakt tussen beide soorten 
plafonds. Bij internationale organisaties is gekozen het garantieplafond 
gelijk te stellen aan de uitstaande garanties. Hiervan is sprake bij de 
Europese garanties (EFSF, EFSM en ESM en NGEU) en de garanties van 
een aantal internationale financiële instellingen (IMF en Wereldbank). Bij 
regelingen waar geen plafond is afgesproken, is het totaalplafond gelijkge­
steld aan de uitstaande garanties.
Naast de reguliere garanties (tabel 8.1) heeft het kabinet een aantal tijdelijke 
garanties verleend ter bestrijding van de coronacrisis. Het uitstaande risico 
van deze risicoregelingen worden getoond in tabel 8.2. De coronagerela­
teerde garantieregelingen verschillen van de reguliere garantieregelingen 
wat betreft de financiering en de dekking. Waar uitgaven en ontvangen van 
reguliere garantieregelingen op een departementale begroting plaats­
vinden, geldt voor coronagerelateerde garantieregelingen dat eventuele 
schades worden gefinancierd vanuit de staatsschuld. Indien er een premie 
wordt gevraagd, vloeit deze ook in de staatsschuld. De coronagerelateerde 
garanties bedragen in 2022 circa 48 miljard euro, waarvan circa 44,5 miljard 
euro bestaat uit de internationale garantie Support to mitigate 
Unemployment Risks in an Emergency (SURE) en Next Generation EU 
Tweede Kamer, vergaderjaar 2022–2023, 36 360, nr. 2
