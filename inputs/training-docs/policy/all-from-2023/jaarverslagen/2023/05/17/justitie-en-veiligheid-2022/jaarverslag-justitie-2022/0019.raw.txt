ook in het strafrecht. Openbare en toegankelijke rechtspraak is een groot 
goed. Daarom zette de rechtspraak ook in 2022 in op zoveel mogelijk online 
publiceren van uitspraken.
Belangrijke resultaat was de uitspraak in november 2022 van de rechtbank 
in de zaak tegen de verdachten van het neerhalen van vlucht MH17. In deze 
zaak zijn kosten noch moeite gespaard om verdachten voor de onafhanke­
lijke rechter te brengen.
2.2 Kortere doorlooptijden
Kortere doorlooptijden stond ook in 2022 op de agenda als onderdeel van 
de meerjarige afspraken tussen de rechtspraak en JenV. In het programma 
Tijdige Rechtspraak (2020 ‒ 2023) zetten de gerechten de activiteiten voort. 
Het programma bestaat uit het deelprogramma Slimmer Roosteren en 
Plannen en het - door betere communicatie - vergroten van voorspel­
baarheid voor rechtzoekenden. Onder dit deelprogramma ontwikkelt de 
rechtspraak een landelijk raamwerk voor het rooster- en planproces en werkt 
men aan IT-ondersteuning daarvan.
2.3 De digitale rechtsstaat en rechtsbescherming
In 2022 zette de rechtspraak belangrijke stappen met het programma 
Digitale Toegang Civiel recht en Bestuursrecht. De strafrechtsketen startte 
met de landelijke uitrol van het digitaal procesdossier. Daarnaast zijn de 
eerste multimediavoorzieningen in ontwikkeling voor het bestrijden van 
veelvoorkomende criminaliteit. Hiermee komt beeld- en audiomateriaal 
beschikbaar voor politie, OM en rechtspraak. Door het ketenbrede slachtof­
ferportaal verbeterden we de dienstverlening, en het tijdelijke programma 
Digitalisering Strafrechtketen kreeg opvolging door het Duurzaam Digitaal 
Stelsel - het structurele samenwerkingsverband in de strafrechtketen 
waarmee de digitalisering van de keten verder gestalte krijgt.
2.4 Focus op preventie en bescherming van kwetsbare en hulpbehoevende 
burgers
Scheiden zonder schade 
Voor vroegtijdige hulp en ondersteuning ontwikkelden we het DigiPlein. 
Daar kunnen ouders, kinderen en professionals laagdrempelig terecht voor 
informatie en ondersteuning en een Digitaal Maatje. Ook deden we ervaring 
op met de inzet van een gezinsvertegenwoordiger en een specialist contact­
verlies. Als coördinator van het scheidingsproces verbindt de gezinsverte­
genwoordiger professionals uit zorg en recht. Daarnaast zijn de nieuwe 
procedures Gezamenlijke Toegang Ouders als pilot getoetst bij de 
rechtbank. In februari heeft het eindcongres van het programma Scheiden 
zonder Schade plaatsgevonden, waarna in maart de eindrapportage is 
opgeleverd.
Slachtofferzorg: een sterkere positie van slachtoffers
Per 1 juli 2022 trad het eerste deel van de Wet uitbreiding slachtofferrechten 
(WUS) in werking. Om de impact te kunnen bepalen van het privacy-
onderdeel van de WUS zochten we o.a. naar helderheid over de (juridische) 
verdeling van verantwoordelijkheden en samenwerking tussen en met de 
betrokken ketenpartners. We spraken hierover met OM, politie en de 
rechtspraak. Naar aanleiding van een onderzoek van de Inspectie Justitie en 
Tweede Kamer, vergaderjaar 2022–2023, 36 360 VI, nr. 1
