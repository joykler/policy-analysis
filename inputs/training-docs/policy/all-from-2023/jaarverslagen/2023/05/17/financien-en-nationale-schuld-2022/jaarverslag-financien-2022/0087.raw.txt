het bovenstaande overzicht is te zien dat er jaarlijks een significant aantal 
nieuwe klanten bij ADSB zijn bijgekomen. Van de nieuwe klanten in 2022 
behoren 28 exporteurs tot het midden- en kleinbedrijf.
Tabel 30 Realisatie prestatie-indicatoren (meetbare gegevens)
Realisatie Realisatie Realisatie Realisatie Streefwaarde Realisatie 
2018 2019 2020 2021 2022 2022
1 2 3
Bijdrage bbp in % (berekening CBS) 0,14% 0,12% 0,07% 0,04% > 0,12%
Bedrijfseconomisch resultaat (BERB) € 518 mln. € 555 mln. € 582 mln. € 667 mln. > € 0 € 504 mln.
Nieuw aangegane donkergroene transacties o.b.v. 19,7% 41,9% 24% 2,91%
commitment in %
Absoluut aantal nieuw aangegane donkergroene 15 12 4 15% meer 18
transacties dan het 
voorgaande 
jaar
1 De geleverde cijfers voor de eerdere jaarverslagen bleken niet altijd juist te zijn. Enerzijds bevatten de eerder cijfers dubbeltellingen. Anderzijds ontbraken er in de eerdere 
cijfers polissen die een exportwaarde representeerden, maar niet zijn meegenomen in de berekeningen. Per saldo betekent dit dat er meer verzekerde export is meegenomen 
in de berekeningen van het CBS over het jaar 2021. Hierdoor nemen de arbeidsjaren en verdiensten die samenhangen met pekv in deze update toe voor de jaren 2018, 
2019 en 2020 ten opzichte van voorgaande jaarverslagen.
2 De streefwaarde is berekend op basis van het gemiddelde over de afgelopen jaren.
3 De bijdrage bbp over 2022 wordt door het CBS berekend in het najaar van 2023.
Bron: cijfers bijdrage bbp worden jaarlijks berekend dor het CBS, zie CBS (2022), Bijdrage publieke 
exportkredietverzekering aan economie, 28 november, te raadplegen via http://www.cbs.nl. Overige cijfers 
ontvangen van ADSB.
Toelichting prestatie-indicatoren
Bijdrage bbp
De ekv-faciliteit is belangrijk voor Nederland om de export te kunnen 
bevorderen. Voor de ekv-gedekte export geldt dat het aannemelijk is dat die 
niet tot stand was gekomen zonder ekv-dekking. Als Nederland geen ekv-
dekking zou aanbieden, zou wat Nederland had kunnen exporteren 
verschuiven naar buitenlandse concurrenten die wel gebruik kunnen maken 
van ekv-dekking. Elk jaar stelt het Centraal Bureau voor de Statistiek (CBS) 
vast wat de bruto bijdrage van de ekv-faciliteit is geweest aan de 
Nederlandse economie. Het CBS berekent dit gegeven aan de hand van 
het volume van de ekv-gedekte export. In de periode 2016-2021 bedroeg 
de bijdrage aan het bbp gemiddeld 0,12% en werden in totaal 61.700 
arbeidsjaren gecreëerd met de verzekerde export. In 2021 was de bijdrage 
aan het bbp circa 0,04% en werden er 3.300 arbeidsjaren gecreëerd.
Realisatie bedrijfseconomisch resultaat (berb)
Met de berb wordt jaarlijks berekend of de ekv-faciliteit kostendekkend is. 
Het bedrijfseconomisch resultaat is een cumulatief resultaat over alle 
polissen die vanaf 1 januari 1999 zijn afgesloten, rekening houdend met 
de verwachte schades over de lopende verplichtingen. Nederland gebruikt 
dit model om te toetsen of wordt voldaan aan de internationale afspraken. 
Het cumulatieve resultaat sinds 1999 is voor 2022 € 504 mln. en was in 2021 
€ 667 mln. Daarmee is de ekv ruimschoots kostendekkend en wordt de 
doelstelling bereikt.
Groene transacties
De beleidsmatige inzet bij de ekv is erop gericht het aandeel in de porte­
feuille van transacties die een bijdrage leveren aan het bereiken van de 
doelstellingen van het Akkoord van Parijs te laten groeien. In 2019 is een 
model ontwikkeld om te kunnen inventariseren welke transacties als groen 
gekwalificeerd kunnen worden. Dit model is gebaseerd op de richtlijnen van 
de International Finance Corporation (onderdeel van de Wereldbankgroep). 
Tweede Kamer, vergaderjaar 2022–2023, 36 360 IX, nr. 1 87
