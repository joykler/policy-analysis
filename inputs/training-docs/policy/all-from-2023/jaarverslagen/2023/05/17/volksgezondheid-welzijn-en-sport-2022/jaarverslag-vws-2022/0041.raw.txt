Bevolkingsonderzoeken
Het verschil tussen de realisatie en de begroting is € 21,1 miljoen.
Door de hogere deelname aan de NIPT in 2021 en 2022 (€ 3,3 miljoen) en 
aan de bevolkingsonderzoeken naar kanker in 2021 (€ 1,2 miljoen) zijn de 
uitgaven hoger dan geraamd. Daarnaast is het budget verhoogd voor de 
compensatie van het productieverlies van de screeningsorganisaties naar 
kanker als gevolg van COVID-19 (€ 3,0 miljoen) en de loonbijstelling 2022 
(€ 4,2 miljoen). Verder is het budget met € 4,3 miljoen verhoogd door een 
herschikking tussen de instrumenten «Subsidies Bevolkingsonderzoeken» 
en «Bijdrage aan Agentschappen: RIVM: Bevolkingsonderzoeken».
Daarnaast heeft er een hervedeling op dit instrument plaatsgevonden en is 
een correctieboeking gedaan om de voorgenomen activiteiten te kunnen 
uitvoeren. Concreet is het budget verhoogd met € 5,1 miljoen.
Vaccinaties
Het verschil tussen de realisatie en de begroting is € 22,5 miljoen.
Door demografische ontwikkelingen (ouderen die in aanmerking komen 
voor de griepprik), stijgende opkomstpercentages en het uitbreiden van 
de doelgroep naar aanleiding van het advies van de Gezondheidsraad, 
waren er in 2022 meer middelen (€ 16,4 miljoen) nodig om aan de groeiende 
vraag voor griepvaccinaties te kunnen voldoen. Verder is het budget met 
€ 2,8 miljoen verhoogd door een herschikking tussen de instrumenten 
Subsidies Vaccinaties en Bijdrage aan Agentschappen: RIVM:Vaccinaties. 
De overige mutaties bedragen per saldo € 3,3 miljoen.
Opdrachten
Ziektepreventie
COVID-19
Het grootste deel van de COVID-19 pandemie is in de loop van het jaar 
milder verlopen, waardoor er in 2022 in totaal € 612 minder is uitgegeven 
op het instrument opdrachten dan in de begroting 2022 was opgenomen. 
In de tweede suppletore wet 2022 is het budget reeds met € 330 miljoen 
naar beneden bijgesteld. Daarna is nog circa € 130 miljoen aan middelen 
vrijgevallen voor opdrachten in het kader van testen voor toegang en 
€ 150 miljoen aan vaccins.
Bijdragen aan agentschappen
RIVM: Opdrachtverlening aan kenniscentra
Het verschil tussen de realisatie en de begroting is € 85,5 miljoen.
Voor de aanschaf van vaccins voor de inhaalcampagne HPV-vaccinatie 18-26 
jarigen is € 37,4 miljoen overgeboekt van het instrument RIVM: Vaccinaties. 
Voor de Landelijke Faciliteit Infectieziektebestrijding (LFI) en voor 
opdrachten in het kader van Pandemische paraatheid is € 11,7 miljoen 
overgeboekt van het instrument Pandemische paraatheid. Voor de uitgaven 
voor dure COVID-19 geneesmiddelen is € 30,0 miljoen toegevoegd aan het 
budget. Daarnaast is € 8,1 miljoen toegevoegd voor de uitvoering van de 
COVID-19 Vaccinatiecampagne 2022. De overige mutaties bedragen per 
saldo minus circa € 2 miljoen.
Tweede Kamer, vergaderjaar 2022–2023, 36 360 XVI, nr. 1 41
