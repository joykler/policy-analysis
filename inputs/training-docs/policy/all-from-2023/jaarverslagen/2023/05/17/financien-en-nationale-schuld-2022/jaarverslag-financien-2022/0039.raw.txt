een periode van 5 jaar om de potentiële negatieve exploitatiekosten te 
kunnen dekken. Daarnaast verstrekte de Staat in juni 2022 een tweede 
garantie van € 40 mln. aan Gasunie. Deze (kortlopende) garantie werd 
afgegeven voor de optie tot annuleren van de huur van een tweede LNG-
terminal. Beide garanties zijn in 2022 vroegtijdig beëindigd vanwege de 
gecontracteerde capaciteit.
Ontvangsten, uitgaven en verloop risicovoorziening
De Staat ontvangt premieontvangsten gedurende de looptijd van de 
garanties. Voor de verstrekte garantie aan KLM betrof dit in 2022 € 23,2 mln. 
en voor de garanties aan Gasunie € 2,0 mln. Vanwege de gecontracteerde 
capaciteit kon Gasunie de garanties vroegtijdig beëindigen. Daarmee 
vervalt de begrotingsreserve gekoppeld aan de premieontvangsten 
Gasunie. Er blijven alleen ontvangsten ten gunste van de begroting over. 
De premieontvangst van de eerste Gasunie garantie betrof € 4 mln. per jaar 
en stond vanaf 2023 geraamd. Met de beëindiging van de garantie is deze 
premie verrekend en in 2022 ontvangen (€ 1 mln. voor een looptijd van 
enkele maanden).
11. Asian Infrastructure Investment Bank (AIIB)
Verleende en vervallen garanties
De uitstaande garantieverplichting aan de Asian Infrastructure Investment 
Bank (AIIB) is met € 45,0 mln. naar boven bijgesteld vanwege een wissel­
koerscorrectie. De garantie is in USD ten opzichte van de Rijksbegroting in 
EUR.
12. DNB – deelneming in kapitaal Internationaal Monetair Fonds (IMF)
Verleende en vervallen garanties
De uitstaande garantieverplichting aan DNB inzake IMF is in 2022 met 
€ 306,7 mln. naar boven bijgesteld als gevolg van wisselkoersbijstellingen. 
De garantie is in SDR ten opzichte van de Rijksbegroting in EUR. De 
geplande uitbreiding van PRGT met SDR 300 mln. is uitgesteld tot 2023.
13. EIB - kredietverlening in ACP en OCT
Verleende en vervallen garanties
De European Investment Bank (EIB) verricht activiteiten in de landen in Sub-
Sahara-Afrika, het Caribische gebied en de Stille Oceaan, alsmede in 
Europese Overzeese Gebieden. De EIB financiert een deel van deze activi­
teiten uit eigen middelen. Op deze eigen middelen hebben de lidstaten 
een garantie afgegeven om het politieke risico dat op deze activiteiten wordt 
gelopen af te dekken. In 2022 is deze garantie voor Nederland gestegen met 
€ 9,2 mln.
16. European Financial Stabilisation Mechanism (EFSM)
Verleende en vervallen garanties
De garantie aan het EFSM is neerwaarts bijgesteld met € 67,5 mln. Aan deze 
wijziging liggen twee factoren ten grondslag. Ten eerste is er een lening 
afgelopen die deels opnieuw gefinancierd is, waardoor de omvang van de 
totaal uitstaande leningen onder dit instrument is afgenomen. Daarnaast is 
de rente die over deze lening betaald moet worden lager dan de rente op 
de lening die is afgelopen.
Tweede Kamer, vergaderjaar 2022–2023, 36 360 IX, nr. 1
