Onder overige kosten zijn de externe kosten verantwoord die niet direct 
toewijsbaar zijn aan de producten van het Deltafonds. Hiertoe behoren 
externe kosten voor de landelijke taken basisinformatie, sectorspecifieke 
ICT, kennisontwikkeling & innovatie, watermanagement, beheer en 
onderhoud en overige.
Programmauitgaven Deltaprogramma
De programmauitgaven voor het Nationaal Deltaprogramma hebben 
betrekking op kennis- en strategieontwikkeling, advisering, monitoring en 
rapportage over (de voortgang van) het programma. Bovendien zijn er 
programmauitgaven voor het informeren en betrekken van belangheb­
benden en publiek. Voorjaar 2022 heeft de deltacommissaris het briefadvies 
‘Maak werk van klimaatadaptatie’ aan de ministers van IenW, LNV, N&S en 
VRO gestuurd. 
Het Deltaprogramma 2023 is op Prinsjesdag 2022 aan de Staten-Generaal 
aangeboden (Kamerstukken 2022-2023, 36200 J, nr. 4).).
5.03 Investeringsruimte
Op dit artikel wordt de beschikbare investeringsruimte op het Deltafonds 
verantwoord. De investeringsruimte is beschikbaar voor inzet op prioritaire 
beleidsopgaven binnen de scope van het Deltafonds. Jaarlijks vindt een 
integrale afweging plaats van de inzet van de beschikbare investerings­
ruimte.
De investeringsruimte bedroeg in de begroting van het Deltafonds 2022 
€ 1.057 miljoen tot en met 2035, waarbinnen risicoreserveringen waren 
opgenomen van in totaal € 730 miljoen. Het kabinet heeft besloten tot een 
jaarlijkse verlenging van zowel het Infrastructuurfonds als het Deltafonds. 
In de begroting van het Deltafonds 2023 betekent dit een verlenging van 
de looptijd tot en met 2036. De investeringsruimte bedraagt € 1.405 miljoen 
tot en met 2036, waarvan risicoreserveringen van in totaal circa 
€ 417 miljoen zijn opgenomen. Het grootste deel van deze investerings­
ruimte is beschikbaar in de laatste jaren van de looptijd van het fonds.
5.04 Reserveringen
Hierop worden budgetten geraamd voor toekomstige opgaven, maar 
waarover nog geen startbeslissing is genomen. In de begroting van het 
Deltafonds 2022 was tot en met 2035 € 2.066 miljoen gereserveerd, waarvan 
€ 15 miljoen in het jaar 2022. De reserveringen zijn in 2022 in de begroting 
2023 overgeheveld naar de uitvoeringsartikelen 1, 2 en 7 van het Deltafonds.
Jaarlijks vindt een actualisatie plaats van de reserveringen. De meest 
actuele stand van de verschillende reserveringen is opgenomen in de 
begroting van het Deltafonds 2023, waar de reserveringen afzonderlijk zijn 
toegelicht.
Tweede Kamer, vergaderjaar 2022–2023, 36 360 J, nr. 1 48
