Preventieakkoord. ZJCN werkt de afgelopen jaren intensief samen met de 
Openbare Lichamen om de achterstanden op de sportaccommodaties weg 
te werken. Met deze bijzondere uitkering, die voor een groot deel gefinan­
cierd wordt uit de zogenoemde BOSA regeling, subsidieregeling 
Stimulering bouw en onderhoud sportaccommodaties (BOSA), is het 
mogelijk om de opgave op de sportaccommodaties te versnellen. Deze 
mutatie is reeds gemeld in de tweede suppletoire begroting.
Ontvangsten
 
Binnen het beleidsartikel «Zorgbreed beleid» is € 19,5 miljoen meer 
ontvangsten gerealiseerd dan geraamd. De hogere ontvangstenrealisatie 
komt onder meer doordat de vaststellingen en herzieningen van een aantal 
subsidies en bijdragen aan ZBO's heeft geleid tot terugbetalingen. Hiervan 
betreft € 2,2 miljoen specifiek afrekening en terugontvangst van verstrekte 
subsidies voor de zorgbonus in 2020 en 2021.
De Stichting Waarborgfonds voor de Zorgsector (WFZ) heeft € 1,7 miljoen 
teruggestort voor een bij de oprichting vanuit de Rijksoverheid ontvangen 
initiële storting.
De ontvangsten van de onverzekerden betreffen € 3,8 miljoen, deze 
ontvangsten staan begroot op beleidsartikel 2 terwijl de realisatie op 
beleidsartikel 4 staat. 
Door het CAK is € 2,3 miljoen afgelost op een lening die in 2017 aan het CAK 
is verstrekt.
Tot slot zijn voor € 9,5 miljoen diverse kleinere ontvangsten gerealiseerd.
Tweede Kamer, vergaderjaar 2022–2023, 36 360 XVI, nr. 1
