Binnen artikel 2 van de EZK-begroting wordt hieraan onder andere 
bijgedragen met projecten gefinancierd vanuit het Nationaal Groeifonds. In 
2022 zijn voor het eerst aanzienlijke uitgaven gedaan vanuit het Nationaal 
Groeifonds. Over een langere periode is ongeveer € 10 mld beschikbaar 
voor projecten binnen de pijler R&D en innovatie van het Nationaal 
Groeifonds, mede door de extra middelen die voor deze pijler beschikbaar 
zijn gekomen in het Coalitieakkoord.
De uitgaven voor Nationaal Groeifonds-projecten lopen deels via artikel 
2 van de EZK-begroting. In 2022 is binnen de pijler R&D en innovatie voor 
een bedrag van € 1,5 mld aan definitieve toekenningen gedaan voor 
Nationaal Groeifonds-projecten op artikel 2 van de EZK-begroting. In 
belangrijke mate zijn het middelen die bijdragen aan R&D en innovatie ten 
behoeve van de groene en digitale transitie. Middelen op artikel 2 van de 
EZK-begroting voor de IPCEI-projecten ‘Micro elektronica’ en ‘Cloudinfra­
structuur en services’ vormen hier een belangrijke aanvulling op ter 
bevordering van de digitale transitie. Ook vanuit het in het Coalitieakkoord 
gevormde Fonds Onderzoek en Wetenschap wordt bijdragen aan investe­
ringen die de groene en digitale transitie bevorderen.
In 2022 is bepaald dat dit fonds voor een bedrag van € 500 mln wordt 
aangewend voor het versterken van faciliteiten voor toegepast onderzoek 
bij TO2-instellingen en Rijkskennisinstellingen en voor een bedrag van € 372 
mln voor de versterking van Europese partnerschappen binnen Horizon 
Europe en aanpalende EU-onderzoeks- en innovatieprogramma’s. Deze 
middelen vloeien in belangrijke mate naar artikel 2 van de EZK-begroting. 
Daarnaast draagt met name het missiegedreven innovatiebeleid bij aan 
investeringen die de groene en digitale transities bevorderen. In 2022 is met 
de uitvoering van het Kennis en Innovatieconvenant 2020-2023 invulling 
gegeven aan dit beleid door bedrijven, kennisinstellingen en overheidspar­
tijen.
In 2022 zijn ook richtingen bepaald voor de doorontwikkeling van het 
missiegedreven innovatiebeleid. In de Kamerbrief ‘Innovatie en impact’, die 
in november 2022 is verschenen (Kamerstuk 33 009, nr. 117), is aangegeven 
dat sterker de focus zal worden gelegd op de transities die in het Coalitie­
akkoord centraal zijn gesteld voor het missiegedreven innovatiebeleid: de 
klimaat- en energietransitie, digitalisering, circulaire economie en sleutel­
technologieën.
Op artikel 4 investeert de Nederlandse overheid van 2020 tot en met 2027 
meer dan € 27 mld in de schone en efficiënte productie van energie: onder 
andere via de SDE++, HER+ en ISDE draagt EZK al € 24,8 mld bij. Over 
dezelfde periode is meer dan € 500 mln opzij gezet voor investeringen in 
systeemintegratie en conversie. € 23 mld wordt geïnvesteerd in de energie-
infrastructuur die noodzakelijk is voor duurzame energie. Meer dan € 48 mln 
wordt in geothermie geïnvesteerd tot en met 2025. Daarnaast worden, 
bijvoorbeeld om uitvoering te geven aan het Urgenda-vonnis, verschillende 
extra maatregelen genomen om de uitstoot van broeikasgassen terug te 
dringen, onder andere door de komende jaren het aantal draaiuren van 
kolencentrales fors terug te dringen. In de komende jaren zullen de in het 
coalitieakkoord aangekondigde investeringen op het gebied van klimaat, 
energie, digitalisering, onderwijs, onderzoek en innovatie verder bijdragen 
aan het adresseren van de landspecifieke aanbevelingen uit 2020.
Tweede Kamer, vergaderjaar 2022–2023, 36 360 XIII, nr. 1 11
