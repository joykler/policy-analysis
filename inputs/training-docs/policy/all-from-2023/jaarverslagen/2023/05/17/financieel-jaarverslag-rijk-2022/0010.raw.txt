van verschillende onderdelen van brede welvaart. Zo kan breder worden 
teruggekeken op 2022 en verder worden vormgegeven aan de ambitie om 
brede welvaart verder te integreren in begrotingsstukken.
Het cijfermatige beeld van brede welvaart laat voor de periode 2015-2022 
zowel positieve als negatieve ontwikkelingen zien. Dit geldt ook voor de 
meest recente jaarmutaties, mede door de onzekere en onrustige tijd waarin 
we ons bevinden. Bij een aantal indicatoren in de dimensie «hier en nu» 
kleurt de middellangetermijntrend groen. Tegelijkertijd heeft de hoge 
kwaliteit van leven in het «hier en nu» wel gevolgen voor de brede 
welvaart 'later'. Zo is de ontwikkeling op verschillende onderdelen van het 
natuurlijk kapitaal negatief: bij vier van de tien indicatoren kleurt de trend 
rood. In de dimensie «elders» blijkt dat Nederland als handelsland en via 
ontwikkelingssamenwerking op positieve wijze bijdraagt aan brede 
welvaart in andere landen.
De ontwikkeling van subjectief welzijn, levensverwachting en gezondheid
Het subjectieve welbevinden van Nederlanders in het algemeen is al lange 
tijd hoog en stabiel. Er zijn wel duidelijke verschillen tussen bevolkings­
groepen. Het percentage Nederlanders dat in 2022 het leven beoordeelt met 
een 7 of hoger is 83,4 procent. Dit is een hoog percentage, maar wel een 
lichte afname ten opzichte van 2021 (83,6 procent). Op basis van de 
meerjarige trend (gebaseerd op datapunten in de periode 2015-2022) is er 
geen significante afname of toename van het percentage Nederlanders die 
het leven een 7 of hoger geven.
Figuur 1.1.1 Percentage personen tevreden met het leven (cijfer 7 of hoger)
Bron: CBS
De ervaren gezondheid van mensen is in het jaar 2022 afgenomen. Het 
percentage van de bevolking dat de eigen gezondheid (zeer) goed vindt, is 
gezakt van 80,5 procent in 2021 naar 77,2 procent in 2022. Bezien vanuit de 
meerjarige ontwikkeling is dit (nog) geen trendmatige daling. Ook de 
gezonde levensverwachting van mannen en die van vrouwen laten in het 
jaar 2022 geen trendmatige afname of toename zien, hoewel in de ontwik­
keling van 2021 op 2022 wel een afname zichtbaar is. Bij de mannen ging 
de levensverwachting in een gezondheid die zij als goed ervaren, van 65,4 
jaar in 2021 naar 63,2 jaar in 2022. De levensverwachting van vrouwen in 
als goed ervaren gezondheid daalde nog iets meer van 65,1 jaar in 2021 naar 
62,3 jaar in 2022.
Tweede Kamer, vergaderjaar 2022–2023, 36 360, nr. 1
