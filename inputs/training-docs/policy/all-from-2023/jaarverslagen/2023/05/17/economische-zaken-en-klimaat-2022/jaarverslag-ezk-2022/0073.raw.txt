zou Nederland ook in 2021 een vierde plaats bereikt hebben in de rangorde 
van EU-landen. Door de verbeterde scores wordt Nederland nu ook weer 
gekwalificeerd als innovatieleider, waarvoor als criterium geldt dat de 
totaalscore van een land meer dan 25% boven het EU-gemiddelde scoort. 
Met een score van 29% boven het EU-gemiddelde voldoet Nederland daar 
ruim aan. In het European Innovation Scoreboard 2021 was Nederland de 
positie van innovatieleider kwijtgeraakt, maar met de gewijzigde data die 
nu worden gehanteerd in het scoreboard, zou Nederland ook in 2021 een 
positie als innovatieleider hebben gehad.
R&D-uitgaven in verhouding tot bbp licht gedaald in 2021
De uitgaven in Nederland aan Research en Development (R&D) bedroegen 
volgens voorlopige cijfers van het CBS in 2021 2,26% van het bbp. Dit betreft 
een kleine daling t.o.v. van 2020, waarin de R&D-uitgaven op 2,29% van 
het bbp lagen. Een daling was in de lijn der verwachting, aangezien het bbp 
in 2020 was gekrompen als gevolg van de coronacrisis. De krimp van het 
bbp in 2020 heeft een positieve invloed gehad op de relatieve omvang van 
de R&D-uitgaven ten opzichte van het bbp in 2020. Te verwachten is dat 
inhaalgroei van het bbp vanaf 2021 een tegengesteld effect te zien geeft op 
de R&D-uitgaven in verhouding tot het bbp. De R&D-uitgaven zijn in 
absolute bedragen met 5,2% gestegen in 2021. De R&D-uitgaven van 
bedrijven stegen iets sneller, met 5,5%. In verhouding tot het bbp zijn de 
R&D-uitgaven in Nederland nog hoog in vergelijking met het pre-corona­
niveau van 2,18% in 2019.
Strategische agenda Brainport
De hoogwaardige technologische productie in de Brainportregio versterkt 
onze eigen internationale concurrentiepositie, de Europese interne markt en 
het nastreven van een geopolitiek speelveld waarbij Europa minder 
afhankelijk wordt van andere werelddelen. Het behoud van deze interna­
tionale positie is ook van belang voor zekere economische groei in 
Nederland, maar is zeker geen vanzelfsprekendheid. Daarom is in 2022 met 
de Brainportregio afgesproken een strategische agenda op te stellen, die 
zichtbaar maakt hoe economische inhoud, functies en ruimtegebruik zich 
ten opzichte van elkaar in het vestigingsklimaat verhouden. Principebe­
sluiten worden door EZK gecoördineerd vanuit het Bestuurlijk Overleg 
Brainport. Daardoor konden het kabinet en de Brainportregio afspreken om 
tot 2030 bijna € 1,6 mld te investeren in de ruimtelijke schaalsprong voor 
wonen en bereikbaarheid. Op dit moment wordt gewerkt aan goede 
afspraken voor knappe koppen en handen in de regio en het rijp maken van 
internationale waardenketens naar de markt.
Bescherm- en Herstelplan Gas
In 2022 is, vanwege de inval in Oekraïne, het Bescherm- en Herstelplan gas 
verder uitgewerkt. In dit plan staat onder andere beschreven dat wanneer 
een noodsituatie voor de leveringszekerheid van aardgas plaatsvindt in 
Nederland, middels een maatregelenladder de gasleveringszekerheid van 
beschermde gasafnemers (bijvoorbeeld huishoudens en essentiële sociale 
diensten) zoveel mogelijk beschermd wordt. Twee maatregelen zijn door 
EZK verder uitgewerkt: een vrijwillige gasbesparingstender en de 
gedwongen afschakeling van niet-beschermde gasafnemers. De vrijwillige 
gasbesparingstender beoogt het verbruik van gas te verminderen door 
gasafnemers de mogelijkheid te bieden om in een tender een vrijwillige 
gasafname reductie aan te bieden tegen vergoeding van de overheid. Deze 
tenderregeling is verder uitgewerkt en wordt in 2023 afgerond. Een tweede 
maatregel die uitgewerkt is, is de gedwongen afschakeling van niet-
beschermde gasafnemers. Een groot deel van deze afnemers zijn bedrijven.
Tweede Kamer, vergaderjaar 2022–2023, 36 360 XIII, nr. 1 73
