Verkoop
Er is minder verkocht dan van tevoren is geraamd. Met name de 
opbrengsten van de eigendomsobjecten en de gebiedsontwikkelingspro­
jecten zijn lager uitgevallen dan begroot, doordat de verkoop van een aantal 
objecten is doorgeschoven naar latere jaren.
Expertise en advies
De omzet is hoger dan begroot. Dit wordt met name veroorzaakt door BZK-
middelen die na vaststelling van de begroting nog beschikbaar zijn gesteld 
voor het uitvoeren van (nieuwe) beleidsopgaven.
Vrijval voorzieningen
In 2022 zijn er geen voorzieningen vrijgevallen.
Bijzondere baten
Tabel 75 Bijzondere baten over 2022 (bedragen x € 1.000)
Omschrijving Realisatie 2022 Realisatie 2021
Overige baten 96.414 65.393
Totaal 96.414 65.393
Bijzondere baten
De bijzondere baten zijn € 23,4 mln. hoger dan begroot. Dit wordt voorna­
melijk veroorzaakt door een hogere realisatie op onderhanden- en investe­
ringsprojecten zoals is toegelicht onder de omzet Projectrealisatie. 
De post bestaat met name uit de mutaties van onderhanden werk (€ 6,9 
mln.) en onderhanden projecten (€ 2,3 mln.) en het geactiveerde 
honorarium (€ 83,9 mln.). De mutaties onderhanden werk en onderhanden 
projecten zijn het verschil tussen de begin- en eindstand van het jaar, met 
uitzondering van de geactiveerde rente voor herontwikkelingsprojecten (zie 
toelichting bij Leningen bij het ministerie van Financiën) en met uitzon­
dering van projecten waarbij het risico niet bij een derde ligt. Het geacti­
veerde honorarium heeft betrekking op de huisvestingsprojecten van het 
Rijk.
Lasten
Personele kosten
Eigen personeel
De personele kosten van het eigen personeel betreffen voor € 172,3 mln. 
lonen, € 20,3 mln. sociale lasten, € 28,0 mln. pensioenlasten en € 5,1 mln. 
aan personele exploitatie.
De personele kosten van het eigen personeel zijn in lijn met de begroting.
De totale personele kosten zijn € 26,3 mln. hoger dan begroot door een 
hoger dan geraamde groei van de capaciteit en hogere externe inhuur, 
vanwege krapte op de arbeidsmarkt en moeilijk te vervullen technische- en 
IT-specialistische functies.
Materiële kosten
Apparaat ICT
Tweede Kamer, vergaderjaar 2022–2023, 36 360 VII, nr. 1
