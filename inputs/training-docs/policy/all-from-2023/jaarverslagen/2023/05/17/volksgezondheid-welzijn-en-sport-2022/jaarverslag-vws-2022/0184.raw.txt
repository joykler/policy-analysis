Beleidsmatig
Verlengen voorwaardelijke toelating paramedische herstelzorg i.v.m. 
corona
De voorwaardelijke toelating van paramedische herstelzorg voor patiënten 
met aanhoudende klachten na een coronabesmetting is per 1 augustus 2022 
met één jaar verlengd, zodat vergoeding van de behandeling vanuit het 
basispakket mogelijk blijft.
Overig beleidsmatig
Deze post is het saldo van kleine beleidsmatige bijstellingen.
Ontvangsten
Autonoom
Actualisering eigen risico Zvw
Op basis van gegevens van het Zorginstituut vallen de verwachte 
opbrengsten van het eigen risico in 2022 lager uit dan eerder verwacht. Als 
gevolg van de macronacalculatie die voor 2022 geldt, komt 70% van deze 
tegenvaller ten laste van het Zorgverzekeringsfonds. Dit leidt tot een 
tegenvaller van € 72,8 miljoen in 2022.
Tweede Kamer, vergaderjaar 2022–2023, 36 360 XVI, nr. 1
