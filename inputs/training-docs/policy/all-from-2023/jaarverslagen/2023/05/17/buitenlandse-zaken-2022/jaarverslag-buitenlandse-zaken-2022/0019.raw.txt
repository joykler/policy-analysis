Ook heeft Nederland zich in het kader van preventie, het voorkomen van 
onveiligheid en duurzame vredesopbouw ingezet op de verdere implemen­
tatie van de Vrouwen, Vrede en Veiligheidsagenda, conform VN Veilig­
heidsraad resolutie 1325 en volgende resoluties. In 2022 werd de eerste 
interdepartementale voortgangsrapportage van het Nationaal Actieplan 
1325 aan de Tweede Kamer gestuurd.
2. Verdedigen van Nederland met een effectieve en moderne aanpak
In 2022 werden in de EU en de NAVO belangrijke kaders gezet voor de 
toekomst van ons buitenland- en veiligheidsbeleid. De Nederlandse 
belangen zijn stevig verankerd in een ambitieus EU Strategisch Kompas en 
in het nieuwe Strategisch Concept van de NAVO. Nederland organiseerde 
samen met Duitsland als input voor het Strategisch Concept een succesvolle 
NAVO conferentie in Den Haag over ‘partnerschappen’, in aanwezigheid van 
secretaris-generaal Jens Stoltenberg en premier Mark Rutte.
Nederland heeft zich ingezet om de Europese Vredesfaciliteit (EPF) te 
gebruiken om lethale en non-lethale steun te bieden aan Oekraïne. Vanwege 
de omvangrijke steun aan Oekraïne is op 12 december 2022 besloten om 
initieel het financieringsplafond van het instrument te verhogen met 
EUR 2 miljard, met de mogelijkheid van een verdere verhoging in een later 
stadium.
Nadat de waarnemingsmissie van de Organisatie voor Veiligheid en Samen­
werking in Europa (OVSE) in Oekraïne vanwege een Russische blokkade 
opgeheven moest worden, is gezocht naar mogelijkheden om de OVSE-
presentie in het land te herstellen. In overleg met Oekraïne heeft de OVSE 
besloten tot het opzetten van een extra-budgettair Support Programme for 
Ukraine. Met een bijdrage van EUR 1 miljoen hoort Nederland tot de eerste 
contribuanten aan dit programma. Samen met gelijkgezinde landen heeft 
Nederland meermaals het zogeheten Moskou Mechanisme ingeroepen, 
hetgeen heeft geleid tot rapporten over mensenrechtenschendingen in 
Oekraïne en Rusland.
Het Nederlandse initiatief om een EU Hybrid Toolbox op te zetten waarmee 
de EU kan reageren op hybride dreigingen is opgenomen in het EU 
Strategisch Kompas. De toolbox is sinds december 2022 operationeel. Er is 
in 2022 gewerkt aan een nieuwe internationale cyberstrategie voor 
Nederland. Naar verwachting zal deze in de eerste helft van 2023 aan de 
Tweede Kamer worden aangeboden. Nederland heeft in 2022 actief 
bijgedragen aan internationale coalitievorming tegen onverantwoord 
gedrag in het cyberdomein. Dit resulteerde onder meer in een publieke 
veroordeling van de Russische aanval op het satellietnetwerk van Viasat in 
Oekraïne. Nederland leverde daarnaast een bijdrage aan de cyberweer­
baarheid van Oekraïne.
3. Versterken van ons veiligheidsfundament
Het kabinet heeft de beoogde inzet en samenhang van de Nederlandse 
militaire en civiele bijdragen aan missies en operaties tot medio 2025 
uiteengezet. Dit vertaalde zich onder andere in verlenging, aanpassing of 
beëindiging van Nederlandse personele bijdragen aan missies aan de 
Oostflank en in de Westelijke Balkan, het Midden-Oosten, Noord-Afrika, 
de Hoorn van Afrika, de Golfregio en de Indo-Pacific . Met de verlenging van 
de Nederlandse inzet via de anti-ISIS-coalitie, de NAVO-missie in Irak en 
de bredere veiligheidsinzet in Irak tot eind 2023 diende het kabinet de 
Nederlandse veiligheidsbelangen in deze instabiele regio aan de rand van 
Europa. Hetzelfde geldt voor de Sahel, waar het kabinet de nationale 
Tweede Kamer, vergaderjaar 2022–2023, 36 360 V, nr. 1 19
