2. De lagere realisatie van € 4,2 miljoen wordt met name veroorzaakt door 
een diverse vertragingen die zijn opgetreden onder andere als gevolg 
van het uitstellen van het besluit over de opening van Lelystad 
Airport,het programma onbemande luchtvaart en het programma lucht­
ruimherziening.
3. De lagere realisatie op het subsidiebudget van € -2,4 miljoen wordt 
veroorzaakt door een procedurele vertraging. Om de subsidie klimaat­
beleid te kunnen verstrekken moet de staatssteuntoets zijn afgerond, dit 
was niet meer haalbaar in 2022, waardoor de subsidie niet meer in 2022 
verstrekt kon worden.
G. Toelichting op Financiële instrumenten
1 Luchtvaart
Opdrachten
Opdrachten Geluidsisolatie Schiphol (GIS)
Doel van het project Geluidsisolatie Schiphol fase 3 (GIS-3) is het 
verminderen van geluidshinder voor omwonenden van Schiphol door 
middel van geluidsisolatie. De uitgaven die in 2022 zijn gedaan, hebben 
betrekking op aankopen van huizen in de geluidssloopzones en klachtenaf­
handeling.
Opdrachten Caribisch Nederland
Het betreft de aanschaf van apparatuur en installaties ter bevordering van 
het veilig gebruik van de luchthavens en ter verbetering van de bedrijfs­
voering. Tevens betreft het de financiering van diverse onderzoeken (Search 
and Rescue en elektrisch vliegen), opleidingen, workshops en de jaarlijks 
terugkerende kosten voor de continuering van de luchtvaartpublicaties.
Overige opdrachten
Programma Omgeving Luchthaven Schiphol
In 2022 is het Programma Omgeving Luchthaven Schiphol opgezet om de 
verschillende opgaven in de Schipholregio in samenhang met elkaar te 
bezien en tot de beste oplossingen te kunnen komen voor de luchthaven en 
het gebied waarin deze luchthaven ligt. Een belangrijk aspect hiervan is 
het verankeren van politiek-bestuurlijke en juridische afspraken in 
regelgeving, hierbij gaat het in elk geval om het vaststellen van een LVB. In 
wetgeving en politiek bestuurlijke afspraken is opgenomen dat de ontwik­
keling van Schiphol en de regionale luchthavens via juridische besluiten 
vastgelegd moet worden. In 2022 is onder meer een impactanalyse 
uitgevoerd.
Normen en handhavingsstelsel
De ontwikkeling van Schiphol vindt plaats binnen kaders van het regeerak­
koord en de Kamerbrief van 5 juli 2019 over de Ontwikkeling Schiphol 
(Kamerstukken II, 2018-2019, 31 936, nr. 646). Het budget is besteed aan 
opdrachten ten behoeve van de implementatie van het nieuwe normen- en 
handhavingsstelsel voor Schiphol en aanpassing van de wet- en 
regelgeving, zoals de Wet luchtvaart en het LVB.
Tweede Kamer, vergaderjaar 2022–2023, 36 360 XII, nr. 1
