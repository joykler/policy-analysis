uit boetes en transacties een tegenvaller voor van circa 68 miljoen euro. 
Deze wordt veroorzaakt door mobiliteitsbeperkende coronamaatregelen 
aan het begin van het jaar, aanpassing van het rijgedrag als gevolg van de 
hogere brandstofprijzen en het vervangen van flitspalen en trajectcontroles 
waardoor deze tijdelijk moesten worden uitgezet.
26. Waterschade Limburg
Voor de regeling Tegemoetkoming waterschade in Limburg was 256 miljoen 
euro gereserveerd op de JenV-begroting en 5,5 miljoen euro op de 
begroting van het Ministerie van Landbouw, Natuur en Voedselkwaliteit 
(LNV). Het beroep op deze regeling is minder groot dan geraamd. Daarom 
valt een deel van het budget vrij. Op de JenV-begroting valt 175 miljoen euro 
in 2022 vrij. Hiervan wordt echter 35 miljoen euro doorgeschoven naar 2023 
voor het afhandelen van de in dat jaar geraamde vertraagde uitbetalingen. 
Op de LNV-begroting valt 1,4 miljoen euro in 2022 vrij.
27. Bni-bijstelling HGIS
Conform de reguliere systematiek is het budget voor Official Development 
Assistance (ODA) van de HGIS bijgesteld op basis van de verwachte prijs­
ontwikkeling van het bruto nationaal inkomen (bni) uit de CPB-raming (MEV 
2022). Dit leidt tot een meevaller van 28 miljoen euro in 2022.
28. EU-afdrachten
De afdrachten vielen in 2022 262 miljoen euro lager uit dan geraamd. Bij 
Miljoenennota is de raming reeds met 40 miljoen naar beneden bijgesteld, 
en daarna bleken de afdrachten nog 222 miljoen lager uit te vallen. Dit heeft 
verschillende oorzaken. Een belangrijk element is de bni-afdracht die 
309 miljoen euro lager uitviel, doordat Nederland deze raamt op het 
Meerjarig Financieel Kader (MFK)-plafond in plaats van op de begroting. Dit 
bedrag wordt via de jaarlijkse technische aanpassing opgeteld bij de MFK-
plafonds van de toekomstige jaren. Deze technische mutatie wordt jaarlijks 
met de Miljoenennota verwerkt. Daarnaast was er nog een nabetaling van 
de invoerrechten waardoor deze uitgaven met 135 miljoen euro zijn 
gestegen en daarmee is de perceptiekostenvergoeding met 31 miljoen euro 
gestegen. De resterende 17 miljoen euro is een saldo van een aantal kleinere 
mutaties.
29. Dividenden staatsdeelnemingen
Een actualisatie van de dividendramingen van de staatsdeelnemingen leidt 
tot een positieve bijstelling (37 miljoen euro), door de definitieve vaststel­
lingen van de dividenden.
30. Rente-uitgaven
De rentelasten nationale schuld zijn hoger uitgevallen door de gestegen 
rente. Bij verwerking van de Macroeconomische Verkenning-raming in 
augustus zijn de rentetarieven opwaarts bijgesteld, de lange rente is 
gestegen van 0% naar 1,15%. Dit heeft geleid tot een tegenvaller van 
499 miljoen euro op de rentelasten.
31. Accres Gemeentefonds, Provinciefonds en BCF
Deze post bevat het accres voor het Gemeentefonds en Provinciefonds en 
de mutaties als gevolg van de voorlopige afrekening van het Btw-compen­
satiefonds (BCF) voor 2022.
Tweede Kamer, vergaderjaar 2022–2023, 36 360, nr. 1 38
