een MoU afgesloten en neemt het deel in het EU Clean Energy and 
Technology Partnership waar internationale onderzoeksprojecten worden 
gestimuleerd.
Afhandeling mijnbouwschade
Sinds 1 juli 2020 kunnen burgers en kleine bedrijven mogelijke schade aan 
gebouwen door bodembeweging als gevolg van opslag of winning van olie 
en gas in of uit kleine velden melden bij de onafhankelijke Commissie 
Mijnbouwschade. Vanaf 1 november 2021 adviseert de Commissie 
Mijnbouwschade ook over mogelijke schade door bodembeweging als 
gevolg van zoutwinning. De Commissie Mijnbouwschade ontzorgt de 
schade melder door te onderzoeken wat de oorzaak en omvang van de 
schade is. Daarmee neemt de Commissie Mijnbouwschade in feite de 
bewijslast van de schademelder over. In de periode 1 juli 2021 tot en met 
31 oktober 2022 heeft de Commissie Mijnbouwschade 84 schademeldingen 
in behandeling genomen.
Warmtewet
Collectieve warmtebronnen en -netten spelen een belangrijke rol in het 
behalen van de CO -emissiereductiedoelstellingen voor 2030 en daarna. 
2
Het wetsvoorstel Collectieve Warmtevoorziening beoogt de groei en 
verduurzaming van collectieve warmtesystemen in de gebouwde 
omgeving te faciliteren en vormt zo een belangrijke fundament voor de 
energietransitie (Kamerstuk 30 196, nr. 566). Het wetsvoorstel is samen te 
vatten in vier pijlers: marktordening, tariefregulering, duurzaamheid en 
leveringszekerheid (Kamerstuk 30 196, nr. 694, Kamerstuk 30 196, nr. 704 en 
Kamerstuk 30 196, nr. 743). Het voornemen is het wetsvoorstel in 2023 bij 
de Tweede Kamer in te dienen. Sinds op 21 oktober 2022 in de ministerraad 
is besloten dat het eigendom van de infrastructuur verplicht voor meer dan 
de helft in publieke handen komt te liggen, kan het wetsvoorstel worden 
afgemaakt. Als gevolg van dit besluit is op twee thema’s nadere beleids­
ontwikkeling vereist: het opbouwen van publieke realisatiekracht voor de 
langere termijn en het borgen van investeringszekerheid voor private 
warmtebedrijven op de korte termijn. Beide hebben invloed op het uitein­
delijke wetsvoorstel en besluitvorming dient dan ook afgerond te worden 
voordat het wetsvoorstel in kan worden gediend.
Uitwerking landenspecifieke aanbevelingen (motie Schouw)
De Europese Commissie heeft in 2020 een landenspecifieke aanbeveling 
gedaan om investeringen toe te spitsen op de groene en digitale transitie, 
onder andere op de ontwikkeling van duurzame infrastructuur en het 
schoon en efficiënt opwekken en gebruiken van energie. Het kabinet erkent 
in zijn reactie dat een ambitieus klimaat- en energiebeleid en digitalise­
ringsbeleid essentieel is voor het toekomstige verdienvermogen van 
Nederland (brief van 5 juni 2020, Kamerstuk 21 501-20, nr. 1558). De ontwik­
keling van duurzame infrastructuur is de inzet van het Programma Energie­
hoofdstructuur, waarin een nieuwe ruimtelijke planning van het 
energiesysteem wordt opgezet. Voor de ontwikkeling van het efficiënt 
opwekken van energie is de SDE+ in 2020 verbreed van hernieuwbare 
energieproductie naar CO -reductie: de SDE++. Ook zijn er verschillende 
2
regelingen beschikbaar voor investeringen in innovatie voor de energie­
transitie. Daarnaast heeft dit kabinet besloten tot een Klimaatfonds, 
waarmee extra wordt geïnvesteerd in de groene transitie en er ook ruimte 
is gecreëerd voor investeringen in de ontwikkeling van de energie infra­
structuur voor de transitie en de opschaling van hernieuwbare energie.
Tweede Kamer, vergaderjaar 2022–2023, 36 360 XIII, nr. 1
