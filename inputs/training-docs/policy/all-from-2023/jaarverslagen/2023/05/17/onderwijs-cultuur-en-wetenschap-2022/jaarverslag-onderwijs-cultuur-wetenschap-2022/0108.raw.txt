werkprogramma erfgoed en woningbouw. Diverse maatregelen uit de 
eerdere beleidsbrief Erfgoed telt (Kamerstuk II 2017/18, 32820, nr. 248) 
kenden in 2022 een doorloop, zoals de Erfgoed Deal, waarbinnen het kabinet 
samenwerkt met de andere overheden en maatschappelijke partijen om 
de bijdrage van erfgoed aan veranderingen in onze leefomgeving te 
versterken.
Archieven inclusief Regionale Historische Centra
Het Ministerie van OCW draagt bij aan de kosten van bewaring en 
presentatie van de rijksarchieven uit de provincie door de Regionale 
Historische Centra, die in elke provinciehoofdstad met uitzondering van 
Zuid-Holland zijn gevestigd. Op 11 april 2022 heeft de vaste commissie voor 
Onderwijs, Cultuur en Wetenschap verslag uitgebracht over het 
wetsvoorstel tot modernisering van de Archiefwet 1995 (Kamerstuk II 
2021/22, 35968, nr. 5), dat op 17 november 2021 is ingediend. Aan de Tweede 
Kamer is op 2 november 2022 (Kamerstuk II 2022/23, 35968, nr. 6) bericht 
dat het verslag mede aanleiding heeft gegeven tot een nota van wijziging, 
die samen met de nota naar aanleiding van het verslag in 2023 aan de 
Tweede Kamer aangeboden wordt.
Flankerend beleid huisvesting
Het beschikbare budget is gedoteerd aan het Garantiefonds Rijksmusea, dat 
wordt aangehouden bij het Nationaal Restauratiefonds. Via dit fonds staat 
het Ministerie van OCW garant voor leningen van rijksmusea voor renovatie 
en/of nieuwbouw.
Cultuureducatie met Kwaliteit
De verantwoorde uitgaven in 2022 zijn nul. Dit heeft te maken met de 
overboeking van de middelen voor cultuureducatie en museumbezoek in 
het primair onderwijs. Deze overboeking vanuit de cultuurbegroting naar 
Artikel 1 (Primair onderwijs) tot en met het schooljaar 2023-2024 bedroeg 
€ 24,4 miljoen voor het jaar 2022.
Subsidies
Verbreden inzet cultuur 
In de periode 2021-2024 stimuleert het Programma Cultuurparticipatie 
toegankelijkheid. Het programma heeft als doel de cultuurdeelname van 
zoveel mogelijk verschillende groepen te bevorderen. Het programma 
verbindt zorg en sociaal werk met professionele culturele instellingen, 
amateur- en erfgoedverenigingen en kunstenaarsinitiatieven. Het gaat om 
actieve participatie: zelf dansen, filmen, vloggen, toneel spelen, schrijven of 
verhalen vertellen. Het Fonds voor Cultuurparticipatie voert het programma 
uit en ontvangt hiervoor subsidie uit de cultuurbegroting. Het Landelijk 
Kennisinstituut Cultuureducatie en Amateurkunst ondersteunt het 
programma met expertise en kennisdeling. Naast de middelen voor het 
programma cultuurparticipatie ontvangt het Fonds voor Cultuurparticipatie 
subsidies voor regelingen voor erfgoededucatie en voor lokale vrijwilligers. 
Aan de stichting Cultureel Jongeren Paspoort is subsidie verleend voor 
een pilot voor een cultuurkaart met budget voor het middelbaar beroeps­
onderwijs.
Met de middelen uit het coalitieakkoord is de inzet op het stimuleren van 
de digitale transformatie in de culturele en creatieve sector versterkt. DEN, 
kennisinstituut voor cultuur en digitale transformatie, heeft projecten 
uitgevoerd om de sector met expertise en kennisdelen te ondersteunen. 
Daarnaast worden instellingen met een regeling gestimuleerd digitale 
technologie te gebruiken voor het versterken van de relatie met het publiek 
Tweede Kamer, vergaderjaar 2022–2023, 36 360 VIII, nr. 1
