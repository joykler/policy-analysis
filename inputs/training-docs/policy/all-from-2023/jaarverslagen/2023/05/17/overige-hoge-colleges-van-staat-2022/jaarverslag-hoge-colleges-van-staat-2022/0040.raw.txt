5.2 Bedrijfsvoeringsparagraaf Algemene Rekenkamer
Paragraaf 1 - Uitzonderingsrapportage
Rechtmatigheid
In 2022 zijn de tolerantiegrenzen voor de rechtmatigheid niet overschreden. 
De financiële overzichten geven een getrouw beeld van de uitkomsten van 
de begrotingsuitvoering.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
Plan financieel beheer
Op 15 maart 2022 heeft de openbare accountant een goedkeurende contro­
leverklaring afgegeven bij het jaarverslag Algemene Rekenkamer over 2021. 
In het verslag van bevindingen constateert de accountant dat het jaarreke­
ningproces is verbeterd. Dit neemt niet weg dat in 2022 verder is gewerkt 
aan het optimaliseren van het financiële beheer en de bedrijfsvoering.
Om een tijdige afsluiting van de financiële administratie en oplevering van 
het jaarverslag over 2022 te waarborgen is gewerkt met een tussentijdse 
afsluiting (medio 2022).
Belangrijkste materiële fraude- en corruptierisico’s en genomen 
maatregelen
De Algemene Rekenkamer actualiseert jaarlijks haar fraude-risicoanalyse. 
Hieruit komt het beeld naar voren dat de Algemene Rekenkamer een laag 
fraude-risicoprofiel heeft. Genomen maatregelen betreffen onder andere 
het uitvoeren van de interne controle en het periodiek uitvoeren van een 
frauderisico-scan op de uitgevoerde uitgaven.
De inrichting van de accountantscontrole bij de Algemene Rekenkamer
Gelet op het feit dat de Algemene Rekenkamer in haar controlerende taak 
ook de overige Hoge Colleges van Staat (Begrotingshoofdstuk IIB) 
controleert, laat de Algemene Rekenkamer haar eigen jaarverslag en verant­
woording toetsen door een onafhankelijke externe accountant.
Interne controle (IC)
In het licht van de bevindingen van de openbare accountant zijn in 2022 
werkprocessen tegen het licht gehouden en aangepast en is de IC verder 
aangescherpt. Verder zijn steekproefsgewijs controles op de materiële 
uitgaven uitgevoerd. Het werkproces is waar nodig verder aangepast. 
Verder zijn het contractenbeheer en –registratie aangescherpt.
Overige aspecten van de bedrijfsvoering
Informatiebeveiliging
De Algemene Rekenkamer beheerst de informatiebeveiliging op basis van 
risicomanagement en stuurt op maatregelen die de vertrouwelijkheid, 
integriteit en de beschikbaarheid van informatie waarborgen.
Tegen de achtergrond van de over 2020 door de Algemene Rekenkamer in 
het Verantwoordingsonderzoek vastgestelde onvolkomenheid, is een 
verbeterplan informatiebeveiliging opgesteld. Het risicomanagementbeleid 
Tweede Kamer, vergaderjaar 2022–2023, 36 360 IIB, nr. 1 40
