3. Voorkomen en verminderen van welzijnsproblemen
Streefwaarden
Beperken van de welzijnsproblemen bij dieren in geval van een dierziekte 
uitbraak.
Bij uitbraken van wettelijk te bestrijden dierziekten neemt de minister van 
LNV maatregelen. Zo kan een vervoersverbod/-beperking worden 
ingesteld. Hierdoor kunnen veehouders te maken krijgen met capaciteits­
problemen (te veel of te grote dieren op een te klein oppervlak) die kunnen 
leiden tot welzijns- (stress, agressiviteit) en gezondheidsproblemen.
Veehouders dienen voorbereidingen te treffen voor noodopvang. De NVWA 
en de Welzijnscommissie Dierziekten zien toe op dierenwelzijn tijdens de 
bestrijding van dierziekten. De Welzijnscommissie Dierziekten informeert 
de minister over de eventuele gevolgen voor het dierenwelzijn die zich als 
gevolg van de ruimingsactiviteiten voordoen en adviseert zo nodig de 
minister over mogelijkheden om het welzijn van de betrokken dieren te 
verbeteren. Indien de uitbraak lang duurt en er ondanks de maatregelen van 
de veehouder welzijnsproblemen ontstaan, wordt gekeken of het 
verantwoord is dieren op gecontroleerde wijze af te voeren.
4. Overig
Onder de post Overig vallen de uitgaven voor de Autoriteit Diergeneesmid­
delen (SDa), de uitvoeringskosten van RVO en een post overig voor de 
Gezondheidsdienst voor Dieren (GD). De uitvoeringskosten RVO over 2021 
zijn in 2022 nog niet betaald. De uitgaven ad € 1,338 mln. schuiven door naar 
2023. De uitgaven voor de SDa waren € 0,4 mln. in 2022. De uitgaven zijn 
daarmee € 0,2 mln. lager dan begroot. De eindafrekening over 2021 is nog 
niet ontvangen door het DGF. De uitgaven in 2022 voor de ophaaldienst, 
opleidingsplan en consignatiedienst van de Gezondheidsdienst bedroegen 
€ 0,8 mln. De totale uitgaven voor de post overige komen daarmee uit op 
€ 1,208 mln. in 2022.
Toelichting op de ontvangsten.
De ontvangsten binnen het Diergezondheidsfonds worden grotendeels 
door LNV en de sectoren bijeen gebracht. Hiervoor betalen veehouders 
een diergezondheidsheffing per dier of ei een bedrag dat is vastgelegd in 
het Besluit diergezondheid. De heffing bestaat uit een dekking ten behoeve 
van de reguliere uitgaven (ontvangsten met betrekking tot uitgaven), 
eventueel aangevuld met een bijdrage aan de crisisreserve en een 
verrekening van tekorten/overschotten uit voorgaande jaren welke zijn 
voorgeschoten door het rijk.
De ontvangsten uit de diergezondheidsheffing waren in 2022 in lijn met 
de afgegeven begroting. Bij de varkenssector is in 2022 geen heffing 
opgelegd in verband met de hoogte van de aanwezige middelen uit 
voorgaande jaren. De opgenomen ontvangsten voor de varkenssector 
hebben betrekking op de opgelegde heffingen uit voorgaande jaren. In 2023 
wordt wel een heffing opgelegd over het heffingsjaar 2022.
Voor een aantal monitorings- en bestrijdingsprogramma’s ontvangt het 
DGF een bijdrage vanuit de Europese Unie. In 2022 hebben de toegerekende 
EU ontvangsten betrekking op het BSE/TSE monitoringsprogramma (rund, 
schaap en geit), het salmonella programma en het monitoringsprogramma 
AI (beiden pluimvee). De door de EU gesubsidieerde uitgaven en inkomsten 
Tweede Kamer, vergaderjaar 2022–2023, 36 360 XIV, nr. 1 114
