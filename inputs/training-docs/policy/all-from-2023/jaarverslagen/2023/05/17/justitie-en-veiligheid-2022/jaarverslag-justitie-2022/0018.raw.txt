In april 2022 informeerden we de Tweede Kamer dat de gegevenswet voor 
het politie- en justitiedomein niet doorgaat vanwege onvoldoende 
financiële middelen voor realisatie en implementatie. Om de meest 
prangende knelpunten op te lossen werkten we aan aanpassingen in de Wet 
politiegegevens. De stand van zaken daarvan is dat er overeenstemming is 
tussen politie, KMar, Bijzondere Opsporingsdiensten en rijksrecherche over 
welke knelpunten aan te pakken.
2 Effectief en toegankelijk recht
2.1 Een rechtsbestel dat werkt voor iedereen
In 2018 startte het programma om het stelsel van gesubsidieerde rechtsbij­
stand meer toekomstbestendig te maken. In 2025 moet een stelsel staan 
waarin iedere rechtzoekende op een laagdrempelige, snelle en integrale 
manier een oplossing kan vinden. Deze vernieuwing bevindt zich nu 
middenin de pilotfase. Dit jaar werkten we aan een prototype voor een 
diagnose-instrument. Daarmee kunnen rechtzoekenden zelf of met hulp van 
een professional sneller en beter een oplossing vinden voor hun juridisch 
probleem. Ook is de dienstverlening aan rechtzoekenden verbeterd en 
laagdrempeliger gemaakt, met specifieke aandacht voor mensen die minder 
digitaal vaardig zijn.
In navolging van het rapport Ongekend Onrecht en op basis van casuïstiek 
en onderzoek (WODC) bekeken we of de zelfredzaamheidstoets onder de 
Wet op de rechtsbijstand nog bij de tijd is. Vooruitlopend hierop en om te 
voorkomen dat burgers tussen wal en schip raken ontwikkelden de Raad 
voor Rechtsbijstand, het Juridisch Loket en de Nederlandse Orde van 
Advocaten een gezamenlijke aanpak. Als deze organisaties signalen 
ontvangen die daartoe aanleiding geven, helpt het Juridisch Loket deze 
burgers snel of verwijst ze door. Voor zaken die te complex zijn om in de 
eerste lijn af te handelen, verstrekt de Raad (tijdelijk) een lichte adviestoe­
voeging aan advocaten op grond van de Regeling Adviestoevoeging 
Zelfredzaamheid.
Onnodige procedures in het bestuursrecht zijn verder teruggedrongen, 
bijvoorbeeld door voor gemeenten vanuit burgerperspectief een digitaal 
bezwaarplatform te ontwikkelen. Door wetgevingsdialogen met uitvoe­
ringsorganisaties en gemeenten pakten we knellende wet- en regelgeving 
aan. Hierbij sloten we aan bij Ongekend Onrecht en Klem tussen Balie en 
Beleid. Deze rapporten benadrukken dat de burger en zijn of haar probleem 
centraal moeten staan en niet de procedure. In dit verband werken de 
ministeries van BZK en JenV aan enkele wijzigingen van de Algemene wet 
bestuursrecht (Awb).
Ook is gewerkt aan de kwaliteit van beleid en wetgeving. Hiertoe namen we 
nieuwe initiatieven, maakten we beter gebruik van bestaande instrumenten 
en bouwden daarop voort. Zoals het (stimuleren van het gebruik van het) 
Integraal AfwegingsKader voor beleid en regelgeving (IAK), de versterking 
van de wetgevingstoetsing en beter waarnemen en benutten van signalen 
uit de praktijk. Ook investeerden we in een betere aansluiting van de 
rechtspraak op behoeften van burgers. Daarbij deden we ervaring op in 
(verplichte) experimenten met eenvoudigere procedures. Voorbeelden zijn 
de schuldenrechter en de wijkrechtbank in Oost-Brabant. De rechtspraak 
investeerde in experimenten met maatschappelijk effectieve rechtspraak, 
Tweede Kamer, vergaderjaar 2022–2023, 36 360 VI, nr. 1
