Naast deze onderwerpen in het steunpakket coronamaatregelen is in deze 
ISB een verhoging opgenomen van de subsidieregeling in verband met 
omzetderving door waterschade in Limburg in juli 2021. Ten tijde van de ISB 
was de verwachting dat de subsidieregeling spoedig zou worden gepubli­
ceerd en dat daarom niet op een reguliere suppletoire begroting en 
autorisatie van het parlement kon worden gewacht. De ontwikkeling van 
de regeling heeft aanzienlijk langer geduurd dan verwacht, waardoor 
autorisatie wel voorafgaand aan de subsidieverlening heeft plaatsge­
vonden.
Tweede ISB 2022
In de tweede ISB van 2022 is een verruiming van de openstelling van de 
Tegemoetkoming Vaste Lasten (TVL) in het vierde kwartaal van 2021 
opgenomen. Dit betrof een verlaging van de omzetdervingsdrempel van 
30% naar 20%. Om het bedrijfsleven zo spoedig mogelijk, na goedkeuring 
door de Europese Commissie, hiermee te kunnen ondersteunen was een 
incidentele suppletoire begroting met beroep op artikel 2.27 tweede lid van 
de CW nodig.
Derde ISB 2022
In de derde ISB van 2022 zijn de coronasteunmaatregelen Garantie Klein 
Krediet Corona (KKC) en Garantie Ondernemingsfinanciering Uitbraak 
Corona (GO-C) verlengd tot en met het eerste kwartaal van 2022 en 
voorbereid tot en met het tweede kwartaal van 2022. In verband hiermee is 
voor de KKC het verplichtingenbudget verhoogd met € 100 mln en voor 
de GO-C met € 300 mln, te verplichten na goedkeuring door de Europese 
Commissie. Vanwege de urgentie om het bedrijfsleven hiermee te onder­
steunen was een incidentele suppletoire begroting met beroep op artikel 
2.27 tweede lid van de CW nodig.
Vierde ISB 2022
Voor de eerste golf van de IPCEI-waterstof (voor technologische ontwik­
keling) is tijdens de augustusbesluitvorming in 2021 € 35 mln beschikbaar 
gesteld en gereserveerd op de Aanvullende Post (AP) bij het Ministerie van 
Financiën. Omdat een bestedingsplan voor deze middelen niet voor de 
Najaarsnota 2021 kon worden opgesteld en de middelen voor de 
Voorjaarsnota 2022 moesten worden beschikt, is in overleg met de IRF 
gekozen een ISB in te dienen bij de Eerste- en Tweede Kamer. Deze ISB is 
op 17 februari naar de Tweede Kamer gestuurd met een beroep op artikel 
2.27 lid 2.
Vijfde ISB 2022
In de vijfde ISB van 2022 is de TVL-startersregeling opgenomen, die is 
opengesteld voor het vierde kwartaal van 2021 en het eerste kwartaal van 
2022. Daarnaast was voor de Tijdelijke Subsidieregeling Continuïteit Bruine 
Vloot nog een laatste budget van € 0,5 mln nodig voor betalingen in verband 
met afgeronde bezwaarprocedures. Voor beide regelingen gold dat 
vanwege de urgentie van ondersteuning van het bedrijfsleven een 
incidentele suppletoire begroting met beroep op artikel 2.27 tweede lid van 
de CW nodig was.
Zesde ISB 2022
In de zesde ISB van 2022 zijn de budgetmutaties opgenomen die betrekking 
hebben op de vulmaatregelen voor gasopslag Bergermeer en het verlengen 
van de waardevermeerderingsregeling. Om gasopslag Bergermeer tijdig 
gevuld te hebben in lijn met het voorstel van de Europese Commissie om 
tot verplichte vuldoelen voor gasopslagen te komen, zijn twee maatregelen 
Tweede Kamer, vergaderjaar 2022–2023, 36 360 XIII, nr. 1 240
