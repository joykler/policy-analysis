Om snel te kunnen inspelen op een veranderende zorgvraag, zijn zieken­
huisopleidingen de afgelopen jaren modulair opgezet. De overstap naar 
een flexibele modulaire bekostiging zal een verdere impuls geven. Door 
het ruime aanbod van bekostigde modules wordt ingezet dat personeel 
gestimuleerd wordt om in de zorg te blijven werken. VWS is in 2022 een 
verkenning gestart samen met de NZa en sectorpartijen NVZ, NFU en CZO 
of modulaire bekostiging via de beschikbaarheidsbijdrage haalbaar is per 
1 januari 2024 of 2025.
In 2022 is ook opvolging gegeven aan een deel van het advies van de 
Taskforce ondersteuning optimale inzet zorgverleners. De Taskforce heeft 
maatregelen geïdentificeerd die op de korte, middel(lange)termijn konden 
bijdragen aan de beschikbaarheid van zorgprofessionals. Regioplus ontving 
een subsidie om onder andere zorgprofessionals te ontzorgen in de regio, 
combinatiebanen te stimuleren en het wegnemen van drempels om in de 
zorg te gaan werken. Tevens zijn werkgevers in 2022 ondersteund om 
langdurig zieke werknemers na het tweede ziektejaar langer in dienst te 
houden met de tijdelijke Subsidieregeling behoud langdurig zieke zorgme­
dewerkers. Daar zijn 130 aanvragen op gedaan. De overheid vergoedt een 
deel van de loonkosten van de verlengde loondoorbetaling.
Om goede zorg te kunnen verlenen moeten zorggegevens eenvoudig, snel 
en veilig overgedragen worden van de ene naar de andere zorgverlener en 
naar patiënten of cliënten. Om dit te realiseren is ingezet op de standaardi­
satie van elektronische gegevensuitwisseling in de zorg. Het wetsvoorstel 
Elektronische Gegevensuitwisseling in de Zorg levert hier een bijdrage aan, 
31
en werd in september 2022 aangenomen door de Tweede Kamer . Deze wet 
verplicht elektronische uitwisseling voor specifieke gegevensuitwisse­
lingen, bijvoorbeeld als er een radiologisch beeld uitgewisseld moet 
worden tussen ziekenhuizen. Verder is afgelopen jaar vervolg gegeven aan 
het komen tot een landelijk dekkend netwerk van infrastructuren, generieke 
functies en aanpalende ICT-voorzieningen zodat zorginformatie daadwer­
kelijk van A naar B kan stromen.
3.5 Pandemische paraatheid
De pandemie heeft geleerd hoe we ons beter kunnen voorbereiden op een 
32,33,34,35,36
eventuele volgende pandemie . Deze doelstelling kreeg in 2022 
verder vorm door de beleidsagenda pandemische paraatheid en het 
programma dat daarbij hoort. Centraal staat hoe we in de toekomst een 
pandemie en de effecten daarvan zo goed mogelijk kunnen bestrijden met 
zo min mogelijk ziektelast en maatschappelijke gevolgen. Daarvoor moet 
de sturing en regie verbeterd worden, zetten we in op een grotere interna­
tionale samenwerking en versterken we kennis en innovatie.
Om de sturing en regie door de minister van VWS in een noodsituatie te 
verbeteren, is de eerste tranche wijzigingen in de Wet publieke gezondheid 
naar de Tweede Kamer gestuurd en eind december door haar 
31
 Regels inzake het elektronisch delen en benaderen van gegevens tussen zorgverleners in 
aangewezen gegevensuitwisselingen (Wet elektronische gegevensuitwisseling in de zorg) | 
Tweede Kamer der Staten-Generaal
32
 Capaciteit Infectieziektebestrijding in beeld | Rapport | Rijksoverheid.nl
33
 Met de kennis van straks. De wetenschap goed voorbereid op pandemieën - KNAW
34
 Uitstel of afstel van zorgvraag door Covid-19? - Verwey-Jonker Instituut
35
 Aanpak coronacrisis - Deel 2: september 2020 - juli 2021 - Onderzoeksraad
36
 Infectieziektenbestrijding | Tweede Kamer der Staten-Generaal
Tweede Kamer, vergaderjaar 2022–2023, 36 360 XVI, nr. 1 19
