vertragingen – bijvoorbeeld door verstoorde toeleveringsketen en tekorten 
aan microchips – en zorgde de krapte op de arbeidsmarkt voor vertragingen 
in de planning en uitvoering van investeringsprojecten. Investeringspro­
jecten werden hierom doorgeschoven naar latere jaren. Bij de Slotwet is 
de begroting gegroeid met circa 30 miljoen euro. Dit werd met name 
veroorzaakt door hogere uitgaven op artikel 1 Defensiebreed materieel voor 
het project Defensiebrede Vervanging Wielvoertuigen. Ten opzichte van 
de Startnota is per saldo circa 500 miljoen minder uitgegeven dan begroot.
Deltafonds
Bij de Startnota is het totaal aan uitgaven op het Deltafonds geraamd op 
ruim 1,1 miljard euro. In de Voorjaarsnota is het eerste deel van de 
coalitieakkoordmiddelen voor instandhouding van infrastructuur 
(20 miljoen euro in 2022) toegevoegd. Ook zijn middelen met een kasschuif 
naar 2022 gehaald voor betalingen voor de Afsluitdijk (circa 200 miljoen 
euro in 2022). Per saldo is de begroting bij de Voorjaarsnota met circa 
200 miljoen euro gegroeid. In de Najaarsnota is de loon-en prijsbijstelling 
toegevoegd en is onderuitputting gemeld. Daarnaast zijn de coalitieak­
koordmiddelen voor instandhouding (20 miljoen in 2022) doorgeschoven 
naar latere jaren. Per saldo is de begroting bij de Najaarsnota met circa 
30 miljoen euro gedaald. Bij de Slotwet is ruim 150 miljoen euro aan onder­
uitputting gemeld. Ten opzichte van de Startnota is circa 10 miljoen euro 
meer uitgegeven dan begroot.
Transitiefonds Landelijk Gebied en Natuur in oprichting
Ten opzichte van de Startnota is in 2022 216 miljoen euro meer uitgegeven 
dan begroot. Bij de Startnota was in 2022 namelijk geen budget geraamd 
voor het Transitiefonds. Vanwege onder andere provinciale versnellings­
voorstellen is bij de Miljoenennota 2023 229 miljoen euro van 2023 naar 
2022 geschoven voor de integrale aanpak voor stikstof, klimaat en water. 
Daarnaast is bij de Najaarsnota 21 miljoen euro van 2023 naar 2022 
geschoven voor de uitvoeringskosten van het Transitiefonds. Verder is voor 
circa 30 miljoen euro aan onderuitputting gemeld.
Klimaatfonds in oprichting
In 2022 zijn vooruitlopend op de start van het Klimaatfonds in 2023 al 
middelen toegekend voor een aantal urgente voorstellen. Zo is bij de 
voorjaarsbesluitvorming budget overgeboekt naar het Ministerie van 
Economische Zaken en Klimaat (EZK), IenW en LNV voor Wind op Zee (circa 
1,2 miljard euro). Daarnaast is er via een incidentele suppletoire begroting 
(ISB) budget beschikbaar gesteld voor de IPCEI Waterstof; dit betreft circa 
1,4 miljard euro. In de Miljoenennota zijn middelen overgeboekt naar 
diverse departementen, bijvoorbeeld voor een subsidie warmtenetten 
(200 miljoen euro) en IPCEI Waterstof golf 4 (199 miljoen euro).
Nationaal Groeifonds (NGF)
In 2022 heeft de tweede ronde van het NGF plaatsgevonden. Tijdens deze 
ronde zijn 23 projecten omgezet naar een definitieve toekenning. Deze 
middelen zijn overgeboekt tijdens de voorjaarsbesluitvorming. Bij de 
Voorjaarsnota zijn ook middelen overgeboekt van voorwaardelijke toeken­
ningen die zijn omgezet naar een definitieve toekenning. Tot slot is in het 
voorjaar ook de loon- en prijsbijstelling toegevoegd aan de begroting (circa 
370 miljoen euro). Verder zijn in 2022 geen middelen overgeboekt vanaf 
het NGF.
Tweede Kamer, vergaderjaar 2022–2023, 36 360, nr. 1
