hoeverre de kortlopende schulden kunnen worden voldaan vanuit de 
kortlopende activa. Een waarde van boven de 1 wordt over het algemeen 
als gezond gekenmerkt. Het RIVM voldoet hier met een waarde van 1,1 aan. 
De solvabiliteit is ten opzichte van de meerjarige realisatie is nagenoeg niet 
gewijzigd en voldoet aan de norm zoals opgenomen in de begroting. De 
negatieve rentabiliteit op het eigen vermogen wordt veroorzaakt door het 
negatieve saldo van baten en lasten.
 
Percentage inhuur externen ten opzichte van de totale personele kosten
De totale omvang van de inhuur externen bedroeg in 2022 € 65,8 miljoen. 
Het percentage externe inhuur komt hiermee uit op 24,4%. Dit is 14,4 % 
boven de Rijksbrede norm van 10%.
Een deel van de oorzaak schuilt in de onzekerheid over het werkpakket 
en/of de tijdelijkheid van opdrachten en financiering en daarmee de 
noodzaak om met tijdelijke krachten te werken. Een andere belangrijke 
oorzaak is de arbeidsmarkt waar voor specifieke specialisten in bijvoorbeeld 
ICT en communicatie, grote krapte bestaat.
 
Percentage facturen betaald binnen 30 dagen
Het percentage facturen dat in 2022 is betaald binnen 30 dagen bedraagt 
93,2% en ligt daarmee onder de norm/begroting van 95% maar is gestegen 
ten opzichte van 2021. 
 
Een aantal verbetertrajecten zijn in 2022 opgestart waardoor een 
verbetering zich reeds heeft ingezet. De verwachting is dat het betaalgedrag 
in 2023 weer binnen de norm zal vallen.
 
Declarabiliteit % primair proces
In 2022 bedraagt het percentage declarabiliteit primair proces 65,6%, een 
verlaging ten opzichte van het percentage 2021 (68,2%).
In 2021 kende het RIVM nog een onderbezetting, wat een hoge druk legde 
op de declarabiliteit. In 2022 is de bezetting beter op peil, wat een normali­
serend effect heeft op de declarabiliteit die hiermee weer dichter bij de norm 
van 65% is gekomen.
 
FTE overhead als % totaal aantal FTE
Het percentage FTE overhead ten opzichte van het totaal aantal FTE in 2022 
(16,2%) is lager dan de norm (20%) en hoger dan in 2021 (13,9%). Het aantal 
FTE binnen de overheadsafdelingen is bijgetrokken ten opzichte van het 
primair proces. De oorzaak is toe te schrijven aan de groei van het RIVM 
over de laatste jaren, waar de nadruk in eerste instantie lag bij het primair 
proces en in 2022 de overheadfuncties met vertraging ook op peil zijn 
gekomen.
 
Ziekteverzuim
Het ziekteverzuim (6,1%) is verder toegenomen ten opzichte van 2021 en is 
boven de Verbaan norm. Er lijkt een verband te zijn met Covid-19 (long-covid 
en verhoogde gevoeligheid voor ‘normale’ virussen). Daarnaast zijn er ook 
langdurig zieken waar een verband ligt met de als te hoog ervaren werkdruk. 
In 2022 zijn diverse initiatieven opgezet om het verzuim te reduceren, die in 
2023 zullen worden doorgezet.
 
% medewerkers met een volledig afgeronde P-gesprekscyclus
Ten opzichte van 2021 is het percentage medewerkers met een volledig 
afgeronde geregistreerde P-gesprekscyclus gedaald naar 66,9%. Het ziekte­
verzuim in de laatste maanden van het jaar was hoog, waardoor minder 
gesprekken doorgang hebben kunnen vinden.
Tweede Kamer, vergaderjaar 2022–2023, 36 360 XVI, nr. 1
