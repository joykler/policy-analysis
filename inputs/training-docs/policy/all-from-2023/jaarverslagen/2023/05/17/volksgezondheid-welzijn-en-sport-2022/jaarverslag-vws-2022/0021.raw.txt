infectiepreventie in de langdurige zorg zodat kennis hierover wordt 
verstrekt. Ook werd er gewerkt aan scenario’s voor zorgcoördinatie en de 
mogelijkheid van patiëntenspreiding binnen de zorg.
3.6 Corona
2022 begon met een forse stijging van het aantal mensen dat besmet werd 
met het coronavirus als gevolg van de Omikron-variant. De samenleving 
startte het jaar met een lockdown. De bestrijding van het coronavirus 
ontving daarom nog veel aandacht.
In 2022 wilde het kabinet stapsgewijs versoepelen om de druk op de zorg 
te spreiden, en de economische en maatschappelijke schade te beperken. 
Dat is gelukt: door te blijven testen en in te zetten op een hoge vaccinatie­
graad hebben we de crisis gericht proberen te bestrijden. De digitale onder­
steuning hielp hier ook bij, zoals het werkzaam houden van het 
internationale CoronaCheck-stelsel. De uitvoering van het testen en 
vaccineren verliep grotendeels via de GGD’en en de Veiligheidsregio’s 
waarbij afschaling passend bij de fase van de beheersing van de pandemie, 
voorop stond. De GGD’en hebben zo gedurende het jaar minder capaciteit 
ingezet op het bron- en contactonderzoek. In april 2022 is het testbeleid 
40
aangepast zodat alleen een zelftest volstaat . Alleen voor specifieke 
doelgroepen bleef het advies om (na een positieve zelftest) bij de GGD te 
testen. Hierdoor is de testvraag bij GGD fors afgenomen en wordt de 
beschikbare capaciteit gerichter ingezet, maar bleef deze beschikbaar voor 
als dit nodig zou zijn. De ziekenhuizen hebben door de subsidieregeling IC-
opschaling kunnen investeren in opleidingen, apparatuur en inventaris om 
in geval van nood klaar te staan met maximaal 1700 IC-bedden.
In 2022 zijn ruim 9 miljoen testen afgenomen, is 92,6% van de reguliere 
testen binnen 24 uur geanalyseerd en 94,7% van de prio-testen binnen 
12 uur (afname tot uitslag). Studenten en scholieren, mensen met een laag 
inkomen en medisch kwetsbaren in thuisisolatie kregen in totaal ruim 
55 miljoen antigeenzelftesten uitgeleverd. Begin 2022 werd nog het corona­
toegangsbewijs ingezet om de samenleving (deels) open te houden en via 
Testen voor Toegang onder coördinatie van Stichting Open Nederland zijn 
2,1 testen afgenomen.
Om de vaccinatiegraad hoog te houden zijn er in 2022 meerdere vaccina­
tiecampagnes uitgevoerd. Een algemene boostercampagne voor de gehele 
bevolking, de herhaalprik voor specifieke groepen als gevolg van de 
omikrongolf op advies van de Gezondheidsraad, en een najaarsronde met 
aangepaste, bivalente vaccins. Er zijn in totaal circa 11,6 miljoen prikken 
41
gezet tijdens deze rondes . Onderzoek naar het effect van de COVID-19 
vaccinaties liet zien dat er van augustus 2021 tot en met augustus 2022 bijna 
42
88.000 ziekenhuisopnames als gevolg van COVID-19 voorkomen zijn . Maar 
een deel van de mensen blijft na hun besmetting met COVID-19 klachten 
houden. Door het investeren in onderzoek naar de gezondheidsimpact, 
klachten en nazorg hebben we in 2022 hier kennis over op gedaan. Via C-
support kunnen deze mensen ondersteund en geadviseerd worden.
40
 Kamerstukken II 2021/2022, 25 295, nr. 1834
41
 Wekelijkse update deelname COVID-19 vaccinatie in Nederland | RIVM
42
 Coronavaccinatie voorkwam naar schatting bijna 88 duizend ziekenhuisopnames in ruim een jaar 
| RIVM
Tweede Kamer, vergaderjaar 2022–2023, 36 360 XVI, nr. 1 21
