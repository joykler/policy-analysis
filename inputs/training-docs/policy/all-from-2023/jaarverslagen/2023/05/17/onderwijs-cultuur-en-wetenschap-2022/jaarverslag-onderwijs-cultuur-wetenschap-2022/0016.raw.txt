Instellingen hebben vanuit het NP Onderwijs middelen gekregen om de 
opgelopen achterstanden tijdens de coronacrisis weg te werken. Ook 
worden middelen ingezet voor studentenwelzijn en stages. Instellingen zijn 
hiermee voortvarend aan de slag gegaan en de bestedingen van het NP 
Onderwijs lopen in veel gevallen op schema. Uit de steekproef die in het 
najaar van 2022 gedaan is, bleek dat op 1 juli 2022 40 procent van de totaal 
beschikbare middelen door de instellingen was besteed. De voortgang van 
de besteding over de thema’s is als volgt: soepele in- en doorstroom (49 
procent); welzijn studenten en sociale binding met de opleiding (34 
procent); ondersteuning en begeleiding op het gebied van stages (46 
procent); ondersteuning en begeleiding op het gebied van coschappen 
medische opleidingen (33 procent); beperken studievertraging en uitval in 
lerarenopleidingen als gevolg van stagetekorten (35 procent); aanpak 
jeugdwerkloosheid (32 procent). De maatregelen die instellingen namen 
bestaan voor een belangrijk deel uit het aantrekken van extra personeel voor 
intensievere begeleiding, een sterkere zorgstructuur of extra lessen.
In het gehele onderwijs zien docenten een remming van de sociaal-
emotionele ontwikkeling door de coronacrisis en zijn er achterstanden bij 
studenten die doorstromen uit het voortgezet onderwijs. Dit vraagt om 
een intensieve aanpak. Veel instellingen zetten daarom in op extra 
begeleiding, zowel inhoudelijk om studievertraging of leerachterstanden 
weg te werken, als persoonlijk om studenten te ondersteunen bij mentale 
problemen. In het mbo wordt ook meer ingezet op intake en studiekeuze­
begeleiding om uitval van eerstejaarsstudenten te helpen voorkomen. Uit 
een eerste peiling van maart 2022 bleek dat 7 procent van de studenten hun 
studievertraging inmiddels heeft ingelopen. Dat betreft omgerekend naar 
de gehele studentenpopulatie (mbo en ho) circa 90.000 studenten. Ook 
heeft het NP Onderwijs bijgedragen aan het terugdringen van de stagete­
korten. Inmiddels kan bijna iedere student een stage vinden. Wel is blijvende 
aandacht nodig voor stagediscriminatie en studenten in een kwetsbare 
positie.
1.3. Herstel hoger onderwijs
Met de middelen uit het NP Onderwijs hebben we hogescholen en univer­
siteiten geholpen met het beperken van achterstanden, het bevorderen van 
het studentenwelzijn en het bestrijden van stagetekorten. Instellingen 
kunnen deze middelen onder andere gebruiken om ondersteuning en 
begeleiding bij stages te bieden. De besteding van deze middelen wordt 
afgestemd met de medezeggenschap. Daarnaast is met het onderzoek naar 
stagetekorten op het hbo in kaart gebracht hoe groot de stagetekorten 
waren in het derde kwartaal van 2022. De resultaten van dit onderzoek 
worden in het eerste kwartaal van 2023 gedeeld met de Tweede Kamer. Op 
het onderwerp studentenwelzijn zijn er veel nieuwe initiatieven ontwikkeld 
door instellingen en studenten zelf. De meeste middelen worden geïnves­
teerd in een sterkere supportstructuur om studenten extra ondersteuning 
te bieden. Door de coronamaatregelen van de afgelopen twee jaar is er 
studievertraging ontstaan op stages en in het praktijk- en werkplekleren. Om 
deze studievertraging weg te werken zijn er in 2022 ook specifiek middelen 
beschikbaar gesteld voor geneeskunde- en lerarenopleidingen. De 
besteding van deze middelen wordt wederom afgestemd met de medezeg­
genschap.
Er zijn meerdere maatregelen genomen om studenten financieel tegemoet 
te komen. Zo is het wettelijk collegegeld in het ho in het studiejaar 2021-2022 
gehalveerd en hebben we hogescholen en universiteiten gevraagd om ook 
hun instellingstarieven te verlagen. Voor de tariefverlagingen zijn 
Tweede Kamer, vergaderjaar 2022–2023, 36 360 VIII, nr. 1
