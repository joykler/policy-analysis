A. ALGEMEEN
1. Aanbieding van het jaarverslag en verzoek tot dechargeverlening
AAN de voorzitters van de Eerste en de Tweede Kamer van de Staten-
Generaal.
Hierbij bied ik, mede namens de Minister voor Volkshuisvesting en 
Ruimtelijke Ordening en de Staatssecretaris van Binnenlandse Zaken en 
Koninkrijksrelaties, het departementale jaarverslag van het Ministerie van 
Binnenlandse Zaken en Koninkrijksrelaties (VII) over het jaar 2022 aan.
Onder verwijzing naar de artikelen 2.37 en 2.40 van de Comptabiliteitswet 
2016 verzoek ik de beide Kamers van de Staten-Generaal de Minister van 
Binnenlandse Zaken en Koninkrijksrelaties decharge te verlenen over het in 
het jaar 2022 gevoerde financiële beheer.
Voor de oordeelsvorming van de Staten-Generaal over dit verzoek tot 
dechargeverlening stelt de Algemene Rekenkamer als externe controleur 
op grond van artikel 7.14 van de Comptabiliteitswet 2016 een rapport op. Dit 
rapport wordt op grond van artikel 7.15 van de Comptabiliteitswet 2016 door 
de Algemene Rekenkamer aan de Staten-Generaal aangeboden. Het rapport 
bevat de bevindingen en het oordeel van de Algemene Rekenkamer over:
a. het gevoerde begrotingsbeheer, financieel beheer, materiële bedrijfs­
voering en de daartoe bijgehouden administraties van het Rijk;
b. de centrale administratie van de schatkist van het Rijk van het Ministerie 
van Financiën;
c. de financiële verantwoordingsinformatie in de jaarverslagen;
d. de totstandkoming van de niet-financiele verantwoordingsinformatie in 
de jaarverslagen;
e. de financiële verantwoordingsinformatie in het Financieel jaarverslag 
van het Rijk.
Bij het besluit tot dechargeverlening worden verder de volgende, wettelijk 
voorgeschreven, stukken betrokken:
a. het Financieel jaarverslag van het Rijk over 2022;
b. het voorstel van de slotwet dat met het onderhavige jaarverslag 
samenhangt;
c. het rapport van de Algemene Rekenkamer over het onderzoek van de 
centrale administratie van de schatkist van het Rijk en van het Financieel 
jaarverslag van het Rijk;
d. de verklaring van goedkeuring van de Algemene Rekenkamer over de in 
het Financieel jaarverslag van het Rijk, over 2022 opgenomen rekening 
van uitgaven en ontvangsten over 2022, alsmede over de saldibalans 
over 2022 (de verklaring van goedkeuring, bedoeld in artikel 7.14, tweede 
lid, van de Comptabiliteitswet 2016).
Tweede Kamer, vergaderjaar 2022–2023, 36 360 VII, nr. 1
