uitwerking van de wet wordt vaak als ‘hard’ omschreven. Het kabinet zet 
met het programma Participatiewet in balans in op verankeren van 
vertrouwen en menselijke maat in (de uitvoering van) deze wet. Daarnaast 
is er aandacht voor vereenvoudiging. Dit wordt gerealiseerd door middel 
van drie sporen.
Het eerste spoor betreft een samenhangend pakket van wetswijzigingen die 
de professional op korte termijn meer ruimte bieden om te doen wat nodig 
is om mensen te ondersteunen. In eerste instantie om aan het werk te gaan 
en als dat (nog) niet kan te zorgen voor een toereikend inkomen en andere 
vormen van participatie. Onder de uitwerking van het wetsvoorstel valt 
onder andere de coalitiemaatregel tot verruiming van de bijverdiengrenzen, 
het nuanceren van de vierweken zoektermijn voor jongeren, het tot een 
bepaalde grens buiten beschouwing laten van giften en het expliciteren van 
de mogelijkheid tot maatwerk (Kamerstukken II 2022/23, 34 352, nr. 260). 
Binnen spoor twee is een meer fundamentele heroverweging van de Parti­
cipatiewet uitgewerkt voor de langere termijn. Hierbij wordt ook opnieuw 
gekeken naar de doelen en uitgangspunten van de wet en de samenhang 
met het bredere sociale stelsel. Ten slotte richt het programma zich met 
spoor drie op het versterken van de vakkundigheid van de uitvoerend 
professionals.
In 2022 werkte het kabinet tevens aan het verminderen van hardheden in 
de Participatiewet via concrete maatregelen, zoals het per 1 januari 2023 
wijzigen van de kostendelersnorm zodat jongeren tot 27 jaar niet langer 
meetellen als kostendelers voor de hoogte van de uitkering van hun 
huisgenoten (Kamerstukken II 2021/22, 35 394, nr. 22). Het wetsvoorstel 
hiervoor is in 2022 aangenomen in beide Kamers.
Commissie sociaal minimum
Het kabinet heeft in juli 2022 de commissie sociaal minimum ingesteld. Deze 
commissie doet nader onderzoek naar de hoogte, de toereikendheid en de 
systematiek van het sociaal minimum. Het doel van de commissie is om te 
onderzoeken wat mensen nodig hebben om van te leven en om volwaardig 
mee te kunnen doen in de maatschappij. De uitkomsten daarvan worden 
eind juni 2023 verwacht.
Breed Offensief 
Circa de helft van de mensen met een beperking staat aan de kant. Het 
kabinet beoogt de arbeidsdeelname van mensen met een beperking te 
vergroten. Hiertoe heeft het kabinet een breed offensief gelanceerd (Kamer­
stukken II 2018/19, 34 352, nr. 115, nr. 138, nr. 163). Het Breed Offensief bevat 
hiervoor verschillende maatregelen die ervoor moeten zorgen 
dat meer mensen met een beperking aan het werk komen en blijven. 
Belangrijke onderdelen zijn het vereenvoudigen van de inzet van het 
instrument loonkostensubsidie (LKS), het bevorderen van ondersteuning 
op maat, en het werken lonender maken voor mensen met een beperking. 
Naar aanleiding van de motie Nijkerken-de Haan wordt het budget voor LKS 
met ingang van 2022 op basis van realisatie over gemeenten verdeeld 
(Kamerstukken II 2020/21, 35 570 XV, nr. 32). Dit stimuleert gemeenten om 
LKS in te zetten en daarmee de arbeidskansen te vergroten van mensen die 
niet zelfstandig het wettelijk minimumloon kunnen verdienen. Sinds de 
invoering van de Participatiewet in 2015 groeide de inzet van LKS gestaag. 
Ultimo december 2022 waren in totaal 32.200 mensen met behulp van LKS 
actief, 4.230 meer dan een jaar eerder. De inzet van LKS door gemeenten 
wordt jaarlijks gemonitord. In 2025 volgt een evaluatie van beleidswijzi­
gingen rond LKS.
Tweede Kamer, vergaderjaar 2022–2023, 36 360 XV, nr. 1
