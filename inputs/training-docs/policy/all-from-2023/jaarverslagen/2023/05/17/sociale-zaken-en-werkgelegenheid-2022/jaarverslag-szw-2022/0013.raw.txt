1 2 
de bevindingen van het Centraal Planbureau en De Nederlandsche Bank
dat de generieke coronasteun in steeds grotere mate een verstorende 
werking heeft op de economische activiteit in Nederland en de arbeids­
markt.
In 2022 kwam de maatschappelijke impact van coronamaatregelen centraal 
te staan. De afgelopen twee jaar heeft de pandemie veel gevraagd van 
iedereen. Veel mensen hebben mentaal, fysiek en economisch een zware 
tijd doorgemaakt. Met de instelling van het Maatschappelijk Impact Team 
(MIT) gaf het kabinet invulling aan de wens bij toekomstige coronamaatre­
gelen de brede maatschappelijke impact van de maatregel als nevenge­
schikt doel aan de effecten van de maatregel op de gezondheidsketen mee 
te nemen (Kamerstukken II 2021/22, 25 295, nr. 1780). Belangrijk hierin is 
bijvoorbeeld ook de aandacht voor mentaal welzijn.
Oekraïne Sinds februari 2022 woedt er in Oekraïne oorlog met grote gevolgen, ook 
voor Nederland. In Nederland worden Oekraïense ontheemden 
opgevangen, ondersteund en wordt hen de mogelijkheid gegeven te 
werken. Oekraïners die gevlucht zijn voor de oorlog zijn opgevangen in 
particuliere en collectieve opvanglocaties. Vluchtelingen uit Oekraïne 
ontvangen leefgeld en particulieren die Oekraïners opvangen worden niet 
gekort op hun bijstandsuitkering of AOW. Hiermee is aan Oekraïners een 
veilig onderkomen geboden van waaruit zij voor zover mogelijk hun leven 
kunnen oppakken. Om Oekraïners te ondersteunen snel een hogere mate 
van zelfredzaamheid te bereiken, is de werkvergunningsplicht voor hen voor 
het verrichten van arbeid in loondienst niet van toepassing verklaard en 
mogen gemeenten hen naar werk begeleiden. Met resultaat: er waren 
1 november 2022 ruim 30.000 Oekraïners aan het werk, dat komt neer op 
3
46% van de 15- tot 65-jarige Oekraïense ontheemden . Daarnaast ontvangen 
in Nederland werkzame Oekraïners kinderbijslag, kindgebonden budget en 
kunnen zij aanspraak maken op kinderopvangtoeslag (Kamerstukken II 
2021/22, 19 637 en 36 045, nr. 2839).
Koopkracht, inflatie en De oorlog in Oekraïne leidde tot grote onzekerheid rondom veiligheid, 
minimumloon koopkracht en energievoorziening, in Nederland en in de wereld. De 
onzekerheid rondom de levering van aardgas en aardolie leidde tot grote 
stijgingen van de individuele energierekening en heeft minder zichtbare 
armoede blootgelegd. Oplopende inflatie had een negatief effect op de 
koopkracht. De inflatie was in 2022 ongekend hoog. De gestegen kosten 
voor levensonderhoud raakten huishoudens in hun bestaanszekerheid en 
blijven dat naar verwachting in 2023 ook doen.
Het kabinet heeft in 2022 € 7 miljard uitgegeven om de effecten voor 
huishoudens en bedrijven te dempen. De energiebelasting is in 2022 
verlaagd met 60% ten opzichte van 2021, gemiddeld met € 400 per 
huishouden, naast een verlaging van de accijnzen en diesel per 1 juli. Via 
gemeenten maken huishoudens aanspraak op een energietoeslag van 
€ 1.300. Dit bedrag kon door gemeenten verhoogd worden naar € 1.800 door 
€ 500 uit de nieuwe energietoeslag in 2023 naar voren te halen. Het Tijdelijk 
Noodfonds energie is opgericht en het kabinet verstrekt via het noodfonds 
subsidie om financieel kwetsbare huishoudens te helpen met de energie­
rekening. Er is daarnaast structureel € 120 miljoen beschikbaar gesteld, 
onder meer voor gemeenten die geld krijgen om meer mensen 
1
 CPB (2021), Notitie economische analyse steunpakket 2020
2
 DNB (2022), De invloed van het corona steun- en herstelpakket op het Nederlandse bedrijfsleven
3
 CBS (2023), Aandeel Oekraïense vluchtelingen met werk toegenomen 
Tweede Kamer, vergaderjaar 2022–2023, 36 360 XV, nr. 1 13
