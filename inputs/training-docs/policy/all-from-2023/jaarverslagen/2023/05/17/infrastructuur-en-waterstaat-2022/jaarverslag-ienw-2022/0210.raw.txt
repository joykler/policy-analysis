Overige lasten
Dotaties voorzieningen
De dotaties aan de voorzieningen (€ 11,4 miljoen) hebben betrekking op:
• Voorziening groot onderhoud vaartuigen (€ 8,5 miljoen): de dotatie stijgt 
van € 3,8 miljoen naar € 8,5 miljoen op basis van het vastgesteld groot 
onderhoudsprogramma 2023. Deze stijging hangt samen met het vloot­
vervangingsprogramma en de groot onderhoudsuitgaven die worden 
gevraagd om de bestaande vloot langer varende te houden. De dotatie 
wordt gedekt uit het verschil tussen de afschrijvingskosten en 
rentekosten op basis van historische kostprijs en de afschrijvingskosten 
en rentekosten op basis van vervangingswaarde. Dit afschrijvingsver­
schil is opgenomen in het tarief van de Rijksrederij;
• Reorganisatievoorziening Rijksrederij (€ 2,0 miljoen): dit betreft de 
verwachte kosten van het compenseren van de mogelijke inkomensver­
schillen voor een termijn van 5 jaar bij betrokken werknemers als gevolg 
van de reorganisatie bij de Rijksrederij.
• Reorganisatievoorziening RWS (€ 0,5 miljoen): de dotatie bestaat uit 
een dotatie aan het gedeelte verwachte toekomstige wachtgeldkosten 
als gevolg van nieuw afgesloten regelingen en wijzigingen in looptijd 
en/of bedragen van bestaande regelingen (€ 0,3 miljoen) en een dotatie 
aan het gedeelte verwachte toekomstige maatwerkkosten voor nieuwe 
en lopende maatwerkverplichtingen (€ 0,2 miljoen);
• Voorziening milieusanering (€ 0,4 miljoen): dit betreft een dotatie voor 
de asbestprojecten waarvan een betrouwbare schatting gemaakt kan 
worden en het zeker is dat er uitstroom van middelen plaats zal vinden.
Bijzondere lasten
De bijzondere lasten ad. € 1,2 miljoen betreffen met name een naheffing op 
de loonbelasting voor het privégebruik van RWS voertuigen tot en met 2020 
(€ 1,0 miljoen). Daarnaast zijn onder de bijzondere lasten de boekwaarden 
van verschrootte vaste activa en de boekverliezen op de verkoop van vaste 
activa opgenomen (€ 0,2 miljoen).
Dotatie aan reserve Rijksrederij
De dotatie aan de reserve Rijksrederij ad. € 2,1 miljoen bestaat uit het 
verschil tussen de afschrijvingskosten en rentekosten op basis van 
historische kostprijs en de afschrijvingskosten en rentekosten op basis van 
vervangingswaarde (€ 9,9 miljoen) verminderd met de dotatie aan de 
voorziening groot onderhoud (€ 8,5 miljoen) en de boekwinsten op 
verkochte vaartuigen (€ 0,7 miljoen).
Nog te verdelen resultaat
Het nog te verdelen resultaat 2022 bedraagt € 13,3 miljoen.
Tweede Kamer, vergaderjaar 2022–2023, 36 360 XII, nr. 1
