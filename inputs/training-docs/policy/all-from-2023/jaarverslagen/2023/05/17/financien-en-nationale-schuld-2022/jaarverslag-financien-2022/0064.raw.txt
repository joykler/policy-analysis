Percentage binnengekomen aangiften van belastingjaar 2020/2021 na 
herinnering of aanmaning
De indicator laat zien hoeveel aangiften IH en VpB binnenkomen tussen 
de herinnering en de ambtshalve aanslag. We zetten verschillende instru­
menten in om de tijdigheid van aangiften te bevorderen. Als niettemin 
sprake is van aangifteverzuim dan volgt een traject dat begint met een 
herinnering, zo nodig gevolgd door een aanmaning, uitmondend in een 
ambtshalve aanslag en in een aantal gevallen strafrechtelijke vervolging. 
De indicator laat zien wat het effect is van de herinnering of aanmaning.
Inning invorderingsposten binnen een jaar
Deze indicator toont het percentage van de niet tijdig betaalde vorderingen 
dat binnen een jaar toch worden geïnd, als resultaat van de door de Belas­
tingdienst ingezette invorderingsmaatregelen. Als gevolg van de coronas­
teunmaatregelen lag de (dwang)invordering vanaf medio maart 2020 
vrijwel geheel stil. Vanaf oktober 2021 is de Belastingdienst geleidelijk 
begonnen met het opstarten van de inning. Als onderdeel van de corona­
maatregelen was het echter nog tot 1 april 2022 voor bedrijven mogelijk om 
uitstel te krijgen van betaling voor nieuw opkomende verplichtingen. Door 
de voorzichtige opstart van de invorderingen blijft de realisatie achter bij 
de norm.
Tweede Kamer, vergaderjaar 2022–2023, 36 360 IX, nr. 1
