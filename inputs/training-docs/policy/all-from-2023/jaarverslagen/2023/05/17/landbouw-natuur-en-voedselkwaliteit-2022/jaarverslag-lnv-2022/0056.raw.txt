E. Toelichting op de instrumenten
Voor wat betreft het toelichten van significante verschillen in de uitgaven, 
ontvangsten en verplichtingen in de realisatie versus de vastgestelde 
begroting 2022 zijn de ondergrenzen gehanteerd zoals opgenomen in de 
staffel die te vinden is in de leeswijzer van dit jaarverslag.
Verplichtingen
Uitgaven
Opdrachten
Vermaatschappelijking Natuur en Biodiversiteit
De gerealiseerde uitgaven op het opdrachtenbudget Vermaatschappelijking 
Natuur en Biodiversiteit komen € 10,6 mln. lager uit. Dit verschil wordt 
voornamelijk verklaard door overhevelingen naar artikel 23, Kennis en 
Innovatie, voor het RIVM voor het beheer en de ontwikkeling van AERIUS. 
Daarnaast is er budget overgeheveld voor monitoring en evaluatie van 
het programma stikstofreductie en natuurverbetering door het consortium 
van het PBL, het RIVM en WUR, en door een overheveling naar artikel 24, 
Uitvoering en Toezicht, voor de inzet van RVO.
Natuur en Biodiversiteit op land
Op het vastgestelde opdrachtenbudget ‘Natuur en biodiversiteit op land’ is 
een verschil ontstaan van € 238,5 mln. aan lagere uitgaven. Van het in de 
begroting 2022 geraamde budget, was € 250 mln. bestemd voor het 
Programma Natuur. Een groot deel hiervan is via een specifieke uitkering 
aan de provincies beschikbaar gesteld. Deze gerealiseerde uitgaven worden 
daarom verantwoord onder het budget Specifieke uitkering onder ‘bijdrage 
aan medeoverheden’.
Natuur en Biodiversiteit Grote Wateren
Op het vastgestelde opdrachtenbudget van Natuur en biodiversiteit Grote 
Wateren is een verschil ontstaan van € 5,2 mln., wat voornamelijk is 
veroorzaakt door overhevelingen naar artikel 24, Uitvoering en Toezicht. Zo 
is er voor de uitvoering van de Programmatische Aanpak Grote Wateren 
(PAGW) en de Natuurambitie Grote Wateren (NAGW) in 2022 budget naar 
RVO gegaan en is een deel van de bijdrage aan de NVWA voor toezicht en 
handhaving op beschermde gebieden uit dit budget overgeheveld.
Duurzame visserij
Het verschil tussen de vastgestelde begroting en de realisatie in 2022 voor 
Duurzame visserij bedraagt € 40,6 mln. aan lagere uitgaven. Voor 2022 
stonden er middelen uit het Noordzeeakkoord (NZA) op de LNV-begroting 
voor de uitvoering van een saneringsregeling bij vissers. Omdat de regeling 
niet voldeed aan staatssteuncriteria kon deze regeling geen doorgang 
vinden en is het budget verlaagd. Een alternatieve saneringsregeling is 
uitgevoerd en gefinancierd vanuit de Brexit Adjustment Reserve (BAR) en 
komt in 2023 tot uitbetaling.
Klimaatimpuls Natuur en Biodiversiteit
De realisatie op het opdrachtenbudget van Klimaatimpuls Natuur en Biodi­
versiteit valt € 9,2 mln. lager uit dan opgenomen in de vastgestelde 
begroting 2022. Dit komt door de technische reden dat het budget voor 
Tweede Kamer, vergaderjaar 2022–2023, 36 360 XIV, nr. 1
