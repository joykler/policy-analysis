Migratiesamenwerking
In 2022 is ingezet op het verbeteren van migratiesamenwerking met voor 
Nederland belangrijke herkomst- en transitlanden in Noord-Afrika en het 
Midden-Oosten (MENA) en de Sahel. Er is voortvarend gestart met het 
vormgeven van bilaterale migratiepartnerschappen, waarmee wordt 
gepoogd irreguliere migratie te beperken, terugkeer bij onrechtmatig 
verblijf te bevorderen en migranten te beschermen. Partnerschappen zullen 
over de volle breedte van de bilaterale relatie worden aangevlogen en het 
gehele BHOS-instrumentarium kan hier voor worden ingezet. 
De samenwerking van Nederland met de Internationale Organisatie voor 
Migratie (IOM) in de MENA-regio en de Sahel heeft zich middels het 
COMPASS-partnerschap verder verdiept. Het partnerschap richt zich onder 
meer op het beschermen van migranten, het tegengaan van mensenhandel- 
en smokkel, het vergroten van bewustzijn over de risico’s van irreguliere 
migratie en het ondersteunen van vrijwillige terugkeer en herintegratie in 
landen van herkomst. De tussentijdse evaluatie van het COMPASS-partner­
schap die in 2022 werd afgerond, is overwegend positief, maar concludeert 
ook dat Nederland en de IOM dit partnerschap nog strategischer zouden 
kunnen inzetten voor het behalen van gezamenlijke beleidsdoelstellingen.
Nederland heeft ook ingezet op de versterking van internationale samen­
werking op mensenhandel en -smokkel langs de voor Nederland belangrijke 
migratieroutes. Zo heeft Nederland actief bijgedragen aan verschillende 
regionale dialogen, waaronder het Rabatproces, het Khartoumproces, en 
de Niamey Declaration.
Binnen EU-kader heeft Nederland erop toegezien dat conform de afspraak 
10% van het gehele budget van het Neighbourhood, Development and 
International Cooperation Instrument (NDICI) geïnvesteerd is in projecten 
gerelateerd aan migratie en ontheemding. Nederland heeft ook op minis­
terieel niveau een actieve rol gespeeld bij de lancering van de TEI’s voor 
de West- en Centraal-Mediterrane migratieroutes.
Noodhulp en humanitaire diplomatie: crisisrespons en bescherming van 
burgers
In 2022 verhoogde Nederland zijn financiële inspanningen op het gebied 
van noodhulp. Naast hulp aan Oekraïne en extra bijdragen aan het World 
Food Programme (WFP) en het Central Emergency Response Fund (CERF), 
droeg Nederland bij aan het Black Sea Grain Initiative. Daarnaast is 
Nederland nieuwe subsidierelaties voor vijf jaar aangegaan met zowel de 
Dutch Relief Alliance (DRA) als het Nederlandse Rode kruis (NRK). Ook zijn 
langjarige contracten met VN-organisaties vernieuwd. Nederland is van 
medio 2022 tot medio 2023 voorzitter van de OCHA Donor Support Group 
(ODSG). Vanuit die rol coördineerde Nederland in 2022 de inbreng van 
donoren voor een nieuw strategisch plan voor OCHA. Nederland stelde 
tevens consequent de inzet van honger als oorlogswapen aan de kaak.
Middels het uitzenden van experts heeft Nederland in verschillende crises 
gecoördineerde geestelijke gezondheidszorg en psychosociale steun 
(MHPSS) geboden, onder meer aan vluchtelingen uit Oekraïne in 
omliggende landen. Daarnaast kunnen humanitaire organisaties met 
Tweede Kamer, vergaderjaar 2022–2023, 36 360 XVII, nr. 1 22
