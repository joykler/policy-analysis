Gedragscode Publiek Opdrachtgeverschap, een centraal klachtenmeldpunt 
RWS waar (potentiële of afgewezen) opdrachtnemers met opmerkingen, 
klachten en mogelijke onregelmatigheden terecht kunnen voor projecton­
afhankelijke behandeling door het klachtenmeldpunt en contractuele 
toepassing van de Gedragscode Integriteit Rijk op in te zetten externe 
medewerkers.
Aanvullend daarop worden audits uitgevoerd op kwetsbare processen. In 
2022 is een verkennend onderzoek uitgevoerd naar het betaalproces bij 
RWS, mede met het oog op frauderisico's. Doel van dit onderzoek was het 
inventariseren van risico’s en de hiervoor getroffen beheersmaatregelen 
(opzet en bestaan). Uit de audit bleek dat RWS verschillende beheersmaat­
regelen uitvoert op het betaalproces en dat deze in voldoende mate 
mogelijke (fraude)risico’s beperken. Wel is geconstateerd dat het betaal­
proces nog efficiënter kan worden ingericht door periodieke analyses uit te 
voeren op bijvoorbeeld het risico van dubbele betalingen.
Voor het kerndepartement geldt dat de financiële hoofdprocessen (zoals 
factuurverwerking, betaalproces, subsidieproces) zijn onderverdeeld in 
processtappen en dat per processtap risico’s zijn geïnventariseerd waarop 
beheersmaatregelen zijn getroffen. Specifiek waar het gaat om frauderi­
sico’s zijn met name functiescheiding en 4-ogen controle belangrijke 
beheersmaatregelen (naast geautomatiseerde controles zoals naam-
nummer-controles bij betalingen). Op het uitvoeren van de beheersmaat­
regelen worden interne controles uitgevoerd; over de uitkomsten wordt 
jaarlijks gerapporteerd.
IenW is voornemens om in 2023 een verdere analyse uit te voeren om na te 
gaan of er kwetsbaarheden zijn die nog niet in beeld waren. Is dat het geval 
dan zullen aanvullende maatregelen worden getroffen om ook deze kwets­
baarheden te beheersen. Het zwaartepunt bij die analyse zal liggen bij 
risico's voor de jaarrekening (bewust onttrekken van middelen en het 
verstrekken van een verkeerde voorstelling van zaken).
1.3.2 Misbruik en oneigenlijk gebruik
In de brief aan de Tweede Kamer van 19 december 2022 wordt uitleg 
verstrekt waarom ProRail in dienst van de reiziger, maar in strijd met de 
aanbestedingswet, tijdelijk doorgaat met non-compliant prestatiegericht 
onderhoud en dat dit mogelijk kan leiden tot een niet-goedkeurende contro­
leverklaring op de subsidieverantwoording exploitatie, onderhoud en 
vernieuwing. Deze controleverklaring wordt toegevoegd aan het verzoek 
om vaststelling van de subsidie. De accountant van ProRail werkt conform 
het tussen departement en ProRail nog vast te stellen nieuwe controlepro­
tocol waarin de accountant wordt gevraagd te rapporteren over naleving 
van de aanbestedingsregels conform de handleiding subsidiecontroles 
zoals die door de Subsidy Audits Community van de NBA is vastgesteld.
1.3.3 Publicatie van contractwijzigingen
Op grond van de Aanbestedingswet artikelen 2.163d en 2.163e dienen de 
desbetreffende contractwijzigingen te worden gepubliceerd. Als gevolg van 
het verbeterprogramma inkoopbeheer heeft RWS begin 2022 onder andere 
een wijziging doorgevoerd in SAP, waarbij de wijzigingsgronden vanuit de 
Aanbestedingswet zichtbaar kunnen worden gemaakt. Op basis hiervan is 
het inzicht verkregen dat niet alle contractwijzigingen op grond van 
genoemde artikelen zijn gepubliceerd. Op basis hiervan heeft RWS besloten 
Tweede Kamer, vergaderjaar 2022–2023, 36 360 XII, nr. 1 193
