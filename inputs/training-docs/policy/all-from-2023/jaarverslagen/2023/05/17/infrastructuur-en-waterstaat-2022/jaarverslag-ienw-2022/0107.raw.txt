4.6 Artikel 18 Scheepvaart en Havens
A. Algemene doelstelling
Het realiseren van een efficiënt, veilig en duurzaam goederenvervoer­
systeem, waarbinnen de internationale concurrentiekracht van de mainport 
en van de Nederlandse maritieme sector wordt versterkt.
Tabel 42 Samenvatting budgettaire gevolgen van beleid art.18
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 44.916 35.641 85.477 42.649 115.084 27.497 87.587
Uitgaven 39.981 57.139 81.021 32.381 55.423 38.880 16.543
1 Scheepvaart en havens 39.981 57.139 81.021 32.381 55.423 38.880 16.543
Ontvangsten 168 427 643 738 495 0 495
B. Rol en verantwoordelijkheid
Doen (Uitvoeren)
De Minister is verantwoordelijk voor het in stand houden van een robuust 
hoofdnetwerk van vaarwegen. Vanuit de begroting Hoofdstuk XII (artikel 
26.01) wordt een bijdrage gedaan aan het Mobiliteitsfonds. Via het Mobili­
teitsfonds (artikel 11, 15 en 17) investeert de Minister door middel van aanleg 
en benutting in dit netwerk, in binnenhavens en in de maritieme toegang 
van zeehavens om een goede en betrouwbare bereikbaarheid over water 
van de economische kerngebieden te realiseren. Aanleg- en benuttingspro­
jecten worden in het Meerjarenprogramma Infrastructuur, Ruimte en 
Transport (MIRT) vastgelegd. De Minister is verantwoordelijk voor toezicht 
en nautisch beheer. Rijkswaterstaat (RWS) voert als beheerder het beheer, 
onderhoud en vervanging uit. De uitgaven aan beheer, onderhoud en 
vervanging worden verantwoord op het Mobiliteitsfonds (artikel 15).
Regisseren
De Minister is verantwoordelijk voor de vormgeving en deels ook voor de 
uitvoering van het maritiem beleid. De rol «regisseren» heeft betrekking op 
de volgende taken:
De Minister stelt normen en handhaaft deze om het veilige en duurzame 
gebruik van netwerken te waarborgen. De Minister ijvert regionaal en inter­
nationaal voor gelijke normen, bijvoorbeeld in de Raad Vervoer, Telecom­
municatie en Energie van de EU en de Internationale Maritieme Organisatie 
(IMO), ook omdat een internationaal level playing field goed is voor de 
Nederlandse concurrentiepositie. Daarin passen een actief Nederlands 
lidmaatschap van IMO en Centrale Commissie voor de Rijnvaart (CCR) en 
een gerichte bijdrage aan de totstandkoming van Europese regelgeving, 
inclusief een actieve rol in agentschappen als het Europese Maritieme 
Veiligheidsagentschap (EMSA) en andere organisaties.
De in 2015 vastgestelde Maritieme Strategie geeft de leidende principes aan: 
meerwaarde door samenwerking, ruimte voor ondernemerschap en oog 
voor de leefomgeving. Vanuit het oogpunt van verbetering van het milieu 
en van de kwaliteit van de leefomgeving wordt de innovatie en de transitie 
Tweede Kamer, vergaderjaar 2022–2023, 36 360 XII, nr. 1 107
