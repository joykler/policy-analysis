het aantal zbo’s te beperken. Het betekent ook dat er alleen nieuwe zbo’s 
komen als dat nodig is om een taak onafhankelijk en op afstand van de 
minister uit te voeren. Het streven is om de aansturing voor elke afzonder­
lijke zbo te harmoniseren. Onder meer via de Kaderwet zbo’s. 
Eind 2021 is de ‘Brede evaluatie organisatiekaders voor rijksorganisaties op 
afstand’ naar de Eerste en Tweede Kamer gestuurd. In september 2022 heeft 
51
het kabinet op dit rapport gereageerd. Concreet is het kabinet eerst aan 
de slag gegaan met de aanpassing van de Regeling agentschappen, het 
kader voor Stichtingen en het proces om de huidige Aanwijzingen inzake 
rijksinspecties aan te passen en vorm te geven als Wet op de Rijksinspecties. 
De richting voor deze trajecten is uiteengezet in bovengenoemde Kabinets­
reactie. We verwachten de resultaten hiervan in de komende jaren.
Register van Overheidsorganisaties 
De Kaderwet zbo’s stelt een openbaar register met gegevens van alle zbo’s 
verplicht. Hierdoor is het duidelijk hoe het zbo-landschap eruitziet. Ook zijn 
voor de afzonderlijke zbo’s enkele kerngegevens beschikbaar. De minister 
van BZK beheert het zbo-register. Op 31 december 2022 waren er volgens 
het register 141 (clusters van) zbo’s. Een cluster bestaat uit een groep 
organisaties met dezelfde zbo-taak. Denk aan garagehouders die de APK 
uitvoeren.
Aansluitingen op rijksbrede infrastructuur bedrijfsvoering
Zbo’s met eigen rechtspersoonlijkheid kunnen onder voorwaarden 
aansluiten bij voorzieningen binnen de rijksbrede bedrijfsvoering. Dat is 
volgens de Kaderwet zbo’s sinds 2015 mogelijk. In 2022 is de Autoriteit 
Persoonsgegevens aangesloten op P-Direkt en is het Centraal Bureau 
Rijvaardigheidsbewijzen aangesloten op de Interdepartementale Post- en 
Koeriersdienst.
Voorgenomen verzelfstandigingen en privatiseringen
Sinds 2022 nemen we naast de zbo’s ook agentschappen op in het online 
52
Register van Overheidsorganisaties . In 2022 zijn er twee nieuwe agent­
schappen bijgekomen, beide vallen onder het ministerie van Justitie en 
Veiligheid. De Justitiële Informatiedienst (Justid) is per 1 januari 2022 
overgegaan naar een baten-lastenagentschap. Eveneens is vanaf 1 januari 
2022 de Justitiële ICT Organisatie (JIO) toegevoegd als baten-lastenagent­
schap. De Justitiële ICT Organisatie maakte voorheen onderdeel uit van 
de Dienst Justitiële Inrichtingen (DJI).
In bijlage 3b is een overzicht van de privatiseringen en verzelfstandigingen 
te vinden die zijn voorgenomen door de regering. De toezegging om de 
53
Tweede Kamer hierover actief te informeren is gedaan in 2013 .
51
 Kamerbrief met reactie op brede evaluatie organisatiekaders van overheidsorganisaties op 
afstand | Kamerstuk | Rijksoverheid.nl.
52
 https://organisaties.overheid.nl/.
53
 Toezegging Tweede Kamer, Kamerstuk: EK, 2012-2013, C, I.
Jaarrapportage Bedrijfsvoering Rijk 2022
