Milieucriminaliteit is lastig aan te pakken: het is verborgen, overstijgt vaak 
de regio, er wordt onvoldoende informatie gedeeld, spreekt niet tot de 
verbeelding, het milieurecht is complex, er is een gebrek aan regie en de 
capaciteit is schaars.
Om deze reden is in 2022 gestart met versterking van de capaciteit van de 
Inlichtingen- en opsporingsdienst. Doel is te komen tot effectiever en 
efficiënter toezicht op en opsporing van milieucriminaliteit. Hoewel een 
groot deel van de handhaving van milieuwetgeving plaats vindt in het 
bestuursrecht, is gebruik van het strafrecht van groot belang. Strafrechte­
lijke handhaving is ook belangrijk omdat het bijdraagt aan de ervaren 
pakkans bij milieudelicten en heeft daarom een sterk preventieve werking.
Cybersecurity
De inspectie is in 2022 gestart met intensivering van het toezicht op cyberse­
curity. Nadat in 2021 echt gestart is met het ‘verkennende inspecties’ bij o.a. 
de sector drinkwater zijn deze verkennende inspecties in 2022 voortgezet 
binnen het domein transport (luchtvaart en haven). In 2022 is een nieuwe 
afdeling toezicht cybersecurity gestart. Naast de verkennende inspecties 
zijn in 2022 de verdiepende inspecties binnen drinkwater gestart, waarbij op 
basis van de eerdere inspectieresultaten uit 2021 verder gekeken is. Vanaf 
2023 zal bij elke nieuwe AED (aanbieder van essentiële diensten) eerst een 
verkennende inspectie worden uitgevoerd.
De ILT heeft in 2022 de samenwerking met andere toezichthouders verder 
versterkt en heeft kennis en ervaringen uitgewisseld. Dat heeft zij onder 
andere gedaan door een actieve bijdrage te leveren aan het Samenhangend 
inspectiebeeld cybersecurity vitale processen 2021-2022. Dit beeld heeft in 
2022 meer inzicht gegeven in de huidige staat per toezichtveld en heeft 
een aantal hoofdlijnen opgeleverd, zoals aandacht voor risico-
management, en een aantal trends in relatie tot het toezicht gesignaleerd.
Vergunningverlening en Werken aan Uitvoering (WaU)
In 2022 heeft de inspectie stappen gezet in het verzakelijken van de 
vergunningverlening met extra aandacht voor het perspectief van de 
aanvrager. Door het beschikbaar komen van WaU- gelden in 2022 is het 
mogelijk geworden om een versnelling te geven aan het optimaliseren en 
digitaliseren van de aanvraagformulieren en het kunnen doen van een 
aanvraag via het portal MijnILT. De regeling Werken aan uitvoering (WaU) 
heeft als doel de digitale dienstverlening van de overheid te verbeteren. Met 
de verbeteringen die in 2022 in gang zijn gezet wordt het aanvragen van 
een vergunning eenvoudiger en gemakkelijker.
Met de WaU gelden is tevens extra geïnvesteerd in verbetering van de 
website. De informatie en toegankelijkheid op de website is verbeterd en er 
zijn regelhulpen ingebouwd voor de aanvrager. Op deze wijze kan de 
aanvrager beter invulling geven aan de eigen verantwoordelijkheid voor 
de kwaliteit van de aanvraag.
Hiermee is bereikt dat de kwaliteit van de aanvraag hoger is en daarmee 
de effectiviteit van de beoordeling en afhandeling ook verbeterd is. 
Daarnaast zijn, bij de afhandeling van vergunningen met grote aantallen 
aanvragen, de eerste stappen gezet in verdere stroomlijning van de 
aanvraagprocessen. Met de WaU-gelden is geïnvesteerd in kwaliteitsma­
nagement en ondersteuning van medewerkers van het ILT loket bij het 
Tweede Kamer, vergaderjaar 2022–2023, 36 360 XII, nr. 1 173
