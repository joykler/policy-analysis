4.5 Beleidsartikel 8 Internationaal beleid
A. Algemene doelstelling
Bevorderen van internationale samenwerking en uitwisseling ter onder­
steuning en versterking van de kwaliteit van onderwijs, cultuur en 
wetenschap en ter verdere ontwikkeling van internationale competenties 
van lerenden, docenten, kunstenaars en wetenschappers.
B. Rol en verantwoordelijkheid
Stimuleren
Bij het uitvoeren van de algemene doelstelling ligt de nadruk op het zoveel 
mogelijk stimuleren en ondersteunen van instellingen en burgers om zich 
op een internationale omgeving te oriënteren. Daartoe zorgt de Minister 
vanuit de stelselverantwoordelijkheid voor de benodigde internationaal-
bestuurlijke randvoorwaarden, bijvoorbeeld door afspraken te maken over 
wederzijdse beroepserkenning, kwaliteitszorg en grensverkeer en door de 
uitwisseling van best practices. De Minister opereert hierbij binnen multi­
laterale kaders als de Europese Unie, de Organisatie voor Economische 
Samenwerking en Ontwikkeling (OESO) en de United Nations Educational, 
Scientific and Cultural Organisation (Unesco) en andere – vaak daarbij 
aangesloten – organisaties, alsmede via bilaterale contacten, verdragen, 
Memorandums of Understanding, et cetera. Daarnaast wordt gebruik 
gemaakt van stimuleringsmaatregelen in de vorm van fondsen en beurzen 
en worden faciliterende en uitvoerende instanties gefinancierd, zoals 
Stichting Nuffic, Netherlands house for Education and Research (Neth-ER) 
en het Duitsland Instituut Amsterdam (DIA). De bevordering van interna­
tionale samenwerking is ondersteunend aan de beleidsdoelstellingen van 
het Ministerie van OCW. De voorgenomen activiteiten zijn dan ook voor 
een belangrijk deel opgenomen in de betreffende beleidsartikelen.
Indicatoren/kengetallen
Internationale, ondersteunende maatregelen laten zich moeilijk vangen in 
«harde» cijfers en beleidsconclusies. In gevallen waar dit wel mogelijk is, 
bijvoorbeeld bij de bevordering van in- en uitgaande studiemobiliteit of bij 
de bevordering van culturele activiteiten in het buitenland, zijn relevante 
cijfers te volgen op OCW in Cijfers. Deze website biedt ook informatie over 
de indicatoren over onder andere het programma Erasmus+ en de 
prestaties van de beroepsbevolking worden internationaal vergeleken in 
het kader van het «Programme for International Assessment of Adult 
Competencies» (PIAAC).
C. Beleidsconclusies
De belangrijkste conclusies op het terrein van internationaal beleid worden 
beschreven in het onderdeel 3. Beleidsprioriteiten.
Tweede Kamer, vergaderjaar 2022–2023, 36 360 VIII, nr. 1
