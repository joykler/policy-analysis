grotendeels in 2020 en 2021 uitgevoerd. In 2022 is nog aan 1 onderneming 
uitbetaald. In 2022 is € 186.000 terugontvangen, met name in verband met 
terugvorderingen en gecorrigeerde overboekingen.
Tegemoetkoming Vaste Lasten (TVL)
Ter ondersteuning van ondernemingen die zijn getroffen door de corona­
crisis is subsidie verleend, waarbij de hoogte afhankelijk was van het omzet­
verlies en het percentage vaste lasten in de betreffende sector. De laatste 
opstelling van de TVL was in het eerste kwartaal van 2022, met een 
minimum percentage omzetverlies van 30%. In totaal is zijn er voor de TVL 
in 2022 € 3,5 mld aan betalingen verricht. Dit bedrag is inclusief € 228.000 
voor de TVL Caribisch Nederland. De in 2022 verleende subsidies in het 
kader van de TVL worden in 2023 definitief vastgesteld.
Tegemoetkoming Vaste Lasten Starters
Naast de TVL was er een separate regeling voor bedrijven die gedurende 
de coronacrisis zijn gestart, zo veel mogelijk gebaseerd op de uitgangs­
punten van de TVL. De regeling gold voor bedrijven gestart in de periode 
15 maart 2020 tot en met 30 september 2021. In 2022 is € 14,8 mln uitbetaald 
voor deze regeling.
Omscholing naar tekortsectoren
Vanwege de arbeidskrapte in sectoren als de techniek en de ICT heeft EZK 
in 2022 € 10 mln subsidie beschikbaar gesteld voor omscholingstrajecten. 
De subsidieregeling die hiervoor is opengesteld is vrijwel geheel onbenut 
gebleven. De verwachting is dat dit te maken had met de nog lopende 
Corona steunpakketten waardoor er weinig mobiliteit was op de arbeids­
markt. Daarnaast is er in het algemeen grote krapte op de arbeidsmarkt, 
waardoor er weinig noodzaak is tot omscholing.
Herstructurering winkelgebieden en binnensteden
Bij Miljoenennota 2021 is € 100 mln op de Aanvullende Post (AP) geplaatst 
voor de herstructurering van winkelgebieden en bedrijventerreinen. 
Hiervoor is in 2021 een bestedingsplan ingediend bij het Ministerie van 
Financiën. De regeling is in 2022 gestart. Het verplichtingenbudget in 2022 
van € 22 mln is nagenoeg uitgeput. Van het kasbudget van € 11 mln is € 4,8 
mln niet uitgegeven in verband met een geactualiseerd bevoorschottings­
ritme.
Subsidieregeling R&D mobiliteitssectoren
Deze regeling is in januari 2021 aangekondigd als onderdeel van het 
coronasteunpakket (Kamerstuk 35 420, nr. 217). De regeling is in werking 
getreden in mei 2021, met een budget van € 150 mln (Stcrt. 2021, 24061). 
De regeling heeft als doel om een teruggang in investeringen in R&D in 
de Nederlandse automotive, luchtvaart- en maritieme industrie door de 
coronacrisis te mitigeren door het stimuleren van R&D-projecten. Consortia 
van bedrijven en kennisinstellingen konden voorstellen indienen van 
projecten die bijdragen aan verduurzaming en/of digitalisering van de 
mobiliteitssectoren. Er is subsidie verleend aan 8 projecten voor het totale 
budget van € 150 mln (Kamerstuk 35 420, nr. 460). In 2022 is voor deze 
regeling € 32,5 mln uitbetaald.
Tijdelijke regeling subsidie evenementen COVID-19 (TRSEC) en 
Subsidieregeling Evenementengarantie 2022 (SEG22)
De TRSEC was bedoeld voor organisatoren (en hun leveranciers) van 
evenementen die gepland stonden in de 2e helft van 2021. De regeling zorgt 
ervoor dat kosten worden vergoed indien het evenement door de 
Tweede Kamer, vergaderjaar 2022–2023, 36 360 XIII, nr. 1 45
