5.5 Bedrijfsvoeringsparagraaf Kabinet van de Gouverneur van Aruba
Paragraaf 1 - Uitzonderingsrapportage
Rechtmatigheid
In 2022 zijn de tolerantiegrenzen voor de rechtmatigheid niet overschreden.
Totstandkoming niet-financiële verantwoordingsinformatie
Gegevens over naturalisatieverzoeken, reisdocumenten, visa en optiever­
zoeken worden ontleend aan de wettelijke registratie, tezamen met de 
verplichting tot archiveren van de bijbehorende documenten. Voornoemde 
registraties worden ondersteund door geautomatiseerde gegevensbe­
standen (zoals RAAS en NVIS). Voorts worden gegevens voor de andere 
categorieën producten ontleend aan het programma Decos-Join, waarin 
alle inkomende en uitgaande stukken waarop een archiveringsverplichting 
ligt, worden geregistreerd en gedocumenteerd.
Begrotingsbeheer, financieel beheer en de materiële bedrijfsvoering
Het financieel beheer voldoet aan de eisen van rechtmatigheid, ordelijkheid 
en controleerbaarheid en is zo doelmatig mogelijk ingericht.
De vervanging van de airco-installatie is gerealiseerd. Daarnaast hebben 
investeringen plaatsgevonden ten aanzien van de veiligheid van de 
gebouwen, ICT en personen.
De uitbraak van de coronapandemie, de uitbraak van de oorlog in Europa 
en de negatieve invloed hiervan op de wereldwijde economie heeft 
wederom geleid tot uitstel van investeringen of vertragingen in het inkoop­
proces. Een realistische voorspelling voor 2022 over hetgeen gerealiseerd 
zou gaan worden, is wederom lastig gebleken. Daarnaast zijn aanpassingen 
ten behoeve van de keuken in Cas Ceremonial di Gobernador uitgesteld in 
afwachting van het onderzoek ten aanzien van de huisvesting van het 
Kabinet van de Gouverneur. Dit verklaart mede het budgetoverschot 2022.
De vertraagde investeringen zullen naar het volgende begrotingsjaar 
doorgeschoven worden. De uitgestelde investering ten aanzien van de 
verbouwing van de keuken in CCdG kan in gang gezet worden als blijkt dat 
het kantoor van het Kabinet van de Gouverneur nabij CCdG gevestigd kan 
worden. Dit zal pas duidelijk worden als een aantal opties zijn bekeken op 
haalbaarheid.
Belangrijkste materiële fraude- en corruptierisico’s en genomen 
maatregelen
Het Kabinet van de Gouverneur van Aruba neemt verschillende 
maatregelen om fraude en corruptie binnen de organisatie te vermijden. Er 
is een actuele administratieve organisatie waarbij het mitigeren van risico's 
voorop staat. Een voorbeeld hiervan is functiescheiding, waarbij taken en 
verantwoordelijkheden binnen de organisatie zijn verdeeld over verschil­
lende functies. Deze combinatie draagt bij aan een laag risicoprofiel.
Overige aspecten van de bedrijfsvoering
De detachering van een(tijdelijke) communicatiemedewerker vanuit de 
Rijksdienst Caribisch Nederland is op 1 september 2022 geëindigd.
De directeur van het Kabinet heeft per 1 juli 2022 de organisatie verlaten. 
Per oktober 2022 is hiervoor een nieuwe directeur in dienst getreden.
Tweede Kamer, vergaderjaar 2022–2023, 36 360 IIB, nr. 1
