Covid-19
De COVID-19 pandemie heeft ook in 2022 een noemenswaardige impact 
gehad op de hoeveelheid werk binnen het aCBG. Dit extra werk zat vooral 
in de beoordeling van nieuwe en aangepaste middelen in de bestrijding van 
het coronavirus, en het informeren van het grote publiek over de 
werkzaamheid, veiligheid en kwaliteit van deze middelen. Het extra werk 
heeft gezorgd voor een verhoogde werkdruk voor medewerkers van het 
aCBG. Ter dekking van de kosten van de genoemde extra werkzaamheden 
heeft het aCBG in 2022 een bijdrage van het ministerie van VWS ontvangen 
van € 1,1 miljoen
Verhuizing Utrecht Science Park (USP) 
Op USP is een pand gebouwd waar het RIVM en het aCBG in gehuisvest 
zouden worden. Door de groei van het RIVM heeft deze organisatie 
onvoldoende aan de voor haar bestemde etages. Daarom heeft de plaats­
vervangend Secretaris Generaal in 2022 besloten dat het aCBG niet zal 
verhuizen naar het nieuwe pand op USP. Om de etages die bestemd waren 
voor het aCBG op haar wensen aan te passen zijn kosten gemaakt. Een deel 
van deze kosten zal het RIVM in rekening brengen bij het aCBG. Het betreft 
een bedrag van € 0,9 miljoen.
 
Resultaat
Het aCBG heeft over 2022 een positief resultaat behaald van € 0,1 miljoen. 
Dit wordt verklaard door € 0,3 miljoen lagere baten en € 0,4 miljoen lagere 
kosten dan begroot. Deze verschillen worden hieronder nader toegelicht.
 
Baten
De € 0,3 miljoen lagere opbrengsten zijn vooral te verklaren door € 2 miljoen 
lagere bijdragen vanuit het ministerie van VWS. In de begroting was 
rekening gehouden met een bijdrage vanuit VWS voor publieke taken van 
€ 3,4 miljoen. Deze bijdrage is uiteindelijk € 1,4 miljoen geworden. Ook de 
begrote bijdrage voor Informatiehuishouding op Orde is lager uitgevallen 
dan begroot: € 0,7 miljoen in plaats van € 2 miljoen. Daar staat tegenover 
dat het CBG een bijdrage van € 1,2 miljoen in het kader van Werk aan 
Uitvoering (WaU) heeft ontvangen, terwijl deze activiteiten niet begroot 
waren. 
 
Verder is de omzet vanuit procedures en jaarvergoedingen € 1,3 miljoen 
hoger uitgevallen dan begroot. De belangrijkste oorzaak hiervoor is de 
opnieuw sterk toegenomen instroom van procedures die zijn ingediend via 
het Europees Medicijnagentschap: een stijging ten opzichte van de 
begroting van € 2,1 miljoen. Op andere procedures is de omzet lager 
uitgevallen dan begroot.
 
Verder is de omzet vanuit andere departementen is € 0,3 miljoen hoger 
uitgevallen door een hogere bijdrage van het ministerie van LNV voor het 
programma Nieuwe Veterinaire Verordening.
 
Lasten
Door de krapte op de arbeidsmarkt heeft het aCBG moeite met het 
aantrekken van (externe) medewerkers en dit is de oorzaak van 
€ 1,1 miljoen. lagere personele kosten. Hierbij vallen de kosten van extern 
ingehuurd personeel vooral lager uit (€ 0,7 miljoen). Desalniettemin komt 
het percentage inhuur conform begroting uit boven de inhuurnorm van 10% 
als gevolg van het grote aantal projectmatige activiteiten met tijdelijke 
financiering. Om aan te sluiten bij de richtlijnen ten aanzien van classifi­
cering van personele kosten, heeft ten opzichte van voorgaande jaren een 
verschuiving plaatsgevonden van een deel van de externe inhuur naar 
Tweede Kamer, vergaderjaar 2022–2023, 36 360 XVI, nr. 1 132
