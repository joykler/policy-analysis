Wet langdurige zorg (Wlz)
Onderstaande tabel toont de ontwikkeling van de uitgaven en inkomsten 
van het Fonds langdurige zorg (Flz).
1
Tabel 18 Uitgaven en inkomsten Wlz (bedragen x € 1 miljard)
NvW 
ontwerpbe­ Bijstelling Jaarverslag
groting
2022 2022 2022
a b c=a+b
Uitgaven 30,4 0,1 30,5
- Zorgaanspraken en subsidies 30,1 0,1 30,2
- Beheerskosten 0,3 0,0 0,3
Inkomsten 30,4 0,9 31,3
- Procentuele premie 14,8 1,1 16,0
- Eigen bijdragen 2,1 0,0 2,1
- BIKK 4,2 0,0 4,2
- Rijksbijdrage Wlz 9,3 ‒ 0,4 9,0
Saldo 0,0 0,8 0,8
Vermogen Fonds langdurige zorg ultimo 2021 0,0 ‒ 1,0 ‒ 0,9
Vermogen Fonds langdurige zorg ultimo 2022 0,0 ‒ 0,1 ‒ 0,1
1
 Door afrondingsverschillen kan de som van de delen afwijken van het totaal. Het vermogen van 
het Flz ultimo 2021 is overgenomen uit het Financieel Jaarverslag Flz 2021 van Zorginstituut 
Nederland. Voor de gerealiseerde premieopbrengst 2022 is de opbrengst in de EMU-definitie in 
het CEP 2023 overgenomen van het CPB. Uitgavencijfers en eigen bijdragen komen overeen met 
de realisatiecijfers van NZa en Zorginstituut Nederland, zoals toegelicht in paragraaf 3.2 van het 
jaarverslag. Realisatiecijfers voor de rijksbijdrage BIKK en rijksbijdrage Wlz zijn overgenomen uit 
e
de kwartaalrapportage over het 4 kwartaal 2022 van Zorginstituut Nederland.
Bron: VWS, CPB, Zorginstituut Nederland en NZa.
Uitgaven
De uitgaven van het Flz voor de Wlz zijn € 0,1 miljard hoger uitgekomen dan 
in de NvW ontwerpbegroting 2022. Het uitgavenniveau heeft zich sinds de 
NvW ontwerpbegroting 2022 stabiel ontwikkeld.
Inkomsten
De procentuele Wlz-premie heeft € 1,1 miljard meer opgebracht dan 
geraamd. De opbrengst van de eigen bijdragen en de rijksbijdrage BIKK zijn 
vrijwel op hetzelfde niveau uitgekomen als in de NvW ontwerpbegroting 
2022. De rijksbijdrage Wlz is € 0,4 miljard lager vastgesteld dan in de NvW 
ontwerpbegroting 2022, met als belangrijkste oorzaak de meevaller in de 
premieopbrengsten die in de loop van het jaar duidelijk werd.
Exploitatiesaldo en fondsvermogen
Het stabiele uitgavenniveau in het afgelopen jaar leidt, samen met de 
hogere inkomsten, naar verwachting tot een positief exploitatiesaldo van 
€ 0,8 miljard in het fonds over 2022. Uit het Financieel jaarverslag Flz over 
2021 blijkt echter dat het fondsvermogen ultimo 2021 ongeveer € 1,0 miljard 
negatief bedroeg, terwijl in de begroting 2022 nog werd verwacht dat het 
fondsvermogen ultimo 2021 op nul zou uitkomen. De oorzaak van dit 
fondstekort ligt grotendeels in opwaarts bijgestelde uitgavenrealisaties over 
2020 en 2021 waar geen extra inkomsten tegenover stonden. Het positieve 
resultaat van het fonds in 2022 compenseert daarmee voor het negatieve 
fondsvermogen uit 2021. Het vermogen van het Flz ultimo 2022 wordt op 
grond van deze cijfers geraamd op € 0,1 miljard negatief.
Tweede Kamer, vergaderjaar 2022–2023, 36 360 XVI, nr. 1 218
