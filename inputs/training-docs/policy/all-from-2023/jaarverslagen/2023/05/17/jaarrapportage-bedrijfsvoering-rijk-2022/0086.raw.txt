uit. Daarnaast werkt het programmaonderdeel samen met andere 
rijksbrede programma’s en ontwikkelingen aan een open en veilige 
gesprekscultuur.
Opleidingen
In april 2022 is een netwerkacademie gestart voor het verbeteren van 
grenzeloos en opgavegericht samenwerken. De academie biedt 
medewerkers leeractiviteiten, ondersteuning en borging bij deze samen­
werking om daarmee het ambtelijk vakmanschap te vergroten. Denk aan:
• Een boekje met voorbeelden van goede samenwerking over de grenzen
van departementen heen;
• Diverse dialoogsessies om de ruimte voor het geven en ontvangen van
tegenspraak te vergroten;
• Leergangen Bewust Ambtelijk Vakmanschap en Bewust Ambtelijk
Leiderschap;
• Het ontwikkelen van diverse opleidingstrajecten die aansluiten op het
gedachtegoed rond grenzeloos samenwerken.
Leiderschap
Goed leiderschap verbindt en stimuleert de samenwerking. Het ontwikkelen 
van goed leiderschap is daarom belangrijk om de beweging naar grenzeloos 
samenwerken te kunnen maken. In 2022 zijn hiervoor de volgende activi­
teiten gestart:
• Programmadirecteuren zijn via leergroepen in hun professionele
ontwikkeling begeleid;
• Er is een community van en voor programmadirecteuren opgericht voor
verbinding en om elkaar te inspireren;
• Er zijn verschillende leerateliers en workshops georganiseerd over
werken in complexe opgaven in de praktijk. Daarmee is bijgedragen aan
de professionele ontwikkeling van rijkstrainees, hbo-trainees, Rijks I-
trainees en talentenprogramma’s.
4.2 Rijksbrede bedrijfsvoering
Ook de bedrijfsvoering van de Rijksoverheid levert een belangrijke bijdrage 
aan de realisatie van maatschappelijke opgaven. Zij zorgt voor de randvoor­
waarden waarin medewerkers hun werk kunnen doen. Ook draagt zij zelf bij 
aan de realisatie van maatschappelijke opgaven. Bijvoorbeeld aan verduur­
zaming van de Rijksoverheid (afspraken Klimaatakkoord) en de Wet 
banenafspraak.
4.2.1 Sturingsbeleid bedrijfsvoering Rijk
In maart 2022 is de Strategische agenda 2022-2025 vastgesteld in de Inter­
departementale Commissie Bedrijfsvoering Rijk (ICBR). Hierin staan vijf 
thema’s waar de rijksbrede bedrijfsvoering impact maakt en waarop de ICBR 
heeft gestuurd:
1. Verduurzaming Rijksoverheid (zie hoofdstuk 2);
2. Digitale en open overheid (zie hoofdstuk 3);
3. Aantrekkelijk werkgeverschap met de focus op een diverse en inclusieve
Rijksoverheid en arbeidsmarktkrapte (zie hoofdstuk 1);
4. Hybride werken als werkwijze binnen het Rijk (zie hoofdstuk 4.3);
5. Strategische inkoop (zie hoofdstuk 4.5).
De belangrijkste resultaten op deze strategische thema’s leest u in de 
respectievelijke hoofdstukken.
Jaarrapportage Bedrijfsvoering Rijk 2022
