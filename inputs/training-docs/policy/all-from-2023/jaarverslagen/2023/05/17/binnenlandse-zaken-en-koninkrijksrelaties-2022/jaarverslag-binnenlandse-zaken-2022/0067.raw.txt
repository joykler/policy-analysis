energiebesparing en (mede daarmee) voor reductie van CO2-uitstoot in 
de gebouwde omgeving. De minister voor VRO geeft invulling aan deze 
verantwoordelijkheid door kaderstelling (wet- en regelgeving), het 
uitvoeren van de acties van het Coalitieakkoord vertaald in het Programma 
Verduurzaming Gebouwde Omgeving (PVGO), waar het Rijk verantwoor­
delijk voor is, ondersteuning van innovatie (onder andere door middel van 
subsidies) en monitoring. De minister voor VRO stimuleert energietransitie 
in de gebouwde omgeving met verschillende (subsidie)instrumenten, 
afspraken en ondersteuningsmaatregelen.
Regisseren
Op basis van artikel 2 van de Woningwet is de minister voor VRO verant­
woordelijk voor het opstellen en het beheer van de bouwregelgeving en 
stelselverantwoordelijk voor het borgen van de bouwkwaliteit. Op grond 
van deze verantwoordelijkheid worden in ieder geval regels gesteld over 
het bouwen van nieuwe bouwwerken, de staat van bestaande bouwwerken 
en het gebruiken en slopen van bouwwerken. Deze regels worden gesteld 
vanuit het oogpunt van veiligheid, gezondheid, bruikbaarheid, energiezui­
nigheid of milieu. Door naleving van deze regels is de minimumkwaliteit 
van bouwwerken gewaarborgd. Toezicht en handhaving hierop berust bij 
gemeenten.
C. Beleidsconclusies
In 2030 moeten we veel minder energie in de gebouwde omgeving 
gebruiken om aan de klimaatdoelstellingen te voldoen. Hiermee verlagen 
we onze energierekening en verminderen we onze energieafhankelijkheid. 
In 2022 is daar invulling aan gegeven met de presentatie van het Programma 
Versnelling Verduurzaming Gebouwde Omgeving (PVGO) (Kamerstukken II 
2021/22, 32847, nr. 911). Via vijf programmalijnen werken we aan een 
duurzame gebouwde omgeving, te weten: 1. Gebiedsgerichte aanpak 
warmtetransitie; 2) Individuele aanpak woningen; 3) Aanpak utiliteitsge­
bouwen; 4) Bronnen en infrastructuur; 5) Innovatie in de bouw. De beleids­
inzet is daarbij gericht op isolatie, hernieuwbare energie en duurzame 
verwarming.
Uitvoering Klimaatakkoord gebouwde omgeving
Gebiedsgerichte aanpak onder regie van gemeenten
Begin 2022 hebben ruim 300 gemeenten de transitievisies warmte afgerond 
en opgeleverd (Kamerstukken II 2021/2022, 32813, nr. 1007). De transitie­
visies warmte tellen op tot ruim 1,8 miljoen woningen en andere gebouwen 
die worden verduurzaamd in de wijkgerichte aanpak. Dit is boven de 
afspraak van 1,5 miljoen woningen uit het Klimaatakkoord. In de bestuur­
lijke afspraken met de medeoverheden die in de eerste helft van 2022 zijn 
gemaakt, is opgenomen dat het Rijk door werkt aan het realiseren van de 
randvoorwaarden (haalbaar en betaalbaar, uitvoeringsmiddelen, 
wetgeving) en dat gemeenten werken aan de uitwerking van hun transitie­
visies warmte in uitvoeringsplannen.
Nationaal Isolatieprogramma
In april 2022 is het Nationaal Isolatieprogramma gepresenteerd (Kamer 
stukken II 2021/22, 29453, nr. 547). Inzet daarbij is het sneller, slimmer en 
socialer isoleren van slecht geïsoleerde huur- en koopwoningen. Het doel 
van dit programma is om 2,5 miljoen woningen te isoleren in de periode tot 
en met 2030 met de nadruk op de 1,5 miljoen slecht geïsoleerde woningen 
(label E,F en G). Van de 1,5 miljoen woningen in de koopsector verloopt 
Tweede Kamer, vergaderjaar 2022–2023, 36 360 VII, nr. 1
