Diversen
Deze post bestaat uit diverse mee- en tegenvallers die onder de ondergrens 
vallen.
Niet-plafondrelevant
Convertibiliteit Oekraïense Hryvnia
Voor het uitvoeren van deze regeling zijn zowel uitgaven als ontvangsten 
opgenomen. DNB heeft echter, na afrekenen met de Oekraïense centrale 
bank, het voorschot vanuit de Staat teruggestort.
Dividenden staatsdeelnemingen
De teruggave dividendbelasting is ingediend, maar niet meer in 2022 
verwerkt. Deze ontvangsten worden in 2023 verwacht.
Toename munten in circulatie
In 2022 zijn er via DNB meer munten in omloop gebracht dan dat er uit 
omloop zijn teruggekomen. Als gevolg daarvan heeft DNB het afgelopen 
jaar per saldo een bedrag van 24,8 miljoen euro aan nominale waarde van 
in de markt uitgezette munten aan de schatkist toegevoegd.
Renteontvangsten lening Griekenland
De rente die Griekenland moet betalen op de Griekse leningsfaciliteit (GLF) 
is gebaseerd op de 3-maands Euribor rente, met een opslag van 0,5%. Bij 
de Ontwerpbegroting 2022 was nog de verwachting dat deze 3-maands 
Euribor onder de ‒ 0,5% zou blijven in 2022, waardoor de rente-ontvangsten 
op 0 zouden uitkomen. In de loop van 2022 is de Euribor-rente gestegen 
nadat de ECB de rente verhoogde. Hierdoor is Griekenland vanaf het 3e 
kwartaal 2022 rente gaan betalen, in totaal circa 11,1 miljoen euro.
Schaderestituties EKV
De verwachte schaderestituties EKV zijn 79,7 miljoen euro hoger dan 
oorspronkelijk begroot. Dit komt onder andere door een terugbetaling van 
een langlopende schadezaak aan een Nederlandse baggermaatschappij in 
verband met een transactie op een overheids-gelieerd havenbedrijf in 
Brazilië. Onlangs is het gelukt om deze schade op de Braziliaanse overheid 
te verhalen, wat heeft geresulteerd in een schaderestitutie van 48 miljoen 
euro waardoor de resterende 31,6 miljoen euro vrijvalt. 
Diversen
Hieronder vallen verschillende aanpassingen van de begroting aan de 
realisatie en technische herschikkingen.
Tweede Kamer, vergaderjaar 2022–2023, 36 360, nr. 2
