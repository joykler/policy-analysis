6. Bedrijfsvoeringsparagraaf
Inleiding
De bedrijfsvoering, inclusief het begrotingsbeheer, financieel beheer en 
de materiële bedrijfsvoering binnen het Ministerie van OCW, is op orde. 
De financiële overzichten geven een getrouw beeld van de uitkomsten van 
de begrotingsuitvoering.
Paragraaf 1 – Uitzonderingsrapportage
Rechtmatigheid
De verantwoording in het departementale jaarverslag is in overeen­
stemming met de begrotingswetten, de Europese regelgeving, 
Nederlandse wetten, algemene maatregelen van bestuur en in ministeriële 
regelingen opgenomen bepalingen. Voor de bepaling van fouten en 
onzekerheden is de rijksbrede normering toegepast. Rapporteren over 
onrechtmatigheden is verplicht als deze onrechtmatigheden meer bedragen 
dan de betreffende tolerantiegrens. Dit geldt voor begrotingsartikel 
9 (Arbeidsmarkt- en personeelsbeleid).
Bij het begrotingsartikel 9 (Arbeidsmarkt- en personeelsbeleid), bedraagt 
de tolerantiegrens voor fouten en onzekerheden in de aangegane verplich­
tingen € 19,0 miljoen. Bij dit artikel overschrijden wij de tolerantiegrens. Dit 
wordt deels veroorzaakt doordat de ADR controle voor de bekostigings- en 
subsidie-instrumenten middels een statistische steekproef heeft uitgevoerd. 
De basisonnauwkeurigheid die voortvloeit uit de gehanteerde steekproef­
methode is € 8,4 miljoen. In de steekproef zelf zijn geen fouten gesignaleerd.
De daadwerkelijk geconstateerde fouten en onzekerheden op begrotings­
artikel 9 vallen lager uit dan de rapporteringstolerantie en komen uit op 
€ 18,7 miljoen. Dit betreft:
• een onzekerheid ten aanzien van de rechtmatigheid van de aangegane 
verplichtingen van € 18,4 miljoen voor de Regeling Regionale aanpak 
personeelstekort. Deze onzekerheid heeft betrekking op het controle­
beleid ten aanzien van deze regeling. Ondanks deze financiële 
onzekerheid heeft het ministerie wel op stelselniveau voldoende inzicht 
in uitvoering van de regeling omdat de instellingen via een tussenrap­
portage aangeven hoe de uitvoering loopt. Daarnaast is een monitor 
door een onafhankelijk onderzoeksbureau gestart naar de effecten van 
de regeling. Op deze wijze kan het ministerie zich goed inhoudelijk 
verantwoorden over de effecten van de regeling.
• Verder zijn er bij dit begrotingsartikel bij het inkopen fouten met 
betrekking tot de rechtmatigheid opgetreden voor € 0,3 miljoen.
Tabel 69 Overzicht overschrijdingen rapporteringstoleranties fouten en onzekerheden
(1) Rapporteringstolerantie (2) Verantwoord (3) Rapporterings- (4) Bedrag aan (5) Bedrag aan (6) Bedrag aan (7) Percentage aan 
bedrag in tolerantie voor fouten in € onzekerheden in € fouten en onzeker­ fouten en onzeker­
€ (omvangsbasis) fouten en onzeker­ heden in € heden t.o.v. 
heden in € verantwoord 
bedrag = (6)/
(2)*100%
Artikel 9 (Arbeidsmarkt- en 190,3 miljoen 19,0 miljoen 0,3 miljoen 18,4 miljoen 18,7 miljoen
personeelbeleid) verplichtingen
Tweede Kamer, vergaderjaar 2022–2023, 36 360 VIII, nr. 1 130
