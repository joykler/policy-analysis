Herstel van vertrouwen
Herstel gedupeerden van de problemen bij Toeslagen
Het belangrijkste doel van de hersteloperatie is het bieden van financieel en 
emotioneel herstel aan ouders die in het verleden te maken hebben gehad 
met de problemen die zijn ontstaan door de kinderopvangtoeslag. Alle inzet 
is erop gericht om dit recht te zetten via financieel en waar mogelijk 
emotioneel herstel, brede ondersteuning door gemeenten, het aanpakken 
van schuldproblemen, en een steun in de rug voor kinderen.
Gedupeerde ouders hebben recht op brede ondersteuning van de overheid 
om zo weer een nieuwe start te kunnen maken. Eind 2022 hebben zich circa 
59.000 ouders aangemeld bij UHT, waarvan in totaal circa 28.000 personen 
erkend zijn als gedupeerd. 96% van alle aanmeldingen hebben een eerste 
toets gehad bij de Uitvoeringsorganisatie Herstel Toeslagen (UHT). Meer 
cijfers en toelichting zijn opgenomen in de Voortgangsrapportage herstel­
operatie Toeslagen 4e kwartaal 2022. Naast de uitkering van 30.000 euro 
helpen we de gedupeerden door onder andere publieke schulden kwijt te 
schelden en private schulden op te lossen die (onder andere) zijn ontstaan 
door problemen met de kinderopvangtoeslag. Hoewel we het afgelopen 
jaar vooruitgang hebben geboekt, zijn we er nog niet. Ondanks opschaling 
bij de herstelorganisatie zijn de doorlooptijden voor ouders nog te lang en 
dit leidt tot ingebrekestellingen. In 2022 zijn we gestart met het in kaart 
brengen van mogelijkheden om de hersteloperatie te versnellen en te 
verbeteren. De belangrijkste maatregelen zijn het versneld afhandelen van 
specifieke groepen ouders (zoals vermoedelijk niet-gedupeerden) met een 
grotere rol voor de persoonlijk zaakbehandelaars, het sneller verstrekken 
van dossiers en een betere informatievoorziening richting ouders. Ook 
werken we aan snellere en alternatieve behandeling van bezwaren, 
waaronder via mediation.
In november 2022 is de hersteloperatie wettelijk verankerd in de Wet 
35
hersteloperatie toeslagen. Tevens zijn daarin enkele aanvullende 
regelingen opgenomen, zoals de kindregeling, de regeling huurtoeslag, 
zorgtoeslag en/of kindgebonden budget en de regeling voor gedupeerde 
35
 Kamerstukken II 2021-2022, 31 151, nr. 5
Tweede Kamer, vergaderjaar 2022–2023, 36 360 IX, nr. 1 26
