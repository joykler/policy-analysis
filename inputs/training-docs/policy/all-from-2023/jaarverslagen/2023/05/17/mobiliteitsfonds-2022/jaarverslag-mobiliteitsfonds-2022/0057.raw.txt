D. Toelichting op de artikelonderdelen
15.01 Exploitatie
Motivering
De activiteiten binnen exploitatie worden uitgevoerd om een vlot, 
betrouwbaar en veilig scheepvaartverkeer op het hoofdvaarwegennet te 
realiseren. Er zijn met RWS ten behoeve van exploitatie en Onderhoud en 
vernieuwing prestatieafspraken gemaakt en er zijn indicatoren opgesteld 
om aan te sluiten op de beleidsdoelen.
Producten
Bij exploitatie gaat het voornamelijk om de volgende activiteiten:
– Verkeersbegeleiding, bediening van objecten en vaarwegmarkering;
– Monitoring en informatieverstrekking;
– Vergunningverlening en handhaving;
– Crisisbeheersing en preventie.
In het goederenvervoer over water is een groei voorzien (NMCA goederen­
vervoer integraal 2017), die deels met exploitatie wordt gefaciliteerd. 
Daarnaast dient de betrouwbaarheid en reistijd op orde te worden gebracht. 
Beleidsdoelstellingen op het gebied van exploitatie zijn:
• Het zoveel mogelijk beperken van de gemiddelde structurele wachttijd 
bij sluizen in de hoofdvaarwegen;
• Het afstemmen van de bediening van bruggen en sluizen op de vraag 
vanuit de markt.
Vanaf 2014 wordt in overleg met de sector gewerkt aan het zo goed mogelijk 
vormgeven van de bediening van sluizen en beweegbare bruggen. De 
Kamer is geïnformeerd over de wijze waarop RWS en haar collega vaarweg­
beheerders dit vormgeven, via het stuk «vergezicht bediening sluizen en 
bruggen» (Kamerstukken II 2015-2016, 34 300 A, nr. 56).
In 2019 is de Kamer geïnformeerd welke maatregelen Rijkswaterstaat 
samen met de sector heeft geselecteerd om de betrouwbaarheid van 
reistijden te verbeteren in het kader van Beter Bediend (Kamerstukken, 
2018–2019, 31 409, nr. 219).
Met het toezicht op het water dat door RWS (onder andere samen met de 
Politie) wordt uitgevoerd, wordt beoogd de veiligheid voor de gebruikers te 
borgen. Dit toezicht heeft ook een preventieve werking. Met de inwerking­
treding van de nieuwe Binnenvaartwet is meer nadruk komen te liggen op 
bestuursrechtelijke handhaving door IenW (in plaats van strafrechtelijke 
handhaving door de Politie). In geval van calamiteiten, zoals schade en 
verontreinigingen, wordt hierover bericht en adequaat opgetreden. 
Hiervoor is een calamiteitenorganisatie operationeel.
Tabel 36 Specificatie bedieningsareaal
Realisatie Realisatie Realisatie Realisatie Realisatie Begroting 
Areaalomschrijving Eenheid Toelichting
2018 2019 2020 2021 2022 2022
Begeleide vaarweg km 592 592 592 592 592 592 1
Bediende objecten stuks 242 242 244 243 243 242 2
Bron: Rijkswaterstaat, 2022
Tweede Kamer, vergaderjaar 2022–2023, 36 360 A, nr. 1
