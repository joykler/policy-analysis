onderhoudsmoment hadden voor dat jaar. Voor het bepalen van de omvang 
van het achterstallig onderhoud is van de uitgestelde onderhoudsmaatre­
gelen beoordeeld of de assets niet meer voldoen aan de geldende veilig­
heidsnormen en/of prestatieafspraken.
In onderstaande tabel is de totale omvang van het volume aan uitgesteld 
en achterstallig onderhoud per modaliteit van eind 2017 tot eind 2022 
weergegeven. De oploop van het uitgestelde onderhoud kent diverse 
oorzaken. Zo spelen bijvoorbeeld wijzigende marktomstandigheden een 
rol, doen zich onvoorziene gebeurtenissen voor, die met hoge prioriteit 
moeten worden opgepakt en kan gebrek aan beschikbare capaciteit bij de 
uitvoeringsorganisatie of op de markt van invloed zijn.
De stijgende trend heeft zich in 2022 fors doorgezet. Ondanks dat het budget 
voor beheer en onderhoud in 2022 fors hoger was (ondermeer door 
kasschuif uit latere jaren en extra budget vanuit het coalitietakkoord) heeft 
het bijstellen van de onderhoudsprogrammering veel inspanning gekost 
van de RWS organisatie waardoor de uitvoering langzamer op gang kwam 
dan verwacht. Verschillende factoren spelen hierbij een rol, zoals onderbe­
zetting bij een deel van de onderhoudsteams van Rijkswaterstaat vanwege 
krapte op de arbeidsmarkt en de marktonzekerheid door de situatie in 
Oekraine. Hierdoor schuiven veel onderhoudsmaatregelen met adviesjaar 
2022 naar latere jaren. Waardoor de stand uitgesteld onderhoud 2022 verder 
is opgelopen.
In november 2022 (kst. 2021-2022 29385, nr.116) bent u geïnformeerd over 
het proces om te komen tot een nieuw basiskwaliteitsniveau voor de 
netwerken in beheer van Rijkswaterstaat. Hierbij werken we toe naar een 
balans in prestaties en beschikbaar budget (inclusief de coalitie akkoord 
middelen), rekening houdend met maakbaarheid qua capaciteit van Rijks­
waterstaat, markt en grondstoffen. Wanneer de balans is gerealiseerd kan 
het uitgesteld onderhoud worden ingelopen. De gebruikers zullen dan in 
steeds mindere mate met verstoringen worden geconfronteerd.
Tabel 43 Uitgesteld onderhoud (bedragen x € 1 miljoen)
2018 2019 2020 2021 2022
Volume Waarvan Volume Waarvan Volume Waarvan Volume Waarvan Volume Waarvan 
uitgesteld achter­uitgesteld achter­uitgesteld achter­uitgesteld achter­uitgesteld achter­
onderhoud stalligonderhoud stalligonderhoud stalligonderhoud stalligonderhoud stallig
Hoofdwegennet 353 1 552 7 544 12 649 19 905 14
Hoofdvaarwegen 414 37 493 3 487 9 494 3 686 7
1
Hoofdwatersysteem 106 8 106 8 159 1 190 3 249 16
Totaal 873 46 1.151 18 1.190 22 1.333 25 1.840 37
1 Hierbij zijn de kosten voor de kustlijnzorg buiten beschouwing gelaten. Dit is gedaan omdat de opdrachtnemer de vrijheid heeft de suppleties uit te voeren binnen de door 
het contract bepaalde periode, met een beperkte mogelijkheid tot uitloop.
Tweede Kamer, vergaderjaar 2022–2023, 36 360 J, nr. 1 78
