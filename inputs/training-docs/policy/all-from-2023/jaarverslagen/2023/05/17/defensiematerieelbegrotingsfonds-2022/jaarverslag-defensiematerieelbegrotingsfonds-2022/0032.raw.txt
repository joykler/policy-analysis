Instandhouding
De instandhouding van het materieel omvat de ramingen voor de uitgaven 
die het operationeel houden van de (wapen-)systemen met zich meebrengt. 
Voor dit artikel worden deze vooral door het Materieel Logistiek Commando 
gedaan.
De instandhoudingsuitgaven zijn € 5,5 miljoen lager dan begroot door met 
name lagere uitgaven aan operationele wielvoertuigen.
Daarnaast zijn de instandhoudingsuitgaven van de grootste land wapen­
systemen weergegeven in onderstaande tabel. De instandhoudingsuit­
gaven per wapensysteem bevatten de uitgaven van alle defensieonderdelen 
voor deze wapensystemen. Deze informatie wordt extracomptabel 
bijgehouden en is niet direct uit de administratie af te leiden. Een optelling 
van de bedragen in deze tabel sluit daarom niet aan bij de cijfers uit de tabel 
budgettaire gevolgen van beleid, omdat sprake is van een andere 
doorsnede van de instandhoudingsuitgaven. In de budgettaire tabel aan 
het begin van het artikel zijn de uitgaven door de defensieonderdelen aan 
land instandhouding opgenomen, inclusief uitgaven aan wapensystemen 
van andere defensieonderdelen en de uitgaven aan kleinere systemen. Deze 
informatie komt direct uit de administratie.
Tabel 11 Instandhoudingsuitgaven (in miljoenen euro)
Verwachte 
uitgaven 2022 
(conform DMF Gerealiseerde 
Wapensysteem 2022) uitgaven 2022 Verschil
Grondgebonden Luchtverdediging 52,3 25,3 ‒ 27,0
CV9035NL Infanterie Gevechtsvoertuigen 47,0 36,7 ‒ 10,3
Pantserwielvoertuigen 31,7 31,5 ‒ 0,2
Artillerie 26,7 17,1 ‒ 9,6
Ondersteunende tanks 15,6 9,8 ‒ 5,8
Wissellaadsystemen en trekkeropleggercombinaties 15,5 14,5 ‒ 1,0
Vrachtwagens 17,5 16,0 ‒ 1,5
Unmanned Aerial Vehicles 24,6 15,6 ‒ 9,0
Over-/onderprogrammering
Defensie raamt in het begrotingsjaar meer investeringen dan het budget dat 
daarvoor beschikbaar is. Dit is de overprogrammering. Onzekerheden - denk 
bijvoorbeeld aan vertragingen en/of onvoorziene omstandigheden - kunnen 
de geraamde investeringen vertragen. Door meer investeringen te 
programmeren wordt zoveel als mogelijk getracht te voorkomen dat vertra­
gingen bij individuele projecten leiden tot onderrealisatie van het 
beschikbare budget. Overprgrammering is zodoende een instrument voor 
tijdige en doelmatige implementatie van afzonderlijke projecten en 
budgetten. Omdat niet meer uitgegevan kan worden dan het beschikbare 
budget, vindt op overprogrammering geen realisatie plaats. De geraamde 
overprogrammering schuift door naar latere begrotingsjaren.
Tweede Kamer, vergaderjaar 2022–2023, 36 360 K, nr. 1 32
