het eerste advies gekregen om de vergoeding van Statenleden en de 
vergoeding van algemeen bestuursleden te verhogen. Besluitvorming 
hierover volgt in 2023. Op 1 juli is de Wet aanpassing Appa en enkele andere 
wetten in werking getreden (Stb 2021, nr. 328). Met deze aanpassing zijn 
de pensioenaanspraken van politieke ambtsdragers volledig gelijkge­
trokken met de pensioenaanspraken van overheidswerknemers in de pensi­
oenregeling Algemeen Burgerlijk Pensioenfonds.
Programma Weerbaar bestuur gestart
Het is in een democratie cruciaal dat bestuurders en volksvertegenwoor­
digers hun ambt veilig kunnen uitoefenen en weerbaar zijn tegen onder­
mijnende invloeden. In dat licht is in 2022 het programma Weerbaar Bestuur 
van start gegaan, onder andere in samenwerking met het ministerie van 
Justitie en Veiligheid. Het hoofddoel van dit programma is het verhogen van 
de weerbaarheid van decentrale politieke ambtsdragers en de ambtelijke 
organisatie tegen ondermijnende invloeden en andere vormen van 
oneigenlijke druk. Provincies hebben in 2022 een eenmalige bijdrage 
gekregen van € 400.000,- per provincie om de slagkracht van, met name 
kleinere, gemeenten tegen ondermijnende invloeden te vergroten.
Regiodeals, elke regio telt
Met de Regio Deals werken regionale partijen en het Rijk samen als partners 
om de kwaliteit van leven, wonen en werken van inwoners en ondernemers 
te vergroten. In 2022 is de verantwoordelijkheid voor de lopende Regio 
Deals overgegaan van de minister van Landbouw, Natuur en Voedselkwa­
liteit naar de minister van BZK. De minister van BZK heeft op 15 april de 
jaarlijkse voortgangsrapportage van de dertig lopende Regio Deals naar 
de Tweede Kamer gestuurd, tegelijkertijd met de contouren voor de 
inrichting van de vierde tranche. (Kamerstukken II 2021/22, 29697, nr. 108). 
Deze was opengesteld van 15 juli tot en met 15 november 2022. In totaal 
hebben 23 regio’s een voorstel ingediend. Besluitvorming over deze 
voorstellen vindt in het eerste kwartaal van 2023 plaats.
Dit kabinet zet in op sterke regio´s aan de grens door interbestuurlijk te 
werken aan de (gebieds)opgaven in deze regio’s én door het versterken van 
de grensoverschrijdende samenwerking met grensregio’s in onze 
buurlanden. Over deze inzet is de Tweede Kamer in mei 2022 geïnformeerd 
(Kamerstukken II 2021/22, 32851, nr. 75). De minister van BZK heeft namens 
het kabinet samen met de provincie Zeeland en gemeente Vlissingen en 
de andere betrokken partijen weer verder stappen gezet in de uitvoering van 
pakket Wind in de zeilen. In december 2022 is de vijfde voortgangsrap­
portage van Wind in de zeilen aangeboden aan de Tweede Kamer.
3 Duurzaam wonen voor iedereen
Volkshuisvesting is terug van weggeweest als kerntaak van de overheid. In 
de Nationale Woon- en Bouwagenda en de zes afzonderlijke programma’s 
voor de volkshuisvesting hebben we dit jaar ambitieuze doelstellingen 
neergezet. BZK wil ervoor zorgen dat er meer betaalbare woningen komen, 
dat woonlasten beter te dragen zijn, dat woningen duurzamer worden en 
dat kwetsbare wijken meer perspectief krijgen. We willen de komende jaren 
niet alleen meer betaalbare woningen bouwen, maar ook zorgen voor 
voldoende woningen voor aandachtsgroepen en ouderen, en zorgen dat 
woningen op de gewenste plaatsen komen, duurzaam en toekomstbe­
stendig zijn.
Tweede Kamer, vergaderjaar 2022–2023, 36 360 VII, nr. 1 16
