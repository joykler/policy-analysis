Figuur 1.2.2 Aantal werklozen en vacatures (in duizenden)
Bron: CBS
Hoge inflatie en beperkte loongroei hebben effect op koopkracht
In de tweede helft van 2021 begon inflatie wereldwijd te stijgen, zo ook in 
Nederland. Dit had op de eerste plaats te maken met het feit dat corona­
maatregelen werden afgebouwd; de economie leefde op en de toegenomen 
vraag naar zowel diensten als goederen leidde tot een opwaartse druk op 
prijzen. Tegelijkertijd zorgden lockdowns in onder andere China voor versto­
ringen in aanbodketens. Daarbovenop volgde de stijging van energie- en 
voedselprijzen, voor een belangrijk deel gedreven door de Russische oorlog 
tegen Oekraïne. Al met al leidde dit in september 2022 tot een piek in de 
inflatie van 14,5 procent jaar-op-jaar. Over het geheel van 2022 bedroeg de 
inflatie gemiddeld genomen 10,0 procent.
Een nadere opsplitsing laat zien dat het inflatiecijfer voor een belangrijk deel 
verklaard kan worden door hoge energieprijzen, al is met name in de laatste 
maanden van 2022 de inflatiedruk verbreed naar andere consumptiecate­
gorieën, zoals voedsel en diensten. Dit geldt niet alleen voor Nederland, 
maar ook voor veel andere landen.
Tot slot is de hoogte van het inflatiecijfer voor een deel toe te schrijven aan 
de meetmethode voor inflatie van het CBS. Het CBS gebruikt de prijzen in 
nieuwe energiecontracten voor het bepalen van de inflatie, maar neemt 
daarmee niet de prijzen van bestaande contracten van huishoudens mee. 
Daardoor is het gemeten (energie)inflatiecijfer bij forse prijsstijgingen 
hoger dan de daadwerkelijk ervaren inflatie door huishoudens. Omgekeerd 
geldt dit ook: als de energieprijzen fors dalen, zou deze meetmethode de 
9
daadwerkelijk ervaren inflatie onderschatten. 
De hoge inflatie en de krappe arbeidsmarkt vertaalden zich in 2022 nog niet 
direct in fors hogere lonen. De cao-loongroei in 2022 bedroeg 3,3 procent 
ten opzichte van 2021. Alhoewel de cao-loongroei daarmee ver onder het 
inflatiecijfer bleef, accelereerde deze wel: van 2,6 procent loonstijging in 
januari ten opzichte van januari vorig jaar, steeg de loongroei naar 3,9 
procent in december ten opzichte van december vorig jaar.
9
 Zie voor meer informatie: CBS.nl, ‘CBS introduceert nieuwe meetmethode energieprijzen’, 2 maart 
2023. Link.
Tweede Kamer, vergaderjaar 2022–2023, 36 360, nr. 1
