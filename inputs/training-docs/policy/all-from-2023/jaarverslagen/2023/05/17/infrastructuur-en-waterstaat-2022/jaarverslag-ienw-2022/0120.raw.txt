4.7 Artikel 19 Uitvoering Milieubeleid en Internationaal
A. Algemene doelstelling
IenW zet zich in het internationale domein in voor een klimaatbestendige en 
duurzame infrastructuur en leefomgeving. Met het agenderen van 
onderzoek en beleid, de ontwikkeling van internationale beleidsinstru­
menten, de uitwisseling van kennis en expertise, het creëren van draagvlak 
en het versterken van marktkansen voor de Nederlandse IenW-sectoren, zet 
IenW gericht in op internationale samenwerking met overheden, bedrijfs­
leven en kennisinstellingen om de klimaatweerbaarheid, duurzaam 
waterbeheer, slimme en groene mobiliteit en circulaire economie in binnen- 
en buitenland te versterken.
Tabel 51 Samenvatting budgettaire gevolgen van beleid art.19
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 56.811 54.909 69.771 70.348 15.680 46.119 ‒ 30.439
Uitgaven 55.953 55.891 68.125 73.422 11.452 46.411 ‒ 34.959
2 Internationaal beleid coördinatie en 
55.953 55.891 68.125 73.422 11.451 46.411 ‒ 34.960
samenwerking
Ontvangsten 501 5.780 2.811 1.868 1.960 0 1.960
B. Rol en verantwoordelijkheid
Regisseren
De Minister van IenW regisseert de inhoudelijke lijn voor de nationale 
inbreng in de ontwikkeling van het Europese en het mondiale transport- en 
milieubeleid. Meer specifiek is de Minister van IenW verantwoordelijk voor:
– De uitvoering van de voor IenW relevante SDG's uit de 2030 Agenda voor 
duurzame ontwikkeling.
– De regie op de internationale aspecten van het IenW-beleid, inclusief 
het politieke optreden en de vertegenwoordiging in de betreffende inter­
nationale gremia. Daartoe horen onder andere de Transport- en 
Milieuraad van de EU, de UNECE, de OESO, OESO-ITF en UN 
Environment.
– Het opstellen en uitdragen van de Nederlandse inzet in internationaal 
kader bij de vaststelling van normen en plafonds, de vertaling daarvan 
naar Nederlandse wet- en regelgeving en de verdeling van doelstel­
lingen over sectoren en milieuthema's.
– De nationale en Europese beleidscoördinatie op het gebied van satel­
lietnavigatie en de IenW-inzet op het gebruik van satellietdata en satel­
lietnavigatie.
Het internationale IenW-beleid vindt niet alleen zijn grondslag in dit beleids­
artikel. Specifieke rollen en verantwoordelijkheden van de Minister op de 
verschillende beleidsterreinen van IenW zijn bij de betreffende artikelen 
vermeld.
Tweede Kamer, vergaderjaar 2022–2023, 36 360 XII, nr. 1
