4.9 Artikel 9 Nabestaanden
A. Algemene doelstelling
De overheid beschermt nabestaande partners en wezen voor zover nodig 
tegen de financiële gevolgen van het verlies van partner of ouders. 
De overheid vindt dat mensen die geconfronteerd zijn met het overlijden 
van hun partner of ouder(s) en die vanwege de zorg voor een kind of 
arbeidsongeschiktheid niet (volledig) in een eigen inkomen kunnen 
voorzien, verzekerd moeten zijn van financiële ondersteuning. Daarom 
regelt zij in deze gevallen op grond van de Algemene nabestaandenwet 
(Anw) een nabestaandenuitkering voor de overblijvende partner en een 
wezenuitkering voor kinderen die beide ouders hebben verloren.
Inwoners van Caribisch Nederland die geconfronteerd zijn met het 
overlijden van hun partner of ouder(s), hebben op grond van de Algemene 
weduwen- en wezenverzekering (AWW) recht op een uitkering.
B. Rol en verantwoordelijkheid
De Minister financiert de inkomensondersteuning met begrotingsgefinan-
cierde uitkeringsregelingen. Bij de premiegefinancierde uitkeringsrege­
lingen regisseert de Minister. Zij is in deze rollen verantwoordelijk voor:
– de vormgeving, het onderhoud en de werking van het stelsel van wet- 
en regelgeving;
– de vaststelling van het niveau van de uitkeringen van de onderscheiden 
regelingen;
– de sturing van en het toezicht op de rechtmatige, doeltreffende en 
doelmatige uitvoering door de SVB;
– de organisatie van de eigen uitvoering binnen het verband van de 
Rijksdienst Caribisch Nederland (RCN).
C. Beleidsconclusies
Anw
In 2022 is geen nieuw beleid gemaakt. Dit is conform de verwachting zoals 
opgenomen in de begroting.
Verhoging AWW Caribisch Nederland
Om toe te werken naar het ijkpunt sociaal minimum op Caribisch Nederland 
moeten de inkomens worden verhoogd en de kosten van levensonderhoud 
worden verlaagd. Via het amendement Wuite c.s. (Kamerstukken II 2021/22, 
35 925 IV, nr. 12) zijn de minimumuitkeringen, waaronder de Algemene 
Weduwen- en Wezenwet (AWW), per 1 januari 2022 verhoogd met 10% 
(inclusief inflatiecorrectie). Het kabinet zet de komende jaren de volgende 
stappen om in 2025 het ijkpunt sociaal minimum te behalen.
Tweede Kamer, vergaderjaar 2022–2023, 36 360 XV, nr. 1
