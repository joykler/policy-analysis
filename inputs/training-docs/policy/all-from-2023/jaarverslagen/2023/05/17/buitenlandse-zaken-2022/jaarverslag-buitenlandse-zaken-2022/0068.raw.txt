leidinggevenden en werving, selectie en doorstroom van medewerkers. BZ 
haalt de doelstellingen op medewerkers met een migratieachtergrond. Voor 
participatie van collega’s met een (arbeids)beperking groeit zowel het 
bewustzijn in de organisatie als de realisatie (vooral Binnenwerk). Voor 
LHBTIQ+-inclusie hoort BZ ook dit jaar weer tot de top: nummer twee in 
de categorie overheid bij de benchmark van Work Place Pride, waarmee 
overigens niet is gezegd dat BZ daar geen verdere ambitie meer heeft. Voor 
genderpariteit blijven resultaten vooralsnog achter bij de BZ-doelstelling 
(50% vrouwen op hogere functies in 2025). Per zomer 2022 is van de Plaats­
vervangend Directeuren-Generaal/directeuren 43% vrouw en van de Chefs 
de Poste 38% vrouw.
Verkenning Racisme 
Op 12 december 2022 werd een verkennend onderzoek naar racisme bij 
het ministerie van Buitenlandse Zaken openbaar gemaakt. Dit rapport 
schetst met citaten uit diepte-interviews een indringend beeld van de 
vormen waarin racisme zich manifesteert en hoe dit door de medewerkers 
op het departement en op de posten in het buitenland wordt ervaren.
Een projectgroep, bestaande uit de directeuren van de inhoudelijk meest 
betrokken directies en onder leiding van de Plaatsvervangend Secretaris-
Generaal, zet de aanbevelingen uit de verkenning om in concrete acties. 
Deze moeten leiden tot structurele veranderingen van zowel de cultuur als 
de processen van de organisatie. De uitwerking van de aanbevelingen 
verloopt langs drie sporen: 1) erkenning, bewustwording en structurele 
cultuurverandering; 2) verbeteren en vereenvoudigen van de meldings­
structuur; 3) bouwen aan een organisatie waar voor racisme, discriminatie 
en andere vormen van uitsluiting geen plaats is.
De verkenning heeft veel losgemaakt in de organisatie en er is duidelijk 
behoefte aan informatie, meedenken en meepraten. Via periodieke commu­
nicatie worden collega’s wereldwijd op de hoogte gehouden van de activi­
teiten van de projectgroep. Collega’s richten zich ook buiten deze kanalen 
tot (leden van) de projectgroep met creatieve ideeën over mogelijke stappen 
die bijdragen aan de noodzakelijke veranderingen. Verschillende sociale 
netwerken organiseren eigen activiteiten om het gesprek hierover op gang 
te houden.
Integriteit, veilige werkomgeving, diversiteit en inclusie
Een veilige werkomgeving, integer gedrag en diversiteit & inclusie 
(hieronder afgekort tot D&I) zijn voor het ministerie van Buitenlandse Zaken 
belangrijke onderwerpen. Ook in 2022 kregen zij brede aandacht, ook omdat 
uit het in 2021 rijksbreed gehouden Medewerkertevredenheidsonderzoek 
(MTO) bleek dat te veel BZ-collega’s zich (nog) niet veilig voelen in de 
organisatie. Tevens bleek uit het externe onderzoek naar meldingsbe­
reidheid bij BZ dat deze laag ligt. Publicatie van het eindrapport met 
bevindingen en adviezen, vergezeld van een managementreactie, volgen 
begin 2023. In de algehele aanpak van de directie Veiligheid, Crisiscoördi­
natie en Integriteit (VCI) lag de focus in 2022 zowel op aandacht voor 
preventie, als voor repressie (reactief).
Preventie
Er is gewerkt aan een nieuwe ministeriële klachtenregeling en een nieuwe 
Klachtencommissie is samengesteld. Er zijn twee nieuwe factsheets over 
seksuele intimidatie ontwikkeld. Voor leidinggevenden die binnen hun team 
de onderwerpen integriteit en een veilige werkomgeving willen bespreken 
werden enkele nieuwe middelen met betrekking tot het voorkomen van 
Tweede Kamer, vergaderjaar 2022–2023, 36 360 V, nr. 1
