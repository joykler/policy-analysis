De Raad van State adviseerde over het wetsvoorstel Verbetering beschik­
baarheid zorg voor jeugdigen. Eind 2022 presenteerden we een plan om 
de rechtsbescherming in de jeugdbescherming te verbeteren. Gestart is met 
concrete verbeteringen die zonder wetswijziging mogelijk zijn.
Over de toekomst van interlandelijke adopties besloot het kabinet dat inter­
landelijke adoptie mogelijk moet zijn. Dit zolang er in herkomstlanden geen 
alternatieven zijn die minder ingrijpend zijn, en het ontwikkelperspectief van 
een kind ermee is gediend. Het doel is dat landen van herkomst zelf 
passende opvang (kunnen) gaan bieden. Om deze verandering handen en 
voeten te geven is na een selectieprocedure het voorstel van Stichting 
Wereldkinderen geselecteerd voor de vorming van één centrale bemidde­
lingsorganisatie. Ook stelden we criteria vast voor het beoordelen van 
adoptierelaties met landen van herkomst. Hiermee selecteerden we landen 
van waaruit adoptie weer mogelijk wordt.
1.8 Jeugdcriminaliteit: zwaardere delicten door jonge daders
In 2022 werkten we aan de preventieparagraaf van het Coalitieakkoord. 
Onderdeel daarvan is de brede preventie aanpak van (georganiseerde en 
ondermijnende) jeugdcriminaliteit, met o.a. een domein overstijgende 
wijkaanpak en de inzet van kansrijke en effectief bewezen interventies. Uit 
de Monitor Jeugdcriminaliteit 2020 bleek dat er sprake is van een concen­
tratie van jeugdcriminaliteit bij bepaalde risicojongeren in een beperkt 
aantal wijken. In 2022 deed het WODC hiernaar onderzoek. Dat gaf o.a. 
een beeld van hotspots van (geregistreerde) jeugdcriminaliteit. Dit beeld 
ondersteunt het belang van de (domeinoverstijgende gebiedsgerichte) 
preventieve aanpak van jeugdcriminaliteit. In 2022 is deze aanpak gestart in 
15 gemeenten die geprioriteerd zijn in het kader van het Nationaal 
Programma Leefbaarheid en Veiligheid (NPLV). Deze aanpak stimuleert de 
(door)ontwikkeling van kansrijke maatregelen en de uitrol van effectief 
bewezen interventies. Zo is de interventie Alleen Jij Bepaalt Wie Je Bent nu 
in ruim 30 gemeenten ingezet.
In 2022 is een verbeterde versie ingevoerd van de risicotaxatie door het 
Landelijk Instrumentarium Jeugdstrafrechtketen. Ook is het actieplan 
Wapens en Jongeren geëvalueerd en is het interdepartementaal beleids­
onderzoek jeugdcriminaliteit Werken aan een effectievere detentie van 
jeugdigen afgerond.
1.9 Passende en effectieve juridische instrumenten
Gewijzigde Wet Bibob
6
Op 1 oktober 2022 trad de gewijzigde wet Bibob in werking. Met deze wet 
kan een bestuursorgaan organisaties controleren die een vergunning of 
subsidie aanvragen, die gebouwen of grond willen (ver)kopen of op een 
andere manier zaken willen doen met het bestuursorgaan. De gewijzigde 
wet reikt verder en geeft meer mogelijkheden voor informatiedeling. 
Bovendien is er nu een register waarin bestuursorganen hun conclusies 
kunnen bijhouden en informatie kunnen opvragen via het Landelijke Bureau 
Bibob.
Nieuwe gegevenswet voor politie- en justitiedomein
6
 Bibob staat voor ‘Bevordering integriteitsbeoordelingen door het openbaar bestuur’.
Tweede Kamer, vergaderjaar 2022–2023, 36 360 VI, nr. 1 17
