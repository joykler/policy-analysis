geven. Daarnaast ondersteunt het Rode Kruis de gemeentelijke opvanglo­
caties met uiteenlopende dienstverlening zoals Humanitaire Servicepunten, 
gespecialiseerd vervoer, hygiëne kits.
Regeling Medische Zorg voor ontheemden uit Oekraïne (RMO)
De Europese Richtlijn Tijdelijke Bescherming (2001/55 EG) geeft 
ontheemden uit Oekraïne onder meer recht op medische zorg. In de verza­
melbrief over de opvang van ontheemden uit Oekraïne van 24 juni 2022 is 
de Tweede Kamer geïnformeerd over het besluit dat de Staatssecretaris van 
Justitie en Veiligheid de verantwoordelijkheid draagt voor de organisatie 
van de beschikbaarheid van zorg, analoog aan diens verantwoordelijkheid 
voor asielzoekers, met als de doel de organisatie van medische zorg en Wlz-
verblijfszorg goed te organiseren. Om hieraan invulling te geven heeft het 
Ministerie van Justitie en Veiligheid met ondersteuning van het Ministerie 
van Volksgezondheid Welzijn en Sport gewerkt aan een Regeling Medische 
Zorg voor Ontheemden uit Oekraïne (RMO). Het uitgangspunt hierbij is 
geweest het zoveel mogelijk kopiëren van bestaande systemen, contracten, 
en de aanspraken, zoals deze ook is opgenomen in de regeling medische 
zorg asielzoekers (RMA). Vanaf 1 juli 2022 komt medische zorg voor 
ontheemden uit Oekraïne met burgerservicenummer ten laste van de RMO.
Tolken
De wet verplicht zorgverleners om begrijpelijk te communiceren met 
patiënten. Dat betekent dat bij een taalbarrière een professionele talentolk 
moet worden ingezet. Omdat de ontheemden uit Oekraïne niet onder het 
COA vallen, waar talentolken voor asielzoekers beschikbaar worden gesteld, 
wordt gebruikt gemaakt van het inkoopcontract van het ministerie van 
Justitie en Veiligheid.
Oprichting DG OEK en NOO
Het kabinet heeft besloten tot oprichting van programma Directoraat-
Generaal Oekraïense ontheemden (DG OEK) en de Nationale Opvang 
Organisatie (NOO). DGOek wordt belast met beleidscoördinatie, onder­
steuning en planvorming ten behoeve van de opvang van Oekraïense 
ontheemden. De NOO heeft als taak om bij te dragen aan het realiseren van 
voldoende opvanglocaties en het beschikbaar stellen van de benodigde 
basisvoorzieningen.
4. Beleidsartikelen
4.1 Artikel 31: Politie
Tweede Kamer, vergaderjaar 2022–2023, 36 360 VI, nr. 1
