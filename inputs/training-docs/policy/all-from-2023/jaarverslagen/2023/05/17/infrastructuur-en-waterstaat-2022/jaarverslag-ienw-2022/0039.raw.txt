duurzaam gebruik van de Noordzee volgens de Kaderrichtlijn Mariene 
Strategie, en geeft nadere uitwerking aan de Nationale Omgevingsvisie 
(NOVI) en afspraken uit het Akkoord voor de Noordzee.
Beoordeling primaire keringen 
Waterschappen en Rijkswaterstaat hebben in 2022 gewerkt aan de 
beoordeling van de primaire keringen in relatie tot de nieuwe waterveilig­
heidsnormen. Eind 2022 zijn alle beoordelingen tijdig afgerond (inclusief 
de conformiteitstoets door de Inspectie Leefomgeving en Transport (ILT)).
Daar waar nodig worden de primaire waterkeringen versterkt via het 
Hoogwaterbeschermingsprogramma, om in 2050 overal te voldoen aan 
de veiligheidsnormen.
Nationaal Groeifonds
De twee proposities NL2120 en Groeiplan Watertechnologie zijn aangepast 
en eind 2022 opnieuw ingediend ter beoordeling door commissie-NGF. Dit 
betreffen reserveringen binnen het Nationaal Groeifonds. Begin 2023 
besluit de Commissie-NGF over toekenning van deze aangepaste 
proposities.
Beleidstafel wateroverlast en hoogwater
De beleidstafel heeft haar eindrapport in december 2022 opgeleverd. De 
hoofdboodschap is dat wateroverlast als gevolg van dit soort extreme 
omstandigheden ook in de toekomst niet te voorkomen is en dat dit ook in 
andere delen van Nederland tot grote impact kan leiden. Eenvoudige 
maatregelen ter preventie zijn niet mogelijk door de grote opgave die de 
extreme neerslag met zich meebrengt. De beleidstafel vindt het van groot 
belang om de gevolgen van extreme neerslag te beperken en daarmee 
maatschappelijke ontwrichting te voorkomen. De beleidstafel voegt daartoe 
twee nieuwe aspecten toe aan het Nederlands waterbeleid: waterbewustzijn 
en klimaatrobuust herstel. Daarmee gaat de meerlaagsveiligheid van 3 naar 
5 lagen.
Programmadirectie Klimaatadaptatie en Water Internationaal (KAWI) 
Het klimaat verandert snel en de gevolgen zijn duidelijk merkbaar in 
Nederland én in het buitenland. Nederland richt zich op kennisuitwisseling, 
kennisontwikkeling en als spil in het aanjagen van actie in de wereld op 
klimaatadaptatie en waterbeheer. IenW heeft veel ervaring en kennis in huis, 
mede via de agentschappen en RWS, en wordt door internationale partijen 
in toenemende mate gevraagd om kennis, advies en samenwerking. Dit 
heeft zich vertaald in een actieve opstelling rond de mondiale klimaatuitda­
gingen en concrete inzet daarop, zowel via het multilaterale als bilaterale 
kanaal. Dit in nauwe samenwerking met ministerie van Buitenlandse Zaken 
en andere ministeries.
In 2022 is een nieuwe eigenstandige programmadirectie ‘Klimaatadaptatie 
en Water Internationaal’ (KAWI) onder de DGWB-structuur vormgegeven. 
De nieuwe programmadirectie heeft een eigen programmaplan en focus. 
Het jaar 2022 stond daarmee in het licht van het bouwen van nieuwe initia­
tieven en programma’s die versterkend zijn op het verbinden van ‘halen en 
brengen van kennis’ en gericht op een actiegerichte inzet met belangrijke 
(multilaterale) mijlpalen zoals de COP27, VN Water 2023 conferentie en 
regulieren UNGA’s. Hierbij is de klimaatagenda en de SDG agenda leidend 
met een focus op 2030.
Tweede Kamer, vergaderjaar 2022–2023, 36 360 XII, nr. 1 39
