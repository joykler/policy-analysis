Financieren/regisseren
De Minister van EZK is verantwoordelijk voor toegepast onderzoek en 
innovatie en werkt nauw samen met de Minister van OCW, die verantwoor­
delijk is voor het stelsel van (fundamenteel) onderzoek en wetenschap en 
de verwevenheid met onderwijs. De Minister van EZK coördineert het 
missiegedreven innovatiebeleid en financiert het ontwikkelen en benutten 
van hoogwaardig (internationaal) publiek gefinancierd onderzoek en 
technologie, inclusief publiek-private samenwerking door onder meer:
– de TO2-instituten TNO (inclusief ECN per 1 april 2018), Deltares, MARIN 
en NLR te financieren; 
– gezamenlijke regie met OCW op de publiek-private samenwerking via 
NWO, waarbij EZK een deel van NWO-TTW subsidieert;
– cofinanciering van de EFRO-programma’s (Europees Fonds Regionale 
Ontwikkeling); voor de EFRO-programma’s binnen Nederland draagt 
de Minister systeemverantwoordelijkheid;
– het bevorderen van innovatiegericht inkopen door overheden;
– het Nationaal Groeifonds (NGF) te benuten om onderzoeks- en innova­
tieprojecten te financieren die structureel het groeivermogen 
versterken.
Een goed functionerend en maatschappelijk verantwoord bedrijfsleven 
door het creëren van excellente randvoorwaarden voor ondernemerschap 
en innovatie
Stimuleren
De Minister stimuleert een goed functionerend en maatschappelijk 
verantwoord bedrijfsleven door onder meer:
– het aanbieden van een pakket van fiscale ondernemersstimulering 
gericht op zelfstandig ondernemerschap, bedrijfsoverdrachten en 
bedrijfsinvesteringen; daarnaast biedt het bedrijvenbeleid een samen­
hangend aanbod van financieringsinstrumenten om gewenste investe­
ringen in bedrijven en projecten mogelijk te maken die onvoldoende 
financiering in de markt kunnen aantrekken (zie ook artikel 3 van deze 
begroting);
– het versnellen van de toepassing van digitalisering door het mkb via 
de programma’s «versnelling digitalisering MKB», «smart industry», de 
«retailagenda» en het identificeren en helpen opschalen van (regionale 
of sectorale) best practices op het gebied van digitalisering.
Regisseren
De Minister regisseert en coördineert de condities voor een gezond en 
maatschappelijk verantwoord bedrijfsleven door onder meer:
– samenwerking met de relevante regionale netwerken en partners;
– informeren en ondersteunen van ondernemers (van het starten van 
een bedrijf tot het vinden van een opvolger) via de Kamer van 
Koophandel (KvK);
– het bevorderen van de oprichting en groei van startups naar scale-ups, 
o.a. door de inzet van TechLeap;
– mkb-ondernemers beter bij wet- en regelgeving betrekken via MKB-
toets en het toegankelijker maken van aanbestedingen voor het mkb;
– het regisseren en uitvoeren van het Programma «Merkbaar betere 
regelgeving en dienstverlening 2018–2021»;
– eerlijk en verantwoord handelsverkeer te bevorderen via afspraken, 
gedragscodes of regelgeving (corporate governance, franchise, 
betaalme.nu);
Tweede Kamer, vergaderjaar 2022–2023, 36 360 XIII, nr. 1
