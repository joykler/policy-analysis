Uitgaven
Subsidies
Sociaal economische positie boeren
Op het budget subsidie Sociaal economische positie is voor € 44,5 mln. aan 
hogere lasten gerealiseerd ten opzichte van de vastgestelde begroting. Ten 
opzichte van de ontwerpbegroting heeft er in de eerste incidentele 
suppletoire begroting van 2022 een verhoging van de uitgaven € 25,5 mln. 
plaatsgevonden. Het betrof uitgaven voor het van het steunpakket voor 
het eerste kwartaal 2022 voor de voortzetting van de Ongedekte Vaste 
Kosten regeling voor de land- en tuinbouw (OVK) (Kamerstuk 2021Z23466).
Hiernaast zijn de uitgaven voor de nadeelcompensatieregeling vervroegd 
verbod pelsdierhouderij en een uitbreiding van de OVK in de eerste 
suppletoire begroting met € 45,4 mln. verhoogd. Daarnaast zijn in 2022 
middelen voor de regeling voor de Tegemoetkoming waterschade aan de 
begroting toegevoegd. Totaal is hiervan circa € 2,8 mln (plus saldo mutatie 
op dit artikel) als tegemoetkoming uitgekeerd. De uitvoering van regeling is 
in 2022 nagenoeg afgerond. Daarnaast is in 2022 € 2,0 mln vrijgevallen bij 
de Brede Weersverzekering. Vrijval van deze middelen was mogelijk, door 
inzet van resterende EU middelen (niet bij beleidsartikel zichtbaar).
Duurzame veehouderij
Op het subsidiebudget Duurzame Veehouderij zijn € 269,5 mln. lagere 
uitgaven gerealiseerd. Dit wordt veroorzaakt door uitgaven die op een ander 
onderdeel worden verantwoord, zoals het budget voor de Maatregel 
Gerichte Aankoop. Het budget voor de Maatregel Gerichte Aankoop (€ 249,3 
mln.) wordt aan de provincies beschikbaar gesteld via een specifieke 
uitkering en wordt daarom verantwoord onder ‘bijdrage aan medeover­
heden’. Ook zijn middelen voor de uitvoering van het Klimaatakkoord op 
landbouw en landgebruik onder meer gebruikt voor pilots en demo’s op 
het gebied van methaan- en ammoniakreductie van mest, en is er onderzoek 
uitgevoerd naar de integrale aanpak methaan en ammoniak via het voer- en 
dierspoor. In totaal gaat het om een bedrag van ongeveer € 6,0 mln. Deze 
middelen worden verantwoord bij artikel 23.
Daarnaast is er voor Emissiearm (eiwitarm) veevoer sprake van een 
verlaging van de uitgaven (minus circa € 2,3 mln). Deze verlaging komt met 
name door een overheveling van middelen naar artikel 23 ten behoeve van 
de voerpilot gangbare melkveehouderij (Koe & Eiwit).
De uitgaven zijn daarnaast verlaagd door vertraging in de derde 
openstelling van de Corona Dierentuinregeling. Hierdoor vinden de 
betalingen plaats in 2023 in plaats van 2022. Het betreft een bedrag van 
€ 12.9 mln.
Glastuinbouw en weerbare planten en teeltsystemen
Op het budget glastuinbouw en weerbare planten en teeltsystemen zijn in 
2022 voor € 46,3 mln. aan hogere uitgaven gerealiseerd.
De afwijking in ten opzichte van de vastgestelde wordt met name verklaard 
door een verhoging van € 30,5 mln van middelen voor de subsidieregeling 
Energie-efficiëntie glastuinbouw (EG). Hieraan was behoefte vanwege de 
oorlog in de Oekraïne en de sterk gestegen energieprijzen. Bij 1e suppletoire 
(plus circa € 9,5 mln) en vervolgens ook bij Miljoenennota/2e suppletoire 
Tweede Kamer, vergaderjaar 2022–2023, 36 360 XIV, nr. 1 45
