departementale begrotingsadministratie wordt het verplichtingen-
kasstelsel toegepast. Verder werkt het Ministerie van Buitenlandse Zaken 
met een vooraf vastgestelde wisselkoers ten opzichte van buitenlandse 
valuta (de corporate rate). Deze koers wordt samen met de presentatie van 
de begroting vastgesteld. Ontvangsten worden verantwoord op de 
ontvangsten artikelonderdelen van beleidsartikel 5 met uitzondering van 
de ontvangsten op risicoregelingen van beleidsartikel 1.
Controleverklaring en auditrapport
In het kader van de wettelijke controletaak voert de Auditdienst Rijk jaarlijks 
onderzoek uit naar: 
a. de financiële verantwoordingsinformatie in de jaarverslagen, bedoeld in 
de artikelen 1.1 en 2.31 van de Comptabiliteitswet 2016; 
b. de niet-financiële verantwoordingsinformatie in de jaarverslagen, 
bedoeld in de artikelen 1.1 en 2.31 van de Comptabiliteitswet 2016. 
Daarnaast voert de Auditdienst Rijk onderzoek uit naar het begrotings­
beheer, het financieel beheer, de materiële bedrijfsvoering en de daartoe 
bijgehouden administraties van het Rijk. 
Over de belangrijkste bevindingen van deze onderzoeken en van eventuele 
onderzoeken naar overige aspecten van de bedrijfsvoering brengt de ADR 
verslag uit in het jaarlijkse auditrapport waarin zowel hoofdstuk V als XVII 
zijn opgenomen.
Tweede Kamer, vergaderjaar 2022–2023, 36 360 XVII, nr. 1 12
