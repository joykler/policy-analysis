3. Gemiddelde nitraatconcentratie per liter in uitspoelend water onder 
landbouwbedrijven
Het mestbeleid is de implementatie van de EU-Nitraatrichtlijn, gericht op 
het terugdringen van uit- en afspoeling van nutriënten uit de landbouw tot 
op of onder het niveau van 50mg Nitraat/l, om verontreiniging van grond 
en oppervlaktewater te verminderen en te voorkomen. Elke lidstaat dient 
per vier jaar een actieprogramma te ontwikkelen dat moet leiden tot een 
nutriëntenuitspoeling op of onder het genoemde niveau. Het zesde Actie­
programma Nitraatrichtlijn liep tot 2022. Effecten van actiepro gramma’s zijn 
eerst volledig zichtbaar vijf jaar na afloop van het programma. Het 
mestbeleid draagt ook bij aan het bereiken van de doelen van de Kader 
richtlijn Water van chemisch schoon en ecologisch gezond water.
4. Energie-efficiency VGI
Het MJA3-convenant voor VGI sectoren liep in 2020 af. De Energie ef ficiency
index Voedings- en genotmiddelenindustrie geeft aan hoeveel energie 
bedrijven in een bepaald jaar bespaard hebben ten opzichte van het peiljaar, 
2005. Daarbij wordt onderscheid gemaakt tussen procesefficiëntie, ketene 
fficiëntie en duurzame energie. Dit betreft de definitieve vaststelling van 
de cijfers van 2020.
5. CO2 emissie glastuinbouw
In de jaarlijkse Energiemonitor Glastuinbouw van Wageningen Economic 
Research (WEcR) wordt o.a. de CO2-emissie van de glastuinbouw gepubli­
ceerd. Dit geeft een overzicht van de ontwikkeling van de CO2-emissie van 
de sector. Cijfers over 2021 zijn nog niet beschikbaar. In de Kamerbrief 
(Kamerstuk 32 627 nr. 39) is opgenomen dat de inzet is om in 2030 indicatief 
tussen de 0,5 ‒ 1,0 Mton CO2-equivalenten (CO2 en methaan) extra te 
reduceren ten opzichte van de afspraken uit het Coalitieakkoord en Miljoe­
nennota 2021. Het voorlopige restemissiedoelstelling voor de glastuinbouw 
in 2030 een bandbreedte kent van 4,3 tot 4,8 Mton CO -equivalenten. Op 
2
basis van een nadere uitwerking van het instrumentarium uit het samen­
hangend pakket dat in de Kamerbrief wordt beschreven, wordt het reste­
missiedoel voor 2030, bij de Klimaatnota 2022 nader ingevuld. Hierbij is 
het uitgangspunt om te zorgen voor een balans tussen het restemissiedoel 
en het normerende, beprijzende en stimulerende instrumentarium. 
Overeenkomstig het Convenant CO2 emissieruimte binnen het CO2-sector­
systeem glastuinbouw 2013 ‒ 2020 worden CO2-emissie cijfers van de 
Energiemonitor glastuinbouw van WEcR gebruikt. In de toekomst zullen 
de cijfers van de KEV worden gebruikt.
6. Indicator soja import Nederland
Indicatoren voor sojaverbruik NL (import/export) en specifiek die voor het 
aandeel duurzame soja daarbinnen kunnen betrouwbaar afgeleid worden 
van de monitor duurzame agrogrondstoffen, uitgevoerd door het CBS. De 
laatste agromonitor met gegevens over soja is van 2017 met gegevens over 
2016. Momenteel wordt de laatste hand gelegd aan een opdracht aan het 
CBS om deze monitor te updaten voor soja, palmolie en (tropisch) hout met 
gegevens over 2020 en zo mogelijk aangevuld met 2018 om ook eventuele 
trends te kunnen vaststellen.
Tweede Kamer, vergaderjaar 2022–2023, 36 360 XIV, nr. 1
