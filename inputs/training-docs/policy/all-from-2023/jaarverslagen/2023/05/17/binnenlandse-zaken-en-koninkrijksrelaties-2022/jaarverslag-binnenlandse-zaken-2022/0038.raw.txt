In 2022 zijn concrete stappen gezet op het dossier grenseffecten. In 2022 is 
een traject gestart rondom de (inter)departementale inbedding en bewust­
wording van de kwaliteitseis grenseffecten in het IAK (Integraal afwegings­
kader voor beleid en regelgeving) via trainingen en monitoring en evaluatie 
van het gebruik van de kwaliteitseis grenseffecten. In het kader van het 
eerste advies van de bestuurlijke werkgroep Donner-Berx is in 2022 een 
afsluitend seminar georganiseerd over knelpunten in wet- en regelgeving 
als het gaat over grensoverschrijdende infrastructurele projecten. Op het 
nadere advies van de Bestuurlijke werkgroep is een kabinetsreactie 
gestuurd in 2022. De voorbereidingen zijn gestart om de aanbevelingen uit 
de adviezen ook in uitvoering te brengen in 2023. In maart 2022 is de grens­
landconferentie in Aken georganiseerd en zijn stappen gezet om de grens­
landagenda tussen Nederland en Noordrijn-Westfalen door te ontwikkelen. 
In augustus 2022 is de tweede Triloog tussen Nederland en Nedersaksen 
georganiseerd waarbij de samenwerkingsagenda tussen de twee 
buurlanden voor het komend jaar verder is vormgegeven. Er is in lijn met 
de City deal systematiek een Town Deal in het leven geroepen voor kleine 
en middelgrote gemeenten zodat ook zij kunnen komen tot nieuwe en 
innovatieve oplossingen voor bestaande opgaven rondom een aantrekkelijk 
woon- vestigingsklimaat. Er is tevens bestuurlijk commitment geuit voor 
een meer structurele inbedding van de organisatie van grensstatistieken 
tussen de centrale statistiekbureaus uit Nederland, Nedersaksen, Noordrijn-
Westfalen en Vlaanderen. Dit dient in 2023 te komen tot bestuurlijke 
afspraken over een inbedding hiervan in het reguliere programma van het 
CBS en bij de andere centrale statistiekbureaus in de buurlanden.
Herziening financiële verhoudingen
In het regeerakkoord is opgenomen dat, om een stabielere financiering voor 
de medeoverheden te realiseren en hun autonomie te vergroten, in de 
komende jaren een nieuwe financierings-systematiek voor de periode na 
2025 wordt uitgewerkt, waarbij de mogelijkheid voor een groter eigen 
belastinggebied wordt betrokken. Op 11 juli 2022 heeft de minister de 
Tweede Kamer geïnformeerd over de stappen die het kabinet wil zetten om 
te komen tot een nieuwe financieringssystematiek voor medeoverheden 
(Kamerstuk II 2021/22, 35925-VII, nr. 170). Deze Kamerbief bevat informatie 
over de doorwerking van de keuzes uit het Coalitieakkoord op de financiële 
situatie van medeoverheden en bevat de uitgangspunten van de nieuwe 
systematiek. De doorwerking is in samenspraak met medeoverheden in 
kaart gebracht. De uitgangspunten zijn op basis van gesprekken met de 
medeoverheden geformuleerd. Op 7 oktober heeft de minister de Tweede 
Kamer nader geïnformeerd over het vervolg van de aanpak (Kamerstuk II 
2022/23, 36200 B, nr. 10).
Normeringsystematiek
In het kader van een meer stabielere financiering heeft het kabinet het 
voorstel aan de VNG en het IPO gedaan om het volumedeel van het accres 
voor 2022–2025 vast te zetten op de stand van de Voorjaarsnota 2022. De 
VNG heeft met dit voorstel ingestemd. Het IPO heeft laten weten niet met 
dit voorstel in te stemmen. Het volumedeel van het accres is dan ook voor 
de periode 2022-2025 alleen voor de gemeenten vastgezet. Door het 
vastzetten van het volumedeel van het accres voor gemeenten zijn bij zowel 
het Rijk als de gemeenten veel minder budgettaire schommelingen dan 
voorheen. Dit betekent dat de accresstanden voor de jaren 2022 t/m 2025 
voor gemeenten slechts nog zullen wijzigen als gevolg van loon- en prijs­
ontwikkelingen.
Tweede Kamer, vergaderjaar 2022–2023, 36 360 VII, nr. 1 38
