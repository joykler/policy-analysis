toename van het aantal aanvragen verwacht: ruim een derde van 
deelnemers in eerder haalbaarheidsonderzoek (de subsidie voor de initia­
tieffase) geven aan waarschijnlijk een aanvraag te gaan doen voor de 
planontwikkellening bij RVO.
2. Zorgdragen voor langdurige zorg tegen maatschappelijk aanvaardbare 
kosten
Subsidies
Kennis, informatie en innovatiebeleid
Door verlenging van de regeling VIPP-care is een deel van het voorgenomen 
budget niet in 2022 tot besteding gekomen (€ 0,9 miljoen). Tevens zijn 
middelen overgeheveld naar andere artikelen op de VWS-begroting voor 
o.a kennisnetwerken voor specifieke doelgroepen Wlz, uitgevoerd door 
ZonMW (€ 1,3 miljoen) en Nictiz in het kader van gegevenswisseling 
(€ 0,3 miljoen). Verder is besloten om enkele taken met betrekking tot het 
aansluiten van gemeenten aan het PGB 2.0 systeem niet meer door de VNG 
uit te laten voeren (€ 1 miljoen).
Daarnaast zijn middelen overgeheveld ter dekking van het programma e-
overdracht (€ 0,9 miljoen). De implementatie van de Verpleegkundige 
Overdracht gebeurt in samenwerking met verschillende organisaties. V&VN 
ontvangt als eigenaar van de informatiestandaard een projectsubsidie om 
stapsgewijs te werken naar een proces waarin het structurele onderhoud 
geborgd is.
Verder zijn middelen overgeheveld naar andere instrumenten. Dit betreft 
middelen voor een opdracht aan KPMG ten behoeve van de Commissie 
expertisecentra (€ 0,5 miljoen) en een opdracht aan ICTU (€ 0,5 miljoen). 
Het resterende saldo betreft enkele kleine mutaties (€ 1,7 miljoen).
Palliatieve zorg en ondersteuning
De meerkosten bestaan voornamelijk uit coalitieakkoordmiddelen die extra 
beschikbaar zijn gesteld voor de palliatieve zorg en geestelijke verzorging 
thuis. Er is aan het Nationaal Programma Palliatieve Zorg II een extra impuls 
gegeven van € 3,8 miljoen. Doelen van dit programma zijn maatschappelijk 
bewustwording over palliatieve zorg en proactieve zorg en ondersteuning 
overal voor iedereen. Daarnaast is voor de versterking van hospice en 
ondersteuning van zorgnetwerken, de subsidieregeling ‘Palliatieve 
terminale zorg en geestelijke verzorging' verhoogd met € 3,5 miljoen. Het 
resterende saldo van € 1,1 miljoen betreft enkele kleine mutaties.
Bekostiging
Bijdrage in de kosten van kortingen (BIKK)
De BIKK compenseert het Fonds langdurige zorg voor de derving aan Wlz-
premie door heffingskortingen. Omdat de omvang van de heffingskortingen 
in de Macro Economische Verkenning 2023 (MEV) van het CPB harder groeit 
dan geraamd in de MEV 2022, is de BIKK € 49,4 miljoen hoger vastgesteld 
dan geraamd in de begroting 2022.
Bijdrage Wlz
De rijksbijdrage Wlz dient er toe om te voorkomen dat er in het Fonds 
langdurige zorg een tekort ontstaat. Door een meevaller in de premieont­
vangsten volstond een lagere rijksbijdrage Wlz (€ 350 miljoen) om een 
fondstekort te vermijden dan oorspronkelijk geraamd.
Tweede Kamer, vergaderjaar 2022–2023, 36 360 XVI, nr. 1
