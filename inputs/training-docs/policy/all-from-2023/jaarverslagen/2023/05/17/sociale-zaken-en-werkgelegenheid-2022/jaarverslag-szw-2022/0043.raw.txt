Landelijk Expertisecentrum voor stoffengerelateerde beroepsziekten
In het kader van de uitwerking van de adviezen van de Commissie Heerts is 
in 2022 het Landelijk Expertisecentrum voor stoffengerelateerde beroeps­
ziekten (LEXCES) opgericht. Dit centrum bundelt kennis en expertise op 
het gebied van gevaarlijke stoffen en gezondheidsrisico's voor werkenden 
en draagt daarmee bij aan preventie en beoordeling van beroepsziekten. 
Doel is het creëren van een toekomst waarin mensen niet langer ziek 
worden van stoffen waaraan zij tijdens het werk worden blootgesteld. Ook 
is de uitwerking van de adviezen van de Commissie ter hand genomen in 
de voorbereiding van de komst van een tegemoetkomingsregeling, welke 
beoogd was voor 2022 maar door een korte vertraging uiteindelijk per 
1 januari 2023 in werking is getreden.
Brede maatschappelijke samenwerking burn-outs
In 2022 zijn verschillende activiteiten uitgevoerd in het kader van het 
meerjarenprogramma van de Brede Maatschappelijke Samenwerking, die 
zich richt op de aanpak van het aantal burn-out gevallen. Er is samen met 
VWS en OCW geïnvesteerd in een brede aanpak langs verschillende lijnen 
en in samenwerking met een actief stakeholdernetwerk bestaande uit 
uiteenlopende experts van kennisinstituten (waaronder TNO, RIVM en 
Trimbos), sociale partners en branche- en beroepsverenigingen. Zo zijn 
maatregelen getroffen om meer bewustzijn te creëren over PSA-risico’s bij 
MKB werkgevers, bijvoorbeeld door een nieuw onderdeel aan het 
instrument ‘Route naar RIE’ toe te voegen. In 2022 is tevens de campagne 
‘Hey het is oké’ gecontinueerd.
Meerjarenprogramma Risico-inventarisatie en -evaluatie (RI&E)
In het kader van het meerjarenprogramma RI&E zijn diverse communicatie-
activiteiten geweest gericht op ondernemers met minder dan 
25 werknemers via radio, social media en publicaties in vakbladen. Alle 
uitingen verwijzen naar de website van steunpunt RI&E (www.rie.nl). Daar 
wordt voor de bezoeker uiteen gezet wat de beste manier is om een RI&E 
op te stellen. Om dat zo eenvoudig mogelijk te maken is als onderdeel van 
het steunpunt het al eerder genoemde instrument route naar RI&E 
ontwikkeld.
Hybride werken
Om hybride werken te stimuleren is in 2022 een agenda voor de toekomst 
ontwikkeld om hybride werken stevig in te bedden in het nieuwe werken. 
Door TNO is bijvoorbeeld de toolbox hybride werken ontwikkeld die 
werkgever en werknemers helpt om effectiever, gezonder en fijner hybride 
te werken.
Gevaarlijke stoffen
Het werken met gevaarlijke stoffen vroeg ook in 2022 aandacht; zo zijn in 
2022 voorbereidingen getroffen om de Aanvullende RIE (ARIE-regeling) 
inzake de risico’s op zware ongevallen met gevaarlijke stoffen te herzien. Als 
resultaat hiervan is de aangepaste regelgeving vervolgens op 1 januari 2023 
in werking getreden. Ook is in 2022 op verschillende onderdelen verder 
gewerkt aan het meerjarentraject in de aanpassingen binnen het asbest­
stelsel; het ontwerpbesluit tot wijziging van het Arbeidsomstandigheden­
beleid in verband met de modernisering van het asbeststelsel is in oktober 
2022 gepubliceerd.
Tweede Kamer, vergaderjaar 2022–2023, 36 360 XV, nr. 1
