Het stimuleren van innovatie en valorisatie verloopt langs een aantal lijnen. 
Zo wordt vanaf 2023 een indexering van het WBSO-budget toegepast, met 
een extra budget van € 54 mln in 2023, dat daarna oploopt. Met de WBSO 
kunnen ondernemers hun kosten voor onderzoek en ontwikkeling verlagen. 
Verder zijn er de publieke investeringen met middelen uit het Nationaal 
Groeifonds (€ 20 mld) en via deelname van Nederland aan Important 
Projects of Common European Interest (IPCEI). Tevens zijn er investeringen 
in het versterken van toegepaste onderzoeksfaciliteiten (€ 500 mln ), 
praktijkgericht onderzoek (€ 100 mln) en de grootschalige wetenschappe­
lijke infrastructuur (€ 500 mln). Voor innovatieve startups en scale-ups zijn 
bovendien volop financieringsmogelijkheden (meer dan € 1 mld) 
beschikbaar.
Met het Nationaal Groeifonds trekt het kabinet tussen 2021 en 2025 € 20 mld 
uit voor projecten die bijdragen aan economische groei op de langere 
termijn. Het gaat om gerichte investeringen op twee terreinen waar de 
meeste kansen aanwezig zijn voor structurele en duurzame economische 
groei: Kennisontwikkeling en Onderzoek, ontwikkeling en innovatie. Tot 
begin 2022 was er ook een derde terrein: infrastructuur. Bij de totstand­
koming van het coalitieakkoord is afgesproken om deze pijler uit het 
Nationaal Groeifonds te halen.
Daarnaast gaat het kabinet door met de samenwerking tussen bedrijven, 
kennisinstellingen en overheden via het zogenoemde missiegedreven 
innovatiebeleid. De inzet daarin is op verduurzaming (energietransitie en 
circulaire economie), digitalisering en sleuteltechnologieën zoals fotonica 
en kunstmatige intelligentie. Ook gezondheidszorg, landbouw/water/
voedsel en veiligheid houden aandacht. Maar binnen deze thema’s moeten 
scherpere keuzes worden gemaakt, zodat innovatie leidt tot meer toepas­
singen in producten en diensten.
Eén van de prioritaire missies betreft het klimaat en de verduurzaming van 
de industrie. Met de klimaatambities van het kabinet zal innovatie zich ook 
nadrukkelijk gaan richten op het realiseren van een CO -neutrale en 
2
innovatieve industrie in 2050. In de Klimaatwet van 2019 staat dat de uitstoot 
van broeikasgassen in 2030 met 49 procent moet zijn gedaald ten opzichte 
van 1990. Voor de periode tot 2030 is in het Klimaatakkoord van 2019 
afgesproken dat de industrie (inclusief de afvalverwerkende industrie) de 
uitstoot van broeikasgassen moet reduceren met 14,3 Mton CO -equiva­
2
lenten. Deze reductieopgave kwam bovenop een reductie van 5,1 Mton, 
voortvloeiend uit onder meer het Energieakkoord 2013. In navolging van 
de Europese Klimaatwet verhoogt het kabinet het reductiedoel voor 
Nederland naar 55 procent emissiereductie in 2030 en klimaatneutraliteit 
(netto geen uitstoot) in 2050. Om dit doel ook zeker te halen, richt het kabinet 
het beleid op 60% in 2030. Dit voorjaar besluit het kabinet over nieuwe 
reductiedoelen per klimaatsector. Met het Nationaal Programma Verduur­
zaming Industrie wil het kabinet daarom de verduurzaming van de industrie 
gaan versnellen, ook als tegenwicht tegen de huidige hoge energieprijzen 
34 
en versterking van het verdienvermogen en strategische autonomie.
Vanuit het bedrijvenbeleid wordt hieraan bijgedragen met het missiege­
dreven innovatiebeleid en specifieke instrumenten ter stimulering van 
innovatie en demonstratie. Het Rijksbrede programma Circulaire Economie 
onder coördinatie van IenW bestaat uit 5 Transitieagenda’s: Biomassa en 
34
 Kabinet wil verduurzaming industrie versnellen als tegenwicht hoge energieprijzen | Nieuwsbe­
richt | Rijksoverheid.nl
Tweede Kamer, vergaderjaar 2022–2023, 36 360 XIII, nr. 1 65
