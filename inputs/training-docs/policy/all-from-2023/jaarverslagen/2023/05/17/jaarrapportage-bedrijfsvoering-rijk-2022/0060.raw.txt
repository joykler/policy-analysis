geven een aantal speerpunten rond drie thema’s van de I-strategie 
voorrang. Dit zijn de thema´s (1) I in het hart, (2) digitale weerbaarheid en 
27
(7) I-vakmanschap.
De Rijksoverheid hecht grote waarde aan openheid en transparantie. We 
nemen in deze JBR daarom voor het eerst cijfers op over de afhandeling 
van informatieverzoeken op grond van de Wet openbaarheid van bestuur 
(tot 1 mei 2022) en de Wet open overheid (vanaf 1 mei 2022). Zo laten we 
zien hoeveel verzoeken er per ministerie binnenkomen en of deze zijn 
afgehandeld binnen de vastgestelde termijnen. Dit geeft iedereen inzicht in 
de afhandeling van informatieverzoeken bij de Rijksoverheid.
Vanaf 1 juli 2021 maken we bij bepaalde categorieën van Kamerstukken 
de inhoudelijke beslisnota of een set beslisnota’s openbaar. Vanaf 
Prinsjesdag 2022 doen we dit met alle stukken die we naar de Kamer sturen. 
Het gaat om de onderliggende nota(’s) die de bewindspersoon gebruikt om 
te besluiten over het te verzenden stuk. In een beslisnota zijn de overwe­
gingen, alternatieven, belangrijke feiten en risico’s nog een keer op een rij 
gezet. Door juist deze beslisnota openbaar te maken, laten we zien hoe 
beslissingen tot stand zijn gekomen. In 2022 zijn ruim 3.000 beslisnota’s 
naar de Kamer gestuurd. De uitvoering evalueren we in de komende 
maanden.
In 2022 is opnieuw veel aandacht besteed aan informatiebeveiliging en 
digitale weerbaarheid. Zo zijn de werkagenda en de Routekaart Digitale 
Weerbaarheid opgesteld. De uitvoering van de routekaart is gestart en de 
uitvoering van de werkagenda is in voorbereiding. Ook is een start gemaakt 
met de uitvoering in rijksbrede samenwerking. Dit heeft al tot diverse 
concrete resultaten geleid. Het cloudbeleid en bijbehorende implementa­
tiekader zijn vastgesteld. Ook zijn red-teaming oefeningen uitgevoerd. 
Hiermee toetsen we de digitale weerbaarheid van de organisatie via het 
nabootsen van een cyberaanval. Daarnaast is de reguliere stand van zaken 
bij de departementen gemonitord en zijn privacy-adviezen gegeven.
De arbeidsmarkt is momenteel heel krap. Onder andere op het gebied van 
ICT-personeel, waaraan al jaren een tekort is. We verwachten dat ook bij 
het Rijk het personeelstekort verder oploopt. Dat vraagt voor de korte 
termijn versnelling en focus. Op werving van (schaars) personeel, maar óók 
op de interne arbeidsmarkt en behoud van bestaand personeel. We richten 
ons daarbij op het (anders) organiseren van het werk: opgavegericht, 
grenzeloos, wendbaar en talentgericht.
Er zijn goede stappen gezet voor een beter inzicht in IT-beheer. Het plan van 
aanpak hiervoor is vanaf 2022 in uitvoering. Het gewenste eindresultaat is 
inzicht in drie zaken:
1. De status van het rijksbrede IT-beheer;
2. Verbeterplannen van de ministeries op de benoemde beheerdomeinen
(waar nodig);
3. Verbeterplannen vanuit CIO Rijk voor de kaders waar CIO Rijk eigenaar
van is.
27
 Kamerstukken II, 2022,2022D31778. 
Jaarrapportage Bedrijfsvoering Rijk 2022 60
