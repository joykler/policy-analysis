Tot slot is de realisatie omzet derden € 1,4 mln lager. Dit is met name het 
gevolg van dat DICTU is gestopt met werkzaamheden voor de klant Centrale 
Commissie Mens gebonden Onderzoek (CCMO).
Vrijval voorziening
De vrijval van de voorziening personeel heeft betrekking op een vergoeding 
vanuit een centraal budget (€ 0,3 mln) en het niet meer opnemen van de 
thuiswerkvergoeding. De voorziening overig is afgerond en afgewikkeld 
conform afspraken met RDI en de directie Bedrijfsvoering van EZK. Tenslotte 
is als gevolg van het oplossen van een dispuut met betrekking tot een 
openstaand debiteurenpositie een vrijval geboekt van € 1,2 mln. De 
voorziening dubieuze debiteuren is op basis van de beoordeling van de 
openstaande postenlijst, het disputenregister en de saldoverklaringen 
vastgesteld. Dit heeft geleid tot een vrijval.
Toelichting op de lasten
Personele Kosten
Om aan de gestegen vraag naar ICT-dienstverlening te kunnen voldoen is 
in de 1e suppletoire begroting additioneel € 35,8 mln opgenomen voor 
personele kosten. Door de toename van de opdrachtenportefeuille door 
nieuwe opdrachten met specifieke ICT expertise en de krapte op de arbeids­
markt vangt DICTU de benodigde extra capaciteit in eerste instantie op door 
ICT expertise extern in te huren.
De realisatie van de personele kosten is € 34,5 mln hoger dan initieel 
opgenomen in de ontwerpbegroting. Bij eigen personeel is de inschatting 
in gemiddeld aantal fte juist gebleken. In de ontwerpbegroting zijn 930 fte 
opgenomen en in de realisatie zitten gemiddeld 927 fte. De hogere kosten 
zijn met name een gevolg van de CAO stijging per 1 juli 2022 van 2,5% en 
een vast bedrag van € 75 per maand. Daarnaast heeft iedere medewerker 
in december 2022 een eenmalige uitkering ontvangen van € 450,-. Deze 
ontwikkelingen zijn niet meegenomen in de ontwerpbegroting 2022.
De toename van de personele kosten zit met name in de externe inhuur (+ 
€ 33,4 mln) en is het gevolg van een hoger gemiddeld aantal externe fte (+ 
201) ten opzichte van de ontwerpbegroting en stijging van tarieven door 
de krappe arbeidsmarkt . De overige personele kosten zijn € 1,2 mln lager 
in de realisatie, met name als gevolg van lagere kosten uitbesteed werk.
Materiele kosten
Bij de materiele kosten (met name apparaat ICT) is in de begroting rekening 
gehouden met een stijging van de kosten voor uitbesteed werk als gevolg 
van de implementatie van de bedrijfsstrategie. De uitbestedingen zijn nog 
niet afgerond waardoor de dienstverlening nog heeft plaatsgevonden met 
externe inhuur.
Afschrijvingskosten
Ten slotte zijn de afschrijvingskosten in de realisatie € 7,7 mln lager dan 
opgenomen in de ontwerpbegroting. In de 1e suppletoire begroting zijn 
de afschrijvingskosten ten opzichte van de ontwerpbegroting al verlaagd 
met € 1,7 mln. In de realisatie zijn de afschrijvingskosten een extra € 6,0 mln 
lager, met name als gevolg van uitblijvende invetseringen en het verlengen 
van de levensduur van enkele specifieke activa mede in het kader van 
duurzaamheid.
Tweede Kamer, vergaderjaar 2022–2023, 36 360 XIII, nr. 1
