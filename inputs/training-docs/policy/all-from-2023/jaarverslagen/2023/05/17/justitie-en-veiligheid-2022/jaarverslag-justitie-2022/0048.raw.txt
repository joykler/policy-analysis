De verbetering van doorlooptijden stond ook in 2022 op de agenda als 
onderdeel van de meerjarige afspraken tussen de Rechtspraak en JenV. In 
het programma Tijdige rechtspraak (2020 ‒ 2023) hebben de gerechten in 
2022 de activiteiten voortgezet. Het programma Tijdige rechtspraak bestaat 
uit de onderdelen slimmer roosteren en plannen en het vergroten van 
voorspelbaarheid voor rechtzoekenden door betere communicatie. Onder 
het deelprogramma ‘roosteren en plannen ontwikkelt de Rechtspraak een 
landelijk raamwerk voor het rooster- en planproces en wordt gewerkt aan 
IT-ondersteuning van het rooster- en planproces. Voorwaarde voor het 
behalen van de in 2019 vastgestelde normen voor doorlooptijden is dat de 
achterstanden door de gerechten (en waar nodig door de Landelijke 
inloopkamer) worden weggewerkt. Het programma loopt eind 2023 af, 
hoewel dan nog niet alle deelprojecten zullen zijn afgerond. Begin 2023 
wordt het programma geëvalueerd en wordt nagedacht over de voortzetting 
van de nog niet afgeronde deelprojecten en de borging van de behaalde 
resultaten.
Aan de digitalisering in het civiele recht en het bestuursrecht is met het 
project Digitale Toegang verder invulling en uitvoering gegeven langs de 
lijnen van het basisplan digitalisering dat in 2020 door het Bureau ICT-
toetsing is getoetst.
Implementatie invoeringintensivering rechtsbijstand bij ZSM
In 2022 hebben de betrokken ketenpartners de intensivering van rechtsbij­
stand in het ZSM-proces verder vormgegeven. Rechtsbijstand in de vorm 
van een kosteloos gesprek bij voornemen tot OM-strafbeschikking voor 
verdachten op vrije voeten is volledig geïmplementeerd. In alle regio’s is 
rechtsbijstand bij OM-strafbeschikking voor aangehouden verdachten 
uitgebreid. Ook is in een aantal regio’s in 2022 een begin gemaakt met de 
intensivering van consultatiebijstand. Dat houdt in dat ook verdachten die 
in eerste instantie aangeven afstand te doen van rechtsbijstand, een gesprek 
met een advocaat krijgen. Het project zou in eerste instantie in 2022 gereed 
zijn. Dit bleek niet haalbaar, onder andere doordat met name bij de politie 
extra mensen en middelen noodzakelijk bleken. Er is een nieuwe opdracht 
voor de duur van een jaar verstrekt voor een projectleider (PwC) die de 
ketenpartners gedurende 2023 zal ondersteunen bij het verder implemen­
teren van de intensivering van rechtsbijstand.
Stelsel voor gesubsidieerde rechtsbijstand
In 2022 is de gefaseerde aanpak voor de vernieuwing van het stelsel voor 
gesubsidieerde rechtsbijstand voortgezet. Het Coalitieakkoord 2021-2025 
heeft aanleiding gevormd om de oorspronkelijke invulling van het 
programma en voorgenomen maatregelen, zoals aangekondigd in de 
zogeheten Contourenbrief van 9 november 2018, samen met de bij het 
stelsel betrokken partijen nogmaals tegen het licht te houden. In lijn met 
de gehanteerde lerende aanpak, waarbij stap voor stap en proefondervin­
delijk aan een nieuw stelsel wordt gebouwd, heeft een en ander geleid tot 
een koerswijziging en een bijstelling van de oorspronkelijke plannen. Zo zijn 
de voorgenomen maatregelen om de hoogte van de eigen bijdrage 
afhankelijk te maken van de kosten voor gesubsidieerde rechtsbijstand én 
om rechtshulppakketten te ontwikkelen, niet voortgezet. Ook is afgezien van 
het voornemen om een verplichte gang langs de eerste lijn voor rechtzoe­
kenden in te voeren, is de looptijd van het programma met één jaar verlengd 
en is ervoor gekozen om het bijbehorende wetsvoorstel pas aan het einde 
van de looptijd van het programma in consultatie te brengen. Maatregelen 
die voor afloop van het programma zonder wetswijziging kunnen worden 
ingevoerd, zullen worden geïmplementeerd. De lopende activiteiten en 
Tweede Kamer, vergaderjaar 2022–2023, 36 360 VI, nr. 1 48
