Bijlage 4 Financiële gegevens uit de jaarrekening van onderwijsinstellingen 
- landelijk en per sector
Deze bijlage geeft een overzicht van de financiële gegevens uit de jaarreke­
ningen van onderwijsinstellingen zowel landelijk als per onderwijssector 
over de periode 2017 t/m 2021. De bron van deze gegevens is de data van 
de Dienst Uitvoering Onderwijs (DUO) welke via eXtensible Business 
Reporting Language (XBRL) is aangeleverd door de onderwijsinstellingen. 
Voor nadere duiding van de cijfers wordt daarbij verwezen naar de 
Kamerbrief «Financiële Positie van het Onderwijs» van 21 november 2022 
(Kamerstukken II 2022/23, 33495, nr. 123). Opgemerkt wordt dat er sprake is 
van afrondingsverschillen en mogelijk nieuwe of her-aanleveringen van 
jaarstukken van voorgaande jaren waardoor de totalen in de verschillende 
tabellen niet sluitend zijn.
De onderwijsinstellingen stellen hun jaarverslagen op nadat het desbetref­
fende kalenderjaar is afgerond en dienen deze conform de Regeling Jaarver­
slaggeving Onderwijs vóór 1 juli van het opvolgende jaar in bij het 
Ministerie van OCW - DUO. Dat betekent dat in 2022 de gegevens over 2021 
zijn ontvangen. Deze zijn in de overzichten opgenomen. De jaarverslagen 
over 2022 worden vóór 1 juli 2023 ingediend.
Gehanteerde definities voor de kengetallen
Rentabiliteit: De rentabiliteit geeft aan of er sprake is van een positief of 
negatief financieel resultaat, ook wel exploitatieresultaat genoemd. Dit is 
de verhouding tussen het financiële resultaat en de inkomsten (resultaat/
(totaal baten + financiële baten)*100). Onderwijsinstellingen kunnen een 
positief financieel resultaat realiseren, maar streven geen winst na omdat 
dit niet past bij hun publieke taak. Het streven is te sturen op een nulpositie 
voor de rentabiliteit. Als indicatie voor mogelijke financiële risico’s hanteert 
de Inspectie van het Onderwijs (IvhO) een driejarig resultaat onder nul, 
een tweejarig resultaat onder de 5 procent of eenmalig onder de 10 procent.
Solvabiliteit II: De solvabiliteit geeft aan in hoeverre een organisatie in staat 
is om op korte en lange termijn aan haar schulden te kunnen voldoen. Als 
specifieke indicatie voor continuïteitsrisico’s wordt gekeken naar de solva­
biliteit2 ((eigen vermogen + voorzieningen)/totale passiva). Daarbij wordt 
een signaleringswaarde van 0,3 gehanteerd.
Liquiditeit: De liquiditeit geeft aan hoeveel geld er beschikbaar is om 
geplande en onvoorziene uitgaven te kunnen voldoen. Dit wordt berekend 
door de vlottende activa die over het algemeen bestaan uit liquide middelen 
en vorderingen, te delen door de kortlopende schulden. Voor kleinere instel­
lingen in met name het funderend onderwijs wordt daarvoor als signale­
ringswaarde 0,75 gehanteerd. Voor grote instellingen is dat 0,5.
Tweede Kamer, vergaderjaar 2022–2023, 36 360 VIII, nr. 1 198
