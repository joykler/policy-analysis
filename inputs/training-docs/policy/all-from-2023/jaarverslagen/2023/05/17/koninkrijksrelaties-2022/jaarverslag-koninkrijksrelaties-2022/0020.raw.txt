Detentie Sint Maarten
In 2018 heeft het Europese Hof voor de Rechten van de Mens (EHRM) 
geoordeeld in de zaak Corallo vs. Koninkrijk der Nederlanden dat sprake was 
van schending van artikel 3 (verbod op onmenselijke of vernederende 
behandeling) van het Europees Verdrag voor de Rechten van de Mens 
(EVRM). Met het overeenkomen van de derde tranche van de liquiditeits­
steun met Sint Maarten in 2020 heeft het kabinet éénmalig € 30 mln. 
vrijgemaakt voor het verbeteren van het gevangeniswezen van Sint 
Maarten. Om hieraan uitvoering te geven is eind 2022 een overeenkomst 
gesloten met de United Nations Office for Project Services (UNOPS) voor 
het ontwerp van een nieuwe gevangenis op Sint Maarten. Dit is een 
belangrijke stap richting de uiteindelijke bouw van een nieuwe gevangenis, 
dat onderdeel uitmaakt van het Plan van Aanpak detentie Sint Maarten. Dit 
Plan van Aanpak ligt ten grondslag aan de Samenwerkingsregeling 
Waarborging Plannen Van Aanpak Landstaken Curaçao en Sint Maarten.
Naast de overeenkomst met UNOPS is er vanuit het ministerie van BZK ook 
een programmateam uitgezonden, bestaande uit een programmamanager, 
een adviseur facilitair, een HR-manager en een opleider gedetacheerd 
vanuit het opleidingsinstituut Dienst Justitiële Inrichtingen (DJI). Het 
programmateam heeft stappen gezet om de immateriële en materiele 
omstandigheden van de huidige Point Blanche gevangenis te verbeteren 
(Kamerstukken II 2022/23, 36200 IV, nr. 10) zoals het aanbrengen 
bouwkundige verbeteringen en het verzorgen van opleidingen voor het 
gevangenispersoneel. Door de overeenkomst met UNOPS en de inzet van 
het programmateam wordt er gewerkt aan duurzame verbetering van het 
gevangeniswezen in Sint Maarten, richting een situatie waarin mensen­
rechten kunnen worden gewaarborgd en die in lijn is met het EVRM.
Venezuela-claim uit de voorjaarsnota 2019
In het kader van de situatie in Venezuela en een mogelijke grote migratie­
stroom is in 2019 door het kabinet besloten (Kamerstukken II 2018/19, 29653, 
nr. 58) om bijstand te bieden. In dit kader heeft het ministerie van BZK 
afgelopen jaren een financiële bijdrage geleverd aan de uitbreiding en 
verbouwing van de vreemdelingenbewaring op Curaçao. In 2022 zijn hier 
de laatste middelen voor uitgekeerd aan Curaçao. Op Aruba zijn met hulp 
van het ministerie van BZK afgelopen jaren verscheidene projecten ter 
voorbereiding op een migratiestroom opgeleverd, onder meer op het vlak 
van opvangcapaciteit voor slachtoffers van mensenhandel, scholingsmo­
gelijkheden en ten behoeve van coronavaccins voor deze doelgroep. In 2022 
zijn 7 projecten afgerond (incl. verantwoording en vaststelling) en is gestart 
met de renovatie van de mannenopvang.
Wederopbouw
Nederland ondersteunt Sint Maarten financieel bij de wederopbouw met 
de inzet van de Wereldbank via een trustfonds en met technische assistentie. 
De looptijd van het trustfonds is in 2022 verlengd tot eind 2028. De weder­
opbouwactiviteiten op Sint Eustatius en Saba zijn in middels afgerond.
In totaal zijn er momenteel elf wederopbouwprojecten in uitvoering 
(waarvan 1 project is afgerond) en drie projecten in voorbereiding met 
een totale omvang van USD 378 mln. In 2022 zijn wederom duurzame en 
zichtbare resultaten geboekt voor Sint Maarten en haar bewoners. Zo zijn 
425 van de in totaal 511 huizen gerepareerd, inclusief 269 huizen in de 
sociale sector, zijn 139 scheepswrakken geruimd en is ruim 10 km aan 
kustlijn schoongemaakt. Wat betreft de afvalberg zijn er belangrijke stappen 
genomen om te kunnen voldoen aan de sociale- en milieu standaarden van 
Tweede Kamer, vergaderjaar 2022–2023, 36 360 IV, nr. 1
