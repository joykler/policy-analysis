De inkomsten voor verzekeraars zijn € 0,7 miljard lager dan in de begroting 
verwacht. Dit komt door een lagere uitkering vanuit het zorgverzekerings­
fonds, zoals hierboven toegelicht, en lagere verwachte opbrengsten uit de 
nominale premie en het eigen risico. De totale nominale premieopbrengst 
valt iets lager uit doordat de zorgverzekeraars hun premie lager vast hebben 
gesteld dan in de begroting werd verwacht (zie tabel 16). Daartegenover 
staat dat het aantal verzekerden over 2022 iets hoger is dan bij de begroting 
werd verwacht. De opbrengst van het eigen risico, rekening houdend met 
de hierboven beschreven macronacalculatie van 70%, valt ook iets lager uit 
dan bij de begroting verwacht. Per saldo leidt dit tot € 0,1 miljard lagere 
opbrengsten voor verzekeraars uit de nominale premie en het eigen risico.
Tweede Kamer, vergaderjaar 2022–2023, 36 360 XVI, nr. 1 217
