Over 2022 heeft zich bij het SKC een onderuitputting voorgedaan van in 
totaal € 1,7 miljoen, waarvan € 400.000 aan Wind in de Zeilen is 
toegerekend. Voornaamste reden voor onderuitputting is dat om inkoop­
technische redenen bepaalde uitgaven niet in 2022 konden worden gedaan. 
Uit de totale onderuitputting is een bedrag van € 500.000 in het kader van 
de eindejaarsmarge aangemeld bij het ministerie van Financiën om in 2023 
ten behoeve van het SKC aan te wenden.
2. Bereikbaarheid
Op artikel 11 Verkenningen, reserveringen en investeringsruimte van het 
Mobiliteitsfonds (MF) zijn middelen gereserveerd voor beleidsprioriteiten 
of voorziene omstandigheden waarbij nog geen sprake is van een formele 
verkenning of gedragen uitwerking. Deze middelen zijn bestemd voor 
specifieke toekomstige opgaven. Wanneer duidelijk is hoe en wanneer de 
opgaven worden aangepakt, bijvoorbeeld met een verkenning of anders­
oortige (korte termijn) maatregelen worden de gereserveerde middelen 
overgeboekt naar het betreffende productartikel op het Mobiliteitsfonds 
(bijvoorbeeld artikel 13 Spoorwegen) of naar de beleidsbegroting HXII 
(bijvoorbeeld artikel 16 Openbaar vervoer en Spoor).
Op artikel 11 MF vinden geen uitgaven plaats. De realisatie op artikel 11 MF 
van zowel de reservering aanpassing dienstregeling NS als de reservering 
voor Rail Gent Terneuzen zijn daarom € 0.
Aanpassing dienstregeling NS
Ten behoeve van de uitbreiding dienstregeling Zeeland is € 3,8 mln. 
overgeboekt naar HXII, artikel 16 Openbaar vervoer en Spoor voor de 
exploitatiebijdrage NS. Daarnaast is uit de reservering € 6,8 mln. euro 
overgeboekt naar planuitwerking (MF art 13 Spoorwegen) in verband met 
een ingediende subsidieaanvraag voor extra spoorinfrastructuur om extra 
treinen van en naar Zeeland mogelijk te maken, waarvan € 0,6 mln euro in 
2022 en de rest in 2023.
Rail Gent - Terneuzen
De realisatie van de reservering voor Rail Gent Terneuzen is € 0.
Ter dekking van de verkenning Rail Gent Terneuzen is € 0,121 mln. 
overgeboekt naar het Studie- en innovatiebudget (art 13 MF). Het restant 
van de reserveringen schuift door naar 2023.
3. Delta Kenniscentrum
Delta Kenniscentrum
Het betreft het oprichten van het Delta Kenniscentrum voor onderzoek en 
onderwijs op gebied van water, voedsel en energie. Hierin werken de 
Zeeuwse kennisinstellingen (Scalda, Hogeschool Zeeland, University 
College Roosevelt, Koninklijk Nederlands Instituut voor Onderzoek der Zee, 
Wageningen Marine Research) samen met twee Nederlandse Universiteiten 
(Universiteit Utrecht en Wageningen University & Research). De missie van 
het Kenniscentrum wordt invulling te geven aan de maatschappelijke 
opgave: «Leven en werken in de Delta: klimaatadaptatie door natuurlijke 
oplossingen». Er is in 2022 geen geld uitgegeven voor het Delta Climate 
Center. De reden hiervoor is dat er vertraging is ontstaan in de ontwerpfase 
van het investeringsvoorstel van het Delta Climate Center.
Tweede Kamer, vergaderjaar 2022–2023, 36 360 VII, nr. 1
