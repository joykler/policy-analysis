Lening KLM
Er is in 2022 niet getrokken op de lening KLM. Vandaar dat de uitgaven lager 
uitvallen dan begroot. KLM heeft nog steeds de rechten om hier aanspraak 
op te maken, daarom wordt het nog beschikbare bedrag (722,9 miljoen 
euro) overgeheveld naar 2023.
Kapitaalinjectie Invest NL
De uiteindelijke kapitaalbehoefte voor Invest-NL in 2022 valt lager uit. Deze 
middelen zullen overgeheveld worden naar volgende jaren bij de Voorjaars­
besluitvorming 2023.
Schade-uitkering exportkredietverzekering (EKV)
Er zijn minder schades uitgekeerd (71 miljoen euro) dan begroot. Bij de EKV 
zijn schades moeilijk te ramen vanwege het grillige karakter van de EKV-
portefeuille. Het al dan niet materialiseren van één schadezaak kan een grote 
impact hebben op de realisatie ten opzichte van het begrote bedrag.
Niet-belastingontvangsten
Technische mutaties
Dividenden staatsdeelnemingen
De teruggave dividendbelasting is ingediend, maar niet meer in 2022 
verwerkt. Deze ontvangsten worden in 2023 verwacht.
Doorbelasten kosten vervolging
De ontvangsten als gevolg van het doorbelasten van vervolgingskosten zijn 
hoger uitgevallen dan verwacht. De ontvangsten betreffen hier het saldo 
van de reguliere ontvangsten en de uitgaven aan de herstelactie vervol­
gingskosten in 2022. De uitgaven aan de herstelactie vielen in 2022 lager uit 
dan verwacht, mede doordat een deel van de herstelactie doorloopt in 2023. 
De reguliere ontvangsten vielen daarnaast hoger uit dan verwacht, mede 
doordat in de raming nog rekening gehouden werd met lagere ontvangsten 
dan normaal vanwege de Coronacrisis.
Belasting- en invorderingsrente
De ontvangen belasting- en invorderingsrente is hoger uitgevallen dan 
verwacht. Met name over de Vennootschapsbelasting (VPB) werd meer 
rente ontvangen dan voorzien, mede doordat de belastingontvangsten in 
de VPB hoger uitvielen dan verwacht, en de grondslag voor de rente dus 
hoger was.
Ontvangsten boetes en schikkingen
De boete-ontvangsten zijn hoger uitgevallen dan verwacht. In de raming 
werd rekening gehouden met lagere ontvangsten in het licht van de Corona­
crisis, maar de ontvangsten lijken eerder dan verwacht weer het reguliere 
niveau bereikt te hebben.
Afdrachten Staatsloterij
Om te voldoen aan de Wet op de kansspelen wordt in de begroting en 
verantwoording een technische post opgenomen bij zowel de uitgaven, 
betalingsverplichtingen als de ontvangsten ter hoogte van de afdrachten 
van de Staatsloterij. Deze post is met 16,6 miljoen euro bijgesteld.
Schaderestituties herverzekering leverancierskredieten
De ramingen rond schade-uitkeringen zijn moeilijk te begroten en omgeven 
door onzekerheden. De schaderestituties herverzekering leverancierskre­
dieten zijn 18,7 miljoen euro lager dan oorspronkelijk begroot.
Tweede Kamer, vergaderjaar 2022–2023, 36 360, nr. 2 81
