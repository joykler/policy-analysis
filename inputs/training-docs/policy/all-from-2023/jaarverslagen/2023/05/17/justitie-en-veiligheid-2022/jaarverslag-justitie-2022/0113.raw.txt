De genoemde Monitor Open Standaarden 2022 kent de peildatum van 
19 mei 2022. Inmiddels heeft het ministerie van JenV een actie in gang gezet 
om de adoptiepercentages naar een hoger niveau te brengen. Hiertoe is 
door JenV een periodieke rapportage ingericht over de naleving van de 
standaarden op alle e-mail- en websitedomeinen van het ministerie . Gezien 
de urgentie van de naleving van de standaarden wordt er met die 
onderdelen van het ministerie, die nog niet volledig voldoen aan de 
naleving, een eerste planning opgesteld.
Evaluatie Audit Committee
Conform de regeling audit committees van het Rijk heeft in het jaar 2022 
een tweejaarlijkse evaluatie van het Audit Committee (AC) plaatsgevonden. 
De ADR heeft in opdracht van de secretaris-generaal het evaluatieonderzoek 
verricht met als doel inzicht en verbetersuggesties te krijgen, waarmee de 
toegevoegde waarde van het AC vergroot kan worden.
In april 2022 heeft de ADR het evaluatieonderzoek naar het functioneren van 
het AC afgerond en de drie rode draden en verbeteradviezen gepresenteerd, 
te weten:
1. Toegevoegde waarde van het Audit Committee wordt breed onderkend, 
maar de ambitie mag duidelijker;
2. De adviezen van het Audit Committee worden gewaardeerd, maar 
kunnen scherper en beter worden benut;
3. De externe leden worden gewaardeerd, maar de interactie met de 
interne leden wordt soms gemist.
De resultaten hebben geleid tot een aantal concrete besluiten en acties, 
waaronder:
• Het vaker bespreken van het risicomanagementbeleid;
• Het continueren en versterken van de onderlinge verbinding met de 
overige AC’s van JenV door onder andere het organiseren van een 
jaarlijkse AC-symposium JenV;
• Een jaarlijks voortgangsgesprek tussen de bewindspersonen en externe 
AC-leden;
• De opvolging van adviezen wordt meer gestructureerd en apart gedocu­
menteerd;
• Er wordt meer tijd in de agenda gereserveerd voor discussies;
• Capaciteit van het secretariaat is sinds het najaar van 2022 uitgebreid;
• Het risicomanagement is leidend voor de prioritering van specifieke 
onderwerpen en het bepalen van het hoofdthema.
Naast het Coalitieakkoord en de gevolgen hiervan is in 2022 de nadruk 
gelegd op het hoofdthema Veiligheid. Vanuit dit perspectief zijn de 
specifieke thema’s behandeld zoals de informatiebeveiliging en data. Het 
thema voor het jaar 2023 is bepaald en staat in het teken van Economics, 
Environment, Social en Governance.
Materiële risico’s op fraude en corruptie
In het kader van preventie en herkenning van fraude is in 2022 een workshop 
georganiseerd voor medewerkers die betrokken zijn bij betalingsverkeer 
van JenV.
Op basis van de verzamelde informatie heeft DFEZ in de zomer van 2022 
een eerste versie van de concernbrede frauderisicoanalyse opgeleverd. Uit 
deze analyse blijkt dat er geen nieuwe kwetsbaarheden zijn geconstateerd 
Tweede Kamer, vergaderjaar 2022–2023, 36 360 VI, nr. 1 113
