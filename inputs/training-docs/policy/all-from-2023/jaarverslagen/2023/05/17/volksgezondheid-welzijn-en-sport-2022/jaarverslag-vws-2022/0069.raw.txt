Daarnaast zijn in het Integraal Zorgakkoord afspraken gemaakt over de 
vermindering van regeldruk, de inspanningen die de ondertekenende 
partijen daarvoor plegen, en het beoogde resultaat daarvan: een vermin­
dering van de administratieve tijdsbesteding in 2025 met 5 procentpunt ten 
opzichte van 2020.
Werken in de Zorg
De Sociaal Economische Raad (SER) pleit voor extra middelen voor betere 
beloning daar waar een achterstand is vergeleken met andere werknemers 
en voor een andere systematiek om stage- en begeleidingskosten te 
compenseren. Naast het beschikbaar stellen van de reguliere overheidsbij­
drage in de arbeidskostenontwikkeling (ova) in 2022 van ongeveer 
€ 1,6 miljard is in 2022 eenmalig het budget opgehoogd met € 675 miljoen 
om in dat jaar een extra salarisverhoging voor de middengroepen in het 
loongebouw van de zorg mogelijk te maken.
Door het openstellen van de subsidie ‘SectorplanPlus 2022-2023’ is een 
stimulans gegeven aan activiteiten gericht op het opleiden en behoud van 
zorgmedewerkers. Ruim 1.800 zorginstellingen hebben voor de subsidie 
‘SectorplanPlus 2022-2023’ aanvragen ingediend voor ruim 300.000 
deelnemers om in de periode van 22 augustus 2022 ‒ 31 augustus 2023 
opleidingstrajecten en plannen gericht op behoud van hun medewerkers uit 
te voeren. Voor de financiering hiervan is in 2022 een bedrag van ongeveer 
€ 67 miljoen bevoorschot .
In het jaar 2022 zijn er verschillende initiatieven opgepakt om zeggenschap 
in de zorg te versterken . Zo is ten aanzien van het thema zeggenschap de 
subsidieregeling ‘Veerkracht en Zeggenschap’ (€ 12,5 miljoen) ingericht om 
op instellingsniveau met zeggenschap aan de slag te gaan. Hiernaast is 
een projectsubsidie voor het ‘Landelijk Actieplan Zeggenschap’ ingezet 
(€ 2,5 miljoen) voor het begeleiden van organisaties die subsidie hebben 
ontvangen en daarnaast verschillende overkoepelende activiteiten 
organiseert, zoals intervisie- en netwerkbijeenkomsten en dialoogsessies. 
De begeleiding is van belang om goede voorbeelden, leer- en verbeter­
punten op te halen vanuit de subsidieregeling. Deze informatie wordt 
vervolgens door middel van verschillende overkoepelende activiteiten 
beschikbaar gesteld aan de gehele sector. Op deze manier wordt gepoogd 
optimaal leerrendement te garanderen zodat zeggenschap duurzaam kan 
worden bevorderd. De activiteiten zijn bedoeld voor professionals en 
bestuurders van zorgorganisaties, waarbij de projectorganisatie een 
belangrijke rol speelt in het verbinden van deze professionals en organi­
saties.
Het cultuuradvies van de Chief nursing officer (CNO) is gepubliceerd 
(Kamerstukken II, 2022/23, 29282, nr. 485) waarbij de eigen verantwoorde­
lijkheid van iedereen bij het bevorderen van zeggenschap aan de orde komt.
Aanvullend op voornoemde activiteiten om zeggenschap in de zorg te 
versterken is respectievelijk op 17 mei 2022 een initiatiefwetsvoorstel van 
Ellemeet (GL) en Tielen (VVD) in de TK en op 1 november 2022 in de EK 
aangenomen waarmee zeggenschap voor zorgmedewerkers wettelijk wordt 
verankerd in de Wet kwaliteit, klachten en geschillen zorg (Wkkgz). De 
implementatie volgt 1 juli 2023.
Tweede Kamer, vergaderjaar 2022–2023, 36 360 XVI, nr. 1 69
