mandaten voor de Nederlandse bijdrage aan de United Nations Multidi­
mensional Integrated Stabilization Mission in Mali (MINUSMA) en EU-
missies tot en met eind juni 2024 verlengde. Daarnaast zijn waardevolle 
lessen getrokken uit de onafhankelijke eindevaluatie van de Nederlandse 
bijdrage aan MINUSMA tussen 2014 en 2019.
2022 was het laatste jaar van het driejarig lidmaatschap van Nederland van 
de VN-Mensenrechtenraad (MRR) in Geneve. Naast de focus op accounta­
bility heeft Nederland zich in de Raad onder meer ingezet voor vrijheid van 
meningsuiting en vrouwenrechten en gendergelijkheid, inclusief de positie 
van LHBTIQ+. Mede op Nederlandse instigatie stelde de MRR onderzoeks­
mechanismen in voor Oekraïne en Iran (Commissions of Inquiry).
Versterkte aandacht ging uit naar het waarborgen van onafhankelijke 
Russischtalige nieuwsvoorziening. Via het Mensenrechtenfonds (MRF) en 
vanuit het budget voor publieksdiplomatie draagt Nederland bij aan 
verschillende programma’s gericht op het steunen van onafhankelijke 
media in Rusland, Oekraïne en de regio, en de veiligheid van journalisten.
De Ministerraad is op 13 mei 2022 akkoord gegaan met het voorstel om met 
het «Feministisch Buitenlandbeleid» (FBB) nog meer aandacht te besteden 
aan gelijkheid in algemene zin en gendergelijkheid in het bijzonder. Dit 
omvat ook LHBTIQ+, alsmede aandacht voor diversiteit en inclusiviteit 
binnen de organisatie en binnen alle beleidsterreinen van het buitenland­
beleid, inclusief een implementatieplan voor gendermainstreaming. Om 
het Nederlandse FBB concreet vorm te geven organiseerde BZ in 2022 brede 
consultaties, waarbij ook externe partijen geraadpleegd werden. Op 
8 november werd de Kamerbrief met de hoofdlijnen van het FBB aan het 
parlement gestuurd. Het feministisch buitenlandbeleid richt zich op vier 
R’en: rights (universele rechten en vrijwaring van geweld), representation 
(vertegenwoordigd zijn en deelnemen aan politieke besluitvorming), 
resources (voldoende middelen en financiering om deze doelen te 
realiseren) en reality check (de realisering van deze beleidsdoelen krijgen 
invulling die in de lokale context past).
Onderzoek racisme bij het Ministerie van Buitenlandse Zaken
Mede naar aanleiding van de Black Lives Matter beweging besloot 
de Bestuursraad van het ministerie om te laten onderzoeken welke 
vormen van racisme binnen de organisatie voorkomen.
Dit resulteerde in een verkennend rapport met een indringend beeld 
van de vormen waarin racisme zich manifesteert en hoe dit door 
medewerkers op het departement en op posten in het buitenland 
wordt ervaren. De aanbevelingen uit het rapport worden door het 
ministerie overgenomen, passend bij een bredere opdracht en ambitie 
om een diverse en inclusieve organisatie te zijn waarin het perso­
neelsbestand ook een afspiegeling van de samenleving is.
Het ministerie is op verschillende niveaus bezig met de opvolging van 
het rapport langs drie sporen. Eerstens een brede erkenning en 
bewustwording van het probleem en het in gang zetten van een 
structurele cultuurverandering. Tweedens het verbeteren en vereen­
voudigen van de mogelijkheden om incidenten te melden en op te 
volgen. Derdens, via het personeelsbeleid, het verder bouwen aan 
een organisatie waarin voor racisme geen ruimte is.
Tweede Kamer, vergaderjaar 2022–2023, 36 360 V, nr. 1
