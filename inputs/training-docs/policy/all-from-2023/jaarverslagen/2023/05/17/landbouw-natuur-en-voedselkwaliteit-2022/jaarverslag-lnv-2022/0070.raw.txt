Opvolging aanbevelingen Algemene Rekenkamer
De Algemene Rekenkamer (AR) heeft in haar verantwoordingsonderzoek 
2021 LNV geconcludeerd dat het jaarverslag LNV 2021 aan de gestelde eisen 
voldoet, met uitzondering van één onvolkomenheid. Dit betreft het autori­
satiebeheer (toegang tot financiële systemen van dienstonderdelen). 
Hierop zijn in 2021 en 2022 verbeteracties uitgezet onder andere door het in 
overleg met dienstonderdelen implementeren van procedures om het risico 
van ongewenste toegangsrechten en functievermenging in het financiële 
systeem beter te beheersen.
TO2-regeling
Vanwege het afwijken van de Subsidieregeling instituten voor toegepast 
onderzoek (TO2-regeling) bij subsidievaststellingen aan Wageningen 
Research (WR) is in 2021 een nieuwe werkwijze voorgesteld waarbij voor 
meerjarige thematische onderzoeksprogramma’s zoveel mogelijk met 
meerjarige verplichtingen wordt gewerkt en waarbij voor onderzoekspro­
gramma’s waar dit niet goed uitvoerbaar is de jaarlijkse vaststelling op basis 
van werkelijke realisatie plaats zal vinden. In 2022 is de werkwijze verder 
vormgegeven en zijn afspraken met WR gemaakt over de wijze van 
meerjarig subsidiëren en verantwoording. Voor het boekjaar 2023 zijn voor 
meerdere programma’s meerjarige subsidieverzoeken ingediend. Dit wordt 
vanaf 2024 verder uitgebreid. Bij het overgaan op meerjarige verplichtingen 
is met WR een overgangsperiode afgesproken tot het boekjaar 2024. De 
subsidievaststelling voor het jaar 2021 heeft niet in 2022 plaatsgevonden. 
De hierin verwachte onrechtmatigheid, vanwege de afgesproken 
overgangsperiode, zal zodoende in 2023 tot uitdrukking komen.
Verantwoording EU-middelen in gedeeld beheer
Het Ministerie van LNV verantwoordt zich met de bijlage «Verantwoording 
EU-middelen in gedeeld beheer» over de rechtmatigheid en het functio­
neren van de beheer- en controlesystemen voor de inzet van middelen uit 
het Europese Fondsen.
De ADR heeft voor het Europees Landbouwgarantiefonds (ELGF) geen 
goedkeurende verklaring afgegeven over het jaar 2022, wegens een 
overschrijding van de toegestane foutmarge van 2%.
Het betreft de onderstaande 2 tekortkomingen:
-Feitelijk grondgebruik; met name het claimen van subsidie op landbouw­
gronden waarvan de aanvrager van deze subsidie zowel niet de eigenaar is 
alsmede ook geen gebruiksrecht heeft. In 2020 heeft RVO de controlesyte­
matiek herijkt en verbeterd. Door RVO zal een grondige analyse zal worden 
uitgevoerd om in de toekomst te voorkomen.
-Graasdierpremie; uit de conformiteitsaudit over 2020 van de Europese 
Commissie (DG Agri) naar de maatregelen over vrijwillige gekoppelde steun 
(VGS) in de schapen- en de rundvleessector volgde een correctie. Omdat 
voor de aanvraagjaren 2021 en 2022 niet de door DG Agri gevraagde corri­
gerende maatregelen zijn genomen, is het volledige bedrag niet 
goedgekeurd door de ADR.
Beleid ter voorkoming van misbruik en oneigenlijk gebruik van subsidies
Tweede Kamer, vergaderjaar 2022–2023, 36 360 XIV, nr. 1
