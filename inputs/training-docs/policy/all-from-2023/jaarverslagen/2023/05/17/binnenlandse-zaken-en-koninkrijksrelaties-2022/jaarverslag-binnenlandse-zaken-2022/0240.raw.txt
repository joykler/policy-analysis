Tabel 100 Overzicht tegenrekening vorderingen per artikel per 
31 december 2022 (bedragen in €)
Art. Omschrijving Saldo
1 Openbaar bestuur en democratie 7.070
2 Nationale veiligheid 3.033.121
3 Woningmarkt 480.213.674
4 Energietransitie gebouwde omgeving en bouwkwaliteit 9.509.586
5 Ruimtelijke ordening en Omgevingswet 602.484
6 Overheidsdienstverlening en informatiesamenleving 110.223
7 Werkgevers- en bedrijfsvoeringsbeleid 10.064
9 Uitvoering Rijksvastgoedbeleid 0
11 Centraal apparaat 9.725.646
12 Algemeen 0
Totaal 503.211.868
Naar mate van opeisbaarheid
Alle vorderingen zijn direct opeisbaar.
Toelichting
Artikel 2: Nationale Veiligheid
Het betreft hier vorderingen met betrekking tot pensioenpremies voor 
medewerkers welke gedetacheerd zijn bij Internationale Volkenrechtelijke 
organisaties (€ 0,1 mln.), openstaande vorderingen betreffende veiligheids­
onderzoeken (€ 1,9 mln.) en openstaande vorderingen van detacheringen 
(€ 1,0 mln.).
Artikel 3: Woningmarkt
Het saldo betreft de door Belastingdienst ingestelde terugvorderingen 
(€ 480 mln.) van verstrekte huurtoeslagen.
In 2021 is besloten dat bij gedupeerden in de toeslagenaffaire de publieke 
schulden worden kwijtgescholden. Deze kwijtschelding raakt de post 
vorderingen bij de huurtoeslag. Het aantal ouders dat in aanmerking komt 
en de totale openstaande vorderingen die het betreft, staat nog niet 
definitief vast. In een schatting van begin 2021 bedragen de kwijt te schelden 
schulden bij de huurtoeslag in totaal circa € 25 mln. Inmiddels is een proces 
van besluitvorming en uitwerking in gang gezet om de kwijtschelding uit te 
voeren. Als openstaande vorderingen uiteindelijk zijn kwijtgescholden, 
wordt dit in de post vorderingen in de saldibalans verwerkt.
In 2022 is bij circa 6.300 huishoudens de openstaande vordering(en) kwijt­
gescholden voor een bedrag van in totaal € 13,1 mln. Het besluit is genomen 
vooruitlopend op de Wet hersteloperatie Toeslagen die met terugwerkende 
kracht in werking zal treden. Mocht het besluit onverhoopt niet bij wet 
geformaliseerd worden, dan zullen de kwijtscheldingen onrechtmatig zijn 
wegens het ontbreken van een wettelijke grondslag.
In 2020 is na de uitbraak van COVID-19 bij de toeslagen de (dwang)invor­
dering stopgezet. In 2022 wordt dit stapsgewijs weer opgestart. Dit raakt 
de post vorderingen bij de huurtoeslag. Het is de verwachting dat niet alle 
stopgezette vorderingen alsnog kunnen worden geïnd. Als vorderingen 
uiteindelijk niet kunnen worden geïnd, wordt dit in de post vorderingen in 
de saldibalans verwerkt. Het aantal vorderingen en de totale vordering die 
het betreft, zijn nog niet bekend.
Tweede Kamer, vergaderjaar 2022–2023, 36 360 VII, nr. 1 240
