de OESO/DAC aanbeveling ter ondersteuning van het maatschappelijk 
middenveld. De door Nederland ondersteunde organisaties CIVICUS en 
International Centre for Not-for-Profit Law (ICNL) zetten zich internationaal 
in voor het beschermen en bevorderen van de ruimte voor het maatschap­
pelijk middenveld.
Investeren in onderwijs, werk en jongeren
Nederland werkte in 2022 middels de jongerenstrategie ‘Youth at Heart’ 
onverminderd aan een beter perspectief voor jongeren. Zo droeg Nederland 
via Generation Unlimited bij aan betere digitale vaardigheden van jongeren 
in Niger en via het Nexus Skills and Jobs programma aan beter onderwijs 
voor groene banen in Senegal. Nederland werkte in 2022 samen met de 
internationale jongerenadviescommissie (YAC) en diverse ambassades in 
Afrika en het Midden-Oosten hebben een eigen jongerenadviescommissie 
in het leven geroepen. De EU publiceerde daarnaast in oktober het ‘Jonge­
renactieplan in het externe optreden van de EU 2022 ‒ 2027’. Deze gezamen­
lijke mededeling van de Commissie en de Hoge Vertegenwoordiger is deels 
op aangeven van Nederland opgesteld. Ook wordt een speciaal VN-Jonge­
renkantoor opgericht.
In 2022 steunde het Challenge Fund for Youth Employment (CFYE) met 
technische assistentie en cofinanciering 71 oplossingen voor jeugdwerkge­
legenheid met de private sector in 11 landen in Afrika en het Midden-Oosten. 
Hiermee krijgen 183.397 jongeren (53% vrouw) de komende drie jaar werk. 
Net als bij het Local Employment in Africa for Development programma 
werd ingezet op baankansen voor jongeren in digitalisering en de groene 
economie. Ook Orange Corners (OC) en het Orange Corners Innovation 
Fund (OCIF) hebben lokale bedrijven succesvol ondersteund. Zo heeft 60 
procent van de ondernemers aan het OC-programma in Bagdad, Irak na 
afloop meer betaalde werknemers in dienst gekregen. Ook met de 
Nederlandse bijdrage aan het Youth Entrepreneurship and Innovation 
Multi-Donor Trust Fund van de Afrikaanse Ontwikkelingsbank steunde 
Nederland jonge ondernemers en het lokale ondernemingsklimaat.
Opvang en bescherming in de regio
In 2022 is het aantal gedwongen ontheemden wereldwijd gestegen tot meer 
dan 100 miljoen. De Nederlandse inspanningen om vluchtelingen 
perspectief te bieden op een menswaardig bestaan in hun regio van 
herkomst zijn in 2022 geïntensiveerd. Hiermee is gepoogd migratie naar 
Europa te beperken en destabilisatie van opvanglanden te voorkomen. 
Succesvolle programma’s zijn opgeschaald in de Hoorn van Afrika en de 
Syrië regio gericht op het bevorderen van sociaaleconomische inclusie van 
vluchtelingen en het ondersteunen van kwetsbare gastgemeenschappen. 
Met het Prospectspartnerschap met UNHCR, International Labour Organi­
zation (ILO), UNICEF, International Finance Cooperation (IFC) en de 
Wereldbank heeft Nederland wederom goede resultaten behaald.
Ook heeft Nederland in 2022 bijgedragen aan programma’s van UNHCR en 
UNICEF voor de opvang van Afghaanse vluchtelingen en gastgemeen­
schappen in Pakistan. Nederland heeft daarnaast bijgedragen aan een 
lening voor Moldavië voor de opvang van Oekraïense vluchtelingen. Via 
het partnerschap met Vereniging van Nederlandse Gemeenten (VNG) is 
tevens ondersteuning verleend aan lokale overheden in Oeganda en Irak 
om hun capaciteit voor het opvangen van vluchtelingen te vergroten.
Tweede Kamer, vergaderjaar 2022–2023, 36 360 XVII, nr. 1 21
