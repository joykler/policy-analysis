Mutaties t/m Voorjaarsnota 2022
Dit zijn alle mutaties tot en met de Voorjaarsnota 2022. Het gaat hierbij onder 
andere om de verhoging van de zorgsalarissen conform motie-Hermans 
(structureel 98 miljoen euro op de VWS-begroting), overboekingen van de 
coalitieakkoordmiddelen van de Aanvullende post van het ministerie van 
Financiën naar de VWS-begroting (188 miljoen euro structureel) en mutaties 
voor COVID-19 (5,0 miljard euro in 2022 en 2,4 miljard euro in 2023) en 
Oekraïne (82,3 miljoen euro in 2022 en 29,8 miljoen euro in 2023). Ook zijn 
bij Voorjaarnota diverse bijstellingen verwerkt. De toelichtingen hiervan zijn 
te vinden in de Verticale Toelichting van de Voorjaarsnota.
Mutaties van Voorjaarsnota t/m Miljoenennota 2023
Dit zijn alle mutaties tussen de Voorjaarsnota 2022 en de Miljoenennota 
2023. Het gaat hierbij onder andere om overhevelingen van coalitieakkoord­
middelen van de aanvullende post naar de VWS begroting (29,2 miljoen in 
2022) en ramingsbijstellingen voor Covid-19 (-1 miljard euro in 2022). 
Daarnaast is onder meer een bijstelling voor de subsidieregeling medisch 
noodzakelijke zorg aan onverzekerden (SOV) (8 miljoen euro) en een 
bijdrage aan Pallas voor incidentele projectkosten (27 miljoen euro in 2022). 
Verdere toelichtingen hiervan zijn te vinden in de Verticale Toelichting van 
de Miljoenennota.
Mutaties van Miljoenennota t/m Najaarsnota 2022
Dit zijn alle mutaties tussen de Miljoenennota t/m Najaarsnota. Het gaat 
hierbij onder andere om een kasschuif voor de continuïteit van cruciale 
jeugdzorg, (-8,9 miljoen euro), een wisselkoerseffect van zorgcontracten in 
Caribisch Nederland (13,6 miljoen euro). Daarnaast was er sprake van 
meevallende uitgaven voor de SOV-regeling en een vrijval van middelen 
voor de NVWA. Ook vielen de coronagerelateerde uitgaven lager uit dan 
initieel geraamd op verschillende budgetten. Verdere toelichtingen hiervan 
zijn te vinden in de Verticale Toelichting van de Najaarsnota.
Beleidsmatig
Veegbrief
In de Veegbrief zijn verschillende mutaties gemeld, waaronder het herstel 
van een bijdrage voor de opdracht aanpassingen eigen bijdrage beschermd 
wonen die niet in de Najaarsnota was beland (89 duizend euro) en een 
overschrijding op het subsidiebudget voor veelbelovende zorg (385 duizend 
euro).
Technisch
Realisaties
Na de Najaarsnota is er nog ‒ 198,5 miljoen euro aan onderschrijdingen op 
de begrotingsuitgaven gemeld, waaronder ‒ 34,5 miljoen aan lagere 
apparaatsuitgaven. Ook trad er in totaal 62,8 miljoen euro aan onderuit­
putting op verschillende subsidiebudgetten en ‒ 48,5 miljoen onderuit­
putting op verschillende opdrachtenbudgetten.
Overboekingen met andere begrotingen
In de Veegbrief zijn een aantal overboekingen gemeld. Het betreft de 
bijdrage van VWS voor de TNO Leefstijlcoalitie (-185 duizend euro), de 
bijdrage aan de VNG voor de subsidie Uitbuiting stoppen we samen II (-102 
duizend euro) en bijdragen van JenV voor de campagne huiselijk geweld en 
kindermishandeling (150 duizend euro) en voor de digitalisering van het 
Centraal Archief Bijzondere Rechtspleging (1,2 miljoen euro).
Tweede Kamer, vergaderjaar 2022–2023, 36 360, nr. 2
