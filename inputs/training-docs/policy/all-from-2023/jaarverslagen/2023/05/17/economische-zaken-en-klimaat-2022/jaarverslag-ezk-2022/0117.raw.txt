Beleidsartikel 5 Een veilig Groningen met perspectief
A. Algemene doelstelling
De inwoners van Groningen hebben dagelijks te maken met de gevolgen 
van de gaswinning. Dit brengt gevoelens van angst, frustratie en 
onzekerheid met zich mee. Voor het kabinet staan de veiligheid, de veilig­
heidsbeleving, het goed afhandelen van schade, het uitvoeren van de 
versterkingsoperatie en het creëren van perspectief voor de inwoners 
voorop.
In de begroting 2022 heeft het kabinet aangegeven hieraan te werken langs 
verschillende sporen:
– Beëindiging van de gaswinning uit het Groningenveld.
– Goede afhandeling van de negatieve gevolgen van de gaswinning.
– Een Nationaal Programma om Groningen perspectief te bieden.
– Het aardbevingsbestendig maken van onveilige gebouwen.
– Het uitvoeren van de bestuurlijke afspraken.
B. Rol en verantwoordelijkheid
Met ingang van 2022 zijn de afhandeling van de schade en de uitvoering van 
de versterkingsoperatie ondergebracht op één begroting. De verantwoor­
delijkheid is belegd bij de Minister van Economische Zaken en Klimaat. Deze 
heeft de volgende rollen en verantwoordelijkheden:
Uitvoeren
– Het jaarlijks vaststellen van het gaswinningsniveau en het inwinnen van 
advies hierover bij het SodM en TNO;
– Het aan de exploitant van het mijnbouwnetwerk doorbelasten van de 
kosten voor de schadeafhandeling als gevolg van de gaswinning in 
Groningen en de gasopslag in Norg en het doorbelasten van de kosten 
van de versterkingsoperatie;
– Het vaststellen van veiligheidskaders voor gebouwen in het aardbe­
vingsgebied en het inwinnen van advies hierover bij het ACVG;
– Het doen uitvoeren van de versterkingsoperatie door de Nationaal 
Coördinator Groningen (NCG) conform de planning en prioritering in 
het Meerjarenversterkingsplan (MJVP).
Financieren
– Het ter beschikking stellen van voldoende financiële middelen aan het 
IMG ter uitoefening van zijn taken en bevoegdheden op het gebied van 
de afhandeling van mijnbouwschade;
– Het ter beschikking stellen van voldoende financiële middelen aan de 
NCG ter uitoefening van zijn taken en bevoegdheden op het gebied van 
de versterkingsoperatie;
– Het financieren van de gemaakte afspraken met provincie en gemeenten 
in het kader van het verbeteren van het toekomstperspectief van de 
regio, met inbegrip van programma’s voor speciale doelgroepen zoals 
het mkb, agrariërs en erfgoedpartijen.
Regisseren
– Het in stand houden van een systeem van publiekrechtelijke schade-
afhandeling door het IMG;
Tweede Kamer, vergaderjaar 2022–2023, 36 360 XIII, nr. 1 117
