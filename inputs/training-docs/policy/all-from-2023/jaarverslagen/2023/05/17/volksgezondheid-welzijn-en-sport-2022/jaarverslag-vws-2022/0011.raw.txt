6. Focusonderwerp: goed beargumenteerd gebruik van ISB’s en het 
eventuele beroep op artikel 2.27 CW
De Tweede Kamer heeft goed beargumenteerd gebruik van ISB’s en het 
eventuele beroep op artikel 2.27 CW als focusonderwerp aangemerkt. In 
het jaarverslag is een bijlage over dit onderwerp opgenomen.
7. Staat van Volksgezondheid en Zorg
De Staat van Volksgezondheid en Zorg presenteert sinds 2016 actuele en 
eenduidige cijfers over de verschillende domeinen van het Ministerie van 
Volksgezondheid, Welzijn en Sport (VWS): volksgezondheid, zorg, 
maatschappelijke ondersteuning en jeugd. Ook sport komt aan bod, voor 
zover het samenhangt met volksgezondheid en zorg. De Staat van Volksge­
zondheid en Zorg wordt gemaakt door een kennisconsortium met onder 
andere RIVM, Nivel, SCP, en CBS, onder regie van het RIVM en met VWS als 
opdrachtgever.
Het maken van de Staat van Volksgezondheid en Zorg is een dynamisch 
proces. De kerncijfers van de Staat van Volksgezondheid en Zorg vormen 
een dynamische basis en kunnen worden aangevuld om duiding, een goed 
beeld en meer inzicht te krijgen in de staat van de zorg in Nederland.
Tweede Kamer, vergaderjaar 2022–2023, 36 360 XVI, nr. 1 11
