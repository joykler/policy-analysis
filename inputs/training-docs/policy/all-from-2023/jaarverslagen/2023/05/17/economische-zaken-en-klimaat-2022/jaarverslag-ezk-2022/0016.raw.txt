medeoverheden, de Autoriteit Consument en Markt (ACM), netbeheerders 
3
en marktpartijen zich gezamenlijk aan concrete acties. Met het actiepro­
gramma willen de betrokken partijen aan meerdere knoppen tegelijkertijd 
draaien om de problemen met het volle stroomnet zoveel mogelijk te 
beperken en te voorkomen. Dit is in het bijzonder van belang omdat de 
komende jaren getekend zullen worden door elektrificatie en het groeiende 
aandeel van hernieuwbare energie.
Fit-for-55
Om de klimaatdoelstellingen in de EU en in Nederland te kunnen imple­
menteren heeft het kabinet voortvarend gewerkt om belangrijke onderdelen 
4
uit het Fit-for-55 pakket af te ronden. Zo zijn in 2022 de trilogen afgerond 
voor de aanscherping van het Europese emissiehandelsysteem (ETS), 
inclusief opname van de maritieme- en scheepvaartsector. Daarnaast is 
een nieuw ETS ingericht voor de gebouwde omgeving en mobiliteit met 
daaraan gekoppeld een Sociaal Klimaatfonds om sociale gevolgen bij 
5
armere bevolkingsgroepen op te vangen. Ook zijn de nationale doelen voor 
de individuele EU-lidstaten (ESR) vastgesteld en is er gewerkt aan het 
inrichten van een koolstofheffing aan de grens (CBAM). EZK heeft zich 
hierbij ingespannen voor snelle besluitvorming en behoud van het ambitie­
niveau teneinde het 2030-doel van 55 procent te kunnen halen.
Meerjarenprogramma Infrastructuur Energie en Klimaat (MIEK)
In het Meerjarenprogramma Infrastructuur Energie & Klimaat (MIEK) werkt 
de overheid samen met industrie, energieproducenten en netbeheerders 
om projecten voor de infrastructuur van energie en grondstoffen te 
versnellen. Dit zijn projecten die belangrijk zijn voor de verduurzaming van 
de industrie, gebouwde omgeving, landbouw en mobiliteit en voor de 
realisatie van windenergie op zee. In 2022 zijn vijf nieuwe projecten 
toegelaten tot het MIEK: aanlanding wind-op-zee projecten, H-Vision, 
importterminals van waterstof in Rotterdam, het Noordzeekanaalgebied en 
Aramis. Deze projecten dragen onder andere bij aan het behalen van de 
vastgestelde klimaatdoelen. Naast nieuwe projecten heeft er ook voortgang 
plaatsgevonden op een aantal huidige MIEK-projecten. De landelijke water­
stofinfrastructuur en de Deltacorridor gaan bijvoorbeeld door naar de 
volgende fase binnen het MIEK. Voor de Deltacorridor is hierbij een besluit 
genomen tot het oprichten van een publieke projectorganisatie om zo vanuit 
het Rijk het project te ondersteunen.
Wind Op Zee
Met het programma Noordzee en de Aanvullende Routekaart Windenergie 
op Zee 2030 is in 2022 de ambitie voor windenergie op zee rond 2030 
verdubbeld naar circa 21 GW. Dit is een enorme klus, omdat deze 
aanvullende ambitie parallel aan de reeds geplande windparken moet 
worden gerealiseerd in een korter tijdsbestek. Door processen parallel te 
plannen en meer risico’s bij het Rijk en bij TenneT neer te leggen, streeft 
het kabinet er niettemin naar deze doelstellingen te halen. Tegelijkertijd 
wordt er ook al vooruitgekeken naar en gewerkt aan de plannen voor 
3
 Kamerstuk 29 023, nr. 385
4
 Kamerstuk 22 112, nr. 3566
5
 Kamerstuk 21 501-08, nr. 889
Tweede Kamer, vergaderjaar 2022–2023, 36 360 XIII, nr. 1 16
