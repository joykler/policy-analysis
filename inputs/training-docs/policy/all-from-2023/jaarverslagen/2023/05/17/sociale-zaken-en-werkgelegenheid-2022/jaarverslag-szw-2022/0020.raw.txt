2022: Kamerstukken II 2021/22, 26 448, nr. 682 en Kamerstukken II 2022/23, 
26 448, nr. 693), het programma Werk aan Uitvoering (WaU), en de aanpak 
van tegengaan hardheden.
We zetten het werk aan de uitvoering door. In 2022 is het programma WaU 
verder uitgewerkt (Kamerstukken II 2021/22, 29 362, nr. 308). In onze 
Rijksbrede dienstverlening wordt zichtbaar wat beleid betekent en of de 
uitvoering in staat is burgers en ondernemers op de juiste manier tegemoet 
te treden: zorgvuldig, snel en met de menselijke maat in grootschalige 
processen en met persoonlijke dienstverlening. In 2022 is hier verder 
invulling aan gegeven door het verdelen van de WaU-middelen. Voor de 
uitvoering in het SZW-domein is hiervoor jaarlijks circa € 64 miljoen 
beschikbaar gesteld. Ook werkt het kabinet aan uitvoering door het 
verbeteren van de gegevensuitwisseling tussen gemeenten, UWV en SVB 
(Kamerstukken II 2022/23, 26 448, nr. 692).
Onze socialezekerheidswetten en de uitvoering daarvan kunnen problemen 
veroorzaken bij de mensen die onze ondersteuning het hardst nodig 
hebben. Dit is onder andere duidelijk geworden uit de bevindingen van 
het rapport ‘Hardvochtige effecten van overheidshandelen voor burgers 
binnen de sociale zekerheid’ (Kamerstukken II 2021/22, 29 362, nr. 309). Via 
de trajecten Participatiewet in balans, het terugdringen van hardheden in 
de WIA en de herijking van het handhavingsinstrumentarium wordt gehoor 
gegeven aan de oproep onze socialezekerheidsregelingen tegen het licht te 
houden en daar waar nodig aan te passen om onbedoelde hardvochtige 
effecten voor uitkeringsgerechtigden tegen te gaan.
Het kabinet werkt aan het terugbrengen van balans in de Participatiewet. 
Als het moeilijk is om op eigen kracht te participeren in de samenleving biedt 
de Participatiewet een stevig vangnet. Vaak gaat dat goed, maar soms pakt 
de wet niet uit zoals die bedoeld is, zoals blijkt uit beleidsanalyses (Kamer­
stukken II 2021/22, 34 352, nr. 253) en uit signalen uit de praktijk. Het kabinet 
zet met het traject Participatiewet in balans in op het verankeren van 
vertrouwen en menselijke maat in (de uitvoering van) deze wet. Daartoe 
wordt aan de ene kant de wet op verschillende onderdelen aangepast, 
waaronder de verruiming van de bijverdiengrenzen, het nuanceren van de 
vier weken zoekperiode voor jongeren, het tot een bepaalde grens buiten 
beschouwing laten van giften en het expliciteren van de mogelijkheid tot 
maatwerk (Kamerstukken II 2021/22, 34 352, nr. 260). Daarnaast vindt een 
fundamentele heroverweging van de Participatiewet plaats, waarbij 
opnieuw wordt gekeken naar de doelen en uitgangspunten van de wet en 
de samenhang met het bredere sociale stelsel. Ten slotte richt het 
programma zich op het versterken van de vakkundigheid van de uitvoerend 
professionals. In 2022 werkte het kabinet ook aan het verminderen van 
hardheden in de Participatiewet via concrete maatregelen, zoals het per 
1 januari 2023 wijzigen van de kostendelersnorm zodat jongeren tot 27 jaar 
niet langer meetellen als kostendelende medebewoner voor de hoogte van 
de uitkering van hun huisgenoten.
Het kabinet heeft zich tot doel gesteld om hardheden uit de WIA weg te 
nemen, met oog voor uitvoerbaarheid, betaalbaarheid en uitlegbaarheid. 
Mensen die (deels) arbeidsongeschikt zijn moeten kunnen vertrouwen op 
inkomensondersteuning en ondersteuning bij werkhervatting. De aanpak 
van hardheden in de WIA valt uiteen in een korte- en een lange termijn 
aanpak. Over de mogelijkheden voor het wegnemen van hardheden in de 
WIA op de korte termijn wordt overlegd met UWV en sociale partners. Het 
is van belang dat er voor de lange termijn integraal en fundamenteel naar 
Tweede Kamer, vergaderjaar 2022–2023, 36 360 XV, nr. 1
