Financieel beheer Rijksdienst Caribisch Nederland Unit SZW
Om het financieel beheer bij de RCN-unit SZW te verbeteren zijn in 2022 op 
twee onderdelen stappen ondernomen. Zo is het verbetertraject voor de ICT 
voortgezet. Dit traject is gericht op het beter ondersteunen van de 
uitvoering, met als hoofddoel het financieel beheer en de rechtmatigheid te 
borgen. Het accent van het verbetertraject aan de ICT-kant lag in 2022 op 
de bouw van een nieuwe applicatie voor de uitvoering van de Wet kinder­
bijslagvoorziening BES. Daarnaast is een start gemaakt met het inrichten 
van het financieel beheer volgens het ‘three lines model’. Hiervoor is de 
tweedelijns controle verstevigd, wat een impuls moet geven aan de eerste-
lijnscontrole. Het is op dit moment te vroeg om de werking van de impuls 
vast te stellen.
Ondanks de inspanningen zijn er helaas nog tekortkomingen ten aanzien 
van de werking van de interne beheersmaatregelen, bijvoorbeeld bij de in 
2021 nieuw opgeleverde loondervingsapplicatie. Daarnaast is een verbe­
terslag nodig in zowel de interne organisatie van de RCN-unit als de 
governance tussen het kerndepartement en de RCN-unit.
Om aan de slag te gaan met de geconstateerde tekortkomingen in het 
financieel beheer is eind 2022 een opdracht geformuleerd. Twee professi­
onals met een expertise op het terrein van ICT en audit/control worden 
aangetrokken. De professionals zullen op korte termijn starten met een 
situatieanalyse, die zal dienen als aanzet voor het oplossen van de proble­
matiek in het financieel beheer en het ICT-traject. Daarnaast wordt de 
aansturing op de RCN-unit vanuit het kerndepartement verstevigd door 
de positionering van een zelfstandig afdeling Caribisch Nederland binnen 
SZW. SZW is zich ervan bewust dat het oplossen van de problematiek een 
veelomvattende operatie is met een langere doorlooptijd dan gewenst. In 
2023 is er bewust voor gekozen om de eerdere aanpak van de al langere tijd 
voortdurende gebreken aan te passen, zodat we structurele verbeteringen 
kunnen doorvoeren.
De belangrijkste materiële fraude- en corruptierisico’s
Als onderdeel van de interne planning & controlcyclus inventariseren de 
onderdelen binnen SZW de belangrijkste risico’s die het bereiken van hun 
doelstellingen bedreigen, de reeds getroffen beheersmaatregelen, de netto 
risico-inschattingen en eventueel de belangrijkste aanvullende acties die in 
gang moeten worden gezet om de risico’s verder te mitigeren. Als onderdeel 
van deze risicoanalyses wordt aan de onderdelen gevraagd om in te gaan 
op eventuele frauderisico’s. Dit geeft het volgende beeld: een verhoogd 
(intern) frauderisico (bruto) is in het algemeen (gegeven de financiële aard 
van de processen die er worden uitgevoerd) onder andere aanwezig bij 
het Financieel Dienstencentrum (FDC) dat de financiële administraties voor 
meerdere ministeries verzorgt, bij Uitvoering van Beleid (UVB) dat een 
belangrijke rol speelt bij het verlenen van subsidies en bij de verant­
woording van opbrengsten bij de Rijksschoonmaakorganisatie (RSO). Deze 
frauderisico’s hebben zich in 2022 niet gemanifesteerd. SZW onderkent 
vooralsnog geen belangrijke materiële corruptierisico’s binnen het 
departement. SZW is hier alert op.
Om frauderisico’s te beperken, zijn beheersmaatregelen getroffen. 
Belangrijke beheersmaatregelen zijn: informatievoorziening over wat wel 
en niet kan via de Gedragscode Integriteit Rijk, toepassing van functie­
scheiding en vier-ogen principe, en het leren van incidenten die binnen en 
buiten de organisatie plaatsvinden.
Tweede Kamer, vergaderjaar 2022–2023, 36 360 XV, nr. 1
