SDG's. Met de integratie van brede welvaart in begrotingsstukken neemt 
het kabinet daarom ook een stap om gender meer aandacht te geven in 
begrotingen, in opvolging van de toezegging over gender budgeting aan 
de Eerste Kamer tijdens de Algemene Financiële Beschouwingen vorig jaar. 
Meer aandacht voor gender in de begrotingscyclus helpt ons bij het 
realiseren van de ambities om gendergelijkheid te bevorderen. Daarnaast 
is gendergelijkheid een belangrijk onderdeel van het factsheet Brede 
Welvaart bij de begroting van het Ministerie van OCW. Het CBS is 
momenteel bezig met de ontwikkeling van factsheets waarin indicatoren uit 
de Monitor Brede Welvaart en SDG's op hoofdlijnen gekoppeld worden aan 
departementale beleidsterreinen. Deze factsheets verschijnen voor het eerst 
op Prinsjesdag 2023. Door de integratie van brede welvaart in begrotings­
stukken komt er in de begrotingen meer aandacht voor bredere maatschap­
pelijke thema's zoals gendergelijjkheid, maar ook bijvoorbeeld voor klimaat, 
veiligheid en subjectief welzijn. 
De arbeidsparticipatie van vrouwen is structureel lager dan van mannen, 
hoewel dit verschil in recente jaren licht afneemt. Daar waar het verschil in 
arbeidsparticipatie in 2014 en 2015 rond de 10 procentpunt ligt, is dit 
ongeveer 8 procentpunt in 2021 en 2022. In 2022 hadden 76,3 van de 
mannen een betaalde baan ten opzichte van 68,1 van de vrouwen. Vrouwen 
hebben daarnaast relatief veel minder vaak een managementpositie: het 
aandeel vrouwen in managementposities is slechts 27,7 procent in 2022. 
Bovendien is dit percentage vrijwel niet gestegen in de afgelopen jaren. Op 
basis van de datapunten 2015-2022 concludeert het CBS dat de trend 
neutraal is.
Figuur 1.1.7 Arbeidsparticipatie, economische zelfstandigheid en 
managementposities naar geslacht
Bron: CBS
Klimaat en leefomgeving
Het hoge niveau van brede welvaart in het ‘hier en nu’ blijkt volgens de 
cijfers in de Monitor Brede Welvaart ten koste te gaan van de kapitalen die 
worden nagelaten aan komende generaties (brede welvaart ‘later’). Het 
natuurlijk kapitaal (klimaat en milieu) staat onder druk. Vier van de tien 
indicatoren op het thema natuurlijk kapitaal laten een trendmatige achter­
uitgang zien.
De cumulatieve CO -emissies per Nederlander laten nog steeds een (lichte) 
2
trendmatige stijging zien. Per persoon wordt in 2022 cumulatief 7,7 ton CO
2 
uitgestoten (zie figuur 1.1.8). Het Planbureau voor de Leefomgeving conclu­
deerde ook dat de klimaatdoelen op basis van huidig beleid niet worden 
Tweede Kamer, vergaderjaar 2022–2023, 36 360, nr. 1 14
