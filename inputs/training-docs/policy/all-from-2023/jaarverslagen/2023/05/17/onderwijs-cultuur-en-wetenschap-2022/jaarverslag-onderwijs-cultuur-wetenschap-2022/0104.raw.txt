Kengetallen
Tabel 55 Kengetallen
1 2 3
Kengetal 2016 2017 2018 2019 2020
1 Percentage van de bevolking van 6 jaar en ouder 89% ‒ 89% ‒ 75%
dat voorstellingen, musea en bibliotheken heeft 
bezocht
2 Percentage bevolking 6 jaar en ouder dat erfgoed 59% ‒ 63% ‒ 45%
heeft bezocht
3 Percentage kinderen en jongeren tussen 6 en 99% (6-11 jaar) ‒ 98% ‒ 94% (6-11 jaar) 89% 
19 jaar dat voorstellingen, musea en 99% (12-19 jaar) (6-11 jaar) 100% (12-19 jaar)
bibliotheken heeft bezocht (12-19 jaar)
1 Maatwerktabel uit Vrijetijdsomnibus (VTO), op verzoek door het Sociaal Cultureel Planbureau (SCP) geleverd. De (VTO) is een tweejaarlijks onderzoek naar cultuur- en 
sportparticipatie van de Nederlandse bevolking. Het onderzoek wordt eens in de twee jaar uitgevoerd.
2 Maatwerktabel uit Vrijetijdsomnibus (VTO), op verzoek door SCP geleverd. De VTO 2018 peiling verschilde van de eerdere peilingen. Voortschrijdend inzicht bij het Centraal 
Bureau voor de Statistiek leidde tot een andere «waarnemingsstrategie». Dit is echter niet zonder consequenties voor de vergelijkbaarheid met eerdere jaren. Er is voor 
gekozen om de data van eerdere VTO’s met terugwerkende kracht te herwegen, zodat het net is of destijds ook al de 2018 gehanteerde waarnemingsstrategie was gebruikt. 
De vergelijkbaarheid van 2018 is hersteld met de eerdere jaren, en heeft als consequentie dat de cijfers over die eerdere jaren wat anders kunnen uitvallen dan eerder is 
gepubliceerd. In de regel leidde dit overigens niet tot grote verschillen.
3 Maatwerktabel uit Vrijetijdsomnibus (VTO), op verzoek door de Boekmanstichting geleverd. In 2020 is een aantal vragen anders geformuleerd, wat tot een lichte afwijking 
in de respons kan hebben geleid. De gegevens over 2020 zijn de meest recente.
Cultuurbereik
Deze kengetallen geven de ontwikkelingen weer van het cultuurbereik. 
Daarmee zijn deze in lijn met de algemene doelstelling voor artikel 14; het 
bevorderen van de deelname aan cultuur. De gegevens over 2020 zijn de 
meest recente.
In 2020 bezochten minder mensen voorstellingen, musea en bibliotheken 
dan de jaren daarvoor. Dit is vooral toe te schrijven aan de beperkte toegang 
tot cultuur tijdens de coronapandemie. Voorstellingen, musea en biblio­
theken werden door 75% van de bevolking bezocht: 14% minder dan in 2018. 
Erfgoed (archieven, opgravingen, historische plekken en historische 
evenementen) werd door 45% van de mensen bezocht: 18% minder dan in 
2018. Het is belangrijk dat iedereen al vroeg met cultuur in aanraking komt. 
Op basis van deze gegevens blijkt dat tijdens 2020 kinderen in ieder geval 
nog veel in contact bleven met cultuur. Rond 90% van de kinderen en 
jongeren tot en met 19 jaar bezochten in 2020 minstens één keer een 
voorstelling, een museum of bibliotheek.
De kwantitatieve onderbouwing van de doelstellingen op basis van data, 
kwantitatieve en kwalitatieve informatie, (beleids)evaluaties en onderzoek 
worden zo compleet mogelijk op OCW in Cijfers gepubliceerd. Daarnaast 
brengt de Boekmanstichting met de Cultuurmonitor, in opdracht van het 
Ministerie van OCW, trends en ontwikkelingen in het culturele leven in 
Nederland in beeld. Een interactief dashboard biedt toegang tot een 
database met indicatoren over de Nederlandse cultuursector.
C. Beleidsconclusies
Het jaar 2022 stond in het teken van herstel, vernieuwing en groei van de 
culturele en creatieve sector ná corona. Zoals in de brief van 23 mei 2022 
(Kamerstukken II 2021/22, 32820, nr. 467) vermeld was het beleid gericht op 
herstart, de arbeidsmarkt, de makers, jongeren en innovatie. In 2022 was 
hier vanuit de coalitieakkoord-middelen € 135 miljoen extra voor 
beschikbaar (Kamerstukken II 2021/22, 32820, nr. 467, p. 11). Met inacht­
neming van de (na-ijl)-effecten van COVID-19 is het op dit artikel uitgevoerde 
beleid met de bijbehorende resultaten conform verwachtingen in de 
begroting.
Tweede Kamer, vergaderjaar 2022–2023, 36 360 VIII, nr. 1 104
