4.5 Beleidsartikel 5 Koninklijke Marechaussee
A. Algemene doelstelling
De Koninklijke Marechaussee (KMar) waakt over de veiligheid van 
Nederland en het Caribisch gedeelte van het Koninkrijk der Nederlanden. 
Wereldwijd wordt de marechaussee ingezet op plaatsen van strategisch 
belang. Van koninklijke paleizen tot aan de buitengrenzen van Europa. Van 
luchthavens in Nederland en het Caribisch gebied tot oorlogs- en crisisge­
bieden overal ter wereld. De marechaussee heeft 3 hoofdtaken:
1. Grenspolitietaak;
2. Bewaken en beveiligen;
3. Internationale en militaire politietaken.
B. Rol en verantwoordelijkheid
De Minister is beheerverantwoordelijk en verantwoordelijk voor de 
vaststelling van de omvang, samenstelling en de vereiste mate van 
gereedheid van de KMar. De uitvoering is opgedragen aan de KMar. Het 
gezag over de KMar berust bij meerdere ministeries. Afhankelijk van de 
betreffende taak zijn dat de ministeries van Justitie en Veiligheid (inclusief 
de Directoraat-Generaal Migratie, het Openbaar Ministerie en de Nationaal 
Coördinator Terrorismebestrijding en Veiligheid), Buitenlandse Zaken, 
Binnenlandse Zaken en Koninkrijksrelaties en Defensie.
In artikel 4 van de Politiewet wordt de KMar de onderstaande taken 
opgedragen:
– Het waken over de veiligheid van de leden van het Koninklijk Huis, in 
samenwerking met andere daartoe aangewezen organen;
– De uitvoering van de politietaak ten behoeve van Nederlandse en andere 
strijdkrachten en internationale militaire hoofdkwartieren en de 
personen behorende tot die strijdkrachten en hoofdkwartieren;
– De uitvoering van de politietaak op de luchthaven Schiphol en op de 
andere door de Minister van JenV en de Minister van Defensie 
aangewezen luchtvaartterreinen en de beveiliging van de burgerlucht­
vaart;
– De verlening van bijstand en de samenwerking met de politie krachtens 
deze wet, daaronder begrepen de assistentieverlening aan de politie bij 
de bestrijding van grensoverschrijdende criminaliteit. Als gevolg van 
de meest recente wijziging van de Politiewet kan de KMar ook assistentie 
verlenen aan de politie bij het bewaken en beveiligen van objecten en 
diensten en het waken over de veiligheid van aangewezen personen als 
bedoeld in artikel 42, eerste lid, onder c;
– De uitvoering van de politietaak op plaatsen onder beheer van Onze 
Minister van Defensie, op verboden plaatsen die krachtens de Wet 
bescherming staatsgeheimen ten behoeve van de landsverdediging zijn 
aangewezen en op het terrein van de ambtswoning van Onze Minister-
President;
– De uitvoering van de bij of krachtens de Vreemdelingenwet 2000 
opgedragen taken, waaronder begrepen de bediening van de daartoe 
door Onze Minister voor Immigratie en Asiel aangewezen doorlaat­
posten en het, voor zover in dat verband noodzakelijk, uitvoeren van 
de politietaak op en nabij deze doorlaatposten, alsmede het verlenen van 
medewerking bij de aanhouding of voorgeleiding van een verdachte of 
veroordeelde;
Tweede Kamer, vergaderjaar 2022–2023, 36 360 X, nr. 1 52
