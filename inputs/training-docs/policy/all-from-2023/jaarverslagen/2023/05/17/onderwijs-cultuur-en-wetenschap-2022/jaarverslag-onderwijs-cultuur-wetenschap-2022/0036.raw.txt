10.6. Emancipatie
In 2022 heeft het kabinet de Emancipatienota gepubliceerd. Daarin staan 
de maatregelen en acties voor de komende jaren (2022-2025) voor de 
emancipatie van vrouwen en lhbtiq+ personen. Een ander belangrijk 
resultaat op het gebied van emancipatie is de oplevering van het Nationaal 
Actieprogramma Aanpak seksueel grensoverschrijdend gedrag en seksueel 
geweld (NAP). Het doel is het voorkomen van seksueel grensoverschrijdend 
gedrag en seksueel geweld en het creëren van een samenleving waarin 
iedereen zich sociaal veilig voelt. Voor het opstellen van het NAP zijn in 2022 
verschillende veldconsultaties geweest. Eind augustus is een grote 
conferentie georganiseerd met meer dan honderd betrokken organisaties. 
In het najaar zijn er gesprekken geweest met de koepels van schoolbesturen 
in het primair en voortgezet onderwijs, Rutgers en Emancipator. In 
november 2022 is met veldpartijen in het OCW-domein een sessie georga­
niseerd om het NAP toe te lichten en input op te halen. In het najaar zijn er 
door de regeringscommissaris ook acht verdiepende sessies georganiseerd 
waarbij ze in gesprek ging met verschillende betrokkenen. Er zijn sessies 
geweest over taal, omstanders, definities, casusonderzoek en vertrouwen­
spersonen. Daarnaast is ze op veel werkbezoeken geweest en zijn er ronde 
tafel-bijeenkomsten geweest met studenten, de cultuursector en de 
sportsector.
10.7. Programma tegen discriminatie en racisme
In oktober 2022 is de agenda tegen discriminatie en racisme aan de Tweede 
Kamer verzonden. Deze agenda bevat de ambities van ons om discriminatie, 
racisme en uitsluiting tegen te gaan in al onze sectoren. Onze eerste ambitie 
is een inclusief aanbod: leermiddelen, televisieprogramma’s en tentoon­
stellingen die de diversiteit van de Nederlandse samenleving weerspie­
gelen en vrij zijn van stereotypering; archieven die toegankelijk zijn voor 
iedereen en geen uitsluitend taalgebruik hebben in beschrijving; onder­
zoeksvoorstellen die aandacht besteden aan de effecten op verschillende 
groepen; en het faciliteren van de teruggave van cultuurgoederen uit een 
koloniale context. Onze tweede ambitie is dat iedereen zich kan ontwikkelen 
zonder obstakels: elke leerling krijgt een passend schooladvies, vrij van 
vooroordelen; studenten hebben gelijke kansen bij het vinden van een 
stage; en obstakels voor studenten uit ondervertegenwoordigde groepen 
worden weggenomen. Ten derde willen we dat alle scholen, onderwijsin­
stellingen, culturele instellingen, media-instellingen en onderzoeksinstel­
lingen zorgen dat zij veilig en toegankelijk zijn voor iedereen: alle 
medewerkers van deze instellingen hebben eerlijke kansen op de werkvloer 
en leidinggevenden en leraren hebben kennis over discriminatie, racisme 
en inclusie. Het programma gaat in 2023 aan de slag met het uitwerken van 
deze ambities. Dit doen we samen met relevante partijen.
Op 19 december 2022 bood premier Rutte namens de Nederlandse regering 
excuses aan voor het handelen van de Nederlandse staat in het slavernij­
verleden. Een historische moment in aanloop naar het Herdenkingsjaar 
Slavernijverleden, dat zal starten op 1 juli 2023. Tijdens het Herdenkingsjaar 
staat het Nederlands Koninkrijk stil bij deze pijnlijke geschiedenis en hoe 
deze geschiedenis vandaag de dag nog een negatieve rol speelt in het leven 
van mensen. De Rijksoverheid ondersteunt initiatieven van of in samen­
werking met de verschillende groepen en gemeenschappen met een relatie 
tot het slavernijverleden. Zo wordt het Herdenkingsjaar Slavernijverleden 
een jaar vanuit de samenleving zelf. De Rijksoverheid hoopt met dit herden­
kingsjaar bij te dragen aan het blijvend vergroten van kennis en verbinding 
Tweede Kamer, vergaderjaar 2022–2023, 36 360 VIII, nr. 1
