– De bestrijding van mensensmokkel en van fraude met reis- en identi­
teitsdocumenten;
– Het in opdracht van Onze Minister en Onze Minister van Defensie ten 
behoeve van De Nederlandsche Bank N.V. verrichten van beveiligings­
werkzaamheden.
De Militaire Politiezorgtaak (art 4 lid 1 b PW) wordt zowel nationaal als inter­
nationaal en tijdens missies, oefeningen en andere inzet uitgevoerd. Door 
de uitvoering van deze taken levert de KMar een continue bijdrage aan de 
veiligheid van de Staat en de integriteit van de Krijgsmacht.
C. Beleidsconclusies
De marechaussee heeft in 2022 een bijdrage geleverd aan de hoofdtaken 
van Defensie en heeft uitvoering kunnen geven aan de aan haar opgedragen 
taken. De KMar heeft in 2022 met diverse onderdelen deelgenomen aan 
grote en kleine internationale operaties. In 2022 is een groot beroep gedaan 
op de KMar als gevolg van de oorlog in Oekraïne, de aanhoudende crisis in 
de asielketen, de alsmaar groter wordende vraag naar bewaken en 
beveiligen, de extra personele inzet voor het landen-pakket in het Caribisch 
Gebied en de inzet van de Landelijke Bijstandsorganisatie bij onder andere 
COVID- en boerenprotesten.
Grenspolitietaak
Het grensproces is volgens de Schengengrenscode uitgevoerd. Ten opzichte 
van 2021 was gedurende 2022 sprake van een groei van de passagiers­
stromen op de grote luchthavens. Daarbij was als gevolg van de proble­
matiek op Schiphol een verschuiving in passagiersstromen zichtbaar naar 
Rotterdam The Hague Airport en Eindhoven Airport. Dit zorgt voor een 
toegenomen druk op het segment grenstoezicht op deze luchthavens. Deze 
druk heeft een capacitair effect gehad op de uitvoering van het Mobiel 
Toezicht Veiligheid (MTV). Door intensivering van controles met de 
beschikbare capaciteit bleef het aantal onderkende illegalen in het MTV 
hoog en het aantal grensweigeringen op peil.
Bewaken en beveiligen
Alle taken zijn uitgevoerd volgens de geldende beveiligingsconcepten. 
Hierbij hebben zich geen vermeldenswaardige incidenten voorgedaan. 
Naast objectbeveiliging is een toenemende vraag naar persoonsbeveiliging 
waarneembaar. Op 8 juli 2022 is het wetsvoorstel wijziging Politiewet in 
werking getreden. Door deze wetswijziging vallen de objectbeveiliging en 
persoonsbeveiliging onder de eigen taakstelling van de KMar en worden 
deze niet meer onder bijstand uitgevoerd.
(Inter)nationale en militaire politie(zorg)taken (MPZ)
Om bij te dragen aan de inzetbaarheidsdoelen van Defensie moet de KMar 
de capaciteit (Inter)nationale en militaire politie(zorg)taken operationeel 
gereed hebben. Voor MPZ geldt onverminderd dat de KMar een bijdrage 
levert aan de integriteit van de krijgsmacht. Als gevolg van verdringing door 
onder andere inzet Caribisch gebied, bijstand aan Noordelijke gemeentes 
en ondersteuning Schiphol heeft er geen groei in geplande inzet MPZ 
plaatsgevonden.
Internationale inzet
De KMar heeft in 2022 voldaan aan de operationele gereedheid (OG)-norm 
van 153 vte ten behoeve van expeditionaire taken. Het Crowd Riot Control 
(CRC) peloton is niet ingezet voor specifieke opdrachten. De KMar is wel in 
Tweede Kamer, vergaderjaar 2022–2023, 36 360 X, nr. 1
