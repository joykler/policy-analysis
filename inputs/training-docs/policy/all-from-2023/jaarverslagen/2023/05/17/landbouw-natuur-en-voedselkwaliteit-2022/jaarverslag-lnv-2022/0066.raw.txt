hogere inhuur voor externen komt voort uit het gegeven dat er in 2022 veel 
specialistische kennis noodzakelijk was. Tijdens de verschillende begro­
tingsmomenten van het begrotingsjaar hebben de betreffende directies 
budget ten gunste van het externe inhuur budget geboekt om deze kosten 
te dekken. 
Materiële uitgaven
De hogere materiële uitgaven op artikel 50 worden voornamelijk verklaard 
door de hogere uitgaven veroorzaakt door de bijdrage aan SSO DICTU. Dit 
komt door een andere wijze van het doorberekening van tarieven (pay per 
use) voor DICTU Infra. Hierdoor heeft DICTU in haar kostprijs een omslag 
gemaakt door het gebruik van memory zwaarder te belasten en het gebruik 
van databases en storage lager te belasten. Daar tegenover staat een lagere 
uitputting op het budget voor de werkzaamheden van het Inkoop -en 
Uitvoeringscentrum en op enkele specifieke budgetten van de Directie 
Bedrijfsvoering, waaronder het budget voor de thuiswerkvergoeding.
Overige personele uitgaven
De hogere overige personele uitgaven komen voort uit meer gebruik van 
de Landsadvocaat als raadgevende ondersteuning voor het departement en 
hoger uitgevallen sociaal plan kosten.
Ontvangsten
De lagere ontvangsten komen voort uit het gegeven dat de systematiek voor 
de wijze waarop geld wordt ontvangen bij Directie Bedrijfsvoering voor 
onder andere DICTU en detachees is veranderd. Dit loopt niet meer via de 
ontvangsten, maar via de uitgaven. 
Totaaloverzicht apparaatsuitgaven inclusief agentschappen en ZBO's
In de tabel zijn onder andere de personele en materiële apparaatskosten van 
de NVWA, ZBO’s en RWT’s vermeld. Deze apparaatskosten worden niet 
alleen door LNV gefinancierd, maar ook door andere opdrachtgevende 
ministeries, decentrale overheden en derden. In de agentschapsparagraaf 
en in Bijlage 1: Toezichtrelaties rwt's en zbo's wordt dit nader toegelicht. 
De apparaatskosten van de zelfstandige bestuursorganen zonder rechtsper­
soonlijkheid Grondkamers, Centrale Commissie Dierproeven, Kamer voor 
de Binnenvisserij en Raad voor Plantenrassen zijn vanwege hun beperkte 
omvang niet opgenomen in de tabel. Met uitzondering van de Raad voor 
Plantenrassen is aan deze zelfstandige bestuursorganen personeel 
afkomstig van RVO.nl, ter beschikking gesteld door de minister. In het geval 
van de Raad voor Plantenrassen is het ondersteunend personeel afkomstig 
van Naktuinbouw.
Totaaloverzicht apparaatsuitgaven/kosten inclusief agentschappen en Zelfstandige Bestuursorganen/
Rechtspersonen met een wettelijke taak (bedragen x € 1.000)
Vastgestelde 
Realisatie begroting Verschil
2018 2019 2020 2021 2022 2022 2022
Totaal apparaatsuitgaven Ministerie 126.989 138.841 149.717 153.244 173.640 150.403 23.237
Kerndepartement 126.989 138.841 149.717 153.244 173.640 150.403 23.237
Totaal apparaatskosten Agentschappen 345.312 377.218 399.236 413.528 458.888 449.724 9.164
Nederlandse Voedsel- en Warenautoriteit 
345.312 377.218 399.236 413.528 458.888 449.724 9.164
(NVWA)
Tweede Kamer, vergaderjaar 2022–2023, 36 360 XIV, nr. 1
