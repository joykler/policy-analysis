gebruikt frituurvet) en een subdoel op geavanceerde grondstoffen (zie 
bijlage IX lijst A van de RED II). De verplichting is tot en met 2021 jaarlijks 
gehaald binnen de gestelde kaders.
De gegevens over 2022 waren nog niet beschikbaar ten tijde van het 
opstellen van dit jaarverslag. De informatie zal aan de Tweede Kamer 
worden aangeboden bij de begroting 2024. 
Ontwikkeling CO2-emmissie nieuwe personenauto's
Tabel 20 Ontwikkeling CO2-emissie nieuwe personenauto’s in gram CO2 per kilometer
Streef­
waarde 
2005 2010 2016 2017 2018 2019 2020 2021 2022 2022
EU 162,6 140,3 118,1 118,5 120,8 122,4 130, 3 116,3 n.n.b.
(95,0)
Nederland 169,9 135,8 105,9 108,3 105,5 100 100,3 95,1 n.n.b.
Bron: Europese Milieu Agentschap, 2022
Toelichting
Het Europees Milieu Agentschap (EEA) heeft het afgelopen jaar de gegevens 
gepubliceerd voor de gemiddelde CO2-uitstoot van nieuwe personenauto's 
die in 2021 in de EU, IJsland, Noorwegen en het Verenigd Koninkrijk (VK) 
zijn geregistreerd. In Nederland was de gemiddelde uitstoot van nieuw 
verkochte personenauto’s in 2021 met 95,1 gram CO2-/km ruim onder het 
Europese gemiddelde (116,3) en kan Nederland daarmee nog steeds tot 
de kopgroep in de EU worden gerekend.
Daarnaast blijft het aandeel elektrische voertuigen groeien. In 2021 werden 
er in de EU-27, 1.729.000 elektrische personenvoertuigen geregistreerd. In 
2020 waren dat er 1.061.000. In 2021 betreft dit een aandeel van 17,8 procent 
van het totaal aan inschrijvingen. Ook werden er in 2021 meer elektrische 
busjes verkocht, tot 3,1 procent van het totaal aan registraties tegen een 
aandeel van 2,1 procent in 2020. De verkoop van plug-in hybrides in 2021 
bleef ongeveer gelijk aan het aandeel in 2020.
Op Europees niveau is aan fabrikanten opgelegd om in 2021 een 
gemiddelde CO2-uitstoot te realiseren van 95g/km. In 2025 moet de uitstoot 
met 15% zijn afgenomen, in 2030 met 37,5%. Op 27 oktober 2022 hebben 
het Parlement en de Raad een akkoord bereikt deze CO2-normen aan te 
scherpen. Dat betekent dat de doelstelling voor personenauto’s aange­
scherpt zal worden tot 55% in 2030. Voor busjes betekent dit politieke 
akkoord een aanscherping tot 50% in 2030. De EU heeft zich daarbij gecom­
mitteerd om de gemiddelde CO2-uitstoot voor nieuwe personenauto’s en 
busjes per 2035 tot 100% terug te brengen. Dit betekent een uitfasering van 
de nieuwverkoop van personenauto’s en busjes met interne verbrandings­
motor per 2035.
De definitieve gegevens over 2022 waren nog niet beschikbaar ten tijde van 
het opstellen van het jaarverslag 2022. De informatie zal daarom aan de 
Tweede Kamer worden aangeboden bij de begroting 2024.
Tweede Kamer, vergaderjaar 2022–2023, 36 360 XII, nr. 1
