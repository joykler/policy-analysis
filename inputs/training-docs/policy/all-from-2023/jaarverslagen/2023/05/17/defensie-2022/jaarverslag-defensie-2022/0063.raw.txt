Uitgaven
Personele uitgaven
De realisatie voor personele uitgaven is per saldo € 29 miljoen hoger dan 
begroot. Als gevolg van het nieuwe arbeidsvoorwaardenakkoord 2021-2023 
is het budget voor eigen personeel opgehoogd (€ 65,4 miljoen). Mede door 
krapte op de arbeidsmarkt is sprake van een lagere personele vulling dan 
verwacht en is er budget overgeheveld voor alternatieve vulling met externe 
inhuur van personeel (€ 20,7 miljoen) en naar het budget voor materiële 
uitgaven (€20 miljoen). Ook is budget overgeheveld naar het budget voor 
overige personele exploitatie voor met name de hogere afdracht aan de 
Belastingdienst voor de werkkostenregeling, waarvan de uitgaven 
€ 9,6 miljoen hoger uitvallen dan begroot. Tot slot zijn de Diensten 
Geestelijke Verzorging (DGV) overgedragen aan de Bestuursstaf, wat leidt 
tot lagere uitgaven op dit begrotingsartikel van € 12,4 miljoen.
Materiële uitgaven
De realisatie voor de materiële uitgaven is per saldo € 56,1 miljoen hoger 
dan begroot. Deze stijging wordt voornamelijk veroorzaakt door hogere 
uitgaven voor transport, onder andere door de gestegen prijzen en een 
grotere behoefte aan transport (€ 25,8 miljoen). De kosten van energie & 
water vallen door de gestegen prijzen hoger uit (€ 7,7 miljoen) en vanwege 
de oorlog in Oekraïne zijn de geneeskundige uitgaven toegenomen 
(€ 12,8 miljoen). Als gevolg van het arbeidsvoorwaardenakkoord is de 
bijdrage aan Paresto € 5,1 miljoen hoger uitgekomen dan begroot. De 
uitgaven voor schoonmaak zijn met € 4,8 miljoen gestegen als gevolg van 
het afsluiten van een nieuw contract.
Tweede Kamer, vergaderjaar 2022–2023, 36 360 X, nr. 1 63
