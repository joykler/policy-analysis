opgeleide beroepskrachten. Voor JenV lag in 2022 de prioriteit bij het zoveel 
mogelijk opleiden en begeleiden van aspiranten in de basispolitieopleiding. 
We constateren dat de klassen bij de Politieacademie in 2022 volledig gevuld 
waren en dat hiermee de opleidingscapaciteit van de Politieacademie 
maximaal is benut voor het op peil brengen van de operationele sterkte. 
Een andere prioriteit was dat de politie in 2022 het proces van behoefte­
stelling voor het vakspecialistisch politieonderwijs (VPO) verder zou 
verbeteren, zodat de onderwijsvraag en het VPO aanbod beter op elkaar 
gaan aansluiten. In 2022 heeft de politie in dit proces verbeteringen 
aangebracht die tot concrete resultaten hebben geleid. In het tripartite 
overleg wordt halfjaarlijks een stand van zaken gegeven over de 
17
vorderingen op het proces van behoeftestelling VPO .
Vanaf september 2022 en doorlopend in 2023 is gestart met de ontwikkeling 
binnen het Hoger Onderwijs van de bachelors politieagent, wijkagent, 
18
rechercheur en politieleider. 
Breed offensief tegen georganiseerde en ondermijnende criminaliteit 
(BOTOC)
Met middelen uit het BOTOC is de gewenste capaciteit versterking ten 
behoeve van het stelsel bewaken en beveiligen gerealiseerd.
De politie is versterkt met maatregelenadviseurs, intelligence-
medewerkers, extra cameratoezicht en teams Bewaken en Beveiligen in 
de regionale eenheden. Deze teams worden ingezet voor toezicht op (de 
omgeving van) het te beveiligen object of de te beveiligen persoon, voor 
onderzoek naar meldingen van bedreigingen, voor voorverkenningen van 
locaties en voor het uitvoeren van cameratoezicht. De totale kosten van 
het programma bedroegen ca. € 35 mln. In totaal is de politie versterkt met 
ca. 270 Fte’s.
In december 2022 heeft de minister een bijdrage van structureel € 65 mln. 
aan de politie toegezegd om de hoofdtaak Bewaken en Beveiligen verder te 
versterken. Binnen de Landelijke Eenheid zal een nieuw organisatieon­
derdeel worden ingericht om persoonsgerichte maatregelen uit te voeren 
in het geval van een hoog risico. 
Veiligheidsagenda
In het LOVP van 29 november 2021 is gesproken over de herijking van de 
Veiligheidsagenda 2019-2022. De minister van JenV besloot de beleidsdoel­
stellingen uit 2019 ook in 2022 te handhaven. Dit wederom vanwege de 
effecten van de onderbezetting in de gebiedsgebonden politie en de 
Covid-19 pandemie. De afspraak voor het aantal door de politie bij het 
openbaar ministerie aan te leveren verdachten van mensenhandel werd 
aangepast naar 220 OM-verdachten in 2022, als ondergrens voor de ambitie.
Er zijn in 2022 een aantal mooie resultaten behaald op de doelstellingen uit 
de Veiligheidsagenda, waar door politie in 2022 met grote inzet aan is 
gewerkt. Voor een overzicht van alle resultaten wordt verwezen naar 3.2 
Veiligheidsagenda bij het beleidsverslag.
17
 Kamerstukken II 2022-2023, 29 628, nr. 1139
18
 Kamerstukken II 2021-2022, 29 628, nr. 1077
Tweede Kamer, vergaderjaar 2022–2023, 36 360 VI, nr. 1 40
