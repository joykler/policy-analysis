4.3 Coronakosten in de catastroferegeling
De onderstaande tabel toont de uitgaven aan directe zorgkosten aan corona­
patiënten en de coronagerelateerde meerkosten in de jaren 2020 en 2021.
Directe zorgkosten aan coronapatiënten zijn de kosten die zorgaanbieders 
maken voor de geleverde zorg aan coronapatiënten. Coronagerelateerde 
meerkosten betreffen de kosten van aanbieders om de benodigde zorg aan 
coronapatiënten en niet-coronapatiënten veilig te kunnen (blijven) leveren. 
Het gaat bijvoorbeeld om kosten voor het creëren van extra zorgcapaciteit 
voor coronapatiënten (zoals het opzetten van cohortafdelingen), kosten die 
gemaakt worden voor niet-coronapatiënten vanwege corona (zoals extra 
beschermingsmaatregelen) en kosten voor zorgcapaciteit die actief leeg en 
beschikbaar gehouden wordt voor coronapatiënten (bijvoorbeeld het paraat 
houden van bedden). Deze meerkosten worden in rekening gebracht via 
een toeslag op de kosten als deze direct te koppelen zijn aan een individuele 
verzekerde of via een aanneemsom als dit niet mogelijk is. De kosten kunnen 
nog wijzigen aangezien nog niet alle kosten definitief zijn.
1
Tabel 15 Catastrofekosten 2020 en 2021 (bedragen x € 1 miljoen)
Directe Directe 
Corona- Corona-
zorguitgaven zorguitgaven Totale 
gerelateerde Subtotaal gerelateerde Subtotaal
aan corona- aan corona- catastrofe-
meerkosten meerkosten
patiënten patiënten kosten
2020 2020 2020 2021 2021 2021 2020 + 2021
Eerstelijnszorg 24,1 54,8 78,9 95,0 47,6 142,6 221,5
Tweedelijnszorg 514,7 624,2 1.138,9 751,3 716,9 1.468,2 2.607,1
Geneeskundige geestelijke gezondheidszorg 0,0 26,8 26,8 0,0 14,7 14,7 41,6
Apotheekzorg en hulpmiddelen 0,0 14,9 14,9 0,0 2,2 2,2 17,1
Wijkverpleging 1,6 40,0 41,6 4,6 45,4 50,0 91,6
Ziekenvervoer 29,4 12,5 41,9 42,1 4,6 46,7 88,6
Totaal 569,9 773,2 1.343,1 893,0 831,4 1.724,4 3.067,5
1
 Door afronding kan de som der delen afwijken van het totaal
Bron: VWS, Zorginstituut Nederland en NZa.
Voor de directe zorgkosten aan coronapatiënten en de coronagerelateerde 
meerkosten kunnen zorgverzekeraars in aanmerking komen voor een 
compensatie volgens de catastroferegeling op grond van artikel 33 van de 
Zorgverzekeringswet. Dit geldt uitsluitend voor de jaren 2020 en 2021, 
omdat een catastroferegeling maximaal twee jaar mag duren. Zorgverze­
keraars verwachten dat deze kosten in 2020 op € 1.343 miljoen uitkomen en 
in 2021 op € 1.724 miljoen. Dit is respectievelijk € 2 miljoen meer in 2020 en 
€ 39 miljoen meer in 2021 dan de raming ten tijde van de ontwerpbegroting 
2023. In totaal bedragen de catastrofekosten voor 2020 en 2021 samen 
€ 3.067 miljoen. De compensatie die zorgverzekeraars ontvangen is 
afhankelijk van de omvang van hun catastrofekosten.
Paragraaf 5 gaat nader in op de tegemoetkoming die verzekeraars via het 
Zorgverzekeringfonds kunnen verwachten en de samenhang met de risico­
verevening.
Hoewel de catastroferegeling niet geldt voor 2022, specificeren zorgverze­
keraars nog wel coronagerelateerde meerkosten. In 2022 bedragen deze 
naar verwachting € 228 miljoen. De directe kosten aan coronapatiënten zijn 
in 2022 niet langer gespecificeerd in de ramingen en maken dus deel uit van 
de reguliere directe zorguitgaven.
Tweede Kamer, vergaderjaar 2022–2023, 36 360 XVI, nr. 1
