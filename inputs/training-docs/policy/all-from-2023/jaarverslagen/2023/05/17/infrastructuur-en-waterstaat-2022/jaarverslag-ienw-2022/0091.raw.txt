– In het kader van de Europese Green Deal zet de Minister actief in op de 
invoering van een Europese bijmengverplichting van duurzame lucht­
vaartbrandstoffen, waaronder duurzame biobrandstoffen en synthe­
tische kerosine. Als een Europese verplichting niet (tijdig) wordt 
ingevoerd, streeft Nederland ernaar om per 2023 een nationale bijmeng­
verplichting in te voeren.
– Het uitwerken van een CO2-plafond voor de internationale luchtvaart 
vertrekkend uit Nederland.
– Regie voeren op verbetering van de samenwerking tussen Schiphol en 
de regionale luchthavens op de publieke belangen veiligheid, 
duurzaamheid, kwaliteit van de leefomgeving en verbondenheid.
– De Minister richt zich nationaal en internationaal op het veiligstellen en 
verbeteren van de inrichting, het beheer en het gebruik van het luchtruim 
en op de verbetering van de prestaties van Luchtverkeersleiding 
Nederland (LVNL) en het Maastricht Upper Area Control Centre (MUAC), 
een intensievere samenwerking tussen civiele en militaire luchtverkeers­
leidingsorganisaties (co-locatie) en een betere samenwerking van inter­
nationale luchtverkeersleidingsorganisaties binnen het Functional 
Airspace Block Europe Central (FABEC).
– De Minister richt zich op het veilig stellen van voldoende nationale lucht­
havencapaciteit en geeft invulling aan de wettelijke taken en verplich­
tingen ten aanzien van inrichting en gebruik van luchthavens en de 
omgeving.
– Voorts zet de Minister in op een intensivering en stroomlijning van de 
inspanningen van alle overheden, belangenorganisaties en sectorpar­
tijen betrokken bij bovenstaande beleidsopgaven.
– Ten slotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de ILT op dit 
beleidsterrein (zie beleidsartikel 24 Handhaving en Toezicht).
Stimuleren
– Het mogelijk maken van proefprojecten om geluidshinder te 
verminderen door middel van stedenbouwkundige, landschappelijke en 
bouwtechnische maatregelen.
– Het faciliteren van de samenwerking tussen sectorpartijen, kennisinstel­
lingen, brancheorganisaties en maatschappelijke organisaties aan de 
Duurzame Luchtvaarttafel.
– Het stimuleren van de ontwikkeling van schonere en stillere vliegtuigen, 
vliegtuigmotoren en brandstoffen.
(Doen) uitvoeren
– Het uitvoeren van het Nederlandse luchtvaartveiligheidsprogramma 
2020-2024.
– Het samen met de sectorpartijen op Schiphol, uitvoeren van de 
maatregelen die zijn aangekondigd naar aanleiding van het OVV-rapport 
over de veiligheid van Schiphol.
– Het uitvoeren van de zeven aanbevelingen uit het rapport Vliegtuig­
geluid: meten, rekenen en beleven dat in het kader van de Programma­
tische aanpak meten vliegtuiggeluid is verschenen.
– Het door de burgerluchthavens van nationale betekenis laten opstellen 
van actieplannen om de uitstoot van geluid en stoffen (ultrafijnstof (UFS) 
en stikstofoxide (NOx)) te verminderen.
– Het uitvoeren van het programma Luchtruimherziening.
Ten slotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de ILT op dit 
beleidsterrein (zie beleidsartikel 24 Handhaving en Toezicht).
Tweede Kamer, vergaderjaar 2022–2023, 36 360 XII, nr. 1
