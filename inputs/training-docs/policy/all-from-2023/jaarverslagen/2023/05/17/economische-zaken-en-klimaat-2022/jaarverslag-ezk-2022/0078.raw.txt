– Voor de regeling Tegemoetkoming vaste lasten Starters was in de 
ontwerpbegroting € 50 mln aan verplichtingbudget geraamd, terwijl 
€ 27,5 mln is gerealiseerd. Deze lagere realisatie hield verband met een 
lager beroep op de regeling dan verwacht.
– Op het verplichtingbudget MKB-Innovatiestimulering Topsectoren (MIT) 
is € 30,5 mln minder gerealiseerd dan geraamd.
– De verplichting voor de Rijkscofinanciering van het Interreg-programma 
Maas-Rijn 2021-2027 kon in 2022 nog niet volledig worden aangegaan. 
Dit omdat de Europese Commissie pas medio november 2022 het 
programma heeft goedgekeurd en de daarop volgende benodigde 
aanwijzing van de programma-autoriteiten op 20 december 2022 is 
gepubliceerd in de Staatscourant.
– Voor de regelingen IPCEI Micro elektronica was in de ontwerpbegroting 
van 2022 € 300 mln geraamd. Vanwege vertraging in het pre-notificatie-
traject van de Europese Commissie (de beoordeling van individuele 
IPCEI projecten) zijn er in 2022 geen verplichtingen aangegaan.
Uitgaven
Subsidies
MKB Innovatiestimulering Topsectoren (MIT)
De MIT-regeling bevat een provinciaal deel en een landelijk deel. Het 
provinciale deel van de MIT wordt door middel van specifieke uitkeringen 
(SPUK's) overgeheveld naar de provincies. Hier is een ander instrument 
voor in gebruik dan bovenstaand genoemde. De realisatie van € 7,6 mln voor 
dit instrument betreft het landelijk gedeelte van de MIT dat door RVO wordt 
uitgevoerd. Het verschil in het jaarverslag zijn dus de middelen die zijn 
overgeheveld tussen de instrumenten.
Cofinanciering EFRO, inclusief INTERREG
De verplichting voor de Rijkscofinanciering van het Interreg-programma 
Maas-Rijn 2021-2027 kon in 2022 nog niet volledig worden aangegaan. Dit 
omdat de Europese Commissie het programma pas medio november 2022 
heeft goedgekeurd en de daarop volgende benodigde aanwijzing van de 
programma-autoriteiten op 20 december 2022 is gepubliceerd in de Staats­
courant. Hierdoor zijn niet alle kasmiddelen uitgegeven in 2022.
Tegemoetkoming Vaste Lasten (TVL)
Voor de TVL is in 2022 € 3,5 mld aan kasuitgaven gerealiseerd, terwijl in 
de ontwerpbegroting € 4,4 mld was geraamd. Deze lagere realisatie houdt 
verband met de beëindiging van de beperkende maatregelen i.v.m. 
COVID-19 in het eerste kwartaal van 2022. Een lager dan geraamd aantal 
bedrijven had hierdoor in dit kwartaal een omzetverlies waarmee ze in 
aanmerking kwam voor de regeling en bedrijven die wel in aanmerking 
kwamen hadden gemiddeld minder omzetderving en daardoor lagere 
subsidieaanvragen dan verwacht.
Omscholing naar tekortsectoren
De subsidieregeling die hiervoor is opengesteld is vrijwel geheel onbenut 
gebleven. Naar aanleiding van de eerste openstelling in 2021 heeft er een 
evaluatie van de subsidieregeling plaatsgevonden. Mede op basis daarvan 
is ervoor gekozen om voor de tweede openstelling niet het gehele 
beschikbare budget open te stellen. Daar bovenop is de regeling slechts 
gedeeltelijk benut.
Tweede Kamer, vergaderjaar 2022–2023, 36 360 XIII, nr. 1
