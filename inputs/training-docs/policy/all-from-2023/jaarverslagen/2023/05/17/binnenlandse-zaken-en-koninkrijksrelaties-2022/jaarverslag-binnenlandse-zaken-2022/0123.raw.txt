Programma Groene Innovaties
Het Programma Groene Innovaties (PGI) wil proactief en trendsettend 
groene innovaties stimuleren. De nadruk ligt binnen de portefeuille van 
het Rijksvastgoedbedrijf op energiebesparing, het gebruik van 
hernieuwbare energiebronnen, het sluiten van kringlopen en natuurin­
clusief & klimaatadaptief bouwen/renoveren. Dit doet het programma door 
ruimte te bieden voor projecten, onderhoudstrajecten en gebiedsontwikke­
lingen van het Rijksvastgoedbedrijf om te experimenteren en om groene 
innovaties op te schalen naar portefeuilleniveau.
In 2022 zijn uitgebreidere testresultaten beschikbaar gekomen van de 
toegepaste innovaties uit de voorgaande PGT programmering. De monito­
ringstrajecten voor Energielab in Valkenburg (gebouw 365) in Katwijk, 
Testomgeving Rijswijk en Monitoring Ijsbuffer zijn in 2022 afgerond. Grote 
projecten vanuit het thema circulariteit waren in 2022 o.a. Graadt van 
Roggenweg 500 en Kantoor vol afval Valkenburg en Circulaire markt­
plaatsen. Graadt van Roggenweg, dat zich richt op het toepassen van zoveel 
mogelijk nagroeibaar (biobased) materiaalgebruik, is in 2022 afgerond. 
Kantoor vol afval bevindt zich in de ontwerpfase, wat in 2022 bijna is 
voltooid. Circulaire marktplaatsen is gestart met de eerste pilots.
Voor het thema energietransitie stonden grote projecten over Thermische 
Energie Opwekking (TEO) op de planning. Door vertraging en gebrek aan 
capaciteit is hier weinig voortgang op geboekt. Wel is er voortgang op 
kleinere innovatieprojecten. Zo is er een testopstelling voor biobased 
groene daken ‘Groen dak op wol’ opgezet en zijn pilots voor ‘Inspectie met 
drones’ uitgevoerd.
Atelier Rijksbouwmeester
Het Cra en het atelier adviseert gevraagd en ongevraagd aan departe­
menten en bewindspersonen over actuele maatschappelijke opgaven. Voor 
de periode 2021 tot en met 2024 is er een werkagenda gepresenteerd: «de 
22e eeuw begint nu», waarin het anders omgaan met de ruimte centraal 
staat. In 2022 is dit uitgewerkt in 7 programmalijnen, welke de komende 
jaren worden uitgevoerd.
Een van deze programmalijnen is NL2100. In het kader van deze program­
malijn is Toekomstatelier XL georganiseerd in 2022. Dankzij dit toekomst­
atelier heeft het Atelier o.a. een breed gedragen advies kunnen geven aan 
Nationaal Programma Energiehoofdstructuur. Daarnaast heeft het Atelier 
Rijksbouwmeester als doel om jong talent te betrekken. Hiervoor is onder 
andere het programma Young Innovators. Hier zijn in 2022 zes nieuwe 
personen voor geselecteerd die zich bezig hebben gehouden met onder 
andere herbestemming. Verder is de Dag van de jonge ontwerper georga­
niseerd. Hierdoor worden de jonge ontwerpers betrokken. Tot slot zijn er 
meerdere prijsvragen georganiseerd met als doel vernieuwing en verduur­
zaming. Onderdeel hiervan is biobased en natuurinclusief bouwen, 
waarmee nieuwe initiatieven zijn gestimuleerd.
Tweede Kamer, vergaderjaar 2022–2023, 36 360 VII, nr. 1 123
