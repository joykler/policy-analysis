Niet uit de balans blijkende bestuurlijke verplichtingen
Niet uit de saldibalans blijkende bestuurlijke verplichtingen zijn onder meer 
bestuursovereenkomsten of bestuursconvenanten die afgesloten worden tussen het Rijk en 
derden, bijvoorbeeld decentrale overheden, functionele overheden of belangenorganisaties. 
Dergelijke bestuurlijke verplichtingen worden alleen voor het deel waarvoor een juridische 
verplichting is aangegaan opgenomen in de saldibalans. Tot het moment waarop een juridische 
verplichting wordt aangegaan, zijn deze bestuurlijke verplichtingen nog niet administratief 
vastgelegd. Interne procedures borgen dat de financiële gevolgen bekend zijn voordat een 
bestuurlijke overeenkomst wordt ondertekend. De uitgaven die het gevolg zijn van deze bestuurlijke 
verplichtingen kunnen op dat moment worden geraamd, en afhankelijk van het bedrag, toegelicht 
bij het betreffende begrotingsartikel en in kamerbrieven over het betreffende onderwerp. Op deze 
wijze wordt geborgd dat de financiële gevolgen van bestuurlijke afspraken niet alleen beleidsmatig, 
maar ook budgettair, door de Staten-Generaal kunnen worden geautoriseerd, ook al vindt de 
vastlegging van de verplichting pas op een later moment plaats. 
Warmtetransportnet Zuid-Holland
De toenmalige staatssecretaris van Economische Zaken en Klimaat – 
Klimaat en Energie heeft de Tweede Kamer op 5 juli 2021 middels een 
Kamerbrief geïnformeerd over de ontwikkelingen rond Warmtetransportnet 
Zuid-Holland. De Staat heeft op Prinsjesdag in 2021 € 427 mln gereserveerd 
op de aanvullende post van de rijksbegroting. Doel van deze middelen is 
de realisatie van het Warmtetransportnet door een subsidie ter beschikking 
te stellen waarmee een vergelijkbaar effect wordt gerealiseerd als in het 
geval dat bijvoorbeeld de SDE++ zou worden opengesteld. In oktober 2021 
hebben het Ministerie van Economische Zaken en Klimaat en Gasunie deze 
afspraak vastgelegd in een wijziging van een bestaand Convenant uit 2019 
waarin afspraken tussen genoemde partijen staan opgenomen over de 
realisatie van het Warmtetransportnet Zuid-Holland. In de wijziging van 
het Convenant is opgenomen dat de precieze hoogte, vorm, doelstelling en 
subsidiabele kosten nader worden uitgewerkt. De verplichtingen, die voort­
vloeien uit het convenant, zullen in de komende jaren in de financiële 
administratie worden vastgelegd.
Energie Beheer Nederland (EBN)
In 2018 hebben de Staat, Shell en Exxon afspraken gemaakt in het Akkoord 
op Hoofdlijnen. Hierin is onder andere afgesproken dat de Staat ervoor zal 
zorgdragen dat EBN kan voldoen aan (het EBN-deel van) de verplichtingen 
ten aanzien van betalingen voor schadeafhandeling en de versterkings­
opgave. Mogelijk leidt dat tot een kapitaalinjectie van de Staat aan EBN in 
de toekomst. Vanwege de onzekerheid over de precieze omvang en de 
timing van de eventuele kapitaalinjectie worden de verplichtingen in de 
financiële administratie vastgelegd in hetzelfde jaar als de kasbetalingen.
Balanspost 15
Deelnemingen 1.616.921
Onder de post deelnemingen worden alle deelnemingen in besloten-, naamloze-, 
commanditaire vennootschappen en internationale instellingen opgenomen.
Tweede Kamer, vergaderjaar 2022–2023, 36 360 XIII, nr. 1 176
