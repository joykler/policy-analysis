wettelijk verplicht om maandelijks kinderopvanggegevens te leveren aan 
Toeslagen. Hiermee kan Toeslagen ouders eerder signaleren, waarbij 
ouders op basis van actuele opvanggegevens eerder worden geattendeerd 
op mogelijke afwijkingen die kunnen leiden tot (hoge) terugvorderingen.
Herstel Toeslagen en vervolgacties POC KOT
Om de gedupeerde ouders te helpen met het maken van een nieuwe start, 
worden zij door de gemeenten geholpen met bijkomende problematiek 
onder andere op het gebied van wonen, zorg, gezin en werk. Dat 
gedupeerde ouders hun compensatie of tegemoetkoming moeten 
aanwenden voor de betaling aan nog openstaande schulden is ongewenst. 
Daarom worden publieke schulden kwijtgescholden. Ook in 2022 is 
uitvoering gegeven aan deze maatregelen. Gedurende 2022 is bij circa 4.000 
ouders vastgesteld dat zij gedupeerde zijn van de problemen bij de kinder­
opvangtoeslag. In totaal is in 2022 bij gedupeerde ouders een bedrag van 
circa € 36 miljoen aan vorderingen kinderopvangtoeslag kwijtgescholden.
Op 4 november 2022 is de Wet Hersteloperatie Toeslagen gepubliceerd 
(Stb. 2022, 434). Hiermee zijn vorig jaar de wettelijke grondslagen voor 
een groot deel van de herstelmaatregelen geregeld. Het kabinet streeft er 
naar in het voorjaar 2023 het aanvullend wetsvoorstel op de Wet Herstel­
operatie Toeslagen naar de Tweede Kamer te sturen. Hierin worden de 
aanvullende compensatieregelingen voor ex-partners en nabestaanden 
uitgewerkt.
Uitvoering Toeslagen
De samenwerking tussen beleid en uitvoering is verbeterd. Concreet 
betekent dit dat op verschillende niveaus meer overleggen plaatsvinden 
tussen beleid en uitvoering waardoor signalen die in de uitvoering gesig­
naleerd worden ook bij beleid terechtkomen. Signalen worden met elkaar 
uitgewisseld om vervolgens samen tot oplossingen te komen. Hier is extra 
capaciteit voor vrijgemaakt.
Verruiming koppeling gewerkte uren en enkele andere maatregelen
In het gewijzigde Besluit kinderopvangtoeslag (Stb. 2021, 434) zijn naast 
de indexatie van de maximum uurprijzen en inkomensgrenzen een aantal 
maatregelen van dekking voorzien. De dekking is geregeld door de toeslag­
percentages per 2022 te verlagen. Het betreft de volgende maatregelen:
• Zoals door het vorige kabinet is aangekondigd, is de koppeling gewerkte 
uren voor de BSO per 1 januari 2022 verruimd. Ouders hadden in 2022 
voor de BSO recht op kinderopvangtoeslag voor maximaal 140% van 
het aantal gewerkte uren van de minst werkende partner (voorheen was 
dit maximaal 70%).
• Per 2022 is een uitzondering op de arbeidseis voor het recht op kinder­
opvangtoeslag in werking getreden. Gezinnen waarvan een ouder is 
veroordeeld tot een vrijheidsbenemende straf of maatregel van langer 
dan drie maanden hebben aanspraak op kinderopvangtoeslag (Kamer­
stukken II 2020/21, 35 574, nr. 13).
• Tevens is de doelmatigheidsgrens voor terugvorderingen verhoogd 
vanaf berekeningsjaar 2021 (Kamerstukken II 2020/21, 35 574, nr. 12). 
Bedragen kleiner dan € 98 hoeven niet meer terugbetaald te worden aan 
Toeslagen.
Intensivering toezicht en handhaving gastouderopvang
Zoals in de begroting van 2022 is aangekondigd heeft het kabinet besloten 
om met ingang van 2022 het toezicht en handhaving in de gastouderopvang 
te intensiveren. Met deze intensivering ontvangen gemeenten extra 
Tweede Kamer, vergaderjaar 2022–2023, 36 360 XV, nr. 1 104
