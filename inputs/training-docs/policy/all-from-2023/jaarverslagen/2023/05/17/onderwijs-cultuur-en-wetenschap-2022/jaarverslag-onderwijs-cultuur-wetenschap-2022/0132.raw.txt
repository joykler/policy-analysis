gelegenheid bij te sturen op dit onderwerp. De risicomanagement-aanpak 
voedt hiernaast ook het processenregister, met als resultaat een completer 
overzicht van processen en bijbehorende applicaties.
Op centraal niveau is er inzicht in de trend met betrekking tot incidenten, dit 
heeft de D-CISO nodig om te kunnen sturen. Hij wordt betrokken bij grotere 
incidenten en de registratie hiervan gebeurt in een incident-registratie­
systeem, dat toegankelijk is voor de relevante functionarissen. In 2022 is 
samengewerkt met de verschillende servicedesks, om middels een reeks 
trainingen en aanpassingen in werkwijzen (IB) incident-rapportage te 
verbeteren. Aan incidenten worden waar nodig, op basis van vooraf gedefi-
nieerde criteria, hogere prioriteit gegeven. Per niveau is beschreven welke 
functionaris – waaronder de D-CISO – betrokken (op zowel decentraal als 
centraal niveau) moet worden. In 2022 is gebleken dat dit proces werkt.
De inspanningen die het Ministerie van OCW heeft geleverd op het vlak van 
informatiebeveiliging hebben ertoe geleid dat het ministerie hierop beter in 
control is. Het Ministerie van OCW heeft oog voor de ontwikkelingen van 
de externe dreiging, sluit aan bij Rijksbrede ontwikkelingen ter verbetering 
van de digitale veiligheid en heeft aansluitend daarop haar eigen plan 
opgesteld om in control te blijven.
Autorisatiebeheer Dienst Uitvoering Onderwijs
De AR heeft in 2021 aangegeven dat DUO voortgang heeft geboekt en 
constateerde dat de kwaliteit van de autorisatiematrices en controles op 
de autorisaties is verbeterd, maar nog niet op het gewenste niveau is. De 
AR heeft autorisatiebeheer daarom als onvolkomenheid aangemerkt. DUO 
heeft conform haar plan in 2022 verder gewerkt aan onderstaande drie 
randvoorwaarden om de kwaliteit op het gewenste niveau te krijgen:
1. Juiste risicoclassificatie van systemen: DUO heeft alle systemen voorzien 
van een risicoclassificatie gebaseerd op de normen beschikbaarheid, 
integriteit en vertrouwelijkheid uit de Baseline Informatiebeveiliging 
Overheid. Dit is van belang voor het bepalen van de frequentie en diepgang 
van de periodieke analyses.
2. Goede autorisatiematrices: DUO heeft gekozen voor een risicogerichte 
benadering waarbij de autorisatiematrices van de systemen met risicoclas­
sificatie hoog integraal zijn gecontroleerd en de autorisatiematrices met 
risicoclassificatie midden steekproefsgewijs. Naar aanleiding van deze 
controles zijn de autorisatiematrices verder aangescherpt. Dit resulteert in 
kwalitatief goede autorisatiematrices die het uitgangspunt vormen voor 
de inhoudelijke controles op de autorisaties in de systemen.
3. Uitvoeren van managementcontroles en de applicatiecontroles: De 
managementcontrole ziet er op toe dat de juiste autorisaties aan de juiste 
medewerkers zijn toegekend. Bij de applicatiecontrole controleert de 
systeemeigenaar aan de hand van de kwalitatief goede autorisatiematrix of 
de autorisaties ook juist in het systeem staan. DUO heeft in 2022 de manage­
mentcontroles en applicatiecontrole uitgevoerd voor de systemen met de 
risicoclassificatie hoog en midden. Een deel van de applicatiecontrole loopt 
door tot in 2023.
DUO heeft in 2022 de migratie naar het RBAC (Role based access control) 
afgerond. Hiermee is DUO in staat voor het merendeel van de systemen 
de autorisaties te verstrekken op basis van rollen. Als gevolg van de 
migratie zijn onterechte autorisaties verwijderd. Voor de systemen die 
Tweede Kamer, vergaderjaar 2022–2023, 36 360 VIII, nr. 1
