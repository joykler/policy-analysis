Tabel 37 Realisatie prestatie-indicatoren Douane (meetbare gegevens)
Streefwaarde 
Prestatie-indicator Realisatie 2018 Realisatie 2019 Realisatie 2020 Realisatie 2021 2022 Realisatie 2022
1
Afdracht: Juiste invoeraangiften 86 88 97 105 ≥ 100 98
Beschermen: Uitvoering 
afspraken niet-fiscale taken n.v.t. n.v.t. 97% 98% ≥ 95% 99%
Concurrentiepositie: 
Waardering bedrijfsleven 107,2 105,8 104,3 107,2 ≥ 100 108,7
Afgehandelde bezwaren binnen 
de Awb-termijn 78% 89% 94% 88% ≥ 95% 71%
Afgehandelde klachten binnen 
de Awb-termijn 98% 98% 96% 97% ≥ 95% 98%
1 De realisatiecijfers voor 2018 en 2019 zijn gecorrigeerd vanwege een verkeerde vastlegging van een deel van de controleresultaten. Dit leidt tot lagere realisatiecijfers dan 
eerder gerapporteerd: in 2018 van 91 naar 86 en in 2019 van 97 naar 88. De aangiftes, hoewel deels foutief vastgelegd, zijn wel correct afgewikkeld.
Toelichting
Afdracht: Juiste invoeraangiften
De Douane zorgt dat de afdracht van douanerechten, belastingen bij invoer 
en binnenlandse accijnzen zo juist, tijdig en volledig mogelijk is. Dit houdt 
in dat de verschuldigde douanerechten en belastingen worden vastgesteld, 
geheven en geïnd. De geïnde bedragen worden afgedragen aan:
• de Europese Unie (douanerechten);
• de Nederlandse schatkist (accijnzen en verbruiksbelastingen en omzet­
belasting bij invoer).
De invoeraangifte vormt de basis van de juiste afdracht van douanerechten 
en belastingen. Bedrijven kunnen in verschillende systemen een aangifte 
ten invoer doen. Een van deze systemen is het aangiftesysteem AGS. De 
prestatie-indicator «juiste invoeraangiften» geeft weer hoe groot het 
aandeel juiste invoeraangiften is in het totaal aantal invoeraangiften in AGS. 
Deze indicator geeft de Douane meer inzicht in het aangiftegedrag van 
bedrijven in AGS en stimuleert de Douane om verbeteringen in gang te 
zetten. Het wordt uitgedrukt in een indexcijfer. Het jaar 2016 geldt hierbij als 
indexjaar.
De prestatie-indicator is het afgelopen jaar gedaald met 7 punten, namelijk 
van 105 punten in 2021 naar 98 punten in 2022. Dit betekent dat het aandeel 
juiste aangiften in AGS is afgenomen. Een deel van deze daling kan worden 
verklaard doordat de indicator sterk negatief wordt beïnvloed door één 
bepaald bedrijf dat veel onjuiste e-commerce aangiften indiende. De 
Douane heeft specifieke interventies ingezet om deze situatie te verbeteren. 
Zonder de aangiften van dit bedrijf zou het indexcijfer voor 2022 verge­
lijkbaar zijn met de realisatie in 2021.
Voor aangiften met een geringe waarde ‒ € 150 of lager - is sinds 2021 een 
nieuw aangifte systeem gebouwd. Aangiften voor e-commerce zendingen 
worden veelal in dit nieuwe aangifte systeem ingediend. De aangiften van 
het betreffende bedrijf in AGS, zijn aangiften die niet voldoen aan de 
voorwaarden voor dit nieuwe aangiftesysteem.
Beschermen: Uitvoering afspraken niet-fiscale taken
De Douane beschermt de samenleving zo goed mogelijk tegen onveilige en 
ongewenste goederen. De B-doelstelling van de Douane, beschermen van 
de samenleving, betreft de uitvoering van de niet-fiscale taken die de 
Douane in opdracht van beleidsdepartementen kent.
Tweede Kamer, vergaderjaar 2022–2023, 36 360 IX, nr. 1 98
