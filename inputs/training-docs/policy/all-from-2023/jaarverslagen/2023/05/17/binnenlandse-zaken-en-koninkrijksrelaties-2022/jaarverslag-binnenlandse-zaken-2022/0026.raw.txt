van burgers en bedrijven te versterken en hun (digitale) participatie te 
vergroten. Er zijn Data Protection en Human Rights Impact Assessments 
uitgevoerd op de overheidspagina’s op Facebook om zeker te stellen dat die 
voldoen aan de AVG. Vanaf 2023 zijn grote tech bedrijven verplicht om 
mensenrechtentoetsen uit te voeren volgens de Europese Digital Services 
Act en is kindermarketing online bij grote platforms verboden. In 2022 is op 
Europees niveau de BIK+ (Better Internet for Kids) ontwikkeld met daarin 
acties die Nederland op het gebied van bescherming van kinderen online 
oppakt.
Verder is het Impact Assessment bij de inzet van Algoritmen (IAMA, 
mensenrechtentoets) ontwikkeld voor discussie en besluitvorming rondom 
de inzet van algoritmen door overheidsorganen en is het Nationaal Innova­
tiecentrum Privacy Enhancing Technologies (NICPET) eind 2022 van start 
gegaan.
Voor een digitale wereld die iedereen kan vertrouwen, is het ook belangrijk 
dat de overheid haar cybersecurity op orde heeft. Daarom zijn we in 2022 
doorgegaan met de overheidsbrede implementatie van de Baseline Infor­
matiebeveiliging Overheid (Stcrt. 2019, 26526) en hebben we het veilig 
inkopen van hard- en software binnen de overheid gestimuleerd. 
Overheden kunnen dankzij een ondersteuningsprogramma gebruikmaken 
van kennis- en expertise-uitwisseling rond informatieveiligheid in 
algemene zin en specifieke beveiligingsmaatregelen in het bijzonder, zoals 
de Inkoopeisen Cybersecurity Overheid (ICO). Om goed te zijn voorbereid 
wanneer het wel een keer echt misgaat, hebben we het respons- en herstel­
vermogen van de overheid gestimuleerd door in 2022 opnieuw aandacht te 
geven aan het kennisdelen en het oefenen met digitale ontwrichting, via 
een nieuwe editie van de overheidsbrede cyberoefening.
Iedereen heeft regie op het digitale leven
Om mensen meer regie te geven op hun eigen gegevens zijn we in 2022 
gestart om voor vijftig overheidsbesluiten inzicht te geven aan burgers 
welke persoonsgegevens precies door overheidsorganisaties worden 
gebruikt.
Het huidige stelsel van basisregistraties wordt op basis van een vernieuwd 
toekomstbeeld doorontwikkeld tot een breder federatief datastelsel waarin 
gegevens bij de bron kunnen worden opgehaald, gecombineerd en 
gebruikt. In 2022 hebben we Overheidsbreed gezorgd voor overeen­
stemming over dit federatief datastelsel als doel.
Burgers kunnen inmiddels vrijwillig een ander machtigen voor een aantal 
digitale overheidsorganisaties. Verder hebben we de broncode van DigiD 
openbaar gemaakt waarbij we met een van de belangrijkste applicaties van 
de digitale overheid een voorbeeld vormen op het gebied van transparantie.
We hebben een voortrekkersrol gepakt bij het Europese Digitale Identiteit 
Raamwerk. Door de Nederlandse inzet is de nieuwe eIDAS-verordening 
verbeterd door privacy te borgen en niet met een EU BSN te werken (Unique 
identifier), een hoog betrouwbaarheidsniveau van de wallet, het tegengaan 
van dataconcentratie, het toezicht op gegevensverwerking door dienstver­
leners en het gebruik van open source terug te vinden. Dit alles volgens 
de nadrukkelijke wensen van de Kamer. 
Tweede Kamer, vergaderjaar 2022–2023, 36 360 VII, nr. 1
