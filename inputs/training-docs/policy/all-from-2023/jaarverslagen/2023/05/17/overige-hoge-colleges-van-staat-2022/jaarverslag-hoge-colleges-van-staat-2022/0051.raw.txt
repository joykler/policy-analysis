5.8 Bedrijfsvoeringsparagraaf Kiesraad
Paragraaf 1 - Uitzonderingsrapportage
Rechtmatigheid
In 2022 zijn de tolerantiegrenzen voor de rechtmatigheid niet overschreden.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
Het huidig software systeem ter ondersteuning van het verkiezingsproces 
zal worden vervangen door het softwaresysteem Digitaal Hulpmiddel 
Verkiezingsuitslagen (DHV). In 2022 heeft de gunning plaats gevonden en is 
de Kiesraad een vijfjarige verplichting aangegaan. Ter dekking van deze 
verplichting heeft er een kasschuif binnen het verplichtingenbudget plaats 
gevonden. Daarnaast zijn toekomstige begrote gelden voor DHV naar voren 
gehaald ter dekking van de uitgaven voor de ontwikkel en implementatie 
kosten van de software.
Conform het afgesloten contract heeft de Kiesraad vooruitbetalingen 
verricht. Deze betalingen zijn als voorschot geregistreerd. Voor de hiermee 
samenhangende verplichting tot de eis van een bankgarantie heeft de 
Directeur-Generaal van de Rijksbegroting namens de minister van 
Financiën, goedkeuring gegeven op het verzoek tot uitzondering voor het 
verlenen van een bankgarantie.
Belangrijkste materiële fraude- en corruptierisico’s en genomen 
maatregelen
De financiële administratie van de Kiesraad wordt door BZK ondersteund. 
Daar waar de uitvoering bij de Kiesraad ligt wordt zoveel mogelijk gewerkt 
volgens de kaders van BZK. Gezien de aard van de taken van de Kiesraad 
en de genomen maatregelen kent de Kiesraad een laag fraude-risicoprofiel 
op het gebied van financieel en materieel beheer. Dit is mede door de 
uitgevoerde interne controle, gemonitorde maatregelen en doorgevoerde 
functiescheiding.
Overige aspecten van de bedrijfsvoering
In het auditrapport 2021 heeft de Auditdienst Rijk het advies gegeven om 
de mogelijkheden van een Governance, Risk en Compliance (GRC) tool 
(verder) te verkennen om steeds meer te kunnen voldoen aan normen op 
bijvoorbeeld het gebied van de Woo, informatieveiligheid en privacy.
De Kiesraad heeft initiatieven ondernomen om de GRC tool te verkennen 
maar is tot de conclusie gekomen dat eerst het informatiebeveiligingsbe­
leidsplan voor de komende jaren dient te worden vastgesteld, waarna kan 
worden bezien of een GRC-tool toegevoegde waarde heeft en hoe het 
eventueel kan worden ingezet.
Paragraaf 2 - Rijksbrede bedrijfsvoeringsonderwerpen
In 2022 heeft de Kiesraad stappen ondernomen op het gebied van Informa­
tiehuishouding, als onderdeel van het Rijksbrede programma Open op 
Orde. Eén van de Rijksbrede afspraken is dat alle organisaties een nulmeting 
en een daarop gebaseerd verbeterplan met prioriteiten opstellen. Zowel 
de nulmeting als het verbeterplan zijn in de eerste helft van 2022 door de 
Kiesraad uitgevoerd en opgeleverd. In de tweede helft van 2022 zijn de 
Tweede Kamer, vergaderjaar 2022–2023, 36 360 IIB, nr. 1 51
