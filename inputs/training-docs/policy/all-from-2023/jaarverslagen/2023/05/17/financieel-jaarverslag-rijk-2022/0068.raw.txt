De aanbevelingen uit de externe evaluatie van onderzoeksbureau 
Berenschot naar de SEA zijn in 2022 opgepakt. Inmiddels hebben ook de 
eerste gesprekken tussen departementen en Kamercommissies over de 
SEA plaatsgevonden. Hiertoe heeft de minister van Financiën ook 
opgeroepen bij de aanbieding van het rapport aan de Tweede Kamer.
3.3.2 Beleidsdoorlichtingen en periodieke rapportages
Op Rijksfinanciën.nl is een database ontsloten met een overzicht van de 
departementale onderzoeken en evaluaties (gepland en gerealiseerd) 
waarvoor het Ministerie van Financiën stelselverantwoordelijk is: de 
beleidsdoorlichtingen en periodieke rapportages (de opvolger van beleids­
doorlichtingen). Zoals gezegd kunnen departementen al gestarte en 
geplande beleidsdoorlichtingen tot en met 2023 uitvoeren volgens de eisen 
van de RPE 2018. Vanaf 2024 worden de beleidsdoorlichtingen volledig 
vervangen door periodieke rapportages volgens de RPE 2022.
Het overzicht van de planning per departement is ook te vinden in de depar­
tementale Strategische Evaluatie Agenda’s (zie paragraaf 3.3.1). Het totaal­
overzicht van alle beleidsdoorlichtingen en periodieke rapportages is te 
vinden bij Ingepland en uitgevoerd onderzoek op rijksfinancien.nl.
3.3.3 Interdepartementale beleidsonderzoeken (IBO's)
Met interdepartementale beleidsonderzoeken (IBO’s) ontwikkelt het Rijk 
beleidsopties voor belangrijke beleidsterreinen. Het kabinet geeft opdracht 
tot IBO's en interdepartementale werkgroepen voeren ze uit. IBO’s zijn 
ambtelijke onderzoeken die onafhankelijk van de politiek worden 
uitgevoerd.
In de ronde 2022/2023 zijn IBO’s opgestart naar Klimaat, Biodiversiteit, en 
de Toekomstbestendigheid van het middelbaar beroepsonderwijs (mbo). In 
de ronde 2021/2022 startten IBO’s naar Vermogensverdeling, Publieke inves­
teringen, Jeugdcriminaliteit, Sturing op kwaliteit van onderwijs, 
Ouderenzorg en Vereenvoudiging sociale zekerheid. De vier eerstgenoemde 
IBO's zijn al gepubliceerd, de IBO’s naar Ouderenzorg en Vereenvoudiging 
sociale zekerheid worden gepubliceerd in 2023. In de ronde 2020/2021 zijn 
IBO’s gedaan naar Financiering energietransitie, Vastgoed Defensie, Onder­
wijshuisvesting, Ruimtelijke ordening en Agentschappen. Voor een volledig 
en actueel overzicht van alle gepubliceerde IBO’s, zie het overzicht Ingepland 
en uitgevoerd onderzoek op rijksfinancien.nl.
In de Miljoenennota 2023 is weer aangesloten bij de oude traditie om 
verslag te doen van de politieke besluitvorming over de resultaten van 
recent gepubliceerde IBO’s. Zo ook in dit Financieel Jaarverslag van het Rijk. 
In bijlage 16 van dit Jaarverslag wordt ingegaan op het vervolg dat is 
gegeven aan de IBO's die zijn gepubliceerd sinds 2021.
3.4 EU-middelen
De Europese Commissie (EC) stelt jaarlijks de begroting van de Europese 
Unie (EU) op. Deze begroting moet passen binnen de afspraken van het 
Meerjarig Financieel Kader (MFK), dat de lidstaten elke zeven jaar 
aannemen. De inkomsten van de EU bestaan grotendeels uit de jaarlijkse 
bijdragen die lidstaten leveren, de zogenoemde afdrachten aan de EU-
begroting. De uitgaven van de EU-begroting zijn onder te verdelen in 
Tweede Kamer, vergaderjaar 2022–2023, 36 360, nr. 1
