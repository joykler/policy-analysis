Met het opstellen van een adaptief ontwikkelpad is onderzocht wat de 
mogelijke impact is van de verstedelijkingsafspraken uit het bestuurlijk 
overleg Leefomgeving 2022 en de aangekondigde groei van werkgele­
genheid in de Brainport op de capaciteit van het spoornetwerk. Onder 
leiding van regionale partners is vervolg gegeven aan de uitwerking van 
de regionale ov-opgave, waarbij de focus primair lag op het functioneren 
van de multimodale knoop Eindhoven Centraal. Tijdens het MIRT in het 
najaar is besloten om te starten met een integrale MIRT-Verkenning OV-
knoop Brainportregio Eindhoven, om de groei van reizigers op te vangen. 
Rijk en regio hebben hiervoor gezamenlijk € 852 miljoen vrijgemaakt.
Lelylijn
Op 17 mei 2022 is aan de Kamer gemeld dat de Lelylijn wordt toegevoegd 
aan de lijst NOVEX-gebieden. De Staatssecretaris van IenW is eerste 
aanspreekpunt namens het kabinet en verzorgt de Rijksinbreng. Dit gebeurt 
binnen de context van een MIRT-onderzoek, waarvoor de eerste stappen in 
2022 zijn gezet. De governance rondom de Lelylijn en het Deltaplan hebben 
daarbij nadrukkelijke aandacht gekregen.
Eind 2022 heeft het nieuw ingerichte bestuurlijk overleg Deltaplan plaats­
gevonden waarbij het Plan van Aanpak voor het MIRT-onderzoek Lelylijn is 
vastgesteld en de gezamenlijke projectdirecteur van Rijk en regio is 
aangesteld. Er is daarbij besloten een extra participatieronde in te lassen in 
2023.
Zuidasdok en NoordZuidlijn
Onder andere in de Metropoolregio Amsterdam staat men voor een enorme 
opgave rondom ruimtelijke ontwikkeling en bereikbaarheid met gevolgen 
voor heel het land. Tegelijk staat de bestaande bereikbaarheid nationaal 
onder druk en hebben een aantal lopende mobiliteitsprojecten te maken 
met een financieel tekort. Na een intensief traject met de regio en samen­
werking binnen het ministerie is het gelukt om ca. € 4 miljard vrij te maken 
voor Zuidasdok, de Knooppunten De Nieuwe Meer en Amstel, het derde 
perron op Amsterdam Zuid en de metrolijnen Noord/Zuidlijn en Ringlijn. 
De regio draagt circa €1,4 miljard bij. Hiermee worden bestaande opgaves 
aangepakt, verbetert de bereikbaarheid en krijgt de transitie van vliegen 
naar treinreizen op korte afstanden verder vorm.
Oude Lijn
Eind 2022 is de MIRT-verkenning Oude Lijn gestart. Onderzocht wordt hoe 
de bereikbaarheid van de groeiende Zuidelijke Randstad en de omliggende 
regio’s kan worden verbeterd. Enerzijds wordt er ingezet op de inzet van 
sprinters en de bouw van nieuwe stations (Rijswijk Buiten, Schiedam Kethel, 
Rotterdam Van Nelle, Dordrecht Leerpark). Anderzijds wordt er voor de vier 
bestaande stations Leiden Centraal, Den Haag Laan van NOI, Schiedam 
Centrum en Dordrecht gekeken naar manieren om de capaciteit en kwaliteit 
van de stations te verbeteren. In de MIRT-verkenning wordt gekeken naar 
aanpassingen aan de stations zelf en de directe omgeving daarvan. In totaal 
hebben de betrokken partijen bij deze MIRT-verkenning circa € 1400 miljoen 
gereserveerd voor het realiseren van deze maatregelen.
Kaderrichtlijn Water
In maart 2022 zijn de Stroomgebiedbeheerplannen (SGBPen) 2022-2027 
voor de Kaderrichtlijn Water (KRW) vastgesteld door het kabinet en is 
daarover gerapporteerd aan de Europese Commissie. De digitale 
rapportage heeft RWS en het Informatiehuis Water (IHW) veel inspanningen 
gekost, maar resulteerde erin dat Nederland de rapportage als eerste 
Tweede Kamer, vergaderjaar 2022–2023, 36 360 XII, nr. 1
