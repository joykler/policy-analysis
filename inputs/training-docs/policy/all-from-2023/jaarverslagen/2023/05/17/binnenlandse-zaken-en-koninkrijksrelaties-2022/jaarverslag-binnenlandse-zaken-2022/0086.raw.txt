Geoinformatie
In het kader van ontwikkeling van de geo-basisregistraties en andere 
standaardisatie in het geo-domein zijn bijdragen verstrekt aan onder andere 
Geonovum en ICTU. Deze betreffen beheer en ontwikkeling van 
standaarden, begeleiding van de Europese richtlijn Inspire en de ontwik­
keling van een visie op doorontwikkeling van de Geo-basisregistraties. Ook 
is een VNG-bijdrage verstrekt voor ENSIA-Tooling. Bij de tweede 
suppletoire begroting is een bedrag gerealloceerd voor een bijdrage aan 
de ICTU voor het programma Doorontwikkeling in Samenhang Geo basis­
registraties.
Basisregistratie Ondergrond (BRO)
Voor het programma BRO zijn er bijdragen verstrekt aan Geonovum, ICTU, 
Logius en Kadaster. Geonovum en het Kadaster zijn verantwoordelijk voor 
de standaardisatie, validatie en visualisatie van de data. ICTU verzorgde 
de ondersteuning van de implementatie. Logius beheert het standaard 
platform.
Diverse bijdragen
Dit betreft een bijdrage aan het CBS voor ruimtelijke statistieken en de 
landelijke monitor leegstand.
Bijdrage aan medeoverheden
Diverse projecten ruimtelijke kwaliteit
Er stond een bijdrage van € 2,5 mln. gereserveerd voor een bijdrage aan 
de gemeente Rotterdam voor het programma Bestaand Rotterdams Gebied. 
Deze bijdrage bleek niet nodig in 2022. Dit budget is gerealloceerd bij 
tweede suppletoire begroting naar voornamelijk diverse opdrachtenbud­
getten.
Het programma BRG is een langlopend programma. In 2022 was echter 
geen betaling meer nodig. In 2023 of 2024 zal het programma formeel 
vastgesteld worden. Dat zal naar verwachting niet meer leiden tot 
betalingen aan de gemeente Rotterdam. Het budget is in 2022 gerealloceerd 
voornamelijk naar het opdrachtenbudget van programma Ruimtelijke 
Ordening en Geo-informatie. Bij NJN is een deel van het budget van Geo-
informatie weer gerealloceerd naar bijdrage ZBO.
Gebiedsontwikkeling
Bij eerste suppletoire begroting is € 0,9 mln. gerealloceerd naar het 
instrument bijdragen aan medeoverheden voor bijdragen aan de provincies 
voor de NOVI gebieden. De bijdrage voor de NOVI-gebieden (nu genoemd 
NOVEX-gebieden) zijn verstrekt aan de provincies. Daarnaast zijn er 
bijdragen verstrekt aan de gemeente Amsterdam en Groningen. 
Bijdrage aan agentschappen
RVB
Het Rijksvastgoedbedrijf ontvangt een bijdrage voor het slimmer gebruik 
maken van Rijksvastgoed in het licht van maatschappelijke opgaven, zoals 
op het gebied van de energietransitie. Bij eerste en tweede suppletoire 
begroting is € 1,2 mln. gerealloceerd voor de jaarlijkse bijdrage aan College 
van Rijksadviseurs.
Tweede Kamer, vergaderjaar 2022–2023, 36 360 VII, nr. 1
