De openstaande verplichting van € 138.518 voor het project Vervanging 
Surface-to-Surface Missile (SSM) beslaat de aanschaf van missiles ter 
vervanging van de oude Harpoon-rakketten bij Kongsberg Gruppen. Deze 
verplichting is in het vierde kwartaal van 2022 aangegaan. Naar verwachting 
worden de Missiles in de periode 2024 t/m 2029 geleverd.
De openstaande verplichting van € 105.067 betreft verplichtingen binnen 
het project Chinook Vervanging en Modernisering (Chinook V&M). Deze 
bestaat uit twee grote verplichtingen. De eerste grote verplichting betreft 
een FMS-verplichting voor de aankoop van veertien nieuwe Chinooks. Deze 
verplichting is aangegaan in 2015, de nieuwe helikopters zijn vanaf 2020 
geleverd. De tweede grote verplichting betreft een DCS (commercieel) 
contract met Boeing voor de modernisering van zes Chinooks. Deze 
verplichting is in 2017 aangegaan. Deze helikopters zullen in 2021 en 2022 
worden gemoderniseerd en worden tot in 2023 geleverd. Er lopen nog 
meerdere ondersteunende werkzaamheden voor post production modifi-
cations, welke ondersteunend zijn aan de reeds geleverde helikopters.
De openstaande verplichting van € 190.831 voor het project Aanvulling 
Inzetvoorraad Patriot PAC III missiles beslaat de aanschaf van Patriot PAC III 
Missiles via FMS ter verhoging van de inzetvoorraad. Deze verplichting is in 
het vierde kwartaal van 2021 aangegaan.
Het project Verwerving F-35 omvat, naast de verwerving van nieuwe jacht­
vliegtuigen, tevens de verwerving van bijbehorende simulatoren, initiële 
reservedelen, infrastructuur, speciale gereedschappen, meet- en testappa­
ratuur, documentatie, initiële opleidingen en transport, evenals de betaling 
van btw. In het projectbudget van € 6.961.300 (prijspeil 2022) zijn daartoe 
meerdere verplichtingen vastgelegd. Op dit moment zijn er meerdere 
individuele verplichtingen die de waarde van € 100.000 overschrijden, te 
weten het contract met Lockheed Martin voor de Block Buy (24 vliegtuigen), 
LOT 15 (3 vliegtuigen) en LOT 16 (9 vliegtuigen) en de btw verplichtingen 
met betrekking tot deze contracten. Het totaal van alle openstaande verplich­
tingen bedraagt € 1.282.088. Een nadere specificatie en toelichting op deze 
verplichtingen wordt in mei 2023 door middel van een financiële verant­
woording in een aparte brief aan de Kamer gemeld.
Een openstaande verplichting van € 788.246 betreft een FMS case binnen 
het project Apache Remanufacture (AH-64E). Deze FMS case omvat de 
modificatie van 28 AH-64D helikopters naar de AH-64E configuratie plus 
nieuwe missiesystemen, twee AH-64E vliegsimulatoren, reservedelen, 
speciaal gereedschap, opleidingen, documentatie, transport en technische 
ondersteuning. De toestellen worden ontmanteld en de daarvoor geschikte 
componenten van de AH-64D worden overgezet en indien noodzakelijk 
geüpgraded op een nieuw Apache frame. Het FMS contract is aangegaan in 
het tweede kwartaal van 2018 en de eerste twee gemodificeerde helikopters 
zijn eind 2022 geleverd, de overige leveringen vinden gefaseerd plaats tot 
en met 2025.
Een openstaande verplichting van € 357.442 betreft de Midlife Update (MLU) 
van de Fennek voertuigen. De verplichting is in 2020 aangegaan met Krauss-
Maffei Wegmann. Het MLU proces vindt plaats in de jaren 2021 ‒ 2028. Dit 
betekent dat de huidige verplichtingenstand gedurende genoemde periode 
geleidelijk afneemt, waarbij de stand naar verwachting eind 2027 op nul 
uitkomt.
Tweede Kamer, vergaderjaar 2022–2023, 36 360 K, nr. 1 52
