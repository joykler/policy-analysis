doelstelling van de Wet Banenafspraak nog niet haalt, is mede naar 
aanleiding van moties vanuit de Tweede Kamer in overleg met ministeries 
een extra inspanning afgesproken (Kamerstukken II 2022/23, 34352, nr. 258).
Een duurzame en hybride rijksdienst
Er zijn verdere stappen gezet om het hybride werken beter te ondersteunen 
en daarmee bij te dragen aan goed werkgeverschap. Enkele voorzieningen, 
zoals de aangepaste cao en Arbocatalogus en de eerste rijkshubs en rijks­
ontmoetingspleinen zijn beschikbaar gekomen. Monitoring van de effecten 
hiervan is opgestart. Met de beleidsvisie Hybride werken 2027 is richting 
gegeven aan de verdere ontwikkeling van het hybride werken bij het Rijk 
als werkgever.
Ook heeft het Rijk in 2022 stappen gezet op weg naar een duurzame bedrijfs­
voering. Een inhaalslag is echter nodig om de doelen te halen, waaronder 
een klimaatneutrale bedrijfsvoering in 2030. Daarvoor zijn acties in gang 
gezet ten aanzien van hernieuwbare energie, het verder verduurzamen van 
het rijksvastgoed, het verminderen van vliegreizen en stimuleren van 
anders reizen en het verduurzamen van ICT en de facilitaire dienstverlening. 
Ook is het meerjarige programma gestart waarmee het we de verduur­
zaming van de bedrijfsvoering bij alle ministeries ondersteunen. Daarnaast 
heeft de gascrisis geleid tot een impuls voor de verdere energiebesparings­
opgave binnen het Rijk.
ICT, informatievoorziening en informatiebeveiliging binnen de rijksdienst
We hebben ingezet op het op orde brengen en houden van informatievoor­
ziening (IV) en ICT binnen het Rijk en uitvoeringsorganisaties, zodat 
informatie beschikbaar en correct is en de vertrouwelijkheid ervan 
beschermd wordt. De informatiebeveiliging en ICT bij het Rijk is versterkt, 
waarbij is gewerkt aan het op orde brengen van de basisinfrastructuur. 
Hierdoor zijn dienstverlening en voorzieningen verbeterd. In het I-
vakmanschap van onze medewerkers is geïnvesteerd via podcasts, 
cursussen en E-learnings om te zorgen dat kennis en kunde op het gebied 
van digitalisering op peil is. Hiervoor is samengewerkt met andere 
overheden, het bedrijfsleven, onderwijs en wetenschap.
Sturing op het IV- en ICT-domein is versterkt door uitvoering te geven aan 
het Besluit CIO-stelsel Rijkdienst. Onder andere is de rol van de CIO binnen 
de rijksdienst steviger en aan de bestuurstafel gepositioneerd. Na 
vaststelling van het Kwaliteitskader voor departementale i-plannen, 
waarmee we werken aan meer transparantie over ICT, hebben alle departe­
menten een eerste meerjaren IV-plan opgesteld en deze zijn gezamenlijk 
naar de Tweede Kamer gestuurd. Dit draagt ook bij aan meer eenheid en 
onderlinge vergelijkbaarheid van de IV-plannen van de ministeries .
6 Waardengedreven digitale samenleving
In 2022 is de Werkagenda Waardengedreven Digitaliseren opgesteld. We 
borgen dat iedereen mee kan doen in het digitale tijdperk, iedereen de 
digitale wereld kan vertrouwen en iedereen meer regie krijgt op het eigen 
digitale leven. Daarnaast geven we als digitale overheid zelf het goede 
voorbeeld door waardengedreven en open te acteren en gaan we aan de 
slag in het Caribisch deel van het Koninkrijk (Kamerstukken II 2022/23, 
26643, nr. 940).
Tweede Kamer, vergaderjaar 2022–2023, 36 360 VII, nr. 1 24
