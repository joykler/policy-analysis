Binnen het programma FOXTROT wordt de eerste stap in de modernisering 
van het tactisch mobiele domein van de krijgsmacht gezet met 44 Batal­
jonstaakgroep (Kamerstuk 27 830, nr. 316).. De eerste stap binnen het 
programma met als doel de digitale transformatie van het tactisch mobiele 
domein is het project ‘Spiral 0 Force Package 44 Bataljonstaakgroep’. Het 
project is in 2022 overgegaan naar de realisatiefase en zal in 2023 starten 
met de verwerving.
Naast modernisering is er ook oog voor continuïteit om zo de tijd tot de 
invoering van FOXTROT bij eenheden te overbruggen. De vervanging van 
de grond-lucht radio’s is hier een voorbeeld van. Duurzame oplossingen 
staan hierbij centraal: nieuw aangekochte middelen voor reeds lopende 
projecten kunnen zoveel mogelijk worden hergebruikt in de uiteindelijke 
modernisering.
Een belangrijk element binnen het programma en het ontwikkelen van 
FOXTROT is internationale samenwerking. De implementatie van NATO 
Federated Mission Networking (FMN) Spirals is hierbij een vereiste om 
interoperabiliteit met NAVO-partners te realiseren. Naast FMN wordt er ook 
gewerkt aan andere mogelijkheden om de interoperabiliteit te garanderen 
met landen waar eenheden van onze krijgsmacht zijn geïntegreerd, 
waaronder Duitsland voor de gevechtsbrigades van de Koninklijke 
Landmacht en Groot-Brittannië voor het Korps Mariniers.
Het programma Defensie Open op Orde (DOO, 2021-2026) versterkt de 
informatiehuishouding en transparantie van Defensie. Dit gebeurt door te 
werken aan informatiesystemen (archivering, informatie-integratie), infor­
matieverstrekking (zoals implementatie Wet open overheid), signalen van 
binnen en buiten de organisatie opvangen en opvolgen, en versterken van 
ambtelijk en militair vakmanschap zoals in opleidingen en trainingen. Een 
verbeterde informatiehuishouding is een randvoorwaarde voor informatie­
gestuurd werken en Informatiegestuurd Optreden, een speerpunt van de 
Defensienota 2022.
In 2022 zette DOO belangrijke stappen. Na positieve besluitvorming worden 
voorbereidingen getroffen voor de defensiebrede uitrol van het nieuwe 
documentmanagementsysteem (DMS) DefDoc. De proefimplementatie van 
DefDoc bij de Bestuursstaf is inmiddels gestart. Ook heeft DOO specialis­
tische zoeksoftware verworven en ingezet voor het doorzoeken van het 
missie-archief Afghanistan.
Materieelprojecten en mijlpalen
In 2022 heeft Defensie meerdere contracten succesvol afgesloten voor alle 
krijgsmachtdelen. Voor het Commando Zeestrijdkrachten waren dit onder 
andere de Mid Life Update van de Landing Craft Utility en de aanschaf van 
drie volledig elektrisch aangedreven kleine werkboten. Voor het Commando 
Luchtstrijdkrachten betreft dit het leveringscontract voor een Gulfstream 
650 transportvliegtuig. Voor de Kustwacht heeft Defensie het contract 
getekend voor levering van Dash-8 patrouillevliegtuigen en SAR-
helikopters. Voor het Commando Landstrijdkrachten is de aanschaf van 41 
e
Vector-voertuigen voor de 11 luchtmobiele brigade van belang. Onze 
bestelling voor Multi Missie Radars (MMR) van Thales Nederland is 
uitgebreid met drie stuks voor Noorwegen. Met deze contracten zijn signi­
ficante stappen gezet in het moderniseren en op orde brengen van Defensie.
Tweede Kamer, vergaderjaar 2022–2023, 36 360 K, nr. 1 15
