Het is de uitkomst van een proces om tot goede en veilige digitale 
overheidsdienstverlening te komen. De informatieparagraaf is eigenlijk 
een digitale uitvoeringstoets vooraf met aandacht voor de menselijke maat. 
Er is een eerste interdepartementale verkenning gedaan naar wat we op dit 
moment al doen aan vormen van toetsing op digitale consequenties van 
nieuw beleid, uitvoering of handhaving.
3.3 Digitale Weerbaarheid
De Rijksoverheid is een veilige digitale partner: burgers en bedrijven 
moeten erop kunnen vertrouwen dat we betrouwbaar onze taken uitvoeren 
en zorgvuldig omgaan met hun gegevens. Het versterken van onze digitale 
weerbaarheid draagt daaraan bij.
Voor het thema Digitale Weerbaarheid is een routekaart vastgesteld met 
15 trajecten. De trajecten staan onder regie van een stuurgroep met een 
brede vertegenwoordiging uit de departementen en uitvoeringsorgani­
saties. De CIO van JenV en CISO Rijk zijn trekker van de stuurgroep. Ook 
de werkgroepen die de trajecten uitvoeren hebben een brede samen­
stelling.
In 2022 zijn onder meer de volgende resultaten behaald:
• Cloud
De ICBR heeft het rijksbrede cloudbeleid en het bijbehorende implemen­
tatiekader vastgesteld voor verantwoord gebruik van de public cloud.
De doorontwikkeling van de Handreiking risicobeheersing public cloud
is gestart.
• Ransomware
Voor bescherming tegen ransomware verzamelen we best practices.
De werkgroep werkt die uit tot praktische handreikingen. De eerste
concepten zijn gereed.
• Verplichte basisopleiding digitale weerbaarheid
We maken beleid, inventariseren opleidingsbehoeftes en maken een
stappenplan voor implementatie.
• Nationaal Detectie Netwerk (NDN)
In samenwerking met het NCSC sluiten we de laatste organisaties aan
op het NDN. Doel van het NDN is het kunnen detecteren van geavan­
ceerde aanvallen. Ongeveer de helft van de resterende organisaties heeft
zich inmiddels aangesloten of zit in het aansluitproces.
• Red-teaming
Diverse departementen hebben red-teaming oefeningen uitgevoerd of
zijn die aan het opstarten om de werking van beveiligingsmaatregelen
te testen. Daarnaast hebben we een gereedschapskist ontwikkeld, is
een community opgericht en is een rijksbrede coördinator aangenomen.
• Versterking SOC-stelsel Rijk (VSSR)
Het project heeft een producten- en dienstenportfolio opgesteld en is
bezig om de eerste vier producten uit te werken. Ook zijn we bezig om
de centrale SOC-voorziening onder te brengen bij het NCSC.
Overige activiteiten digitale weerbaarheid
hrijft de rijksbrede sturing en monitoring op 
Het CIO-stelsel Rijksdienst besc
informatievoorziening en informatiebeveiliging. De CISO Rijk coördineert 
rijksbrede informatiebeveiligingsincidenten, stelt kaders op en geeft 
adviezen en aanwijzingen. Met de rijksbrede CISO-raad bevordert hij de 
samenwerking en de verbinding tussen de CISO’s.
Jaarrapportage Bedrijfsvoering Rijk 2022 62
