advies besloten voor 28 verschillende voorstellen middelen beschikbaar te 
2 
stellen of te reserveren, met een totale omvang van meer dan € 6 mld.
Tevens zijn de voorbereidingen gestart van de derde investeringsronde. 
Duurzaam Nederland
Nederland staat voor een ongekende transitie op het gebied van 
duurzaamheid en een klimaatneutrale economie. EZK kiest daarom voor 
een realistische, ambitieuze en groene groeistrategie, die het streven naar 
economische groei en versterking van de concurrentiepositie combineert 
met het verbeteren van het milieu en gebruikmaakt van initiatieven in de 
samenleving. De komende jaren zullen onder andere in het teken staan van 
de groei van hernieuwbare energie, energiebesparing, leveringszekerheid, 
onafhankelijkheid van Russische fossiele brandstoffen en de transitie naar 
een circulaire economie.
De energiecrisis
2022 is een bijzonder jaar geweest waarin door de oorlog in Oekraïne 
Nederland onder andere te kampen heeft gehad met hoge energieprijzen. 
Er zijn dan ook veel maatregelen genomen ten aanzien van de leveringsze­
kerheid en betaalbaarheid van energie.
In maart 2022, kort nadat de oorlog in Oekraïne is begonnen, werd een 
pakket aan maatregelen bekendgemaakt: een eenmalige energietoeslag 
voor lage inkomens, een verlaging van de btw op energie, een accijnsver­
laging van benzine en diesel en aanvullende energiebesparende 
maatregelen. Hierop volgden in september extra maatregelen om 
Nederlandse burgers meer betalingszekerheid te geven. Er werd bijvoor­
beeld aangekondigd dat huishoudens en andere kleinverbruikers in 
november en december konden rekening op een korting van €190 per 
maand op de energierekening. In 2023 kwam hiervoor een prijsplafond op 
energie voor huishoudens en andere kleinverbruikers in de plaats. Al deze 
maatregelen hebben bijgedragen aan het verlichten van de energiereke­
ningen van de meeste huishoudens.
Naast de betaalbaarheid van energie, kwam ook de leveringszekerheid van 
energie in gevaar als directie aanleiding van de oorlog in Oekraïne. Als 
gevolg hiervan heeft zowel op Europees gebied als binnen Nederland veel 
plaatsgevonden, zoals de eerdergenoemde ingebruikname van twee LNG-
terminals in de Eemshaven. Terwijl Russische energie steeds meer werd 
geboycot op Europees niveau, heeft Nederland onder meer gewerkt aan 
het verbeteren van de eigen interne energieopslag en het versterken van 
het Nederlandse energienet.
De oorlog in Oekraïne heeft ook geleid tot versnelling van verduurzaming. 
Mede hierdoor zit de energietransitie in een stroomversnelling en groeit 
het aanbod van hernieuwbare energie snel. Ondanks de grote investeringen 
die zijn gedaan door netbeheerders, loopt het elektriciteitsnet toch tegen 
zijn grenzen aan. Dit maakt het moeilijker voor bedrijven en industrie om te 
investeren in verduurzaming, aangezien zij hierbij worden gehinderd door 
een tekort aan transportcapaciteit. Om deze congestie op het elektrici­
teitsnet tegen te gaan is in december 2022 het Landelijk Actieprogramma 
Netcongestie (LAN) gepresenteerd. In dit programma verbinden het Rijk, 
2
 Kamerstuk 35 925-XIX, nr. E
Tweede Kamer, vergaderjaar 2022–2023, 36 360 XIII, nr. 1
