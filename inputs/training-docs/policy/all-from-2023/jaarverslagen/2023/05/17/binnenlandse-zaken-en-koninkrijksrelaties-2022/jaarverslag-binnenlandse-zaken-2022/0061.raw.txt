aan de consument. In 2022 heeft het Rijk de afdrachten over het boekjaar 
2021, ter grootte van afgerond € 61,7 mln., ontvangen. Dit bedrag is in de 
daartoe bestemde risicovoorziening gestort.
Woningmarkt
In 2022 zijn verschillende onderzoeken naar woningbehoefte, woonwensen, 
woningmarktontwikkelingen en plancapaciteit uitgevoerd. Daarnaast 
hebben er diverse onderzoeken voor monitoring van beleid, demografische 
ontwikkelingen, middenhuur, woonwagenstandplaatsen, het woningwaar­
deringsstelsel, de woonlasten op Caribisch Nederland plaatsgevonden. 
Tevens hebben er diverse evaluaties plaatsgevonden. Ook zijn bijdragen 
verstrekt voor communicatie en de website.
Voor de tijdelijke opvang, maatschappelijke hulp en medische zorg van 
Afgaanse Nederlanders met een Nederlands paspoort (vanaf mei 2002) is 
budget beschikbaar gesteld op de budgetpositie Wonen opdrachten. Er was 
rekening gehouden met een hoger budget dan uiteindelijk in 2022 noodza­
kelijk bleek te zijn. Uiteindelijk zijn er wat minder evacuees naar Nederland 
gekomen dan gepland en wat huishoudens snel permanant gehuisvest.
Inkomensoverdrachten
Huurtoeslag
De huurtoeslag is een bijdrage in de huurlasten en kan worden aangevraagd 
als de huur in verhouding van het inkomen te hoog is. In 2022 hebben ca. 
1,51 miljoen huishoudens huurtoeslag ontvangen.
Aan de huurtoeslag is in 2022 minder uitgegeven dan begroot. Bij de 
uitgaven is € 200,4 mln. minder uitgegeven dan begroot. De lagere uitgaven 
worden deels veroorzaakt doordat in 2022 minder aanvragers instroomden 
dan verwacht en deels omdat nabetalingen lager uitvielen. Bij de 
ontvangsten is € 18,6 mln. minder binnengekomen, als gevolg van de 
pauzering van terugvorderingen tijdens corona. Dit proces is sinds maart 
2022 weer opgestart.
De lagere uitgaven en ontvangsten leiden ertoe dat de huurtoeslag in 2022 
een netto positief saldo heeft van € 181,8 mln ten opzichte van de ontwerp­
begroting 2022. Ten opzichte van de tweede suppletoire begroting is sprake 
van € 172,7 mln. lagere uitgaven en € 29,4 mln. lagere ontvangsten in 2022.
Bijdrage aan ZBO's/RWT's
Woningmarkt
Aan het Centraal Bureau voor de Statistiek (CBS) zijn bijdragen verstrekt 
voor de verhuismodule, het WoON-onderzoek en diverse woningmarkton­
derzoeken. Aan het Kadaster zijn bijdragen verstrekt voor het leveren van 
data. Tevens is er een bijdrage verstrekt aan het ministerie van Economische 
Zaken (KIRE) en ICTU (inkomenstoets woningcorporaties).
Bijdrage aan agentschappen
Dienst van de Huurcommissie
Als huurders en verhuurder een geschil hebben, kunnen zij de Huurcom­
missie vragen daar een uitspraak over te doen. Zij zijn in dat geval gebaat 
bij een snelle behandeling van hun geschil en een kwalitatieve uitspraak. In 
het afgelopen jaar heeft de Huurcommissie de werkvoorraad verder terug­
gedrongen en hard gewerkt aan het verkleinen van de doorlooptijden. 
Tweede Kamer, vergaderjaar 2022–2023, 36 360 VII, nr. 1
