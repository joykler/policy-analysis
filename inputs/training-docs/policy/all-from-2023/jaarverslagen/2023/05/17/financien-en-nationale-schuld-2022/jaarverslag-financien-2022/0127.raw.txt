– Voor het project Digitale Snelweg Douane (DSD) ten behoeve van het 
aangifteproces van de Douane zijn middelen gereserveerd op artikel 
10 Nog onverdeeld. Een deel van het budget (€ 18 mln.) komt naar 
verwachting niet tot besteding in 2022 maar in latere jaren en is als 
kasschuif opgenomen in de Ontwerpbegroting 2023.
Per saldo is € 2 mln. aan middelen niet aangewend en daarmee vrijgevallen.
Apparaat onvoorzien 
Voor het programma Informatiehuishouding op Orde zijn de budgetten 
vrijgegeven (circa € 20 mln.) aan DG Toeslagen, DG Douane, DG Belasting­
dienst en het SG-cluster. Deze middelen worden gefinancierd uit de door 
het ministerie van Binnenlandse Zaken en Koninkrijksrelaties (BZK) 
beschikbaar gestelde budgetten en de POK-middelen op artikel 10. Een deel 
van de middelen (€ 15 mln.) voor informatiehuishouding op orde zijn niet 
in 2022 benodigd maar in 2023 en 2024 en worden daarom doorgeschoven. 
Dit naar aanleiding van de uitgewerkte plannen en besluitvorming vanuit 
BZK. Circa € 30 mln. van het budget is overgeheveld naar andere artikelen 
binnen de begroting voor het oplossen van budgettaire problematiek, zoals 
het opstarten van de invordering bij Toeslagen en extra fte's bij de verschil­
lende organisatieonderdelen. € 4 mln. van het budget is vrijgevallen.
Tweede Kamer, vergaderjaar 2022–2023, 36 360 IX, nr. 1 127
