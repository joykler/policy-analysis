Uitgavenmutaties met beslag op budgettaire ruimte
12. Kasschuiven regulier
Voor diverse reeksen is het kasritme aangepast en worden de middelen in 
een realistischer bestedingsritme gezet. Een grote kasschuif heeft 
betrekking op middelen uit het Transitiefonds Landelijk Gebied en Natuur 
in oprichting die van 2023 naar 2022 zijn geschoven voor de provinciale 
aanpak stikstof.
13. Invulling in=uittaakstelling
De in=uit-taakstelling is de tegenhanger van de eindejaarsmarge. Op het 
deelplafond Investeringen geldt een eindejaarsmarge van 100%, wat 
betekent dat alle onbestede middelen naar het volgende jaar doorschuiven. 
Om te voorkomen dat het uitgavenplafond wordt overschreden als gevolg 
van de uitkering van de eindejaarsmarge, wordt tegelijkertijd een even grote 
taakstelling ingeboekt, de zogenoemde in=uittaakstelling. De in=uittaak­
stelling wordt gaandeweg het jaar ingevuld. De invulling kan bestaan uit 
onderuitputting of andere meevallers.
14. Onderuitputting
De totale onderuitputting over alle deelplafonds bedraagt 6,2 miljard euro. 
De oorzaken van de onderuitputting zijn toegelicht in paragraaf 2.1.1. Van dit 
bedrag betreft 1,3 miljard euro onderuitputting op het deelplafond Investe­
ringen.
15. Diversen
De post Diversen bevat het saldo van alle resterende uitgavenmutaties 
onder het deelplafond Rijksbegroting.
Algemeen
Figuur 2.1.5 geeft het totaal aan investeringen weer onder het investerings-
plafond bij de verschillende begrotingsmomenten vanaf de Startnota van 
Rutte IV.
Ten opzichte van de Startnota is circa 2 miljard euro minder uitgegeven dan 
begroot. Dit wordt voor een groot deel verklaard door het Nationaal 
Groeifonds. In het coalitieakkoord is afgesproken om de infrastructuurpijler 
toe te voegen aan het Mobiliteitsfonds. Dit betekent een verschuiving van 
het Nationaal Groeifonds naar het Mobiliteitsfonds. Daarnaast zijn op de 
andere pijlers diverse kasschuiven doorgevoerd om de middelen in het 
juiste kasritme te zetten. Hierna wordt voor de verschillende thema's een 
nadere toelichting gegeven. Voor de uitgaven aan de fondsen wordt 
gekeken naar de bijdrage vanuit de moederdepartementen (ministeries van 
Infrastructuur en Waterstaat (IenW) en Defensie). De uitgaven op de fondsen 
zijn per saldo hoger doordat de fondsen ook gevoed worden met 
ontvangsten van derden (waar uitgaven tegenover staan) die niet via het 
moederdepartement lopen.
Tweede Kamer, vergaderjaar 2022–2023, 36 360, nr. 1 46
