Artikel 1 – Uitgaven
Laboratoria (CORON-IT)
VWS heeft overeenkomsten met laboratoria afgesloten voor de analyse van 
afgenomen PCR en NAAT testen. De gecontracteerde laboratoria zijn allen 
medische labs, in sommige gevallen onderdeel van Nederlandse zieken­
huizen. Ze dienen te voldoen aan verschillende kwaliteitseisen: NEN certi­
ficering, ingeschreven zijn bij de KvK en beschikken over kundig medisch 
personeel. Ook voor de analyse van de testen gelden nadere eisen aan 
kwaliteit en tijdigheid. Indien incidenten worden geconstateerd worden 
deze door VWS onderzocht, besproken met het betreffende laboratorium en 
gedocumenteerd.
Voor de uitgevoerde analyses ontvangt VWS facturen van de laboratoria 
met een prijs en hoeveelheidscomponent conform de gesloten overeen­
komst. De prijs is te controleren aan de hand van deze overeenkomst. Voor 
de controle van de hoeveelheid in rekening gebrachte testen krijgt VWS 
een rapportage via de GGD GHOR, gegevens die via het IT-systeem CoronIT 
worden aangeleverd. Om deze rapportage te kunnen gebruiken voor de 
controle van facturen dient vastgesteld te worden dat deze rapportage 
betrouwbare informatie bevat. Zolang dat niet vastgesteld is kan er geen 
absolute objectieve zekerheid verkregen worden over de aantallen die in 
rekening worden gebracht. In 2022 zijn verschillende onderzoeken 
uitgevoerd om een antwoord te geven op de vraag of de data die Dienst 
Testen ontvangt en gebruikt voor de controle van de facturen betrouwbaar 
is. Mede op basis van deze onderzoeken blijkt dat de controle-informatie 
onvoldoende is om op factuurniveau te controleren dat de in rekening 
gebrachte aantallen juist zijn. De aandachtspunten liggen onder andere op 
de general IT-controls (o.a. het beheer van de service level agreements en 
de juiste en volledige werking van interfaces) en de verwerking binnen de 
gehele informatieketen. Dit leidt tot een onzekerheid van € 528 miljoen.
Artikel 6 – Verplichtingen
Specifieke uitkering Stimulering Sport en Specifieke uitkering Zwembaden 
en IJsbanen COVID-19 
Voor de verleningen SPUK (Specifieke Uitkering) Stimulering Sport 2022 is 
een bedrag van € 51 miljoen als fout aangemerkt. Deze fout komt voort uit 
weeffouten in de opzet van de regeling waardoor deze niet goed contro­
leerbaar is. Vanaf 2024 komt er een gewijzigde regeling.
Bij de SPUK Zwembaden en IJsbanen wordt € 30,9 miljoen als onzeker 
aangemerkt. Deze onzekerheid is ontstaan omdat de exploitatietekorten niet 
goed te berekenen zijn en hiermee een M&O risico ontstaat.
VWS heeft voor beide regelingen nadere deelwaarnemingen gedaan 
waarbij de daadwerkelijke aangetroffen omissies zeer klein zijn. Wij 
concluderen daarbij dat de controlemaatregelen in opzet voldoende zijn, 
wel had er meer aandacht voor M&O risico’s moeten zijn. VWS zal hier in 
2023 extra alert op zijn.
Samenvattende staat baten-lastenagentschappen
Voor wat betreft de agentschappen wordt er in totaal een onrechtmatigheid 
van € 85,2 miljoen geconstateerd. Deze onrechtmatigheid heeft voorna­
melijk betrekking op drie fouten. Als eerste heeft dit betrekking op de opslag 
van coronavaccins (tot ‒ 70 graden Celsius) bij het RIVM ter hoogte van 
Tweede Kamer, vergaderjaar 2022–2023, 36 360 XVI, nr. 1 112
