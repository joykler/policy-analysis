D. JAARVERSLAG DIERGEZONDHEIDSFONDS (F)
12. Beleidsverslag Diergezondheidsfonds
Beleidsartikel 01 Bewaking en bestrijding van dierziekten en voorkomen en 
verminderen van welzijnsproblemen
Algemene doelstelling
Bewaking en bestrijding van ernstige infectieuze dierziekten en/of zoönosen 
en verminderen van welzijnsproblemen.
Het Diergezondheidsfond (DGF) is opgericht in 1998. De directe aanleiding 
was een grote en kostbare uitbraak van klassieke varkenspest in 1997. Vanuit 
het DGF betalen de landbouwsectoren, het ministerie van Landbouw, 
Natuur en Voedselkwaliteit en de Europese Unie mee aan het vroegtijdig 
detecteren en effectief bestrijden van ernstige infectieuze dierziekten en/of 
zoönosen.
Nederland is door de Europese Unie officieel vrij verklaard van bepaalde 
dierziekten. Deze vrij-status wordt gehandhaafd door uitvoering van 
monitoringsprogramma’s en wordt bewaakt door een meldplicht voor 
verdachte situaties zoals verhoogde sterfte of verminderde productie. Als 
een bestrijdingsplichtige ziekte wordt aangetoond, moet een effectieve 
bestrijding voorkomen dat de ziekte verder verspreid. Uit het DGF worden 
de kosten betaald voor monitoring en bewaking (bewaking dierziekten), 
crisisparaatheid (voorzieningen), diagnostiek van verdachte dieren (verden­
kingen), bestrijding van de ziekte (bestrijding). Ook de kosten voor 
onderzoek naar onbekende of niet-endemische dierziekten (de basismoni­
toring) en de kosten voor het monitoren van het antibioticagebruik in de 
veehouderij door de autoriteit Diergeneesmiddelen (SDa) worden betaald 
uit het DGF.
Rol en verantwoordelijkheid
De bepalingen rond het Diergezondheidsfonds zijn vastgelegd in de Wet 
Dieren.
De Minister van LNV is verantwoordelijk voor:
• Bewaking van dierziekten: het tijdig signaleren en afhandelen van 
verdenkingen en besmettingen van bepaalde dierziekten door 
monitoring en bewaking.
• Bestrijding van dierziekten die op basis van wetgeving verplicht moeten 
worden bestreden.
• Bestrijding van dierziekten die in verband met bescherming van de 
volksgezondheid moeten worden bestreden
• De welzijnsaspecten bij de bestrijding (indirect).
• Crisisparaatheid: effectieve en doelmatige crisisorganisatie bij dierziek­
tenuitbraken.
Telkens na een uitbraak van een besmettelijke dierziekte vindt een evaluatie 
plaats op alle onderdelen van bestrijdingsmaatregelen, welzijnsmaatre­
gelen en de crisisorganisatie.
Beleidsconclusies
Tweede Kamer, vergaderjaar 2022–2023, 36 360 XIV, nr. 1 101
