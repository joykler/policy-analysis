Financiële vaste activa
Onder de financiële vaste activa is het langlopende deel van de vordering 
op het Ministerie van IenW opgenomen, die ontstaan is bij de vorming van 
het agentschap in 2006. In 2008 zijn er afspraken gemaakt over de 
afwikkeling van deze vordering. Resultaat hiervan is dat het restant van de 
vordering ultimo 2008 in 15 jaar wordt afgebouwd. De laatste aflossing ad. 
€ 8,5 miljoen vindt in 2023 plaats en is opgenomen onder debiteuren.
Vlottende activa
Debiteuren
De post debiteuren betreft de gefactureerde, nog te ontvangen bedragen 
voor verrichte diensten en leveringen.
Belastingen en premies sociale lasten
Deze post bestaat ultimo 2022 volledig uit nog te ontvangen omzetbelasting. 
De afname wordt met name verklaard doordat in 2022 de aangifte Vennoot­
schapsbelasting 2021 (€ 8,5 miljoen) met het moederdepartement is 
afgerekend.
Overige vorderingen en overlopende activa
Deze post bestaat uit vooruitbetaalde en nog te ontvangen bedragen. De 
toename wordt met name veroorzaakt door een nog te ontvangen bedrag 
van het Rijksvastgoedbedrijf voor de verkoop van het IJmeer aan de 
gemeente Amsterdam (€ 16,2 miljoen) en het nog te ontvangen bedrag met 
betrekking tot Werken voor en met Partners (€ 10,8 miljoen).
Liquide middelen
Onder de liquide middelen worden de kasvoorschotten en het saldo op de 
rekening-courant bij het ministerie van Financiën verantwoord. Alle liquide 
middelen staan ter vrije beschikking van RWS. In het kasstroomoverzicht 
worden de uitgaven en ontvangsten toegelicht.
Projecten in uitvoering
Onder de post projecten in uitvoering is de som van de uitgaven op lopende 
MIRT-projecten tot en met de balansdatum opgenomen. Hier tegenover 
staat aan passivazijde eveneens de post op te leveren projecten voor 
hetzelfde bedrag. Voor een specifieke toelichting op de aanlegprojecten van 
RWS wordt verwezen naar de jaarverslagen van het Mobiliteitsfonds en 
het Deltafonds.
Passiva
Eigen vermogen
Het Eigen Vermogen bestaat naast een exploitatiereserve en een nog te 
verdelen resultaat, ook uit de reserve Rijksrederij. Deze reserve wordt 
opgebouwd vanuit het tarief voor het gebruik van de vaartuigen van de 
Rijksrederij en is bestemd voor de aanschaf van nieuwe vaartuigen.
Tweede Kamer, vergaderjaar 2022–2023, 36 360 XII, nr. 1 212
