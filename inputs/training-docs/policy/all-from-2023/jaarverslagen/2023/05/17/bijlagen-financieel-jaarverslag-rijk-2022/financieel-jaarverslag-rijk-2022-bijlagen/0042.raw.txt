9 ACCRES GEMEENTEFONDS EN PROVINCIEFONDS
Accres gemeentefonds
Bij Startnota 2022 heeft het kabinet ervoor gekozen om het accres vanaf 
2026 vast te zetten op een plus van 1 miljard euro ten opzichte van de stand 
bij Miljoenennota 2022. Het accres is gesplitst in een volume- en een loon- 
en prijsdeel. Het volumedeel van het accres staat vast en het loon- en 
prijsdeel wordt geactualiseerd op een vergelijkbare manier als bij de 
begrotingen van het Rijk gebruikelijk is. In juni 2022 is het Rijk met de VNG 
overeengekomen om ook het volumedeel van het accres tot en met 2025 
vast te zetten op basis van de stand Voorjaarsnota 2022. Voor het jaar 2022 
is er ten opzichte van de stand zoals gepresenteerd in de Voorjaarsnota dus 
niets gewijzigd.
In de Najaarsnota 2022 heeft het kabinet aangekodigd aan de departe­
menten en de fondsen een extra tranche prijsbijstelling uit te keren 
gebaseerd op het verschil tussen de overgeboekte prijsbijstelling en de 
realisatie van de prijsontwikkeling. Deze extra tranche heeft betrekking op 
2023 en verder en wordt in de Voorjaarsnota 2023 toegelicht.
Accres provinciefonds
Het kabinet heeft aan de VNG en het IPO het voorstel gedaan om het 
volumedeel van het accres voor 2022-2025 vast te zetten. Dit met als doel 
het accres voor deze jaren stabieler te maken. De VNG heeft met dit voorstel 
ingestemd en het kabinet een aantal aandachtspunten meegegeven. Het 
IPO heeft laten weten niet met dit voorstel in te stemmen. Het accres voor 
het Provinciefonds wordt tot 2025 daarom nog steeds met de normerings­
systematiek berekend. De onderstaande tabel toont de definitieve 
berekening van het accres 2022.
Tabel 9 Accres Provinciefonds
(in miljoenen euro, tenzij anders aangegeven) Realisatie Begroting 
2022 MN 2022
Uitgaven Rijksbegroting 175.791 171.677
Uitgaven Sociale zekerheid 85.949 93.285
Uitgaven Zorg 81.513 81.358
Uitgaven Investeringsplafond 13.821
A) Netto uitgaven onder uitgavenplafond 357.075 346.321
B) Correcties ‒ 70.211 ‒ 60.541
w.v. Gemeentefonds, Provinciefonds en BTW-Compensatiefonds ‒ 42.437 ‒ 38.117
w.v. overige Rijksbijdragen aan gemeenten en provincies ‒ 10.224 ‒ 10.469
w.v. overboekingen met GF, PF en BCF 1.696 766
w.v. Niet-accresrelevante fondsen onder het plafond ‒ 496
w.v. financieringsverschuivingen ‒ 1.068 ‒ 1.068
w.v. correcties corona en Oekraine-noodmaatregelen op ‒ 11.160 ‒ 11.263
uitgavenplafond
w.v. correcties energie-pakket ‒ 6.081
w.v. overige correcties ‒ 441 ‒ 389
C) Accresrelevante uitgaven (aru) = A+B 286.864 285.780
D) Ontwikkeling aru (%) = (Ct - Ct-1)/Ct-1 7,32% 5,04%
Provinciefonds
H) Grondslag (t-1) 2.529 2.520
I) Accres (= H * D) 185 127
Tweede Kamer, vergaderjaar 2022–2023, 36 360, nr. 2
