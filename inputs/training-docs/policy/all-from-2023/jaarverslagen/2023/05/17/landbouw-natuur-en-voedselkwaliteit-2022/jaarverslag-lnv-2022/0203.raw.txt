oude verzoeken, waardoor die minder drukken op de capaciteit om nieuw 
binnengekomen Woo-verzoeken te kunnen behandelen. Capaciteit en 
bemensing van de Woo blijft een uitdaging. Dat is overigens niet alleen bij 
RVO het geval, maar betreft een Rijksbreed spelend vraagstuk, dat ook bij 
het SGO in beeld is.
NVWA: De cijfers van 2021 en 2022 kunnen niet met elkaar worden 
vergeleken. Vanaf 2022 neemt de NVWA doorgestuurde en ingetrokken 
Woo-verzoeken niet meer mee in de berekening. Hiermee sluit de NVWA 
aan bij de standaardwerkwijze die van toepassing is voor de Jaarrapportage 
Bedrijfsvoering Rijk. Om Woo-verzoeken sneller af te kunnen handelen zijn 
er bij de NVWA meerdere verbeterprojecten opgestart.
Bijlage 12: Openbaarheidsparagraaf 2022
Dit is de openbaarheidsparagraaf van het Ministerie van LNV en de bijbe­
4
horende dienstonderdelen . De verplichting voor het schrijven van de 
paragraaf, om inzicht te bieden in de inspanningen rondom informatiehuis­
houding en openbaarmaking, komt voort uit artikel 3.5 van de Wet open 
overheid (Woo).
Context
Het verminderde vertrouwen in de overheid blijft onderwerp van gesprek in 
de samenleving, media en politiek. Transparantie speelt hierin een 
belangrijke rol. In 2022 stond die transparantie opnieuw in de schijnwerpers 
met onder andere het gebrek aan archivering van chatberichten en het niet 
halen van de afhandelingstermijnen van de Woo. Vanuit deze ontwikke­
lingen en de reeds gestelde kaders (Wet Open Overheid, de Beleidslijn 
Actieve Openbaarmaking Beslisnota’s en het interdepartementaal 
programma Open op Orde) is ook in 2022 gewerkt aan de vraagstukken op 
het gebied van informatiehuishouding, openbaarmaking en transparantie. 
Hiermee willen we bijdragen aan het herstel van het verminderde 
vertrouwen.
Deze openbaarheidsparagraaf beschrijft op hoofdlijnen de activiteiten die 
in 2022 zijn gerealiseerd op de thema’s 1) verbetering van de informatie­
5 
huishouding; 2) actieve openbaarmaking en 3) passieve openbaarmaking.
Het geheel van deze activiteiten is erop gericht om de omslag te maken naar 
een meer open departement dat zo veel mogelijk transparantie biedt in 
handelen, besluitvorming en verantwoording. Deze omslag is een lang 
traject, wat continu in ontwikkeling blijft.
Verbetering van de informatiehuishouding
De inhaalslag om de informatiehuishouding op orde te brengen is een stap 
in de juiste richting. Het Departementaal Actieplan Informatiehuishouding 
vormt het kader voor deze inhaalslag, waarin de belangrijkste doelstellingen 
4
 NVWA, SBB en Ctbg zijn de dienstonderdelen die bij het Ministerie van LNV horen. In dit document 
zijn de resultaten concernbreed beschreven. Wanneer het alleen een kerndepartement of dienst 
betreft is dit expliciet aangegeven. SBB en Ctbg schrijven ook een eigen openbaarheidsparagraaf. 
5
 Ontwikkelingen en cijfers over informatiehuishouding en transparantie worden inzichtelijk 
gemaakt bij verschillende rapportagemomenten. Voorbeelden naast deze openbaarheidspara­
graaf zijn de rapportages over POK- en Woo-gelden, Capaciteitsrapportage, de kwantitatieve Woo-
rapportage in de JBR en het rapport Burgercorrespondentie. 
Tweede Kamer, vergaderjaar 2022–2023, 36 360 XIV, nr. 1 203
