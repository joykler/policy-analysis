4.4 Beleidsartikelen 6 en 7 Hoger onderwijs
A. Algemene doelstelling
Het stelsel van hoger onderwijs en onderzoek zorgt dat studenten en 
(wetenschappelijk) personeel hun talenten en onderzoekend vermogen 
maximaal kunnen ontwikkelen. Het leidt hen op voor een positie op de 
nationale en internationale arbeidsmarkt die optimaal aansluit bij hun 
talenten.
B. Rol en verantwoordelijkheid
De Minister is verantwoordelijk voor een stelsel van hoger onderwijs en 
wetenschappelijk onderzoek dat zodanig functioneert dat het onderwijs 
aansluit bij de talenten en ambities van individuele studenten, (wetenschap­
pelijk) personeel en bij de behoefte van de maatschappij.
Financieren
De Minister financiert het stelsel van hoger onderwijs en onderzoek door 
de bekostiging van de onderwijsinstellingen. Mede hierdoor wordt de 
toegankelijkheid van het hoger onderwijs gewaarborgd.
Stimuleren
De Minister stimuleert specifieke beleidsonderwerpen via de bekostiging en 
de inzet van andere instrumenten, zoals kwaliteitsafspraken, bestuurlijke 
afspraken, voorlichting en wet- en regelgeving.
Regisseren
De verantwoordelijkheid voor de kwaliteit van hoger onderwijs vult de 
Minister in via een regisserende rol. De normeisen van kwaliteit zijn 
vastgelegd in wet- en regelgeving. De kwaliteit van de individuele 
opleidingen in het hoger onderwijs wordt bewaakt met het accreditatie­
stelsel. Dit is belegd bij de Nederlands-Vlaamse Accreditatieorganisatie 
(NVAO). De Inspectie van het Onderwijs houdt toezicht op de naleving van 
wettelijke voorschriften en op de recht- en doelmatigheid. Zij ziet ook toe op 
de kwaliteit van het stelsel van hoger onderwijs, waaronder het accredita­
tiestelsel.
Tweede Kamer, vergaderjaar 2022–2023, 36 360 VIII, nr. 1
