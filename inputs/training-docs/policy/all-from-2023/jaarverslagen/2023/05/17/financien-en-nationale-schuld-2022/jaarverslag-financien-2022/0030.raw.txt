3.2 Samenvatting Nationale Schuld
De EMU-schuld is de uitstaande schuld van de hele collectieve sector en is 
eind 2022 uitgekomen op € 480,1 mld. De staatsschuld is hier onderdeel 
van en wordt door het Agentschap gefinancierd. De staatsschuld bedroeg 
ultimo 2022 € 405 mld., dat is € 31,6 mld. lager dan geraamd. De belang­
rijkste oorzaak van deze daling is dat de kastekorten van 2021 en 2022, beide 
nog onbekend bij het opstellen van de begroting, lager zijn uitgevallen.
Tabel 2 Kerncijfers ontwerpbegroting en realisaties 2022 (bedragen x € 1 
1
mld.)
Realisatie Vastgestelde Verschil
begroting
Stand schuld (ultimo 2022)
EMU-schuld 480,1 516,6 ‒ 36,5
Staatsschuld 405,0 436,6 ‒ 31,6
Interne schuldverhouding 41,5 29,9 11,6
Rentelasten relevant voor het EMU-saldo
Rentelasten vaste en vlottende schuld (art. 11) 4,2 3,4 0,8
Rentelasten interne schuldverhouding (art. 12) 0,1 ‒ 0,1 0,2
Totaal 4,3 3,3 1,0
Niet relevant voor het EMU-saldo
Rentelasten derivaten ‒ 0,5 ‒ 0,9 0,4
Voortijdige beëindiging derivaten ‒ 0,2 0 ‒ 0,2
Voortijdige beëindiging schuld 0,0 0 0,0
Totaal ‒ 0,7 ‒ 0,9 0,2
1 Als gevolg van afrondingen kan de som der delen afwijken van het totaal.
De Staat heeft ook een schuldverhouding met de publieke instellingen die 
deelnemen aan het schatkistbankieren. Dit zijn ministeries, de sociale 
fondsen, agentschappen, RWT’s, decentrale overheden en een aantal 
derden (veelal instellingen met een publieke taak of instellingen die 
publieke middelen beheren). Het saldo van de vorderingen en schulden die 
de deelnemers hebben bij de Staat wordt de interne schuldverhouding 
genoemd. De interne schuldverhouding is ultimo 2022 € 41,5 mld. positief. 
Dit houdt in dat de Staat per saldo een schuld heeft aan de deelnemers van 
het schatkistbankieren. In 2022 is de interne schuldverhouding met € 9,3 
mld. toegenomen ten opzichte van vorig jaar en bedraagt € 11,6 mld. meer 
dan begroot. Dit wordt met name veroorzaakt door de toename in de 
rekening-courantstanden van de deelnemers.
De voor het EMU-saldo relevante rentelasten voor de financiering van de 
staatsschuld zijn uitgekomen op € 4,2 mld. Het betreft het saldo van de 
rentelasten en -baten op de vaste en de vlottende schuld (artikel 11 Finan­
ciering staatsschuld) en de interne schuldverhouding (artikel 12 Kasbeheer). 
De rentelasten zijn € 0,8 mld. hoger dan in de begroting 2022 werd geraamd. 
De belangrijkste oorzaak hiervoor is dat de rentepercentages in 2022 hoger 
waren dan de rentepercentages waarmee in de begroting 2022 rekening is 
gehouden.
De rentebaten op derivaten zijn € 0,4 mld. lager uitgevallen dan begroot 
(negatieve rentelasten van ‒ € 0,5 mld. in plaats van ‒ € 0,9 mld.) doordat 
in 2022 rentederivaten voortijdig zijn beëindigd, wat ook een eenmalige 
ontvangst van € 0,2 mld. heeft opgeleverd. Bij de voortijdige beëindiging 
Tweede Kamer, vergaderjaar 2022–2023, 36 360 IX, nr. 1
