slachtoffers die door een geweldsmisdrijf ernstige en blijvende lichamelijke 
of psychisch letsel hebben opgelopen en hun schade niet op andere wijze 
vergoed krijgen.
Het verschil tussen begroting en realisatie bij het artikel Uitkeringen SGM 
wordt veroorzaakt door de uitvoering van de tijdelijke regeling voor slacht­
offers van geweld in de jeugdzorg door het SGM. De uitkeringen die SGM 
heeft verstrekt op grond van die regeling waren bij ontwerpbegroting 2022 
nog niet voorzien. Dekking ervoor is daarom in de loop van 2022 aan het 
budgettair kader Uitkeringen SGM toegevoegd.
Slachtofferhulp Nederland (SHN)
Slachtofferhulp Nederland biedt gratis juridische, praktische en emotionele 
ondersteuning aan slachtoffers, getuigen of nabestaanden na een misdrijf, 
verkeersongeluk of calamiteit. Het verschil tussen de vastgestelde 
begroting 2022 en de realisatie wordt verklaard door de aanvullende subsi­
dieverstrekking in 2022 voor programmatische ontwikkelingen JD Actieve 
benadering, de loon- en prijsbijstelling en de toevoeging gebaseerd op de 
oplopende capaciteitsramingen.
Opdrachten
Slachtofferzorg
Middelen van het opdrachtenartikel worden verstrekt aan (inter)nationale 
organisaties en medeoverheden ten behoeve van slachtofferzorg. Het gaat 
hierbij om: 1) praktische uitvoering slachtofferrechten, 2) bescherming van 
slachtoffers, 3) informeren van slachtoffers en 4) herstel door erkenning van 
leed.
Het merendeel van het budget is gedurende het jaar overgeboekt naar de 
begrotingsartikelen van het Slachtofferfonds Geweldsmisdrijven ter 
dekking van het JenV-deel van de kosten van de tijdelijke regeling voor 
slachtoffers van geweld in de jeugdzorg.
Tegemoetkomingen Schadefonds Geweldsmisdrijven
Onder deze post zijn de financiële uitkeringen verantwoord voor slachtoffers 
die een opzettelijk geweldsmisdrijf hebben meegemaakt en hierdoor ernstig 
psychisch of fysiek letsel hebben opgelopen, nabestaanden van slachtoffers 
van een geweldsmisdrijf of dood door schulddelict en naasten van slacht­
offers die door een geweldsmisdrijf ernstige en blijvende lichamelijke of 
psychisch letsel hebben opgelopen en deze schade niet op andere wijze 
vergoed krijgen. Deze tegemoetkomingen zijn verstrekt via het Schadefonds 
Geweldsmisdrijven. Het verschil tussen begroting en realisatie komt voort 
uit de toevoegingen voor de tijdelijke regeling geweld in de jeugdzorg.
Voorschotregeling en schadevergoedingsmaatregel
Indien de rechter een schadevergoedingsmaatregel oplegt is de voorschot­
regeling van toepassing op zowel misdrijven als overtredingen. De 
voorschotregeling houdt in dat als de dader binnen acht maanden na het 
onherroepelijk worden van een vonnis niet (volledig) aan zijn betalingsver­
plichting jegens het slachtoffer heeft voldaan, de Staat het resterende 
bedrag uitkeert aan het slachtoffer. Het voorschot is gemaximeerd tot 
€ 5000,-- maar ongemaximeerd voor slachtoffers van een gewelds- of 
zedenmisdrijf. De Staat zet vervolgens de inning op de dader voort. Als blijkt 
dat de vordering op de dader oninbaar is, komt het restant voor rekening 
van JenV.
Tweede Kamer, vergaderjaar 2022–2023, 36 360 VI, nr. 1 78
