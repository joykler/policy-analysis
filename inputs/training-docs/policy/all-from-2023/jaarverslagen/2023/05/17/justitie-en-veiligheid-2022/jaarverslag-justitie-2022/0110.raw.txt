opgesteld en wordt doorlopend aandacht besteed aan de ontwikkeling en 
het vakmanschap van medewerkers via onder andere de JenV-academie. 
Tot slot spant JenV zich in om een evenwichtige en inclusieve werkgever te 
zijn, onder andere door de maand van de Diversiteit, diversiteitstrainingen 
en dialoog- en themabijeenkomsten te organiseren. Ook de werving en 
selectie gebeurt op een inclusieve wijze.
Stand van zaken personeelsbeheer
In 2022 is een aantal concrete acties uitgevoerd om het personeelsbeheer 
op orde te houden en waar mogelijk te verbeteren. De trainingen perso­
neelsbeheer voor managers zijn onderdeel van het trainingscurriculum 
geworden. Het P&O dashboard is in 2022 opgeleverd en in het Directeuren 
Overleg Personeel is hier aandacht voor geweest. Ook zijn er met de 
grootste JenV-onderdelen evaluerende gesprekken gevoerd om het perso­
neelsbeheer waar nodig nog verder aan te scherpen en in te zetten op het 
voorkomen van fouten. Tot slot zijn er extra controles uitgevoerd op de 
aanwezigheid van de verplichte documenten in de P-dossiers, zoals de VOG, 
de arbeidsovereenkomst en het ID-bewijs. De bevinding van de ADR op 
het P-beheer is in 2022 vervallen.
Informatievoorziening
Problematische legacy
Jaarlijks wordt geïnventariseerd hoe de kritieke systemen in het kader van 
applicatie lifecylemanagement ervoor staan. Het gecreëerde inzicht in 
legacy (systemen) wordt gebruikt om JenV breed aandacht te vragen voor 
het wegwerken van achterstanden.
Aanvullend is in 2022 binnen het CIO-stelsel JenV het fiche «Toekomstvaste 
IV» uitgewerkt. Een brede werkgroep heeft deze uitgewerkte voorstellen 
gevalideerd en gekoppeld aan een meer-jaren financiering. De komende 
jaren wordt met de extra middelen verder gewerkt aan het toekomstvast 
maken van het IV-landschap binnen JenV.
Informatiehuishouding - Open op Orde
Naar aanleiding van het rapport Ongekend Onrecht, het advies van de Raad 
van State over ministeriële verantwoordelijkheid en de monitoring van de 
Inspectie Overheidsinformatie en Erfgoed is besloten een omvangrijke 
verbetering van de informatiehuishouding binnen het Rijk in gang te zetten. 
Informatie is een wezenlijke grondstof voor de werking van overheidsorga­
nisaties en vitaal voor democratische verantwoording. Het programma 
Open op Orde JenV realiseert in de looptijd van het programma (2022-2026) 
een aantal rijksbreed vastgestelde prioriteiten. Daarnaast heeft JenV een 
drietal eigen prioriteiten, papier uit de ketens, digitalisering van werkpro­
cessen en vergroten datakwaliteit (in de ketens) en wordt binnen JenV-
organisaties met middelen en/of ondersteuning vanuit het programma 
gewerkt aan specifieke uitdagingen op het vlak van informatiehuishouding.
In 2022 heeft JenV belangrijke stappen gezet in de verdere verbetering van 
de informatiehuishouding. Zo is er een proeftuin m.b.t. werving en ambtelijk 
vakmanschap gestart en worden de e-mails van het bestuursdepartement 
veiliggesteld, voorafgaand aan een definitieve technische oplossing (te 
verwachten in 2023). Chatberichten van bewindspersonen worden per 
kwartaal veiliggesteld en JenV breed is website archivering ingericht.
Tweede Kamer, vergaderjaar 2022–2023, 36 360 VI, nr. 1 110
