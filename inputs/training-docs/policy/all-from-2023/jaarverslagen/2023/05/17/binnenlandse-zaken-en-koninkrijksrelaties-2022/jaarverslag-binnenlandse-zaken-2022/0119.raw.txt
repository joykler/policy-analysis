Doorontwikkeling Rijksbrede ICT-voorziening
Rijksbrede ICT-voorzieningen zijn conform afspraken uit de Interdeparte­
mentale Commissie Bedrijfsvoering Rijk (ICBR) doorontwikkeld en 
vernieuwd. Conform de kostenverdeelnotitie waarmee dit interdeparte­
mentaal geregeld wordt, zijn de financiele middelen voor regie, beheer en 
ontwikkeling verdeeld. Deze rijksbrede voorzieningen omvatten onder meer 
het Rijksportaal, het videovergaderen en de samenwerkingsfunctionaliteit.
Diverse bijdragen
Voor het werk van het programma Open op Orde, actielijn 1 van de 
Informatie Huishouding (IHH) en met steun van de Regeringscommissaris 
voor Digitalisering, zijn bijdragen gegeven voor de HR-ICT rijksdienst, 
vanuit het informatiehuishoudingsbudget. Zo is onder meer samen met 
de RijksAcademie voor Digitalisering en Informatisering Overheid (RADIO) 
gewerkt aan E-learnings voor actieve openbaarmaking en een Digitale 
kaartenset Actieve openbaarmaking.
KOOP
Het Kennis- en Exploitatiecentrum Officiële Overheidspublicaties (KOOP) 
heeft in 2022 een bijdrage ontvangen voor de doorontwikkeling en imple­
mentatie van het Platform Open Overheidsinformatie (PLOOI). Door middel 
van dit platform moeten bestuursorganen op termijn verplichte categorieën 
documenten actief openbaar maken. Deze verplichting komt voort uit de 
Wet open overheid (Woo) die op 1 mei 2022 in werking is getreden. Met 
de bijdrage heeft KOOP in 2022 onder andere gewerkt aan de digitale infra­
structuur voor het ontsluiten van actief openbaar gemaakte documenten en 
ondersteuning gegeven aan de implementatiestrategie. Voor de finan-
ciering zijn middelen beschikbaar gesteld vanuit de Informatie Huishouding 
enveloppe. Deze zijn bij 1e suppletoire begroting toegevoegd aan de 
regeling. Eind 2022 is de koers van de doorontwikkeling van PLOOI 
gewijzigd. Dit heeft plaatsgevonden naar aanleiding van een toets door 
het AcICT (adviescollege ICT-toetsing) waarin onder meer is geconstateerd 
dat de oplossingsrichting niet passend is voor de Woo en een herontwerp 
werd aanbevolen op basis van een eenvoudige oplossing waarin de 
aansluitlast voor bestuursorganen minimaal is.
7.2 Pensioenen en uitkeringen
Bijdrage aan ZBO's/RWT's
Stichting Administratie Indonesische Pensioenen
Dit betreft de pensioenregelingen van (voormalige) Nederlandse 
ambtenaren uit de voormalige overzeese gebiedsdelen en hun nagelaten 
betrekkingen.
Ontvangsten
De ontvangsten hebben betrekking op de jaarlijkse verrekening voor de 
Garantiewet Surinaamse Pensioenen met het Ministerie van Buitenlandse 
Zaken. Daarnaast zijn er niet-begrote ontvangsten gerealiseerd die onder 
meer betrekking hebben op ontvangsten van de afrekening van de subsidie 
2021 aan het Centrum voor Arbeidsverhoudingen Overheidspersoneel en 
de vaststelling van de bijdrage aan UBR Personeel voor de jaaropdracht 
2020.
Tweede Kamer, vergaderjaar 2022–2023, 36 360 VII, nr. 1 119
