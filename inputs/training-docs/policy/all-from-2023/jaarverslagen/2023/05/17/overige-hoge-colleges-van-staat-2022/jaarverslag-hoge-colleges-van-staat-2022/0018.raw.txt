3.3 Artikel 3. De Nationale ombudsman
A. Algemene doelstelling
De Nationale ombudsman komt in beeld als burgers er niet in slagen om er 
uit te komen met de overheid. Als het misgaat tussen de burger en de 
overheid, kan de ombudsman tussenbeide komen, bemiddelen of een 
onderzoek instellen. Ook kan de ombudsman op eigen initiatief structurele 
problemen aandacht geven.
In het werk van de Nationale ombudsman staat de vraag centraal of burgers 
behoorlijk behandeld worden door de overheid. Handelt de overheid eerlijk, 
communiceert zij begripvol met burgers en is er voldoende oog voor de 
menselijke maat?
Enerzijds helpt de Nationale ombudsman burgers als het misgaat tussen 
hen en de overheid:
– Door burgers de weg te wijzen naar het juiste loket;
– Door ze te ondersteunen met adviezen en tools;
– Door op een effectieve manier onderzoek te doen.
Anderzijds wil de Nationale ombudsman overheden uitdagen anders te 
kijken naar diensten, processen en innovaties. Daarom kijken we naar wat 
de overheid doet. Denken we na over manieren waarop het anders en beter 
kan. Om overheden hier vervolgens op aan te spreken en ze te vragen om 
zaken te verbeteren en zich meer te verplaatsen in de burger.
De Kinderombudsman en de Veteranenombudsman hebben tot doel te 
bevorderen dat de rechten van respectievelijk jeugdigen en veteranen 
worden geëerbiedigd door bestuursorganen en door privaatrechtelijke 
organisaties. De Kinderombudsman en de Veteranenombudsman zijn 
onderdeel van de Nationale ombudsman.
B. Rol en verantwoordelijkheid
De Minister van Binnenlandse Zaken en Koninkrijksrelaties (BZK) is verant­
woordelijk voor het beheer van de begroting van de Staten-Generaal en van 
de begroting van de Overige Hoge Colleges van Staat, de Kabinetten van 
de Gouverneurs en de Kiesraad. De Colleges voeren zelf het beheer over 
hun begroting of hun begrotingsdeel. Over de inhoud van dit beheer zijn in 
artikel 4.4 lid 4 van de Comptabiliteitswet 2016 afspraken vastgelegd (de 
zogenoemde beheerafspraken) tussen de minister en de Colleges, waarin 
recht gedaan wordt aan hun staatsrechtelijke positie.
C. Beleidsconclusies
Intensivering taken
In de kabinetsreactie op het rapport Ongekend onrecht van de parlementaire 
ondervragingscommissie Kinderopvangtoeslag is aangegeven dat er altijd 
het risico blijft dat goedwillende mensen als gevolg van een samenloop van 
omstandigheden klem komen te zitten. De Nationale ombudsman is dan 
de aangewezen plek waar mensen terecht kunnen. Als mensen zich in 
schrijnende situaties bij de Nationale ombudsman melden, kan hij ook 
direct in actie komen. Naar aanleiding van de problemen met de kinderop­
vangtoeslag ziet de Nationale ombudsman ruimte om dit vaker te doen. 
De Nationale ombudsman monitort sinds 2020 de wijze waarop de 
Tweede Kamer, vergaderjaar 2022–2023, 36 360 IIB, nr. 1 18
