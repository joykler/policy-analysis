vreemdeling naar Nederland komt terwijl een werkgever niet in staat is om 
het loon te betalen. Verder bevat de wet een door Tweede Kamerlid Wiersma 
ingediend amendement (Kamerstukken II 2020/21, 35 680, nr. 7) waardoor 
de werkgever onder bepaalde voorwaarden een inspanningsverplichting 
krijgt om scholing op het gebied van de Nederlandse taal aan te bieden aan 
de vreemdeling. Dit amendement treedt later in werking en wordt in lagere 
regelgeving uitgewerkt.
Implementatie nieuwe Europese regels voor grensoverschrijdende 
detachering in het wegvervoer
De Mobiliteitsrichtlijn is een onderdeel van het eerste EU-mobiliteitspakket 
voor de wegvervoersector. Andere onderdelen van dit pakket worden door 
het Ministerie van Infrastructuur en Waterstaat geïmplementeerd. De 
Mobiliteitsrichtlijn bevat regels voor het grensoverschrijdend detacheren 
van buitenlandse chauffeurs naar Nederland. Deze regels zijn aangepast aan 
de specifieke aard van de wegvervoersector. Dergelijke sectorspecifieke 
regels zijn nodig om een evenwicht te waarborgen tussen het verlenen van 
correcte arbeidsvoorwaarden en sociale bescherming voor bestuurders, 
het vrije verkeer van goederen, en de vrijheid van ondernemers om grens­
overschrijdende diensten in de wegvervoersector te kunnen verlenen. Het 
wetsvoorstel ter implementatie van deze richtlijn is op 7 juli 2022 bij de 
Tweede Kamer ingediend (Kamerstukken II 2022/23, 36 166, nr. 2).
Betrokkenheid flexkrachten bij de medezeggenschap vergroten
Met de Verzamelwet SZW 2022 (Kamerstukken II 2020/21, 35 897, nr. 2) is 
de Wet op de Ondernemingsraden (WOR) op enkele punten gewijzigd. Het 
doel van deze wijzigingen is het beter betrekken van flexwerkers bij de 
medezeggenschap. Om dit doel te bereiken zijn de definitie van de «in de 
onderneming werkzame personen» en de termijnen voor passief en actief 
kiesrecht aangepast. Op grond van deze wijzigingen in de WOR heeft een 
uitzendkracht nu na anderhalf jaar actief en passief kiesrecht voor de OR 
(voorheen respectievelijk tweeëneenhalf en drie jaar).
Richtlijn transparante en voorspelbare arbeidsvoorwaarden
De Richtlijn transparante en voorspelbare arbeidsvoorwaarden is geïmple­
menteerd. De Richtlijn heeft als algemeen doel transparantere en beter 
voorspelbare werkgelegenheid te bevorderen en tegelijkertijd te zorgen 
voor aanpassingsvermogen op de arbeidsmarkt en betere levens- en 
arbeidsomstandigheden. Op 7 juli 2022 verscheen in Staatsblad 277 de Wet 
implementatie EU-richtlijn transparante en voorspelbare arbeidsvoor­
waarden (Stb. 2022, 277). De inwerkingtreding was per 1 augustus 2022 en 
is in de wet zelf geregeld. De introductie van de wet is begeleid door een 
communicatietraject.
Transitievergoeding MKB
Het is op dit moment nog niet zeker of, en zo ja wanneer, het onderdeel van 
de compensatieregeling transitievergoeding dat betrekking heeft op 
bedrijfsbeëindiging vanwege ziekte van de werkgever in werking kan 
treden. Het creëren van een nieuw kader moet gericht zijn op het vaststellen 
van het oorzakelijke verband tussen de ziekte van de werkgever en het 
beëindigen van het bedrijf. Dat is ingewikkeld. Daarnaast heeft UWV 
aangegeven dat een regeling die uitgaat van een volledige beoordeling van 
de arbeidsongeschiktheid van de werkgever niet of moeilijk uitvoerbaar is. 
Het zal van invloed zijn op andere werkzaamheden die verzekeringsartsen 
van UWV moeten uitvoeren, waarvoor reeds een ernstig capaciteitstekort 
Tweede Kamer, vergaderjaar 2022–2023, 36 360 XV, nr. 1 40
