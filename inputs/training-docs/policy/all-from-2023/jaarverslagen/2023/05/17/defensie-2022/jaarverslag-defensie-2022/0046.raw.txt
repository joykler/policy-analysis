4.3 Beleidsartikel 3 Koninklijke Landmacht
A. Algemene doelstelling
De Koninklijke Landmacht draagt op de grond bij aan vrede, vrijheid en 
veiligheid in Nederland en daarbuiten. De landmacht doet dit met professi­
onele en goed getrainde militairen en hoogwaardige technologie. Zij gaan 
door waar anderen moeten stoppen. Onder de zwaarste omstandigheden 
voeren zij gevechtsoperaties uit, bieden humanitaire hulp, ondersteunen bij 
rampen en ondersteunen dagelijks de civiele autoriteiten in Nederland.
B. Rol en verantwoordelijkheid
De Minister is verantwoordelijk voor de vaststelling van de omvang en 
samenstelling van de landmacht alsmede de mate van gereedheid van de 
grondgebonden eenheden. De landmacht is verantwoordelijk voor het 
operationeel gereedstellen en instandhouden van de eenheden. De 
landmacht is inzetbaar voor zowel internationale als nationale taken.
C. Beleidsconclusies
Oekraïne
De landmacht droeg in 2022 bij aan veiligheid in en buiten Nederland. Direct 
na de invasie van Rusland in Oekraïne op 24 februari 2022 leverde de 
landmacht, als deel van de krijgsmacht en het NATO-bondgenootschap, snel 
capaciteiten en bracht haar eenheden in verhoogde staat van gereedheid. 
De landmacht ondersteunde de Oekraïense krijgsmacht door essentiële 
wapens, munitie en materieel te leveren en opleidingen en trainingen voor 
Oekraïense militairen te verzorgen zoals de operatie Interflex en European 
Union Military Assistance Mission Ukraine.
Naast de reeds aanwezige Duits-Nederlandse battlegroup in Litouwen, 
werden extra eenheden in Roemenië en Slowakije ontplooid en is genieon­
dersteuning geleverd voor de Air Policing in Bulgarije.
Overige internationale inzet
Onder NAVO, EU, VN, maar ook nationale vlag, werden eenheden van de 
landmacht in 2022 ingezet in Irak, Mali en op Curaçao. Landmachtpersoneel 
werd daarnaast ingezet binnen verschillende missies zoals onder andere in 
Burkina Faso, Tunis, Libië, Libanon, Jordanië, Qatar en Koeweit.
Nationale inzet en evenementen
Landmachteenheden voerden in 2022 continue een veelvoud aan nationale 
operaties, militaire steunverleningen en bijstand uit in het kader van 
handhaving van de rechtsorde, openbare orde en veiligheid. In het bijzonder 
ondersteunde de landmacht de politie bij de extra beveiligde rechtbank, 
het COA bij de crisisnoodopvang en de veiligheidsregio’s bij gespeciali­
seerde doorzoekingen. In het kader van Host Nation Support ondersteunde 
de Landmacht verschillende strategische verplaatsingen van internationale 
eenheden over Nederlands grondgebied.
Een aantal evenementen is ondersteund waaronder herdenkingen, Bevrij­
dingsdag, de Vierdaagse in Nijmegen en Prinsjesdag. Daarnaast is aanzien­
lijke steun geleverd aan onder andere de Nederlandse Industrie voor 
Defensie en Veiligheid (NIDV) jaardag Grondgebonden Platformen en de 
NIDV Exhibition for Defence and Security.
Tweede Kamer, vergaderjaar 2022–2023, 36 360 X, nr. 1 46
