lidstaat had afgerond. Het werkplan KRW 2022-2027 is afgelopen zomer 
opgesteld en met bestuurlijke partners besproken. Daarnaast werd het plan 
van aanpak voor de evaluatie van de Kaderrichtlijn Water 2024 deze zomer 
vastgesteld. Ook is er actief deelgenomen aan procedures bij het Europese 
Hof van Justitie om de uitleg van de KRW aan te laten sluiten bij de 
Nederlandse praktijk. Vanaf de zomer is veel inzet gepleegd op de 
landbouwdossiers in verbinding met de KRW-opgave: de derogatie, de 
grondgebondenheid van de melkveehouderij en het perspectief op de 
landbouw. Daarnaast zijn er BNC-fiches vastgesteld met de Nederlandse 
inzet bij de onderhandelingen over aanpassingen van verschillende 
Europese waterrichtlijnen. Er is een start gemaakt met de actualisatie van 
beheerplannen Natura2000, waarbij het ministerie het voortouw heeft. Ook 
loopt de eerste fase van het IBO Biodiversiteit inmiddels.
Noordzee 
Het Programma Noordzee (PNZ) 2022-2027, met daarin het Programma van 
Maatregelen voor de Kaderrichtlijn Mariene strategie (KRM) deel 3, is in 
het voorjaar van 2022 als onderdeel van het Nationaal Waterprogramma 
vastgesteld en naar de Kamer verzonden. Het Programma Noordzee 
beschrijft het beleid op een steeds drukker wordende Noordzee en legt de 
afspraken van het Rijk vast voor de ruimtelijke ordening op zee. Onderdeel 
hiervan is de aanwijzing van voldoende windenergiegebieden voor de 
realisatie van windparken met een totaal opgesteld vermogen van 21GW 
tot 2030/31. Hiermee levert het Programma een essentiële bouwsteen voor 
de energietransitie. Het Programma Noordzee geeft invulling aan afspraken 
uit het Noordzeeakkoord. Het Noordzeeoverleg, waarin het Rijk en stake­
holders op consensus gericht overleg voeren over Noordzeebeleid, speelde 
een belangrijke rol in de voorbereiding. Voortgangsrapportages van het 
NZO hierover zijn gedeeld met de Tweede kamer. Met het oog op de kwets­
baarheid van infrastructuur op de Noordzee coördineert de minister de 
interdepartementale samenwerking tot verbetering van de bescherming 
daarvan.
Manifest Maatschappelijke verantwoord opdrachtgever en Inkopen
Eind november is het Manifest Maatschappelijk Verantwoord Opdracht­
geven en Inkopen (MVOI) voor de periode 2022-2025 door 64 deelnemers 
ondertekend. MVOI zorgt ervoor dat met name overheden hun koopkracht 
inzetten om een bijdrage te leveren aan bij te dragen aan maatschappelijke 
doelen, zoals onder andere het versnellen van de transitie naar een klimaat­
neutrale en circulaire samenleving, het vergroten van de kansen voor 
mensen met afstand tot de arbeidsmarkt, het vergroten van de biodiversiteit 
of het versterken van de internationale sociale voorwaarden. Door bij het 
opdrachtgever en de inkoop rekening te houden met deze doelen, dragen 
overheden niet alleen bij aan hun eigen doelen, maar creëren zij ook een 
marktvraag voor producten en diensten, waardoor marktpartijen worden 
gestimuleerd om meer sociale en duurzame producten en diensten te 
ontwikkelen. Het ministerie van Infrastructuur en Waterstaat heeft in 
september 2022 haar actieplan gepubliceerd waarin de doelen, acties en 
ambities om met het inkoopproces maatschappelijke impact te maken zijn 
vastgelegd voor de periode 2022-2025.
Randvoorwaarden effectief beleid
Extra aandacht voor uitvoerbaarheid en handhaafbaarheid
Het ministerie van Infrastuur en Waterstaat heeft zich in het afgelopen jaar 
ingezet om aandacht voor uitvoerbaarheid en handhaafbaarheid structureel 
onderdeel te laten worden van de beleidsontwikkeling. Bij de uitwerking van 
het regeerakkoord is hier nadrukkelijk aandacht voor geweest. Zo is de 
Tweede Kamer, vergaderjaar 2022–2023, 36 360 XII, nr. 1
