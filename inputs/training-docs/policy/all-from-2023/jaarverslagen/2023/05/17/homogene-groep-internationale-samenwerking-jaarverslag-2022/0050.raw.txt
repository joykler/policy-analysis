Publieke klimaatfinanciering in 2022 
In 2022 besteedde Nederland EUR 795 miljoen aan publieke middelen voor klimaatactie ten behoeve 
van ontwikkelingslanden. Dit ligt ongeveer EUR 100 miljoen boven de voor dat jaar gegeven indicatie 
6
van EUR 690 miljoen op basis van de raming van EUR 660 miljoen in de HGIS nota 2022 , aangevuld 
met EUR 30 miljoen in de eerste suppletoire begroting van Buitenlandse Handel en 
Ontwikkelingssamenwerking.  
 
De Nederlandse publieke klimaatfinanciering bestaat uit zo’n 370 activiteiten die bijdroegen aan 
reductie van broeikasgassen (klimaatmitigatie) en/of vergroting van de weerbaarheid tegen 
klimaatverandering (klimaatadaptatie). Van de totale publieke klimaatfinanciering kwam EUR 380 
miljoen (48%) ten goede aan klimaatadaptatie en EUR 225 miljoen (28%) ten goede aan 
klimaatmitigatie. Van EUR 190 miljoen (24%) is niet gespecificeerd of dit ten goede kwam aan 
mitigatie of adaptatie. Hierbij gaat het om bijdragen aan klimaatfondsen en multilaterale organisaties 
die actief zijn op het terrein van klimaatverandering. 
 
EUR 378 miljoen van de totale publieke klimaatfinanciering (48%) werd gerealiseerd in activiteiten die 
klimaat als hoofddoelstelling hebben. De rest betreft toerekening van uitgaven aan activiteiten die 
klimaat als nevendoelstelling hebben.  
 
Het merendeel van de benoemde inzet is gerealiseerd op de begroting van Buitenlandse Handel en 
Ontwikkelingssamenwerking. De publieke klimaatuitgaven werden vooral gerealiseerd onder 
begrotingsartikel 2 voor duurzame ontwikkeling, voedselzekerheid, water en klimaat. Binnen het 
thema voedselzekerheid (art. 2.1) steunt Nederland activiteiten die de productiviteit in de landbouw 
verhogen in een context van klimaatverandering en die boeren weerbaarder maken tegen 
klimaatverandering. Waar mogelijk wordt dit gecombineerd met de introductie van methodes en 
technieken die minder broeikasgassen uitstoten of waarmee meer broeikasgassen worden 
opgevangen. Bij de waterprogramma’s (art. 2.2) is de inzet de waterproductiviteit in de landbouw te 
verhogen, het schaarsere water beter te beheren, de bevolking in delta’s beter te beschermen tegen 
overstromingen en de toegang tot water en sanitaire voorzieningen te verbeteren op een wijze die 
bestand is tegen de gevolgen van klimaatverandering. Met de middelen voor duurzaam gebruik van 
natuurlijke hulpbronnen en klimaat (art. 2.3) richt Nederland zich op vergroting van toegang tot 
hernieuwbare energie, duurzaam beheer van bossen, mobilisering van private financiering voor 
klimaatrelevante investeringen en opbouw van kennis over de relatie tussen klimaat en ontwikkeling. 
Ook worden uit dit begrotingsartikel het Dutch Fund for Climate and Development (DFCD) en 
bijdragen aan internationale klimaatfondsen zoals het Green Climate Fund (GCF), Least Developed 
Countries Fund (LDCF), de Global Environment Facility (GEF) en de Climate Investment Funds (CIFs) 
gefinancierd. 
 
Verdere vergroening en integratie van klimaat leidt ook in programma’s onder andere 
begrotingsartikelen tot grotere klimaatrelevante uitgaven. Zo zijn in 2022 de beleidsregels voor de 
bilaterale infrastructuurprogramma’s DRIVE en D2B vernieuwd. Daarbij is ingezet op vergroening door 
onder meer in de ontwerpfase duurzame, groene varianten te laten onderzoeken, waarvan de extra 
kosten t.o.v. traditionele grijze infra-oplossingen, volledig door DRIVE worden bekostigd. Building with 
Nature zal hier nadrukkelijker een rol bij gaan spelen.  
 
Ook zet een flink deel van de partnerschappen onder Power of Voices en Leading from the South zich 
mede in om de bevolking in ontwikkelingslanden minder kwetsbaar voor klimaatverandering te 
 
 
 
6
 Bijlage 7 over klimaatfinanciering bij de HGIS-nota 2022 (kamerstuk 35 926, nr. 1, p.62-64).
