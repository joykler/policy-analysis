losgelaten per 1 januari 2023. Ook zijn in het Belastingplan 2023 twee verbe­
termaatregelen opgenomen ten aanzien van aanspraak op kinderopvang­
toeslag indien een partner buiten de EU woont en een uitzondering in het 
toeslagpartnerbegrip voor personen in de noodopvang. Toeslagen blijft 
knelpunten signaleren en proactief agenderen richting opdrachtgevers, 
zoals in de Stand van de Uitvoering is beschreven.
De mogelijkheden voor een ander toeslagenstelsel zijn nader uitgewerkt in 
de Scenariostudie Vormgeving Kindvoorzieningen (SVK) en de eindrap­
portage Alternatieven voor het toeslagenstelsel. In de kabinetsreactie op 
het rapport van de Parlementaire ondervragingscommissie Kinderopvang­
toeslag (POK) heeft het kabinet aangegeven dat de problemen van het 
huidige toeslagenstelsel niet binnen het huidige stelsel opgelost kunnen 
worden en dat we toe moeten naar een ander stelsel. Het kabinet heeft 
aangegeven dat op termijn de verantwoordelijkheid voor de financiering 
van kinderopvang niet meer (volledig) bij de ouders moet worden gelegd. 
Hiermee vervallen complexe voorwaarden voor hen. Toeslagen heeft de 
uitvoeringsgevolgen van de verschillende varianten in beeld gebracht. 
Daarmee bereidt Toeslagen zich zo goed mogelijk voor op de mogelijke 
veranderingen.
ABDTOP-Consult heeft in opdracht van het ministerie van Sociale Zaken en 
Werkgelegenheid (SZW) onderzoek gedaan naar potentiële uitvoerders 
voor het nieuwe financieringsstelsel van de kinderopvang. Dienst Toeslagen 
heeft constructief meegedacht in dit onderzoek. Op basis van het advies van 
ABDTOP-consult is besloten om een zogenoemd greenfieldtraject te starten 
waarbinnen SZW, uitvoeringsorganisaties (DUO, Dienst Toeslagen, SVB en 
UWV) en de sector het nieuwe kinderopvangstelsel ontwerpen. Toeslagen 
heeft actief haar inzichten ingebracht in de opstart en uitvoering van dit 
traject.
In het kader van de motie Lodders en Van Weyenberg en de maatregelen 
uit de kabinetsreactie op het rapport van de POK wordt gekeken naar het 
oplossen van knelpunten binnen het huidige stelsel en verbeteringen in 
de uitvoering en dienstverlening. Binnen het huidige stelsel is veel 
verbetering mogelijk, zowel in het vereenvoudigen van de grondslagen en 
een betere dienstverlening met meer ruimte voor maatwerk. Dit om toe te 
werken naar een stelsel dat meer zekerheid en voorspelbaarheid biedt, 
waarbij problematische schulden zoveel mogelijk worden voorkomen.
In het kader van het Verbetertraject huurtoeslag is beoogd samen met 
huurders, brancheorganisaties, Ministerie van Binnenlandse Zaken en 
woningcorporaties tijdens bijeenkomsten input op te halen voor het verbe­
tertraject. Bij het Verbetertraject Kinderopvangtoeslag zijn er periodieke 
panelbijeenkomsten georganiseerd waar Dienst Toeslagen en het ministerie 
van Sociale Zaken en Werkgelegenheid bij aanschoven.
Tweede Kamer, vergaderjaar 2022–2023, 36 360 IX, nr. 1 117
