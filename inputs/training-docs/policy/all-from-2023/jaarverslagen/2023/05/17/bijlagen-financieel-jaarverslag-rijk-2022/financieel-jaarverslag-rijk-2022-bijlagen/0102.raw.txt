Corona
De coronagerelateerde uitgaven vallen lager uit dan initieel geraamd. Er 
was bijvoorbeeld onderuitputting op verschillende openstaande verplich­
tingen, waaronder Stichting open Nederland (-100 miljoen euro), Open 
House sneltesten (-29 miljoen euro), Pfizer (-12 miljoen euro), AstraZeneca 
(-7,7 miljoen euro), CoronIt va GGD Geneeskundige Hulpverleningsorgani­
satie (GGD GHOR) (-5,4 miljoen euro) en Loveland teststraten (-10 miljoen 
euro). Daarnaast was er onderuitputting op het budget voor vaccins 
(-150,9 miljoen euro) en Dienst Testen besteedde minder middelen dan 
eerder voorzien (-125,1 miljoen euro). Ook het budget voor de Landelijke 
Coördinatie COVID-19 Bestrijding is omlaag bijgesteld (-83,0 miljoen euro) 
en de benodigde middelen voor testen, traceren en vaccineren vielen lager 
uit dan geraamd (-75,8 miljoen euro). Het budget voor de Subsidieregeling 
Topsportevenementen Inkomstenderving Kaartverkoop voor 2022 is vrijge­
vallen (-36,0 miljoen euro) omdat de notificatieprocedure bij de Europese 
Commissie nog loopt.
Tabel 1 Coronagerelateerde mutaties: uitgaven
In miljoenen euro (excl. HGIS) 2022
Onderuitputting openstaande verplichtingen ‒ 163,8
Onderuitputting vaccins ‒ 150,9
Onderuitputting Dienst Testen ‒ 125,1
Onderuitputting LCCB ‒ 83,0
Onderuitputting GGD testen, traceren, vaccineren ‒ 75,8
Vrijval STIK ‒ 36,0
Onderuitputting bekostiging Caribisch Nederland ‒ 27,0
Vrijval medische producten (mondkapjes) ‒ 26,0
Overige mutaties (<25 miljoen euro) ‒ 79,7
Totaal ‒ 767,2
Oekraïne
De realisaties op het Oekraïnebudget zijn 4,3 miljoen euro lager dan 
geraamd, doordat de subsidie (-5,0 miljoen euro) en opdrachten 
(-0,5 miljoen euro) lager zijn uitgevallen. Daarnaast was er een verplichting 
aan het RIVM voor bilaterale aankoop van het antiviraal middel MSD die op 
het verkeerde budget geboekt was (1,3 miljoen euro).
Desalderingen
Om aan te sluiten bij de ramingen van het Centraal Planbureau worden in 
de VWS-ontwerpbegroting de netto uitgaven aan zorgtoeslag 
weergegeven. Dat wil zeggen de uitgaven aan zorgtoeslag verminderd met 
de terugvorderingen en ontvangsten. Bij Slotwet/Jaarverslag worden de 
uitgaven en de ontvangsten daarentegen afzonderlijk gepresenteerd. 
Hiervoor is een technische bijstelling van 460 miljoen euro ten opzichte van 
de tweede suppletoire wet aan de uitgavenkant en een bijstelling van 
460 miljoen euro aan de ontvangstenkant gedaan.
Niet-plafondrelevant
Zorgtoeslag
De realisatiecijfers van de zorgtoeslag uitgaven zijn 26,1 miljoen euro hoger 
dan geraamd en het budget voor tegemoetkoming specifieke zorgkosten 
vertoont onderuitputting (-8,7 miljoen euro).
Tweede Kamer, vergaderjaar 2022–2023, 36 360, nr. 2
