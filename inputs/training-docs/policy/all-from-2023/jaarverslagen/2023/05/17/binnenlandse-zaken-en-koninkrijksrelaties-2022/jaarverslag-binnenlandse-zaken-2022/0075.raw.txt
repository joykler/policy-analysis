Stimuleringsregeling Aardgasvrije Huurwoningen (SAH)
De Stimuleringsregeling aardgasvrije huurwoningen (SAH) verleent vanaf 
2020 subsidies aan zowel sociale als particuliere verhuurders voor het 
aardgasvrij maken van woningen. Ook gemengde VvE’s kunnen hierbij 
terecht voor subsidiëring van warmtenetaansluitingen. De aansluiting op 
warmtenetten loopt niet hard, mede ook door de vertraging in het wetge­
vingsproces. Hiervoor is de kasprognose bijgesteld en is budget doorge­
schoven naar latere jaren. Daarnaast is bij de tweede suppletoire begroting 
€ 15 mln. ingezet voor het Warmtefonds. Dit bedrag wordt in 2023 weer 
teruggeplaatst vanuit het Warmtefonds. In 2022 is € 3,7 mln. uitgegeven.
Warmtefonds
Het Warmtefonds verstrekt tegen aantrekkelijke voorwaarden financiering 
aan woningeigenaren en VvE’s die hun woning verduurzamen. In 2022 is bij 
de eerste suppletoire begroting was € 114 mln. beschikbaar en is de 
kasprognose bijgesteld voor € 45 mln. en doorgeschoven naar 2023 en 2027. 
Tevens is er ca. € 13 mln. ingezet voor BZK brede problematiek. Daarnaast 
is er bij de suppletoire begroting budget toegevoegd uit SAH, SVOH en 
SEEH voor totaal € 30 mln. In 2022 is in totaal € 85,6 mln. uitgegeven.
Kennis- en innovatieprogramma emissiearme bouwproducten (stikstof)
Met het kennis- en innovatieprogramma emissiearme bouwproducten 
wordt bijgedragen aan de ontwikkeling van een afsprakenstelsel voor 
digitalisering van het bouwproces en de bouwlogistieke stromen gericht op 
stikstofreductie. Bij de tweede suppletoire begroting is het budget met € 4,3 
mln. opgehoogd. In 2022 is er € 6,7 mln. uitgegeven. € 1,4 mln. is niet 
besteed.
Subsidie verduurzaming en onderhoud huurwoningen
Het aantal aanvragen van de subsidie verduurzaming en onderhoud 
huurwoningen (SVOH) ten opzichte van de raming viel tegen. Het verduur­
zamingstempo in de sector en bij deze doelgroep van kleine verhuurders 
was niet hoog waardoor er ook weinig subsidieaanvragen waren ingediend. 
Bij de eerste suppletoire begroting is een groot deel van het budget naar 
latere jaren geschoven (€ 27,8 mln.). Verder is bij de tweede suppletoire 
begroting € 10 mln. ingezet voor het Warmtefonds en € 2,2 mln. wordt 
ingezet ten behoeve van het algemeen beeld. In 2023 wordt de € 10 mln. 
weer teruggeplaatst naar de SVOH. Uiteindelijk is € 100.000 gerealiseerd 
voor de SVOH.
Verduurzaming maatschappelijk vastgoed
De nieuwe Subsidieregeling duurzaam maatschappelijk vastgoed 
(DUMAVA) komt eigenaren van bestaand maatschappelijk vastgoed 
tegemoet in de kosten om te verduurzamen. De eerste tranche met een 
subsidieplafond van € 150 mln. is in oktober 2022 geopend. Het restant van 
de eerste tranche wordt uitgegeven in 2022-2024. Bij de eerste suppletoire 
begroting is € 10,3 mln. doorgeschoven naar 2023. In totaal is in 2022 circa 
€ 37 mln. uitgegeven. € 4,3 mln. is niet tot betaling gekomen.
Opdrachten
Energietransitie en duurzaamheid
Ter uitvoering van de afspraken voor de energietransitie in de gebouwde 
omgeving verstrekte het ministerie van BZK in 2022 diverse onderzoeksop­
drachten, waaronder voor het energielabel en financieel advies voor wonin­
geigenaren. Bij de tweede suppletoire begroting in 2022 is het budget met 
circa € 2 mln. opgehoogd. In totaal is er € 5,7 mln. uitgegeven.
Tweede Kamer, vergaderjaar 2022–2023, 36 360 VII, nr. 1 75
