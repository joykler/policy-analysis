woningeigenaren boven de 65 jaar kunnen lenen, ook woningeige­
naren zonder leenruimte kunnen een lening tot 5.000 euro krijgen, langere 
looptijden zijn mogelijk gemaakt bij lagere leenbedragen, het minimum 
leenbedrag is verlaagd naar 1.000 euro en het volledig financieren 
van zonnepanelen is mogelijk gemaakt. Daarnaast is nu financiering 
beschikbaar voor kleine VvE’s. In heel 2022 zijn ruim twee keer zoveel finan-
cieringen aan woningeigenaren en VvE’s verstrekt als in 2021. De aanvragen 
liepen in de maand november, toen de financiering met 0% rente voor lage 
inkomens startte, op tot bijna 6.000 in die maand. In november en december 
2022 werden de eerste 160 consumptieve financieringen verstrekt aan 
woningeigenaren zonder leenruimte (die in november startte). De verstrek­
kingen aan VvE’s namen sterk toe, net als het gefinancierde bedrag 
(€ 122 mln. in 2022 ten opzichte van € 33 mln. in 2021). Het Warmtefonds 
werkt aan een verbeterting van het aanvraagproces voor VvE's om 
aanvragen te versnellen en te vereenvoudigen.
SEEH
In 2022 is subsidie voor een oplaadpuntenadvies, een advies voor de 
realisatie van laadinfrastructuur, aan de Subsidie Energiebesparing Eigen 
Huis (SEEH) toegevoegd. Daarnaast konden VvE’s in 2022 net als de jaren 
daarvoor subsidie aanvragen voor isolatiemaatregelen en energieadvies via 
de SEEH. In totaal zijn er in 2022 132 aanvragen voor energiebesparende 
maatregelen toegekend, voor een bedrag van ruim € 8 mln. Ook is er 
subsidie verstrekt voor 228 energieadviezen voor een bedrag € 560.000 en 
218 oplaadpuntenadviezen voor een bedrag van ruim € 310.000. Daarnaast 
is hard gewerkt aan het verbeteren van de voorwaarden binnen de SEEH en 
het samenvoegen van verschillende regelingen in één regeling: de SVVE. 
deze staat per januari 2023 open.
Programma aardgasvrije wijken
In 2022 zijn in de derde en laatste ronde 16 proeftuinen aardgasvrije wijken 
geselecteerd, het totaal aan proeftuinen is nu 66. Met een uitgebreide 
monitoring volgt het programma de voortgang van de proeftuinen en haalt 
lessen en (beleids)knelpunten op en agendeert deze. Jaarlijks wordt aan 
de Tweede Kamer gerapporteerd over de voortgang (Kamerstukken II 
2021/2022, 32847, nr. 917). Het PAW is uitgebreid geëvalueerd in 2022 en 
zowel doeltreffend als doelmatig bevonden. Tot slot is in 2022 de kwartier­
makersfase van het Nationaal Programma Lokale Warmtetransitie (NPLW) 
doorlopen, waarin de lessen uit de evaluatie zijn meegenomen. Het 
programma start op 1 januari 2023, het PAW gaat hierin op.
Ontzorging van gebouweigenaren
Op 3 oktober 2022 is verbeterjehuis.nl uitgebreid. Met de uitbreiding is 
invulling gegeven aan afspraken in het Klimaatakkoord over het lanceren 
van een landelijk digitaal platform voor verduurzaming en het ontzorgen 
van woningeigenaren. Met hoge bezoekersaantallen al voor de uitbreiding 
(€ 1,5 mln. in 2022 t/m september), is verbeterjehuis.nl een belangrijke bron 
van informatie voor woningeigenaren. Ook zijn er in bijna alle gemeenten 
energieloketten waar mensen informatie kunnen krijgen over het verduur­
zamen van hun woning. Hiernaast zal het onder de lokale aanpak van het 
nationaal isolatieprogramma mogelijk zijn om ook aanvragen te doen voor 
ontzorging van woningeigenaren die mee gaan doen aan collectieve 
aanpakken van de gemeenten. Hiertoe is de door TNO voorgestelde ‘contin­
gentenaanpak’ verder uitgewerkt en is deze onder andere mogelijk vanuit 
Verbouwstromen. Ook wordt er via de Doetank in vier pilot gemeenten 
(Emmen, Leusden, Veldhoven en Eindhoven) ervaring opgedaan welke 
vorm van ontzorging het beste werkt. Tot slot is er in november 2022 een 
Tweede Kamer, vergaderjaar 2022–2023, 36 360 VII, nr. 1 69
