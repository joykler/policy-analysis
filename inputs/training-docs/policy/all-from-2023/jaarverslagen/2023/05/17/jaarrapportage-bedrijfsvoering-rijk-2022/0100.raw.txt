Hetzelfde kwartaal waarin het nieuwe Leveranciersportaal in gebruik is 
genomen. In totaal zijn ruim 12.000 klantvragen via telefoon en e-mail 
beantwoord en bezochten 58.000 mensen de website. Dit laat zien hoe 
belangrijk de Helpdesk e-factureren is met het bieden van hulp bij het maken 
van stappen in het digitaliseringsproces van ondernemers en rijksdiensten.
Digitaliseren vanuit de community
Nieuwe technologie biedt ook voor de rijksinkoop kansen om het werk 
slimmer te doen. Daarvoor is een cultuur nodig waarin medewerkers 
kunnen experimenteren met digitaliseringskansen. Het vraagt om klantge­
richtheid en actief zoeken naar nieuwe samenwerkingsverbanden. De 
Portfolioboard Digitalisering Rijksinkoop ondersteunt hierin binnen het 
Rijksinkoopstelsel door innovatieve ideeën van de deelnemers te testen via 
gecontroleerde, kleinschalige pilots.
Rijksleveranciersdatabase
Een van de resultaten van het experimenteren met nieuwe digitaliserings­
kansen is de Rijksleveranciersdatabase. Deze is in 2022 opgeleverd om 
eenduidig leveranciersgegevens vast te leggen. De Rijksoverheid werkt met 
veel verschillende inkoopapplicaties en voorzieningen. Daarom is het een 
uitdaging om leveranciersgegevens eenduidig, volledig en kwalitatief juist 
vast te leggen. De Rijksleveranciersdatabase helpt gebruikers leveranciers 
te zoeken en te matchen met het register van de Kamer van Koophandel 
(KVK). Hierdoor gebruiken zij allemaal dezelfde bron voor leveranciersin­
formatie.
Andere pilots en projecten
Bij verschillende departementen zijn projecten en pilots uitgevoerd voor 
innovatie van het rijksinkoopstelsel. Zo is bij de DJI een succesvolle pilot 
met een chatbot gedaan. De chatbot heeft het bestaande inkoopaanvraag­
formulier vervangen. Ook wordt vanuit de categorie ICT-professionals 
gewerkt aan een Digitale Inhuur Oplossing (DINO) waarmee leveranciers én 
inleners van ICT-professionals gegevens over inhuuropdrachten veilig en 
efficiënt kunnen uitwisselen. Dez e projecten zijn gericht op het oplossen van 
problemen van inkopers en leveranciers in hun dagelijks werk.
In de volgende tabel lichten we de voortgang van het gebruik van e-
facturatie toe. In 2022 bestaat 80 procent van de facturen bij de Rijks­
overheid uit e-facturen. Dit is een toename van 4,4 procent ten opzichte van 
het voorgaande jaar. In bijlage 2d staat een overzicht van het aantal e-
facturen naar ministerie in 2022.
Organisatieomvang
1,2
Tabel 31 Ontvangen e-facturen Rijksoverheid
Jaar 2018 2019 2020 2021 2022
Totaal aantal e-facturen 907.485 1.176.044 1.290.275 1.558.583 1.721.693
Totaal aantal facturen 1.947.674 1.998.612 1.948.312 2.056.950 2.147.282
Percentage e-facturen 47% 59% 66% 76% 80%
Verschil aantal e-facturen per jaar + 0,1% + 12,3% +7,4% +9,5% +4,4%
1 De cijfers voor 2018 en 2019 verschillen met de cijfers in de JBR van die jaren. Dat komt door het gebruik van 
een nieuwe berekening sinds 2020.
2 De cijfers voor 2021 zijn lager dan de cijfers die vorig jaar in de JBR zijn gerapporteerd. Dat komt door een 
dubbele telling in de systemen.
Bron: Inventarisatie.
Jaarrapportage Bedrijfsvoering Rijk 2022 100
