Inzet op tegengaan structurele armoede en schulden
De overheid streeft naar een transparant en activerend sociaal zekerheids­
stelsel dat mensen enerzijds ondersteunt en prikkelt om (weer) aan het werk 
te gaan als dat kan en dat hen anderzijds de zekerheid biedt van een 
adequaat vangnet als dat echt nodig is. De overheid zet daarbij in op het 
tegengaan van armoede, kinderarmoede en het aantal mensen met 
schulden. Zo werken we aan bestaanszekerheid voor iedereen. 
Het kabinet zet de energietoeslag en in 2023 het energieprijsplafond in om 
huishoudens te helpen die door de stijgende energieprijzen hun rekening 
niet meer kunnen betalen. Als onderdeel van het koopkrachtmaatregelen­
pakket is er een eenmalige energietoeslag beschikbaar gesteld aan 
huishoudens met een minimum inkomen. De hoogte van de eenmalige 
energietoeslag voor 2022 en 2023 bedroeg bij elkaar € 2.600. Daarnaast 
krijgen huishoudens hulp om energiebesparende maatregelen te treffen. 
Tot slot heeft het kabinet in 2022 € 50 miljoen gereserveerd voor subsidie­
verlening aan het Tijdelijk Noodfonds Energie dat het doel heeft te 
voorkomen dat financieel kwetsbare huishoudens in de winter problema­
tische schulden opbouwen (Kamerstukken II 2021/22, 29 023, nr. 360).
Het kabinet zet structureel in op het aanpakken van geldzorgen, armoede 
en schulden. Het kabinet heeft in de zomer 2022 de Aanpak geldzorgen, 
armoede en schulden 2022-2025 gepresenteerd (Kamerstukken II 2021/22, 
24 515, nr. 643) met veertig maatregelen om armoede en kinderarmoede 
terug te dringen. In november is het implementatieplan voor de Aanpak aan 
de Tweede Kamer aangeboden. Er is structureel € 120 miljoen beschikbaar 
gesteld, onder meer voor gemeenten die geld krijgen om meer mensen 
schuldhulpverlening te kunnen aanbieden. Door wetswijzigingen wordt 
het makkelijker voor gemeenten om problematische schulden vroeg te 
signaleren, sluit de berekening van de beslagvrije voet beter aan op de 
praktijk en wordt de aflostermijn van schuldhulpverleningstrajecten verkort 
van 36 naar 18 maanden. Daarnaast is een deel van de middelen 
beschikbaar voor maatschappelijke partijen om mensen met geldzorgen 
beter te ondersteunen. Ook worden deze middelen ingezet voor financiële 
voorlichting om geldzorgen te voorkomen. Het kabinet bouwde hiermee 
verder aan de basis die in het actieplan Brede Schuldenaanpak is gelegd. 
Het kabinet heeft in 2022 de onafhankelijke commissie Sociaal minimum 
ingesteld. Zij onderzoeken wat mensen nodig hebben om van te leven en 
volwaardig mee te doen in de samenleving. De commissie brengt eind juni 
2023 advies uit.
Met de meerjarige aanpak wil het kabinet het aantal mensen in armoede 
en het aantal huishoudens met problematische schulden in 2030 ten 
opzichte van 2015 halveren. Één van de speerpunten van het actieplan is 
het verdubbelen van het aantal huishoudens dat de weg naar schuldhulp 
vindt en het verkorten van schuldhulptrajecten. Het kabinet wil een snellere 
aflossing van schulden bereiken door de inzet van saneringskredieten. 
Daarom is in 2022 een waarborgfonds ingesteld dat dit risico voor 
gemeenten afdekt.
Het kabinet wil het aantal kinderen in armoede in 2025 halveren ten 
opzichte van 2015. Naast inkomensmaatregelen zoals een hoger kindge­
bonden budget en vanaf 2023 een hoger minimumloon en meer kindge­
bonden budget, zet het kabinet in op betere financiële educatie. Jongeren 
en kinderen moeten financiële basiskennis krijgen waardoor armoede en 
schulden op langere termijn worden voorkomen. In lijn met deze 
Tweede Kamer, vergaderjaar 2022–2023, 36 360 XV, nr. 1
