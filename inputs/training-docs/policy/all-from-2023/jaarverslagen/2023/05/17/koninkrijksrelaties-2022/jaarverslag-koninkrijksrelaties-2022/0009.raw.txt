2. Leeswijzer
Algemeen
Voor u ligt het jaarverslag 2022 van Koninkrijksrelaties en het BES-fonds. 
Deze begrotingshoofdstukken vallen onder het regime voor «kleine 
begrotingen».
Het jaarverslag van het BES-fonds maakt onderdeel uit van de  financiële
verantwoording van het Rijk, maar heeft daarbinnen een bijzonder karakter. 
Het jaarverslag van het BES-fonds kent in tegenstelling tot een departe­
mentaal jaarverslag slechts één beleidsartikel: het BES-fonds. Het beleid dat 
wordt gevoerd ter realisatie van de algemene beleidsdoelstelling is direct 
verbonden met dit ene beleidsartikel. De apparaatsuitgaven/-ontvangsten 
voor de uitvoering van het BES-fonds zijn opgenomen in de apparaats­
kosten van begrotingshoofdstuk Binnenlandse Zaken en Koninkrijksrelaties 
(VII).
Het jaarverslag 2022 is als volgt opgebouwd:
– Een algemeen deel met de dechargeverlening;
– Het beleidsverslag 2022 Koninkrijksrelaties met de beleidsprioriteiten, 
de (niet-)beleidsartikelen en de bedrijfsvoeringsparagraaf;
– Het beleidsverslag 2022 BES-fonds met de beleidsprioriteiten, het 
beleidsartikel en de bedrijfsvoeringsparagraaf;
– De jaarrekening Koninkrijksrelaties 2022;
– De jaarrekening BES-fonds 2022; en
– De bijlagen.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023. Voor de begro­
tingsadministratie wordt het verplichtingen-kasstelsel toegepast.
Groeiparagraaf
Sinds de ontwerpbegroting 2021 wordt op verzoek van de afdeling 
Advisering van de Raad van State (RvS) en het Interdepartementale beleids­
onderzoek Koninkrijksrelaties het jaarlijkse overzicht van rijksuitgaven 
Caribisch Nederland (bijlage 2) opgenomen. Dit overzicht vergroot het 
inzicht in de totale rijksuitgaven aan Caribisch Nederland.
Focusonderwerp
De Tweede Kamer heeft voor de verantwoording over 2022 de terugkeer 
naar een regulier en voorspelbaar begrotingsproces als focusonderwerp 
aangewezen. Hiertoe is als bijlage van dit jaarverslag een tabel met 
toelichting opgenomen van de incidentele suppletoire begrotingen waarop 
beroep is gedaan conform artikel 2.27, tweede lid, Comptabiliteitswet.
Toelichting op financiële instrumenten
In de toelichting op de financiële instrumenten wordt aangegeven waarvoor 
de financiële overdracht in het begrotingsjaar is aangewend. Verschillen 
tussen de budgettaire raming en de realisatie in het verslagjaar worden 
toegelicht, hierbij wordt indien van toepassing verwezen naar de eerste, 
tweede suppletoire en incidentele begrotingswetten of de slotwet.
Tweede Kamer, vergaderjaar 2022–2023, 36 360 IV, nr. 1
