– Het aansturen van het Netherlands Foreign Investment Agency (NFIA), 
met als oogmerk het aantrekken van buitenlandse investeerders naar 
Nederland, samen met de minister van Economische Zaken en Klimaat.
C. Beleidsconclusies
Invest International
Interesse vanuit de markt voor het financieringsaanbod van Invest Interna­
tional overtrof de verwachtingen. In 2022 kwam het aantal en de omvang 
van investeringen daarom hoger uit dan verwacht. Om te bezien of de MKB-
regelingen flexibeler kunnen worden ingezet, wordt thans, in lijn met de 
motie Amhaouch/Klink (Kamerstuk 36 200 XVII nr. 25), binnen bestaande 
middelen en instrumenten een pilot uitgewerkt. Ook is gestart met een 
verkenning van verdere versterkte inzet op projectontwikkeling, waarvoor 
het structurele budget via een subsidie is toegekend aan Invest Interna­
tional.
Beleid en uitvoering exportcontrole strategische goederen (militair en dual-
use)
Als gevolg van de inzet op het ontwikkelen van exportverboden en-
beperkingen jegens Rusland en Belarus, en de uitvoering daarvan, is de 
implementatie van de herziene EU-verordening 2021/821 voor de export van 
dual-use goederen vertraagd. Daarmee zijn de oorspronkelijke doelstel­
lingen voor 2022, mede door de inzet op de sanctiepakketten, niet gehaald. 
De opgelopen vertraging ziet op de nadere, beleidsmatige uitwerking van 
enkele bepalingen in de verordening, zoals de bepaling over het ad hoc 
onder exportcontrole brengen van cybersurveillancetechnologie. Onder 
de nieuwe cybersurveillance-bepaling worden bedrijven gehouden tot het 
doen van een zorgvuldigheidsonderzoek. Zowel nationaal als op EU-niveau 
wordt gewerkt aan richtsnoeren over waar dat zorgvuldigheidsonderzoek 
van exporteurs precies aan moet voldoen en aan het identificeren en nader 
uitwerken van de definitie cybersurveillance-items. Een eerste versie van 
de Europese richtsnoeren was voorzien in het eerste kwartaal van 2022, 
maar is nu voorzien voor het tweede kwartaal van 2023.
Het combinatiebeleid
In de tweede helft van 2022 is een begin gemaakt met de uitwerking van 
het combinatiebeleid, zoals dat is opgenomen in de BHOS-nota die in juni 
2022 verscheen. Voor de gecombineerde handels- en ontwikkelingssamen­
werkingsbenadering gericht op duurzaamheid en digitalisering, werden 
door de Nederlandse ambassades in de veertien combinatielanden achttien 
voorstellen voor activiteiten ingediend. Deze voorstellen variëren van water­
management, energie, agritech, tuinbouw, cacao, e-health tot cold chain 
logistics. In 2023 worden de plannen uitgewerkt en zullen de eerste activi­
teiten van start gaan.
D. Budgettaire gevolgen van beleid
Tabel 9 Budgettaire gevolgen van beleidsartikel 1 Duurzame economische ontwikkeling, handel en investeringen 
(bedragen x € 1.000)
Vastgestelde 
Realisatie 2018 Realisatie 2019 Realisatie 2020 Realisatie 2021 Realisatie 2022 Verschil 2022
begroting 2022
Verplichtingen 614 842 899 483 467 946 499 364 663 825 575 216 88 609
Uitgaven:
Tweede Kamer, vergaderjaar 2022–2023, 36 360 XVII, nr. 1 41
