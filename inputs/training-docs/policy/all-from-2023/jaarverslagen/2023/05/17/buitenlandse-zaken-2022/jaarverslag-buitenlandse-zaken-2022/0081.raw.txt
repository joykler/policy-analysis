15. Deelnemingen
De post deelnemingen bestaat uit aandelen in internationale instellingen. 
Voor het niet volgestorte deel (callable capital) is een garantieverplichting 
verstrekt die onder 13. Garantieverplichtingen is opgenomen.
De deelneming kan als volgt gespecificeerd worden. De laatste kolom van 
het overzicht vermeldt de voting power ultimo 2022. Naast de omvang van 
de deelneming in aandelen kan dit percentage ook beinvloed zijn door 
bijvoorbeeld de omvang van de middelenaanvullingen.
Tabel 43 Deelnemingen (debet 22.070 x EUR 1.000)
Specificatie x 1.000 EUR 31 december 31 december Voting 
2022 2021 power in %
Council of Europe Development Bank (CEB) 22.070 22.070 3,63
Totaal 22.070 22.070
In 2022 is de waarde van deelneming niet gewijzigd.
Niet uit de saldibalans blijkende bestuurlijke verplichtingen: 
Convenant Ministerie van Defensie 
In 2021 is het convenant inzake de inzet van KMAR bij de beveiliging van 
Nederlandse Hoog Risico Vertegenwoordigingen van het Koninkrijk der 
Nederlanden in het Buitenland, vernieuwd. Jaarlijks vindt een voortgangs­
overleg plaats, en om de drie jaar wordt het convenant schriftelijk 
geëvalueerd. De kosten voor de periode tot en met 2025 worden geraamd 
op EUR 25,2 miljoen per jaar. Op begrotingsniveau wordt dit verrekend met 
het Ministerie van Defensie.
Tweede Kamer, vergaderjaar 2022–2023, 36 360 V, nr. 1 81
