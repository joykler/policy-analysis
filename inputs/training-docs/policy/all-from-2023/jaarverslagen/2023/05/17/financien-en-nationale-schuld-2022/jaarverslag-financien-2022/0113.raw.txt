C. Beleidsconclusies
In de begroting van 2022 waren geen beleidswijzigingen voor het schatkist 
bankieren en het betalingsverkeer voorzien. Het ministerie is in 2022 verder 
gegaan met de implementatie van een nieuw systeem voor het schatkist­
bankieren. Met dit nieuwe systeem wil het ministerie zijn dienstverlening 
op het gebied van het schatkistbankieren verder professionaliseren en 
toekomstbestendig maken, werkprocessen automatiseren en de gebruikers 
van het schatkistbankieren een nieuw en solide gebruikersomgeving bieden 
waarin zij op eenvoudige en efficiënte wijze veel zaken zelf kunnen regelen. 
Het project zal doorlopen tot in 2023.
In 2022 is de aanbesteding internationaal betalingsverkeer van de 
ministeries van Buitenlandse Zaken en Defensie afgerond waarbij een 
nieuwe overeenkomst met ING is afgesloten. Voor het ministerie van 
Buitenlandse Zaken is de financiering van de ambassades en consulaten en 
het lokale betalingsverkeer in West en Midden-Europa aanbesteed. Voor 
het ministerie van Defensie gaat het om de geldstromen buiten de EU 
(SEPA-gebied) zoals salarisbetalingen en betalingen aan leveranciers en 
dienstverleners. De overeenkomst is ingegaan op 15 juli 2022. Het betalings­
verkeer zal vanaf juni 2023 volledig zijn gemigreerd en de overeenkomst 
68
loopt tot uiterlijk 2031.
Kengetallen
Het schatkistbankieren kent kengetallen die laten zien hoeveel deelnemers 
er zijn, wat de omvang is van de aangehouden en uitgeleende middelen én 
wat de bijdrage was aan het reduceren van de EMU-schuld. De EMU-schuld 
bestaat uit alle schulden van de collectieve sector aan instellingen buiten 
de overheid. Doordat de deelnemers aan het schatkistbankieren hun 
overtollige middelen bij het Rijk aanhouden, hoeft het Rijk minder te lenen. 
Het gevolg is dat de omvang van de totale extern uitstaande schuld van 
de hele collectieve sector daalt en daardoor de EMU-schuld afneemt. Aan 
het eind van 2022 was de bijdrage van het schatkistbankieren aan het 
verlagen van de EMU-schuld € 67,7 mld.
Tabel 45 Deelnemers en omvang middelen (ultimo 2022)
Aantal deelnemers Overtollige middelen in Verstrekte leningen en 
rekening-courant en roodstand (bedragen x 
deposito (bedragen x € mld.)
€ mld.)
Agentschappen 30 4,0 8,1
RWT's en derden 624 21,2 5,7
Sociale fondsen 3 26,8 12,3
Decentrale 
691 15,7 0,0
overheden
Totaal 1348 67,7 26,1
Bron: Agentschap
Tabel 46 EMU-schuldreductie (ultimo 2022)
In miljarden euro 67,7
In procenten bbp 7,2%
Bron: CBS
68
 Kamerstukken II 2021-2022, 26 485, nr 401
Tweede Kamer, vergaderjaar 2022–2023, 36 360 IX, nr. 1 113
