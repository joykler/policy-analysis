Agenda Stad
Agenda Stad heeft in 2022 middelen besteed aan de ondersteuning en 
doorontwikkeling van het instrument City Deals in samenwerking met 
Platform 31. Daarnaast zijn middelen besteed aan de planning, organisatie 
en evaluatie van de Dag van de Stad in samenwerking met Platform 31 en 
de VNG. Ook aan de doorontwikkeling en organisatie van de Community of 
Practice voor projectleiders en dealmakers van City Deals en de ontwik­
keling en organisatie van het Loket Ontwerpkracht is gewerkt. Tevens werd 
in 2022 het experiment met een Chief Exploration Officer (CXO) om een 
impuls te geven aan bestuurlijke vernieuwing vanuit de werkwijze van 
Agenda Stad verder voortgezet.
Kennis
In het meerjarige onderzoek ‘Publieke waardecreatie door Bestuurlijk 
Regionale Ecosystemen (BRE)’ zijn in 2022 vijf nieuwe verdiepende 
onderzoeken in verschillende regio’s gestart. De deelname hieraan is onder 
voorwaarde van cofinanciering door de regio’s. Daarmee wordt de 
verzameling van empirisch materiaal afgerond (10 casussen), waarna in 
2023 de totaalanalyse en conclusies volgen. Na afloop van de studie is er 
inzicht in de werking en de meerwaarde van bestuurlijk regionale samen­
werkingsverbanden voor de Nederlandse samenleving. Tussentijds geeft 
het onderzoek de deelnemende regio’s inzicht in hun samenwerkingen 
(vanuit de praktijk) en de wisselwerking tussen hun bestuurlijke, maatschap­
pelijke en economische ecosysteem. Het biedt de regio’s handvatten voor 
een versterking van het bestuur in de regio.
POK - Multiproblematiek
Naar aanleiding van de Parlementaire Ondervragingscommissie Kinderop­
vangtoeslag (POK) heeft het vorige kabinet middelen beschikbaar gesteld 
voor maatregelen die toezien op verbeteringen in de dienstverlening. Met 
een subsidie heeft het ministerie van BZK mogelijk gemaakt dat de VNG in 
2022 versneld kon starten met de uitwerking van de inrichting (functiona­
liteit, reikwijdte, organisatie en communicatie) van het samenwerkings­
platform sociaal domein. Er zijn onder andere regioadviseurs van start 
gegaan, en er is gewerkt aan communicatiemiddelen. Het samenwerkings­
platform is een duurzame ondersteuningsstructuur en is erop gericht om 
de uitvoeringskracht van het openbaar bestuur en de integrale dienstver­
lening door gemeenten te versterken. Bij de 2e suppletoire begroting zijn 
middelen gerealloceerd naar de begroting van het Gemeentefonds ten 
behoeve van de stedelijke vernieuwingsgebieden.
POK - Antidiscriminatie
Onder andere de branchevereniging van gemeentelijke antidiscriminatie­
voorzieningen (ADV´s) ontving subsidie. Deze subsidie is gebruikt voor het 
doorontwikkelen van de website discriminatie.nl en de organisatie van 
(kennis)bijeenkomsten van de ADV’s. In 2022 was op dit budget € 150.000 
beschikbaar. Uiteindelijk is hier circa € 168.000 uitgegeven.
POK - Basisinfrastructuur
Naar aanleiding van POK heeft het vorige kabinet middelen beschikbaar 
gesteld ter versterking van de gemeentelijke dienstverlenging aan primair 
de meest kwetsbare inwoners. Een onderdeel hiervan is een programma­
tische ondersteuning om gemeenten te ondersteunen bij de effectieve inzet 
van deze middelen. De Vereniging Nederlandse Gemeenten (VNG) heeft 
hiervoor subsidie ontvangen van € 10 mln. waarvan € 4,5 mln. in 2022 en 
€ 5,5 mln. in 2023.
Tweede Kamer, vergaderjaar 2022–2023, 36 360 VII, nr. 1 42
