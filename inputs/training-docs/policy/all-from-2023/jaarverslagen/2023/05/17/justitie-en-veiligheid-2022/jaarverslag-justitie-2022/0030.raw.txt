Het programma Open op Orde werkt samen met de lijnorganisaties aan 
de meerjarige (2021-2026) veranderopgave. De Nationale Politie en 
Rechtspraak hebben o.b.v. hun rechtstatelijke positie een eigen actieplan 
ingediend en ook eigen budget toegekend gekregen. Hierover vindt 
separaat verslaglegging plaats. Inhoudelijk wordt daar waar kan samenge­
werkt als één JenV.
Het programma Open op Orde JenV hanteert een portfolio, ingedeeld in drie 
prioritaire categorieën:
1. Prioriteiten regeringscommissaris: Deze prioriteiten kenmerken zich 
door een centraal kader vanuit Bureau Regeringscommissaris (BRC), 
waarbij de basis is gezamenlijke, uniforme oplossingen voor alle 
deelnemende departementen te bewerkstelligen. In deze categorie 
ontzorgt het programma de organisaties in het voldoen aan en 
aansluiten op de ontwikkelde oplossingen.
2. JenV brede prioriteiten: Dit zijn papier uit de ketens, digitalisering van 
de werkprocessen en het verbeteren van de datakwaliteit (in de keten). 
Aan deze prioriteiten wordt door taskforces gewerkt aan de hand van 
een centrale JenV aanpak, waarbij iedere organisatie vanuit het 
programma ontzorgd wordt om invulling te geven aan deze 3 priori­
teiten. Eén gezamenlijke werkwijze, herhaalbare processtappen en één 
gezamenlijke oplossing per prioriteit zijn hiervoor gehanteerde sleutel­
begrippen.
3. Prioriteiten uitvoeringsorganisaties: In deze categorie wordt door 
(individuele) organisaties gewerkt aan specifieke initiatieven die een 
directe bijdrage leveren aan de doelen van Open op Orde en niet in de 
eerder genoemde categorieën vallen. Deze projecten worden (deels) 
gefinancierd vanuit de POK/IHH-gelden (POK/IHH staat voor Parlemen­
taire Ondervragingscommissie Kinderopvangtoeslag/Informatiehuis­
houding) . Het programma ondersteunt en helpt de 
uitvoeringsorganisaties bij het aanscherpen van de planvorming en 
waar gewenst de uitvoering.
Aangezien de vraag de beschikbare middelen overstijgt, is het maken van 
transparante keuzes onontbeerlijk. In het keuzeproces is de maatschappe­
lijke behoefte centraal gesteld en daarmee de impact die (op termijn) bereikt 
gaat worden. Aan die impact is een strategisch doel gekoppeld. Burgers, 
pers, historici en leden van het parlement moeten kunnen beschikken over 
informatie die juist, volledig, betrouwbaar en toegankelijk is. Hiervoor wordt 
het door JenV ontwikkelde afwegingskader gehanteerd, met daarin de 
volgende aspecten:
– Wettelijk, er is een wettelijke plicht om het initiatief op te pakken (bijvoor­
beeld de Archiefwet).
– Kabinetsprioriteit, initiatieven die door het Kabinet als (maatschappelijk) 
urgent en prioritair zijn aangemerkt.
– Samenleving, aantoonbare verbetering van de manier waarop de Rijks­
overheid haar werk doet voor de samenleving.
– Parlement, aantoonbare verbetering van de manier waarop het 
parlement van informatie wordt voorzien.
– Ketensamenwerking, draagt bij aan een verbeterde bedrijfsvoering van 
meerdere organisaties in de keten.
– Eigen bedrijfsvoering, draagt bij aan een verbeterde bedrijfsvoering 
binnen de eigen uitvoeringsorganisatie.
– Mede financiering , de uitvoeringsorganisatie draagt zelf bij aan de 
benodigde middelen (eigen begroting).
Tweede Kamer, vergaderjaar 2022–2023, 36 360 VI, nr. 1
