Indicator voedselzekerheid: Aantal mensen bereikt met activiteiten gericht 
op verbetering van de inname van voedsel
Over de rapportageperiode van dit jaarverslag werden dankzij de 
Nederlandse inzet 1,2 miljoen mensen direct structureel bereikt met inter­
venties gericht op het verbeteren van hun voeding. Het gaat hierbij om 
activiteiten die uiteindelijk een duurzame verbetering van de voedselsituatie 
beogen, zoals advies en voorlichting over een gezond dieet, en bijdragen 
aan betere toegang tot divers en gezond voedsel voor arme consumenten 
ten behoeve van een beter dieet. Bovendien werden circa 22 miljoen 
ondervoede kinderen bereikt met (grotendeels preventieve) gezondheids­
interventies, zoals therapeutische voeding, extra doses vitaminen en 
ontwormingskuren. Alhoewel deze kinderen ook direct profiteren van de 
Nederlandse inzet, is het niet op voorhand concreet vast te stellen of 
daarmee ook hun algehele voedselsituatie duurzaam verbetert. Daarnaast 
werden nog ruim 311 miljoen mensen indirect bereikt: ongeveer 100 miljoen 
door het op de markt brengen van verrijkte voedingsproducten en meer dan 
200 miljoen via activiteiten die bijdroegen aan de algemene randvoor­
waarden voor een betere voedselinname, bijvoorbeeld het verschaffen van 
voedingsinformatie via massamedia.
Kijkend naar de resultaten voor het totale direct bereik (zowel structureel als 
incidenteel) is de jaarlijkse streefwaarde van 20 miljoen dit jaar ruim 
gehaald en daarmee ook hoger dan vorig jaar. De verwachting is dat de 
einddoelstelling, een duurzaam betere voedingssituatie voor 32 miljoen 
ondervoede mensen in 2030, nog steeds haalbaar is.
Indicator voedselzekerheid: Aantal hectare landbouwgrond bereikt met 
activiteiten gericht op eco-efficiënter gebruik
Over de rapportageperiode van dit jaarverslag werden dankzij de 
Nederlandse inzet 0,5 miljoen hectare landbouwgrond direct structureel 
bereikt met duurzame praktijken, zoals geïntegreerd bodemvruchtbaar­
heidsbeheer, agro-forestry, gewasrotatie, beter watermanagement en 
erosiebestrijding. Bovendien werden ruim 0,2 miljoen hectare landbouw­
grond direct incidenteel bereikt, bijvoorbeeld door co-operaties en voedsel­
verwerkende bedrijven die verbeteringen van landgebruik promoten. 
Daarnaast werden bijna 0,4 hectare landbouwgrond indirect bereikt via 
activiteiten gericht op algemene randvoorwaarden voor eco-efficiënt 
gebruik, bijvoorbeeld het voorkomen van plagen of het verschaffen van 
informatie over klimaatverandering en adaptatie.
De streefwaarde van jaarlijks 1 miljoen direct bereikte hectaren is niet 
gehaald en er is sprake van een daling ten opzichte van 2021. Dit is een 
gevolg van de aanscherping van de definities van het bereik waardoor een 
aantal activiteiten niet meer onder deze indicator kunnen worden 
meegenomen. De verwachting is dat het behalen van de einddoelstelling, 
8 miljoen hectare geconverteerd naar duurzaam gebruik, met de huidige 
inzet niet aannemelijk is. Intensivering van de inzet is al gestart en zal in 
de komende jaren resultaten gaan opleveren.
Indicator drinkwater : aantal mensen met toegang tot een verbeterde 
waterbron
Zie toelichting indicator sanitatie en hygiëne.
Tweede Kamer, vergaderjaar 2022–2023, 36 360 XVII, nr. 1 104
