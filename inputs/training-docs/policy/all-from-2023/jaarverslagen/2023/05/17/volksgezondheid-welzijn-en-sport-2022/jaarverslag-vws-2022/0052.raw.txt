uitgevoerd. Daarnaast vond een herschikking plaats (€ 3,5 miljoen) ter 
invulling van de taakstellende onderuitputting. Ten slotte is sprake van 
een aantal andere kleine mutaties die er per saldo toe leiden dat de uitgaven 
€ 6,8 miljoen lager uitvielen dan begroot.
Eerste Lijnszorg
Zoals toegelicht in de tweede suppletoire begroting 2022, is er sprake van 
een onderuitputting van ca. € 3,7 miljoen op dit budget. Dit betreft voor 
een deel middelen die resteren nadat alle aanvragen in het kader van deze 
subsidieregeling OPEN zijn afgehandeld. Voor een ander deel betreft het 
middelen die waren gereserveerd voor een technische overboeking voor 
de uitvoering van vervolgwerkzaamheden op de regeling OPEN door 
NICTIZ. Deze kosten zijn uiteindelijk gedekt vanuit een ander artikel (4) en 
daardoor is deze overboeking niet nodig geweest.
De Beleidsregel VIPP OPEN moet worden aangepast in verband met het 
toevoegen van subsidiabele activiteiten, het verduidelijken van de verant­
woordingseisen en het aanpassen van enkele deadlines. Dit is een complex 
juridisch proces dat meer tijd kost dan verwacht. Om in de juiste jaren over 
de middelen te kunnen beschikken heeft een kasschuif plaatsgevonden. 
Daardoor waren de uitgaven in 2022 lager (€ 3,3 miljoen) en zullen deze in 
2023 (€ 3,3 miljoen) hoger uitvallen. Ten slotte is sprake van een aantal 
andere kleine mutaties die er per saldo toe leiden dat de uitgaven 
€ 7,4 miljoen lager uitvielen.
Bekostiging
Onverzekerbare vreemdelingen
De uitgaven zijn € 12,3 miljoen hoger dan in de begroting geraamd. Dit is 
voornamelijk het gevolg van hoger dan geraamde uitgaven voor 
apotheekzorg, wijkverpleging en Wlz-zorg.
Inkomensoverdrachten
Overgangsregeling FLO/VUT ouderenregeling ambulancepersoneel
Bij de afschaffing van de regelingen rond Functioneel Leeftijdsontslag/ 
Vervoegde Uittreding (FLO/VUT) zijn afspraken gemaakt over de vergoeding 
van het overgangsrecht ouderenregelingen voor de verschillende ambulan­
cediensten om de continuïteit van ambulancezorg te garanderen. De kosten 
van het overgangsrecht zijn in de tarieven voor de ambulancediensten 
verwerkt. Met de ambulancediensten is een overeenkomst gesloten, waarin 
is geregeld dat een groot deel van de kosten bij het ministerie van VWS 
gedeclareerd kan worden. De uitgaven voor de FLO/VUT-ouderenregeling 
ambulancepersoneel vielen in 2022 € 4,3 miljoen hoger uit, onder andere 
als gevolg van wijzigingen in fiscale regelgeving waarvan is afgesproken 
dat de budgettaire risico’s hiervan voor rekening komen van het ministerie 
van VWS.
Opdrachten
Uitvoering zorgverzekeringstelsel
Zorgverzekeraars mochten een aanvraag indienen voor door hen gemaakte 
COVID kosten voor de uitvoering van het PGB/ZVW 2021. Het daarvoor 
benodigde budget was vooraf moeilijk te ramen, in de praktijk bleek minder 
budget (€ 3,1 miljoen) benodigd te zijn.
Tweede Kamer, vergaderjaar 2022–2023, 36 360 XVI, nr. 1 52
