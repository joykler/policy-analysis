Tijdelijke overbruggingsregeling zelfstandige ondernemers (Tozo)
In 2022 zijn de eerste Tozo-vergoedingen (over 2020) aan gemeenten 
definitief vastgesteld. Van de totale Tozo-vergoeding 2020 (€ 2,5 miljard) is 
€ 113 miljoen onzeker als gevolg van een verhoogd M&O-risico. In het 
jaarverslag over 2021 is al aangegeven dat over de Tozo-uitvoering van 2020 
een verhoogd M&O-risico is geaccepteerd. Het verhoogde M&O-risico heeft 
betrekking op: het niet voldoen aan het urencriterium, het niet gebruik 
maken van het recht op studiefinanciering voor 27-minners en het niet 
aanwenden van voorliggende voorzieningen (Kamerstukken II 2020/21, 35 
420, nr. 213).
Destijds is aangegeven dat – door aanpassingen van de Tozo-regeling en 
aangescherpte beheersmaatregelen – de onzekerheden over uitkeringen 
grotendeels weggenomen zijn bij de Tozo-uitvoering van 2021, en dat enkel 
met het niet aanwenden van voorliggende voorzieningen een beperkt risico 
resteert. De onzekerheid die hiermee gepaard gaat wordt geschat op 
€ 1 miljoen over 2021.
Een aantal gemeenten heeft bezwaar gemaakt tegen de vaststelling van 
de vergoeding over 2020. Deze bezwaarprocedures lopen nog. Het 
mogelijke maximale effect van deze procedures voor de SZW-begroting 
bedraagt € 3,1 miljoen. Er is een kans dat er rechtszaken voortkomen uit 
deze bezwaarprocedures.
Sociaal Medisch Beoordelen
De oplopende wachttijd voor sociaal medisch beoordelen bij de arbeidson­
geschiktheidsregelingen is ook in 2022 sterk toegenomen, de gemiddelde 
wachttijd op een claimbeoordeling ligt hoger dan de daarvoor aangewezen 
wettelijke termijnen. De vraag naar sociaal-medische beoordelingen is al 
jaren groter dan UWV aankan en zal de komende jaren zonder ingrijpen 
alleen maar verder toenemen. Dit is ook gebleken uit de actualisatie van 
de eerdere doorrekening van de mismatch door Gupta Strategists (Kamer­
stukken II 2021/22, 26 448, nr. 685) die een verdere verslechtering van de 
situatie laat zien.
Dit heeft ertoe geleid dat SZW, naast maatregelen die UWV zelf neemt om 
de mismatch te verkleinen, in oktober 2022 aanvullende maatregelen heeft 
getroffen om mensen die wachten op een beoordeling sneller duidelijkheid 
te geven en UWV lucht te geven om reeds ingezette en aanvullende verbe­
teringen in de uitvoering te implementeren. Met de tijdelijke vereenvou­
digde WIA-claimbeoordeling voor 60-plussers is een buitenwettelijke 
maatregel getroffen die leidt tot onrechtmatige uitgaven (Kamerstukken II 
2021/22, 26 448, nr. 685). In 2022 ging het om € 1,3 miljoen. Deze maatregel 
wordt echter noodzakelijk geacht om op korte termijn de oplopende achter­
standen van de WIA-claimbeoordeling om te buigen in een afname. Het 
belang van een correcte uitvoering van de wet is hierbij afgewogen tegen 
het belang om zo veel mogelijk mensen tijdig een beoordeling te kunnen 
bieden en daarmee duidelijkheid te geven over hun toekomstige situatie. 
Ook bij de verlenging van de tijdelijke maatregel omtrent kwijtschelding van 
WIA-voorschotten die niet of slechts gedeeltelijk verrekend kan worden met 
een WW- of WIA-uitkering is sprake van buitenwettelijk beleid, in 2022 ging 
het om circa € 7 miljoen. Als steeds meer mensen tijdig een beoordeling 
krijgen, bijvoorbeeld door de vereenvoudigde claimbeoordeling bij 60-
plussers, dan hoeven minder voorschotten kwijtgescholden te worden in 
de toekomst.
Tweede Kamer, vergaderjaar 2022–2023, 36 360 XV, nr. 1 162
