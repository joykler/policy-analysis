4.10 Beleidsartikel 14 Cultuur
A. Algemene doelstelling
Het bevorderen van een sterke, pluriforme, toegankelijke en kwalitatief 
hoogwaardige cultuursector en het zorgen voor het erfgoed.
B. Rol en verantwoordelijkheid
De verantwoordelijkheid van de Minister is in de Wet op het  specifiek
cultuurbeleid verankerd. De Minister is verantwoordelijk voor het scheppen 
van voorwaarden voor het in stand houden, ontwikkelen en sociaal en 
geografisch spreiden van cultuuruitingen. Overwegingen van kwaliteit en 
verscheidenheid zijn daarbij leidend. Dit is aanvullend op het cultuuraanbod 
dat zonder betrokkenheid van de overheid tot stand komt. De Minister is ook 
verantwoordelijk voor de Wet stelsel openbare bibliotheekvoorzieningen, 
de Erfgoedwet en de Archiefwet.
Financieren
De Minister heeft een financierende rol door het bekostigen van de basis­
infrastructuur cultuur en subsidiëring van specifieke (wettelijke) 
programma's en regelingen op de terreinen erfgoed, kunsten, letteren en 
bibliotheken.
Stimuleren
De Minister heeft een stimulerende rol bij het versterken van de cultuur­
sector door programma’s als cultuureducatie, leesbevordering, cultuurpar­
ticipatie, ondernemerschap, historisch-democratisch bewustzijn en 
internationaal cultuurbeleid.
Regisseren
De Minister heeft een regisserende rol bij de uitvoering van en toezicht op 
het behoud en beheer van het erfgoed en (digitale) archieven. Dit betreft 
onder meer de Wet stelsel openbare bibliotheekvoorzieningen, de 
Erfgoedwet en de Archiefwet. Toezicht op naleving van de laatste twee 
wetten ligt bij de Inspectie Overheidsinformatie en Erfgoed. De Rijksdienst 
voor Cultureel Erfgoed (RCE) en de rijksgesubsidieerde musea zijn onder 
andere belast met de uitvoering van de Erfgoedwet. Het Nationaal Archief 
geeft uitvoering aan de Archiefwet.
Tweede Kamer, vergaderjaar 2022–2023, 36 360 VIII, nr. 1
