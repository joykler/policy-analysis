rapport Adviescollege Dialooggroep Slavernijverleden op 19 december 
heeft de Minister-President namens de regering excuses uitgesproken voor 
het handelen van de Nederlandse staat in het verleden: postuum aan alle 
tot slaaf gemaakten die wereldwijd onder dat handelen hebben geleden, 
aan hun dochters en zonen, en aan al hun nazaten tot in het hier en nu.
Op 17 februari 2022 bood het kabinet diepe excuses aan voor het structurele, 
extreme geweld van Nederlandse zijde in de jaren 1945-1949 in Indonesië, 
naar aanleiding van de publicatie van de resultaten van het gezamenlijke 
onderzoeksprogramma Onafhankelijkheid, dekolonisatie, geweld en oorlog 
in Indonesië, 1945-1950, van het Koninklijk Instituut voor Taal-, Land- en 
Volkenkunde (KITLV), het Nederlands Instituut voor Militaire Historie (NIMH) 
en het NIOD Instituut voor Oorlogs-, Holocaust- en Genocidestudies. Op 
14 december 2022 volgde een tweede, uitgebreidere kabinetsreactie waarin 
ook de eerste uitkomsten van het maatschappelijk debat over de resultaten 
van het onderzoeksprogramma zijn meegenomen.
De contacten met India zijn over de hele linie verder versterkt in 2022, waarin 
Nederland en India 75 jaar diplomatieke betrekkingen vierden. Hoogte­
punten waren de succesvolle deelname van Minister Hoekstra aan de 
Raisina Dialoog en het inkomende Staatsbezoek van president Kovind in 
april en de uitnodiging van India aan Nederland voor de G20 onder Indiaas 
voorzitterschap.
Ook in 2022 richtten de Nederlandse Indo-Pacific Leidraad en de EU-
strategie voor Samenwerking in de Indo-Pacific zich op versterking van de 
samenwerking met partners in Azië om de Nederlandse en Europese 
belangen op economisch, politiek en veiligheidsgebied beter te kunnen 
behartigen in deze belangrijkste mondiale groeiregio. 
Nederland heeft in 2022 de samenwerking met de Association of South East 
Asian Nations (ASEAN) en Zuidoost-Azië verder versterkt. Nederland trad 
op 3 augustus 2022 toe tot het Southeast Asia Treaty of Amity and 
Cooperation, een stap naar een meer strategisch partnerschap met ASEAN. 
Op 14 december vond de eerste EU-ASEAN Top plaats in Brussel, waaraan 
Minister-President Rutte deelnam. In het najaar tilden Nederland en Zuid-
Korea tijdens bezoeken van de Minister van Buitenlandse Zaken en de 
Minister-President aan Seoul de bilaterale relatie naar een hoger plan in 
de vorm van een Strategisch Partnerschap.
In Afghanistan was in 2022 sprake van verdere verslechtering van de 
situatie, met name op het gebied van vrouwenrechten. Nederland heeft zich 
in internationaal verband sterk ingezet voor het beschermen van de 
mensenrechten in het land en ondersteuning van de bevolking. In 2022 is 
het ministerie doorgegaan met de nasleep van de evacuatie uit Kaboel 
middels het overbrengen van personen die daarvoor in aanmerking 
kwamen naar Nederland. In totaal ging het in 2022 om 1914 personen.
Instabiliteit in de Hoorn van Afrika nam aan het begin van het jaar verder 
toe, onder meer door het voortdurende conflict in Ethiopië. De diplomatieke 
inzet van Nederland in Ethiopië was, in nauwe samenspraak met EU-
partners, gericht op een bijdrage leveren aan het oplossen van het conflict 
in Noord-Ethiopië. Ook in Soedan en Somalië zijn vredes- en staatsopbouw­
processen in 2022 nieuw leven ingeblazen. De Sahel is onverminderd een 
prioritaire regio. In de regio was sprake van toenemende instabiliteit: meer 
jihadistische aanslagen, mensenrechtenschendingen en staats- en machts­
grepen, zoals in Burkina Faso. Een aantal landen trok hun troepen terug uit 
Tweede Kamer, vergaderjaar 2022–2023, 36 360 V, nr. 1
