voor maatschappelijke uitdagingen, bijvoorbeeld die zoals benoemd in de 
SDG's van de VN. 
– Het faciliteren en ondersteunen van Nederlandse bedrijven om zaken te 
doen op buitenlandse markten, waaronder in lage- en middeninkomens­
landen, met behulp van kennis en informatie, contacten en netwerken, 
positionering en belangenbehartiging (inclusief financiering). Hierbij is 
speciale aandacht voor het Nederlandse midden- en kleinbedrijf, startups 
en clustergewijze samenwerking van bedrijven op buitenlandse markten. 
– Het stimuleren van een aantrekkelijk internationaal vestigingsklimaat voor 
buitenlandse investeringen in Nederland ten behoeve van een versterkt 
internationaal verdienvermogen van Nederland. 
– Het stimuleren van goed bestuur in de vorm van goede wet- en 
regelgeving, betrouwbare instituties en actoren en verbeterde belastingre­
gimes in lage- en middeninkomenslanden.
Regisseren 
– Een actieve bijdrage leveren aan het schragen en bevorderen van een op 
regels gebaseerd mondiaal handels- en investeringssysteem, met oog voor 
duurzaamheid, inclusiviteit en een gelijk speelveld, onder meer via de WTO, 
OESO en G20. 
– Het bevorderen van duurzame, inclusieve bilaterale handelsakkoorden 
van de EU met derde landen en effectieve implementatie van deze handels­
akkoorden. 
– Het bevorderen van internationale kaders voor IMVO via de VN, OESO, EU 
en voluntary principles on security and human rights. 
– Het vorm en inhoud geven aan economische diplomatie, economische 
missies en inkomende en uitgaande bezoeken, en het opstellen en bewaken 
van de afgestemde reisagenda van het kabinet. 
– Het bevorderen van publiek-private samenwerking op het terrein van 
internationaal ondernemen, onder andere via het publiek-private stelsel 
met aan de private kant krachtenbundeling via NL International Business, 
aan de publieke kant het Trade & Innovate NL netwerk en daartussenin de 
publiek-private ‘Werkplaats’. De nieuw opgerichte International Strategy 
Board (ISB) zal zicht houden op het realiseren van de gezamenlijke interna­
tionaliseringsstrategieën en daarover aan private en publieke partijen 
adviseren. 
– Het invulling geven aan de internationale kant van het topsectorenbeleid. 
– Het inhoud geven aan de mede-beleidsverantwoordelijkheid voor de 
Exportkredietverzekering (EKV) met de Minister van Financiën. 
– Het afstemmen van Nederlandse inspanningen op het gebied van private 
sectorontwikkeling en duurzame en inclusieve groei met die van andere 
multilaterale en bilaterale donoren, met bijzondere aandacht voor 
programma’s van de Europese Commissie en EU-lidstaten.
Uitvoeren 
– Het behandelen van klachten van Nederlandse bedrijven in het buitenland, 
onder andere over oneerlijke concurrentie. 
– Het uitvoeren van controle op de export van strategische goederen, zoals 
in de EU en internationale kaders overeengekomen. 
– Nationale implementatie en uitvoering van internationale sancties, waar 
die export gerelateerde maatregelen betreffen.
– Het aansturen en vormgeven van de inzet van de Rijksdienst voor 
Ondernemend Nederland (RVO) op het gebied van handelsbevordering en 
private sector ontwikkeling en het strategisch aansturen van de 
Nederlandse ontwikkelingsbank FMO.
Tweede Kamer, vergaderjaar 2022–2023, 36 360 XVII, nr. 1 40
