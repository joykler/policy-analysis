C. Beleidsconclusies
• Ten behoeve van de financiële stabiliteit is in juni 2022 een Raadsakkoord 
voor de herziening van de richtlijn Solvency II bereikt. Dit Raadsakkoord 
bevat, conform de Nederlandse inzet, een gebalanceerde uitkomst 
waarbij er geen sprake is van structurele verzwaring of verlichting van 
kapitaalseisen voor Nederlandse verzekeraars.
• In 2022 zijn enkele nieuwe voorstellen ter uitwerking van het kapitaal­
marktunie actieplan gepubliceerd. Daarnaast zijn onderhandelingen 
over eerder gepubliceerde voorstellen geweest. Bij enkele dossiers is 
een Raadsakkoord bereikt. Publicatie van het voorstel voor de Retail 
Investment Strategy is door de Europese Commissie uitgesteld naar 
het eerste kwartaal van 2023.
• Wijzer in geldzaken heeft in 2022 werkgevers gestimuleerd om 
werknemers een helpende hand bij geldzorgen aan te bieden. Want ook 
mensen met een betaalde baan hebben moeite om de eindjes aan elkaar 
te knopen, doordat energie en boodschappen duurder worden.
• Op het gebied van hypotheken zijn in 2022 voor 2023 de nieuwe 
leennormen vastgesteld die regels voorschrijven voor het verantwoord 
verlenen van hypothecair krediet om zo overkreditering tegen te gaan. 
Door de oplopende inflatie zijn de kosten van levensonderhoud fors 
gestegen, maar door het koopkrachtpakket van het kabinet valt de 
impact op de maximale leenruimte relatief mee.
43
• In de voortgangsrapportage is gerapporteerd over de voortgang op 
de afspraak in het klimaatcommitment van de financiële sector. De 
afspraak was om uiterlijk vanaf boekjaar 2020 te rapporteren over het 
CO2-gehalte van hun activa. Een van de uitkomsten hiervan was dat 47 
van de 52 ondertekenaars (90%) rapporteerden over het CO2-gehalte van 
hun activa, ten opzichte van 78% het jaar ervoor.
• De Financial Action Task Force (FATF) heeft in 2022 een evaluatierapport 
gepubliceerd over het Nederlandse beleid tegen witwassen, terrorisme­
financiering en financiering van de verspreiding van massavernieti­
gingswapens. Nederland heeft volgens de FATF de afgelopen jaren grote 
vooruitgang geboekt in zijn aanpak van witwassen en financiering van 
terrorisme. De financiële taskforce betitelt de Nederlandse aanpak van 
witwassen als een robuust systeem en beschouwt de binnenlandse 
samenwerking en coördinatie op zowel beleids- als operationeel niveau 
als kernkwaliteiten.
Kengetallen financiële stabiliteit
Financiële stabiliteit staat centraal in het beleid van de minister van 
Financiën ten aanzien van de financiële sector. Een belangrijk onderdeel 
hierbij zijn de buffers die banken hebben zodat zij weerbaarder zijn. In het 
prudentieel raamwerk voor banken gelden zowel ongewogen als gewogen 
kapitaaleisen. Twee belangrijke indicatoren zijn de zogenaamde leverage 
ratio en de Common Equity Tier 1 (CET1)-ratio. De afgelopen jaren hebben 
banken beide typen buffers verder opgebouwd, maar uit de cijfers van de 
European Banking Authority (EBA) blijkt dat Nederlandse banken zowel hun 
leverage ratio als CET1-ratio hebben afgebouwd in 2022. Dit is mogelijk 
een gevolg van de toegenomen economische onzekerheid en een daarmee 
samenhangende verslechtering van de kredietkwaliteit. De gemiddelde 
leverage ratio blijft echter ruim boven de wettelijke vereisten van 3,5% voor 
43
 Kamerbrief voortgang Klimaatcommitment Financiële Sector 2022 | Kamerstuk | Rijksoverheid.nl
Tweede Kamer, vergaderjaar 2022–2023, 36 360 IX, nr. 1
