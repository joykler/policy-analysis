knelpunten beschreven en de oplossingsrichtingen daarvoor. De 
oplossingen zijn divers, van het aanpassen van de wet tot aan oplossingen 
in de praktijk. Bij het aanbieden van het rapport aan de Tweede Kamer 
(Kamerstuk 36200-XIV, nr. 116) is toegezegd dat met de conclusies en aanbe­
velingen aan de slag wordt gegaan. Dit gebeurt in samenspraak met de 
betrokken diensten.
Evaluatie van de uitbraak van Sars-Cov-2 in de nertsenhouderij
Vanwege SARS-CoV-2 (COVID-19) is het sinds 8 januari 2021 verboden om 
in Nederland nertsen te houden. Het onderzoek betreft een evaluatie van 
de genomen maatregelen tijdens COVID-19 en geeft advies over eventuele 
verbeterpunten rondom de inzet van de crisisstructuur zoönose. Daarbij is 
gekeken hoe is samengewerkt tussen de beide ministeries (LNV en VWS) 
en hoe de zoönosestructuur heeft gefunctioneerd. Deze evaluatie is 
uitgevoerd door het COT Instituut voor Veiligheids- en crisismanagement. 
Het COT constateert dat de lessen uit de Q-koorts-crisis daadwerkelijk een 
plek hebben gekregen binnen de zoönosestructuur en dat de structuur voor 
het grootste gedeelte gevolgd is in de praktijk. De zoönosestructuur bood 
voordelen ten aanzien van het bij elkaar brengen van humane én veterinaire 
deskundigheid. Daarnaast was er een efficiënte samenwerking met korte 
lijnen. De rol van de verschillende teams en overlegvormen was helder en 
de structuur maakte het mogelijk om samen te anticiperen en na te denken 
over beheersmaatregelen. De zoönosestructuur heeft gewerkt en de samen­
werking tussen de beide departementen en andere betrokken partijen is 
goed verlopen. Uiteraard zijn er punten voor verbetering. De aanbevelingen 
uit het evaluatierapport worden ter harte genomen. Het COT ziet het delen 
van (privacygevoelige) onderzoeksgegevens als een knelpunt. Ook werden 
aanbevelingen gedaan over het beter nadenken over de impact van 
scenario’s, het aandacht hebben voor de nafase van de crisis en het updaten 
van het beleidshandboek crisisbesluitvorming en crisiscommunicatie 
zoönose. Deze aanbevelingen worden door de ministeries opgepakt en 
uitgewerkt.
Tweede Kamer, vergaderjaar 2022–2023, 36 360 XIV, nr. 1
