De behoeftes van Oekraïne lopen via het International Donor Coordination 
Centre (IDCC). Zo wordt voorkomen dat via oneigenlijke wegen behoeftes 
rechtstreeks bij Defensie worden aangeboden. IDCC coördineert de totale 
behoeftes van Oekraïne en zet deze uit bij de lidstaten die tegemoet kunnen 
komen aan deze behoefte. Wanneer de behoefte in Nederland is 
aangekomen wordt intern nogmaals gecontroleerd of de gevraagde 
behoefte kan worden gehonoreerd en wordt er onder meer voor gezorgd 
dat export control en fiscale regelgeving wordt nagelopen conform 
vigerende processen van Defensie. Binnen de CDS Taskforce Oekraïne 
wordt in een database bijgehouden hoe de logistieke voortgang is van de 
schenking waarna de declaratielijst voor de claim bij het Ministerie van 
Financiën wordt opgesteld. Financiën krijgt naast de claim ook inzicht in 
de database van CDS Taskforce Oekraïne zodat zij kunnen monitoren wat er 
is geleverd en welke kosten hieraan zijn verbonden.
4. Misbruik en oneigenlijk gebruik
De AR constateerde in het verantwoordingsonderzoek 2021 dat niet alle 
belangrijke beheersmaatregelen waren ingeregeld. Ook gaf zij de 
aanbeveling om het review-, sanctie- en controlebeleid te actualiseren. Deze 
bevinding is ter harte genomen en in 2023 zal het inmiddels geactualiseerde 
review-, sanctie- en controlebeleid aan de regeling defensiesubsidies 
worden toegevoegd en geïmplementeerd. Ondanks de geformuleerde 
tekortkomingen wordt het risico op misbruik en oneigenlijk gebruik door 
Defensie ingeschat op laag. Daarnaast heeft Defensie zich aangesloten bij 
de centrale interdepartementale verwijsindex om misbruik en oneigenlijk 
gebruik van subsidies tegen te gaan. Door middel van deze interdeparte­
mentale verwijsindex wordt informatie over misbruik en oneigenlijk gebruik 
sinds 2020 tussen departementen uitgewisseld. Dit gebeurt op aanvraag en 
met inachtneming van relevante privacywetgeving.
5. Overige aspecten van de bedrijfsvoering
Ernstige onvolkomenheid vastgoedmanagement
Bij het verantwoordingsonderzoek 2021 van de AR is vastgoed voor de 
tweede keer op rij beoordeeld als een ernstige onvolkomenheid. In haar 
rapport beveelt de AR de Minister van Defensie nadrukkelijk aan om 
voortgang te blijven boeken in het oplossen van de structurele tekortko­
mingen in het vastgoedbeheer. Vooral door te werken aan integraal inzicht 
in de staat van het onderhoud van het defensievastgoed en aan het 
realiseren van een balans tussen de vastgoedportefeuille en de beschikbare 
middelen, via een financieel gedekt plan dat aansluit op de visie op de 
toekomst van de krijgsmacht. In 2022 zijn op alle aanbevelingen stappen 
gezet.
Inzicht in de staat van het vastgoed
Het OnderhoudsManagement Systeem (OMS), dat het Rijksvastgoedbedrijf 
(RVB) rijksbreed implementeert, is een belangrijk systeem om toekomstbe­
stendig invulling te kunnen geven aan de informatiebehoefte van Defensie 
en andere overheidsorganisaties. Eind 2021 heeft het RVB de opdracht 
gegund. De implementatie van het OMS gebeurt Rijksbreed onder leiding 
van het RVB. De verwachting is dat de implementatie niet eerder dan 
1 januari 2025 gereed zal zijn. Om de periode tot volledige ingebruikname 
van het OMS te overbruggen, maakt Defensie gebruik van interim-
oplossingen.
Tweede Kamer, vergaderjaar 2022–2023, 36 360 X, nr. 1 78
