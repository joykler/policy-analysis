De Wet straffen en beschermen trad in werking en is grotendeels geïmple­
menteerd. Hiermee bieden we slachtoffers genoegdoening en werken 
organisaties samen aan het verminderen van recidive. De invoering van 
het laatste onderdeel van deze wet, namelijk het informeren en raadplegen 
van slachtoffers bij re-integratieverlof, is vertraagd. We besloten de imple­
mentatie van de overdracht van de huidige verantwoordelijkheid van het 
OM aan het CJIB voor het informeren van slachtoffers in de tenuitvoerleg­
gingsfase te koppelen aan de implementatie van de laatste tranche van de 
Wet.
Voor veilige terugkeer van gedetineerden werkten we aan knelpunten in re-
integratie. Om hun samenwerking in de PI’s te intensiveren kregen reclas­
sering en DJI in 2022 tezamen € 4,5 mln. Om de samenwerking verder te 
verbeteren is de inzet van de reclassering in de PI’s geëvalueerd. Medio 2023 
wordt de evaluatie opgeleverd.
Naar aanleiding van een onderzoek van de Inspectie Justitie en Veiligheid 
naar de terroristenafdelingen onderzoekt DJI of en hoe re-integratie verder 
te verbeteren is, bijvoorbeeld door meer opleiding en arbeid op de terro­
ristenafdeling. Ook verkent DJI of het mogelijk is om gedetineerden ten 
behoeve van de re-integratie op een terroristenafdeling, waar veilig eerder 
te laten doorstromen naar een ander regime, door een verruiming van het 
3
daarvoor geldende strafrestant.
DJI kent drie Afdelingen Intensief Toezicht (AIT). Dit is een nieuw concept. 
Voor inzicht in de werking en effecten hiervan is in 2022 een evaluatie 
gestart. Vooruitlopende op de wijzigingen van de Penitentiaire beginse­
lenwet hebben we in 2022 de lagere regelgeving gewijzigd om voortgezet 
crimineel handelen tijdens detentie beter tegen te (kunnen) gaan.
PwC concludeerde in 2022 dat de taken en middelen van DJI niet met elkaar 
in evenwicht waren. Het tekort van 400 miljoen is voor het grootste deel 
opgelost door een extra investering van € 210 mln. structureel alsmede door 
vier maatregelen met een opbrengst van € 178 mln. structureel. De Tweede 
Kamer wordt bij Voorjaarsnota 2023 geïnformeerd op welke wijze het 
resterende tekort zal worden opgelost, in relatie tot de meest recente 
ramingen voor de behoefte aan sanctiecapaciteit (PMJ). De veiligheid van 
medewerkers, samenleving en de gedetineerden staat hierbij centraal.
In afwachting van een nieuw systeem voor afgifte van identiteitsbewijzen 
aan gedetineerden (medio 2023), zouden we een tussenoplossing 
verkennen. Maar dat ging niet door. Gemeenten wilden zich liever voorbe­
reiden op de nieuwe werkwijze. Die werkwijze houdt in dat de (burge­
meester van de) gemeente waarin de PI staat, bevoegd wordt om 
identiteitskaarten te verstrekken aan alle gedetineerden in de PI die in die 
gemeente is gevestigd.
1.6 Forensische zorg: professioneel en van hoge kwaliteit
Dit jaar zijn flinke stappen gezet door alle betrokkenen om de forensische 
zorg veiliger en beter te maken. DJI voerde een nieuwe inkoopstrategie in 
met ruimte voor zorgaanbieders om met DJI in gesprek te gaan over de 
inschrijving. DJI verwacht daardoor betere afspraken, contracten met een 
langere looptijd en meer stabiliteit in de sector te kunnen realiseren. Om 
3
 Art. 26a Regeling selectie, plaatsing en overplaatsing van gedetineerden.
Tweede Kamer, vergaderjaar 2022–2023, 36 360 VI, nr. 1 15
