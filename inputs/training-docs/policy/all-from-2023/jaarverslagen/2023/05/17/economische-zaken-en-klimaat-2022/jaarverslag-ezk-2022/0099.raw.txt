en mobiliteit met daaraan gekoppeld een Sociaal Klimaatfonds om sociale 
gevolgen bij armere bevolkingsgroepen op te vangen, het vaststellen van 
de nationale doelen voor het de individuele EU-lidstaten (ESR) en het 
inrichten van een koolstofheffing aan de grens (CBAM).
Urgenda
De uitspraak van de rechter verplicht de Staat om de uitstoot vanaf 2020 met 
minimaal 25% te reduceren ten opzichte van 1990. Gelet op de uitgangs­
punten die de Hoge Raad heeft geformuleerd, is de Staat vanaf 2020 
gehouden tot steeds verdergaande reductie van de uitstoot in Nederland. 
In de jaren na 2020 zal dus (steeds) meer dan 25% emissiereductie gereali­
seerd moeten zijn.
In 2021 was de uitstoot 24,1% lager dan in 1990, een terugval ten opzichte 
van 2020 toen de emissiedaling neerkwam op 25,2%. Het voorlopige cijfer 
over 2022 is nog niet beschikbaar. In de eerste drie kwartalen van 2022 was 
de uitstoot lager dan in 2021, vooral vanwege lager aardgasgebruik, 
waardoor het de verwachting is dat in 2022 wel 25% emissiereductie is 
gerealiseerd.
Vanwege de gascrisis heeft het kabinet de Urgenda-maatregel productie­
beperking bij kolencentrales in 2022 ingetrokken. De inschatting is dat het 
intrekken van de productiebeperking bij kolencentrales leidt tot een extra 
cumulatieve uitstoot in de jaren 2022 ‒ 2024 van ca. 10 Mton. Deze uitstoot 
zal in de periode tot 2030 in enige vorm gecompenseerd worden, net als 
de daarmee samenhangende additionele uitstoot van stikstofoxiden. De in 
2022 hogere gas- en elektriciteitsprijzen leidden tot substantieel minder 
gasverbruik, waarmee al minder CO -uitstoot wordt gerealiseerd. Om bereik 
2
van het Urgenda-doel van ten minste 25% emissiereductie in de komende 
jaren zeker te stellen, en om extra reductie in 2030 te realiseren, heeft het 
kabinet met Prinsjesdag 2022 aangekondigd in te zetten op de uitwerking 
van een pakket maatregelen dat leidt tot een significante en blijvende CO - 
2
en stikstofreductie ter compensatie van intrekking van de kolenmaatregel. 
Over de maatregelen wordt in het voorjaar van 2023 besloten, in 
samenhang met het aanvullende beleidspakket om in 2030 ten minste 55% 
reductie te realiseren (t.o.v. 1990).
Beleidsconclusies Energiebeleid
Prijsplafond
Het kabinet heeft er in 2022 voor gekozen om een prijsplafond voor energie 
in te stellen voor 2023 en over de maanden november en december een 
tegemoetkoming van € 190 als korting op de energierekening uit te keren. 
Het idee was om nu de inflatie ongekend hoog is en steeds meer gezinnen 
en bedrijven in de problemen dreigen te komen door de hoge energie­
prijzen, de hoognodige verlichting voor de energierekening te bieden. Dit is 
gelukt.
Het betreft een tijdelijke maatregel die op 1 januari 2023 is ingegaan en tot 
het einde van 2023 doorloopt. Maar vanaf 1 november 2022 is er al 
verlichting mogelijk met een tussenvariant waarbij een prijsplafond is 
gesimuleerd en termijnbedragen zijn verlaagd. Kleinverbruikers ontvangen 
in deze maanden via de energieleveranciers een tegemoetkoming van € 190 
als korting op de energierekening. Voor deze tegemoetkoming ontvangen 
de energieleveranciers een eenmalige subsidie. Voor de maanden 
november en december is uiteindelijk € 3,1 mld uitgekeerd.
Tweede Kamer, vergaderjaar 2022–2023, 36 360 XIII, nr. 1
