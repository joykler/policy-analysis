Niet-belastingontvangsten
Stand Miljoenennota 2022
Mutaties t/m Voorjaarsnota 2022
Dit betreft een aantal bijstellingen op ontvangstenramingen, waaronder 
een neerwaartse bijstelling van de ontvangstenraming voor bestuursrech­
telijke premie wanbetalers van incidenteel 10 miljoen euro en opwaartse 
bijstellingen van de ontvangstenramingen voor artikel 1 Volksgezondheid 
van structureel 10 miljoen euro en de ontvangstenraming voor de specifieke 
uitkering voor de stimulering van sport (37 miljoen euro in 2022, 23 miljoen 
euro in 2023 en 12 miljoen euro in 2024). Verdere toelichtingen hiervan zijn 
te vinden in de Verticale Toelichting van de Voorjaarsnota.
Mutaties t/m Miljoenennota 2023
Bij Miljoenennota is onder meer een ramingsbijstelling voor de ontvangsten 
wanbetalers verwerkt (-15 miljoen euro in 2022). Verdere toelichtingen 
hiervan zijn te vinden in de Verticale Toelichting van de Miljoenennota.
Mutaties van Miljoenennota t/m Najaarsnota
Bij Najaarsnota is onder meer een hogere terugvordering van de 
overlooppost bij ZonMW verwerkt (23,4 miljoen euro) en waren er terug­
vorderingen op verschillende coronagerelateerde opdrachtenbudgetten 
(273,6 miljoen euro). Verdere toelichtingen hiervan zijn te vinden in de 
Verticale Toelichting van de Najaarsnota.
Corona
De coronagerelateerde ontvangsten vallen hoger uit dan geraamd. Dit komt 
onder andere door de afrekening van aan Mediq betaalde voorschotten in 
het kader van het Landelijk Coördinatie Centrum Hulpmiddelen 
(10,7 miljoen euro) en een afrekening van GGD GHOR (90 miljoen euro) en 
ontvangsten en afrekening van subsidie SNPG (22 miljoen euro). Daarnaast 
is er, door nog niet ontvangen betalingen van het CIBG, een tekort ontstaan 
van ‒ 10,2 miljoen euro. Binnen de corona gerelateerde ontvangsten heeft 
ook een technische correctie plaatsgevonden vanwege de verplaatsing van 
GGD GHOR naar een ander hoofdbudget, waardoor deze ontvangsten 
raming naar beneden moest worden bijgesteld (-45 miljoen euro).
Tabel 2 Coronagerelateerde mutaties: niet-belastingontvangsten
In miljoenen euro (excl. HGIS) 2022
Afrekening GGD GHOR & subsidie SNPG 112,8
Tecnische correctie SON & GGD GHOR ‒ 45,0
Overige mutaties (<25 miljoen euro) 20,2
Totaal 88,0
Desalderingen
Om aan te sluiten bij de ramingen van het Centraal Planbureau worden in 
de VWS-ontwerpbegroting de netto uitgaven aan zorgtoeslag 
weergegeven. Dat wil zeggen de uitgaven aan zorgtoeslag verminderd met 
de terugvorderingen en ontvangsten. Bij Slotwet/Jaarverslag worden de 
uitgaven en de ontvangsten daarentegen afzonderlijk gepresenteerd. 
Hiervoor is een technische bijstelling van 460 miljoen euro ten opzichte van 
de tweede suppletoire wet aan de uitgavenkant en een bijstelling van 
460 miljoen euro aan de ontvangstenkant gedaan.
Tweede Kamer, vergaderjaar 2022–2023, 36 360, nr. 2 103
