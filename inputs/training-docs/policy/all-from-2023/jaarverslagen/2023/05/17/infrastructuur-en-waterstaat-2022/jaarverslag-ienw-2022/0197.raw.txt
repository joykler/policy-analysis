– periodieke risicogesprekken tussen de departementale CISO en de 
CISO’s van de dienstonderdelen.
Natuurlijk is er nog wel werk te doen. Met name de vulling van het overzicht 
kritieke systemen behoeft nog wel verbetering. Zo zijn onderliggende 
documenten (zoals risicoanalyses en beveiligingsonderzoeken) veelal nog 
niet beschikbaar. IenW gaat daar in 2023 aan werken.
1.4.2 Lifecyclemanagement
Het proces rond lifecycle management (LCM) is in 2022 verder dooront­
wikkeld. De werkgroep LCM, waarin alle dienstonderdelen zijn vertegen­
woordigd, is gehangen onder de nieuw ingerichte IV-portfolioboard. De 
board monitort de voortgang, draagt bij aan producten en geleidt waar 
nodig door naar de CIO-raad voor besluitvorming.
Na een eerste LCM-rapportage in 2021 op hooflijnen, is in 2022 gewerkt aan 
een uitgebreider format op basis van de LCM-rapportages van de dienst­
onderdelen; een substantiële verbreding en verdieping. Zo zijn in de 2022-
rapportage alle applicaties meegenomen, in tegenstelling tot alleen kritieke-
applicaties in 2021. Met deze rapportage heeft de departementale CIO een 
verbeterd inzicht en overzicht in het IV-landschap van IenW.
Naast de LCM-rapportage 2022 stelde de CIO-raad in november ook het plan 
van aanpak 2022-2024 vast. Dit plan zet stevig in op de borging en verdere 
professionalisering van het LCM-proces. Ook is er een zelfevaluatie 
uitgevoerd naar de LCM-volwassenheid van IenW, gebaseerd op de kpi’s uit 
het rijksbrede LCM-convenant. De uitkomsten zijn besproken in de CIO-raad 
van december.
Daarmee zijn de verbeterplannen LCM ingebed in de organisatie.
2. Rijksbrede bedrijfsvoeringsonderwerpen
2.1 Grote lopende ICT projecten
IenW vermeldt, conform rijksbrede afspraken, alle projecten en 
programma’s met een meerjarige ICT-component van tenminste € 5 miljoen 
op het Rijks ICT-dashboard. Per 31 december 2022 heeft IenW 31 projecten 
op het Rijks ICT-dashboard vermeld met de status In uitvoering of Nog niet 
gestart. Halverwege het jaar rapporteren de dienstonderdelen over majeure 
wijzigingen en actualiseren, waar nodig, de gegevens op het Rijks ICT-
dashboard. In 2022 heeft de concerndirectie Informatiebeleid bijeen­
komsten georganiseerd over het Rijks ICT-dashboard, is de Handreiking 
Grote ICT-projecten uitgebreid naar aanleiding van het aangepaste 
handboek Portfoliomanagement Rijk en is het proces voor het actualiseren 
verder aangescherpt.
Om de kans van slagen van Grote ICT-projecten te vergroten wordt een CIO-
oordeel gegeven bij de start van een project en op kritische momenten 
gedurende het project. In 2022 zijn er 9 CIO-oordelen gegeven met aanbe­
velingen aan de opdrachtgever.
Door het Adviescollege ICT-toetsing (AcICT) is in 2022 één advies 
opgeleverd voor Tijdelijke Tolheffing (Het realiseren van een tijdelijk 
tolsysteem voor de Blankenburgverbinding en ViA15.). Voor de projecten 
Vrachtwagenheffing (introductie heffing waarmee het vrachtverkeer voor 
gereden kilometers gaat betalen) en Common Highway Agency 
Tweede Kamer, vergaderjaar 2022–2023, 36 360 XII, nr. 1 197
