Tabel 11 Roemernorm (bedragen x € 1.000)
Uitgaven aan formatief personeel 56.191
Uitgaven aan detacheringen 1.305
Uitgaven aan niet-formatief personeel 12.236
Totaal (A) 69.732
Niet-formatief personeel (B) 12.236
Roemernorm (B als % van A) 17,5%
Onderzoeksbudget
Dit betreft de uitgaven van de Kamercommissies. Alle Commissies hebben 
inmiddels een onderzoeksagenda opgesteld. In 2022 is het beschikbare 
bedrag op dit artikel verlaagd met € 0,31 mln. voor de pilot bij de Dienst 
Analyse en Onderzoek. Desondanks zijn de uitgaven van Commissies 
minimaal.
Materiële uitgaven
Drukwerk
Op dit artikel worden de uitgaven voor de publicatie van de handelingen en 
officiële publicaties op www.overheid.nl. geboekt. Als gevolg van andere 
betalingsafspraken met de leverancier, de tarieven van de SDU en het aantal 
geproduceerde pagina’s zijn de uitgaven lager dan begroot.
Fractiekosten
Als gevolg van de uitkomsten van de verkiezingen in 2021 is de begroting 
2022 voor de Regeling financiële ondersteuning fracties Tweede Kamer 
structureel verhoogd (bij de eerste suppletoire begroting). Verder zijn in 
2022 de zetelbedragen geïndexeerd conform de verhoging CAO-Rijk en is 
de loonbijstelling op dit artikel verwerkt. Tot slot heeft één fractie een beroep 
op de trekkingsrechten gedaan.
Uitzending Leden
De uitgaven zijn beperkt als gevolg van de reisbeperkingen (Coronavirus) 
die in het begin 2022 nog van kracht waren. Dit heeft geleid tot een onder­
benutting.
Parlementaire enquêtes
De parlementaire enquête Aardgaswinning Groningen (PEAG) is gedurende 
het jaar verder uitgevoerd. In 2022 is de parlementaire enquête Fraude­
beleid en dienstverlening gestart. Bij de eerste suppletoire begroting is de 
begroting voor deze enquête opgehoogd. Bij de PEAG hebben niet alle 
verwachte uitgaven in 2022 plaatsgevonden. Dit heeft geresulteerd in een 
onderbenutting op dit artikelonderdeel.
Bijdrage aan ProDemos
Dit artikelonderdeel is nagenoeg uitgeput.
Ontvangsten
De hogere ontvangsten zijn onder andere het gevolg van verhoogde 
ontvangsten uit dienstverleningsovereenkomsten met andere Hoge 
Colleges van Staat. Daarnaast heeft een aantal fracties in 2021 het 
maximum in hun egalisatiereserve bereikt en is het overschot terugbetaald 
aan de Tweede Kamer. De omzet van het Restaurantbedrijf is lager 
uitgevallen vanwege meer hybride werken. Dit tezamen heeft geleid tot 
een overschot op de ontvangsten.
Tweede Kamer, vergaderjaar 2022–2023, 36 360 IIA, nr. 1 19
