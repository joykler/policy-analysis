Het aantal kunstwerken is in 2022 met één afgenomen, omdat de classifi-
catie van een kunstwerk is overgegaan van een gemaal naar een waterre­
guleringswerk. De begroting en de realisatie zijn gelijk, omdat in 2021 het 
aantal al met één was toegenomen door de ingebruikname van de nieuwe 
spuisluis bij de Reevesluis.
3.02.03 Vernieuwing
Motivering
Het zodanig in conditie houden van het hoofdwatersysteem dat de primaire 
functie voor zowel waterveiligheid als zoetwatervoorziening vervuld kan 
worden
Producten
De waterveiligheid en beschikbaarheid moet in stand worden gehouden 
tegen de achtergrond van een beperkte technische levensduur van 
kunstwerken. Het einde van de levensduur kan ontstaan door de ouderdom 
van het kunstwerk of door intensiever gebruik dan bij het ontwerp is 
voorzien. Door de intensieve aanleg in de eerste helft en met name ook 
vanaf de jaren zestig van de vorige eeuw valt te verwachten dat deze proble­
matiek geleidelijk zal toenemen.
Vervangingen en renovaties van kunstwerken worden ondergebracht 
binnen het programma Vervanging en Renovatie. De scope van het 
programma omvat alle kunstwerken waar zich binnen de duur van het 
programma een levensduurproblematiek voordoet met mogelijke ernstige 
gevolgen voor de veiligheid en beschikbaarheid. De projecten in het 
programma verlengen de levensduur van de kunstwerken zodat de 
veiligheid en de beschikbaarheid van de bestaande infrastructuur in stand 
wordt gehouden.
Meetbare gegevens
Het budget dat op dit artikelonderdeel in de huidige verantwoordingspe­
riode is opgenomen, is bestemd voor de werkzaamheden ten behoeve van 
de Stuwen Maas, Landelijk Meetnet Water, Sluiscomplex IJmuiden, oa 
nieuwe pomp, Bediening en Besturing Maasobjecten, Onderzoekspro­
gramma, Kennisprogramma Natte Kunstweken en Sluisjes ARK.
Tweede Kamer, vergaderjaar 2022–2023, 36 360 J, nr. 1
