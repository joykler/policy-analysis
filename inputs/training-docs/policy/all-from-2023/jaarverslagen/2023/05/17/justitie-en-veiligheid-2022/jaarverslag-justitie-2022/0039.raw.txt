A. Algemene doelstelling
Een veilige samenleving met behulp van een goed functionerende politie­
organisatie.
B. Rol en verantwoordelijkheid
De Minister heeft een financierende en regisserende rol ten aanzien van 
de politie en de politieacademie. Hierbij zijn drie verantwoordelijkheden te 
onderscheiden:
• De eerste verantwoordelijkheid betreft de inrichting, werking en ontwik­
keling van het politiebestel en van het opleidingsstelsel voor de politie;
• De tweede verantwoordelijkheid betreft de bevoegdheden en het beheer 
ten aanzien van de politie. Onder deze beheersverantwoordelijkheid van 
13
de Minister valt het vaststellen van de begroting, de meerjarenraming, 
de jaarrekening, het beheersplan, het jaarverslag en de operationele 
sterkte. De korpschef is belast met de leiding en het beheer van de politie. 
De korpschef opereert binnen de kaders die de Minister stelt en legt 
verantwoording af aan de Minister. Die verantwoording betreft tevens 
de mensen en middelen die de korpschef om niet ter beschikking stelt 
aan de Politieacademie. De Minister kan de korpschef te allen tijde over 
alle beheeraangelegenheden algemene en bijzondere aanwijzingen 
geven;
• Tot slot stelt de Minister vanuit haar beleidsverantwoordelijkheid, 
gehoord het College van procureurs-generaal en de regioburge­
meesters, ten minste eens in de vier jaar de landelijke beleidsdoelstel­
lingen van de politie vast.
De Minister heeft ten aanzien van het politie- en brandweerkorps Bonaire, 
Sint Eustatius en Saba (Caribisch Nederland) een financierende en regisse­
rende rol. De beheersverantwoordelijkheid voor het politie- en brandweer­
14
korps Bonaire, Sint Eustatius en Saba, berust bij haar.
C. Beleidsconclusies
CAO
De afspraken uit het Arbeidsvoorwaardenakkoord sector Politie 2021 zijn 
15
gepubliceerd in wet- en regelgeving . Ook is in mei 2022 een akkoord 
bereikt over de nieuwe CAO 2022-2024.
Na intensief overleg hebben de werkgever en de vakorganisaties in 
september 2022 formele besluitvorming bereikt over de uitwerking van 
het nieuwe Stelsel Beroepsgerelateerde gezondheidsklachten (voorheen 
stelsel beroepsziekten en dienstongevallen). Gezien dit regelgevingstraject 
16
is de verwachting dat het nieuwe stelsel in 2023 in werking zal treden .
Politieonderwijs
Vanwege de uitbreiding van de operationele formatie en het feit dat er 
tegelijk veel politiemedewerkers met (vroeg)pensioen gaan, is met ingang 
van 2021 de basispolitieopleiding niveau 4 gemoderniseerd en verkort. Deze 
maatregel moet ervoor gaan zorgen dat er versneld nieuwe aspiranten in 
de gebiedsgebonden politiezorg gaan instromen als startbekwaam 
13
 Vastgelegd in de Politiewet 2012
14
 Veiligheidswet BES (Stb. 2010, 362)
15
 AMvB (Stb. 2022, 357) en ministeriele regeling (Stcrt 2021 47956).
16
 Kamerstukken II 2021–2022, 29 628, nr. 1098 en Kamerstukken II 2022–2023, 29 628, nr. 1139)
Tweede Kamer, vergaderjaar 2022–2023, 36 360 VI, nr. 1 39
