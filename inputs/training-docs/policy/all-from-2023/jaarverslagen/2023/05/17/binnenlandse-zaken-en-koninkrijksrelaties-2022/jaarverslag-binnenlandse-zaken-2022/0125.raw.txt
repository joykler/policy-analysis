Genoemd bedrag voor de paleizen bestaat uit een aantal componenten. In 
2022 heeft het RVB circa € 6,7 mln. in rekening gebracht voor rente en 
afschrijvingen en huur. De rente en afschrijvingen zijn voor investeringen 
die vanaf 2010 via de leenfaciliteit zijn gefinancierd en zijn geactiveerd op 
de balans van het RVB. Voor de vergoeding voor regulier dagelijks en 
planmatig onderhoud is circa € 4,3 mln. afgerekend en voor vergoeding 
voor kleinere investeringen, functionele verbeteringen en projecten op 
basis van wet- en regelgeving circa € 3,7 mln.
Huis ten Bosch
In 2022 zijn er geen renovaties of verbouwingen uitgevoerd.
Paleis Noordeinde
In 2022 zijn er geen renovaties of verbouwingen uitgevoerd.
Koninklijk Paleis Amsterdam
In 2022 zijn er geen renovaties of verbouwingen uitgevoerd. Wel zijn de 
voorbereidingen voor het groot onderhoud aan het dak, het timpaan en 
de toren opgestart.
RVB (Bijdrage voor huisvesting Hoge Colleges van Staat)
Het betreft hier de kosten voor huisvesting van de Hoge Colleges van Staat, 
waaronder de renovatie van het Binnenhof.
Op verzoek van de opdrachtgever is in 2022 capaciteit door het RVB ingezet 
voor activiteiten die gegeven hun aard bij het RVB apart worden gefinan-
cierd, aangezien zij geen onderdeel vormen van het reguliere investerings­
budget bij huisvestingsprojecten.
Verder zijn in 2022 beveiligings- en leegstandskosten gemaakt door de 
onverwachte tussenliggende periode waarin de gebruikers niet aanwezig 
zijn op het Binnenhofcomplex en de aannemers het complex nog niet in 
beheer konden nemen. Deze kosten zijn gegeven hun aard niet activeerbaar 
bij het RVB en vormen geen onderdeel van het reguliere investeringsbudget 
bij huisvestingsprojecten. De kosten worden conform de reguliere 
systematiek direct afgerekend met de opdrachtgever. Daarnaast heeft 
Nieuwspoort in 2022 zijn intrek genomen in Bezuidenhoutseweg 67. De 
gebruiksvergoeding en gerelateerde kosten zijn afgerekend. Tot slot zijn er 
ook kosten gemaakt voor aanpassingen in Bezuidenhoutseweg 67 na de 
oplevering van het pand.
RVB (Bijdrage voor huisvesting Ministerie van Algemene Zaken)
Het betreft hier een bijdrage voor de huisvesting van het Ministerie van 
Algemene Zaken. In 2022 zijn er kosten gemaakt om een langer verblijf in 
de gebouwdelen op het Binnenhof mogelijk te maken. Verder zijn ook de 
reeds gemaakte kosten van de tijdelijke huisvesting op het Catshuisterrein 
afgerekend.
RVB (Bijdrage monumenten)
De bijdrage is voor de kosten die het RVB maakt voor het onderhoud 
monumenten met een erfgoedfunctie, maar zonder huisvestingsfunctie. In 
2022 is onder andere de buitenschil van het Dienstengebouw bij Huis Doorn 
gerenoveerd, zijn er onderhoudswerkzaamheden uitgevoerd bij St. 
Hubertus en zijn er voorbereidingen getroffen voor onderhoud bij 
Jachtslot ’t Oude Loo. De bijdrage wordt als voorschot verstrekt en wordt 
in het jaar t+1 afgerekend.
Tweede Kamer, vergaderjaar 2022–2023, 36 360 VII, nr. 1
