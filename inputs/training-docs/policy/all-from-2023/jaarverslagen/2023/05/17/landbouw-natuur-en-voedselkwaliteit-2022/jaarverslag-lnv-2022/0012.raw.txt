3. Beleidsprioriteiten
Inleiding
Het werkveld van het ministerie van Landbouw, Natuur en Voedselkwaliteit 
(LNV) bevat complexe en uitdagende opgaven. Nationaal en internationaal 
heeft Nederland zich gecommitteerd aan fundamentele doelen op het 
gebied van natuur en biodiversiteit (Vogel- en Habitatrichtlijn), klimaat 
(Klimaatakkoord) en waterkwaliteit (Kaderrichtlijn Water). Het kabinet heeft 
nieuwe stappen gezet in de opgave om stikstof- en broeikasgasuitstoot te 
verminderen, onder meer om de kwetsbare natuur in Nederland te 
herstellen. Het ministerie van LNV zet in op een duurzame productie binnen 
de grenzen van de milieugebruiksruimte en in evenwicht met de natuur met 
een goed verdienvermogen voor ondernemers. In de komende jaren zijn 
hiervoor verdere stappen nodig die gepaard zullen gaan met soms moeilijke 
keuzes. Van álle betrokken partijen zullen ingrijpende veranderingen 
worden gevraagd. In dit proces neemt LNV de regie. Door duidelijk te zijn 
over de doelen en door samenspel te organiseren met betrokken partijen 
om deze doelen te kunnen realiseren.
De stappen die in 2022 zijn genomen hebben veel losgemaakt in de 
samenleving. Daarom heeft het kabinet in 2022 Johan Remkes verzocht om 
de gesprekken te leiden tussen het kabinet, medeoverheden, de agrarische 
sector en andere belanghebbende organisaties om weer te komen tot een 
verstandhouding waarbij de inhoud en het gesprek over een duurzame 
toekomst voor agrarische ondernemers en het landelijk gebied centraal 
staan. Dit heeft geleid tot het rapport ‘Wat wel kan, uit de impasse en een 
aanzet voor perspectief’. In de daaropvolgende Kamerbrief schrijft het 
kabinet in haar appreciatie dat de denklijnen en aanbevelingen uit zijn 
rapport worden omarmd. De heer Remkes heeft 25 aanbevelingen gegeven 
en heeft een aanpak geschetst langs drie lijnen: (1) Nederland van het slot 
af en ruimte maken, (2) een langjarig perspectief voor de agrarische sector 
en het landelijk gebied en (3) de gebiedsgerichte transitie realiseren. Het 
landbouwakkoord vormt een belangrijk middel om hier gezamenlijk aan bij 
te dragen. In al deze lijnen heeft LNV in 2022 belangrijke stappen voorwaarts 
gezet die te lezen zijn in dit beleidsverslag.
Op 25 november 2022 is de Kamer geïnformeerd over de toekomst van de 
landbouw met de uitwerking van het coalitieakkoord en het rapport van 
de heer Remkes. Daarnaast is een hoofdlijnenbrief over het NPLG verstuurd 
waarin we de belangen van de boeren, natuur, water en klimaat samen­
brengen met het oog op een vitaal platteland. In deze hoofdlijnenbrief staan 
ook de landelijke doelstellingen op het gebied van water klimaat en natuur. 
In dit brievenpakket zat voorts ook een brief over de uitspraak van de 
Afdeling bestuursrechtspraak van de Raad van State op 2 november 2022 
met betrekking tot het gebruik van de bouwvrijstelling.
Overkoepelende thema’s
Toekomst landbouw en landbouwakkoord
In 2022 is er, onder meer naar aanleiding van het rapport van de heer 
Remkes, gestart met de onderhandelingen om tot een landbouwakkoord te 
komen.
In het Landbouwakkoord worden afspraken vastgelegd over het toekomst­
perspectief van de agrarische sector en keuzes en ondersteuning die nodig 
zijn om te komen tot een toekomstbestendige Nederlandse landbouw in 
Tweede Kamer, vergaderjaar 2022–2023, 36 360 XIV, nr. 1 12
