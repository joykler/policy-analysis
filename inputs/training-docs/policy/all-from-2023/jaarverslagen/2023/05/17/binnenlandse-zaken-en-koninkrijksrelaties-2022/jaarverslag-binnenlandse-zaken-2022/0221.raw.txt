2020 2021 2022
Saldo per 31 december 88.874 73.616 65.170
Het eigen vermogen van een baten-lastenagentschap is gebonden aan 
een maximumomvang van 5% van de gemiddelde jaaromzet, berekend 
over de laatste drie jaar. Voor het Rijksvastgoedbedrijf mag conform de 5%-
regel € 62,7 mln. worden aangehouden. Het restant van € 2,4 mln. wordt 
aan het moederdepartement afgedragen.
Voorzieningen
Tabel 81 Voorzieningen over 2022 (bedragen x € 1.000)
Omschrijving 1-1-2022 Onttrekking Dotatie Vrijval 31-12-2022
Asbestverontreiniging 26.537 ‒ 8.461 700 0 18.776
Geschillen en rechtsgedingen 8.962 ‒ 3.546 0 0 5.416
Totaal 35.499 ‒ 12.007 700 0 24.192
Asbestverontreiniging 
De ‘voorziening asbestverontreiniging’ is opgenomen voor verwijdering 
van asbest (saneren van aangebrachte asbestelementen) in de gebouwen­
voorraad, voor zover bekend bij het Rijksvastgoedbedrijf. De komende jaren 
wordt asbest verwijderd in te renoveren en af te stoten eigendomsobjecten. 
Het grootste deel van de voorziening zal naar verwachting binnen één tot 
vijf jaar worden afgewikkeld.
Geschillen en rechtsgedingen 
De voorziening voor geschillen en rechtsgedingen is opgenomen voor alle 
lopende geschillen en rechtsgedingen, waarvoor met een redelijke mate van 
zekerheid de uitkomst van deze zaken en de hieraan gerelateerde juridische 
kosten zijn in te schatten. De omvang van de voorziening is bepaald op basis 
van een kostenraming die continu wordt bewaakt. De huidige voorziening 
zal naar verwachting binnen vijf jaar worden afgewikkeld.
Langlopende schulden
Leningen bij het Ministerie van Financiën
Dit betreffen leningen die bij het ministerie van Financiën ter financiering 
van grond en gebouwen zijn afgesloten. Het Rijksvastgoedbedrijf heeft de 
beschikking over een bouwrekening bij het ministerie van Financiën, 
waarmee projecten in aanbouw, tot het moment van oplevering, worden 
gefinancierd. Na afronding van een bouwproject wordt een definitieve 
lening afgesloten.
Het ministerie van Financiën staat het Rijksvastgoedbedrijf een aantal 
uitzonderingen toe op de Regeling agentschappen voor het gebruik en de 
procedure leenfaciliteit. Zo is onder andere toegestaan:
– te lenen voor investeringen in grondposities en buiten gebruik gestelde 
activa.
– te lenen voor de financiering van bijkomende kosten.
– de rente op de leningen voor herontwikkelingsprojecten toe te voegen 
aan de hoofdsom.
De rentevoet van de leningen ligt tussen de 0,00% en 1,25%. Van de leningen 
heeft € 6.320,2 mln. een looptijd langer dan 5 jaar. 
Tweede Kamer, vergaderjaar 2022–2023, 36 360 VII, nr. 1
