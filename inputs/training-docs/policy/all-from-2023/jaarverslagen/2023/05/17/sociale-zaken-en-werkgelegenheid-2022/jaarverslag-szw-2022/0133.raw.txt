Tabel 85 Premiegefinancierde budgettaire gevolgen van beleidsartikel 11 (bedragen x € 1.000)
Vastgestelde 
Realisatie begroting Verschil
2018 2019 2020 2021 2022 2022 2022
Uitgaven 1.465.842 1.506.518 1.782.864 1.845.340 1.972.833 2.069.926 ‒ 97.093
1
Bijdragen aan ZBO's/RWT's
Uitvoeringskosten UWV 1.326.271 1.359.118 1.629.664 1.670.751 1.818.002 1.858.966 ‒ 40.964
Uitvoeringskosten SVB 139.571 147.400 153.200 174.589 154.831 158.833 ‒ 4.002
Nominaal 0 0 0 0 0 52.127 ‒ 52.127
Ontvangsten 0 0 0 0 0 0 0
1 Deze bedragen hebben alleen betrekking op de uitvoering van het SZW-beleid door de zbo's.
E. Toelichting op de instrumenten
Subsidies
Deze post op de begroting betreft een reservering voor de eindafrekening 
van een subsidie aan de VNG voor de bijdrage aan de infrastructuur 
Landelijke Interventieteams in de periode 2019–2021. De middelen zijn 
overgeheveld naar artikel 2.
Opdrachten
Betreft het beleidsondersteunende opdrachtenbudget voor handhaving en 
gegevensuitwisseling, waarmee beleidsontwikkeling omtrent handhaving 
en preventie wordt vormgegeven. In 2022 is € 1,7 miljoen uitgegeven aan 
het project Innovatie Gegevensuitwisseling SUWI. Daarvan is het 
merendeel naar het IB gegaan, die onder meer de brokersrol vervult. 
Daarnaast is er € 0,12 miljoen subsidie aan de VNG verstrekt. Er is voor circa 
€ 0,25 miljoen aan onderzoek uitgegeven, zoals het onderzoek kennis der 
verplichtingen en een internationale vergelijking van handhavingsbeleid 
(rapport in 2023). Ten slotte is er zo’n € 0,3 miljoen aan beleid ten aanzien 
van (de bestrijding van) ondermijning uitgegeven.
Bekostiging
De RCN-unit SZW is een bij de Rijksdienst Caribisch Nederland gepositio­
neerd onderdeel van het departement dat namens de minister is belast met 
uitkeringsverstrekking, vergunningverlening en arbeidsinspectie in 
Caribisch Nederland.
De gerealiseerde uitgaven voor 2022 vallen € 0,4 miljoen hoger uit dan 
begroot. Dit wordt voornamelijk verklaard door de reguliere loon- en prijs­
bijstelling (€ 0,3 miljoen).
Bijdrage aan ZBO's/RWT's
De Minister van SZW stelt de financiële kaders vast voor het uitvoerings­
budget van UWV (inclusief BKWI), de SVB en het IB, waarbinnen deze 
organisaties hun jaarplannen dienen op te stellen. Deze financiële kaders 
hebben alleen betrekking op de uitvoering van SZW-taken door genoemde 
ZBO’s. In de jaarplannen nemen UWV en de SVB een verdeling van de 
uitvoeringskosten naar wet en/of fonds op. De Minister stuurt in eerste 
aanleg op het totaalbudget per organisatie. Uitgangspunt daarbij is dat de 
organisaties zelfstandig de uitvoering organiseren en over de realisatie via 
het jaarverslag verantwoording afleggen aan de Minister van SZW.
Tweede Kamer, vergaderjaar 2022–2023, 36 360 XV, nr. 1 133
