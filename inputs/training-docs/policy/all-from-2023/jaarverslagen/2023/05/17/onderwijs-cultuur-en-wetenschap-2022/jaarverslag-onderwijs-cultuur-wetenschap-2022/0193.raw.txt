Thema Subthema Type Afronding Status Conclusies/aanbevelingen Art.
onderzoek
Uit de literatuur komt een aantal risicofactoren naar 
voren voor bi+, trans en intersekse personen. Deze 
risicofactoren vergroten voor de hele bevolking de kans 
om te maken te krijgen met huiselijk of seksueel geweld, 
maar komen vaker voor bij bi+, trans of intersekse 
personen. Voor alle drie de groepen is een gebrek aan 
netwerk en contact met andere lhbti+ personen een 
factor waardoor mensen meer risico lopen om te maken 
te krijgen met vormen van geweld. Voor bi+ en trans 
personen blijkt dat ook een slechtere 
sociaaleconomische positie, een slechtere mentale 
gezondheid en (emotionele) mishandeling of 
verwaarlozing als kind factoren zijn die meespelen in dit 
verhoogde risico. Meer seksuele partners en een meer 
experimenteel seksleven hangt samen met het hoge 
risico dat bi+ vrouwen ondervinden, net als
een jonge leeftijd.
Het daderprofiel dat het meest terugkomt bij biseksuele 
vrouwen die slachtoffer worden van huiselijk of seksueel 
geweld zijn mannelijke (ex)partners. Verdere 
daderprofielen zijn niet mogelijk om te constateren 
vanwege de lage aantallen biseksuele personen in de 
gebruikte datasets en het feit dat trans en intersekse 
personen hierin niet te identificeren zijn.
2. Effectieve en inclusieve hulpverlening aan bi+, trans 
en intersekse personen die te maken krijgen met 
huiselijk of seksueel geweld;
In de preventie van en hulpverlening bij geweld in de 
huiselijke sfeer is nog weinig aandacht voor de 
specifieke
behoeften van de lhbti+ groep, en voor bi+, trans en 
intersekse mensen in het bijzonder. Met name omdat 
de lhbti+ groep juist een grotere kans heeft om 
slachtoffer te worden van huiselijk en/of seksueel 
geweld, is specifieke aandacht en kennis nodig om 
werkelijk effectief hulpverlening te kunnen bieden of aan 
preventie te kunnen doen. Een deel van de in dit 
onderzoek betrokken organisaties is op dit moment 
begonnen met initiatieven op het thema lhbti+. Buiten 
de Randstad lijkt echter minder aandacht te zijn voor dit 
onderwerp. Veilige opvang voor trans personen bij 
huiselijk geweld kan op dit moment nog niet altijd 
gegarandeerd worden. Het feit dat hulpverlening altijd 
maatwerk is betekent dat hulpverlening aan lhbti+ 
personen uiteraard ook goed kan gaan. Maar 
tegelijkertijd bestaat er handelingsverlegenheid en 
onwetendheid onder hulpverleners, wat voorkomt dat zij 
uitgebreid het gesprek voeren over iemands seksuele 
oriëntatie of genderidentiteit. Inzicht in alle aspecten van 
iemands leven komt de effectiviteit van hulpverlening 
ten goede.
3. Effectieve preventie van huiselijk en seksueel geweld 
tegen bi+, trans en intersekse personen.
Bestaande hulpverlening bij en preventie van huiselijk 
en seksueel geweld kan effectiever gemaakt worden 
door in te zetten op:
a. bewustwording van de hogere kans die de lhbti+ 
groep heeft om te maken te krijgen met huiselijk en 
seksueel
geweld, alsook de bijbehorende context ten aanzien van 
risicofactoren voor geweld en dat deze vaker voorkomen
onder lhbti+ groepen;
b. Het (online) bereiken van de lhbti+ groepen en het 
uitstralen van lhbti+ inclusie in de communicatie, en 
seksuele diversiteit expliciet als uitgangspunt hanteren;
c. correcte/beleefde bejegening en inclusief taalgebruik 
voor de lhbti+ doelgroep door hulpverleners, inclusief 
het beschikbaar stellen van trainingsaanbod of collega’s 
met expertise op dit vlak;
d. goed inzicht op (belangen)organisaties in de regio die 
aanvullende ondersteuning kunnen bieden met 
Tweede Kamer, vergaderjaar 2022–2023, 36 360 VIII, nr. 1
