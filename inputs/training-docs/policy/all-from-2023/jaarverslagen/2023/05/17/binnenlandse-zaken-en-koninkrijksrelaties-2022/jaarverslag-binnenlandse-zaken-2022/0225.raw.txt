Specifiek deel
Rijkshuisvestingvoorraad
De afname van de rijkshuisvestingsvoorraad wordt met name veroorzaakt 
door de overdracht van de panden van de Nationale Politie medio 2022. 
Hiervoor is het eigendom van panden overgezet van het RVB naar de 
Nationale Politie en zijn eveneens de huurcontracten van de gehuurde 
panden omgezet.
Indicator Technische Kwaliteit rijkshuisvesting
De Indicator Technische Kwaliteit (ITK) geeft de score weer van de technische 
kwaliteit van de vastgoedportefeuille op een vastgesteld tijdstip. De score 
loopt van 1 (nieuwbouw) tot 6 (zeer slecht). De ITK is een rekenmethode 
waarbij men de conditie van een select aantal elementen aggregeert naar 
een hoger abstractieniveau. Het RVB heeft in haar beleid vastgelegd dat 
hiervoor alleen elementen worden gebruikt, die een genormeerde 
levensduur van minder dan 40 jaar hebben. Daarnaast wordt gebruik 
gemaakt van inspectiedata, die niet ouder zijn dan maximaal 5 jaar. 
Daarmee is de ITK een gewogen gemiddelde van door inspecties vastge­
stelde technische condities. De ITK-score voor 2022 is uitgekomen op 2,07.
Doelmatigheid verkoop vastgoed
De verkopen van op de balans van het RVB opgenomen vastgoed hebben 
in 2022 tot een negatief resultaat geleid.
Projecten binnen budget gerealiseerd
In 2022 is 84% van de projecten binnen budget afgerond. Dit is in lijn met 
de gestelde norm.
Projecten tijdig gerealiseerd
De gerapporteerde realisatie is met 83% nagenoeg in lijn met de doelstelling 
om 84% van de projecten tijdig op leveren.
Productiviteit
De productiviteit van het gehele RVB, dus inclusief niet-schrijvende 
medewerkers (indirecte medewerkers en medewerkers die direct zijn, maar 
conform de Tijdschrijfregeling 2019 niet meer behoeven te schrijven), ligt 
ultimo 2022 op 1.020 uren. Dit ligt ruim boven de norm van 1.000 uren per 
medewerker per jaar.
Voorraad beheerde Defensieobjecten
Het ministerie van Defensie is zelf verantwoordelijk voor de opbouw en 
afname van haar vastgoedbestand. Het RVB beheert die portefeuille en 
adviseert Defensie daarbij.
De realisatie ligt nagenoeg in lijn met de begroting.
Tweede Kamer, vergaderjaar 2022–2023, 36 360 VII, nr. 1
