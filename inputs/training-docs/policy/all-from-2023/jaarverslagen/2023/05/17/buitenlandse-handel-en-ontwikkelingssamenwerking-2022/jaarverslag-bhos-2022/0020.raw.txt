7
beschikbaar gesteld voor het Supplies Partnership van het UNFPA . Als 
onderdeel van de innovatieportefeuille is tevens het Product Development 
Programme (PDP) onverkort voortgezet. Het Health Insurance Fund (HIF) 
bouwt aan ziektekostenverzekeringen voor lage-inkomensgroepen, opdat 
die in geval van ziekte de zorgkosten kunnen betalen. In 2022 is besloten om 
de samenwerking met het HIF te continueren en een nieuwe fase van 7 jaar 
te financieren.
Het negatieve effect van de COVID-19-pandemie op het terugdringen van 
tienerzwangerschappen, onveilige abortussen, moedersterfte en hiv/aids is 
zorgwerkend. Ook blijft de regressieve druk op SRGR en gendergelijkheid 
internationaal verder toenemen. Het kabinet zette zich daarom onver­
minderd in voor het bevorderen van keuzevrijheid en vergroten van toegang 
tot SRGR wereldwijd. Zo sloot NL zich aan bij het ‘Team Europe Initiative 
(TEI) on Sexual and Reproductive Health and Rights’ om de SRGR-agenda 
in sub-Sahara Afrika te bevorderen. Minister Schreinemacher werd 
‘SheDecides Champion’ en pleitte voor het recht op toegang tot veilige 
abortus.
Gendergelijkheid en empowerment van vrouwen en meisjes
Op 13 mei 2022 is de Kamer (Kamerstuk 34952-162) geïnformeerd dat 
Nederland een feministisch buitenlandbeleid (FBB) gaat voeren. Op 
8
8 november 2022 werd het beleid gepresenteerd . Met het FBB wordt 
gestreefd naar een gelijkwaardige positie van mannen, vrouwen en non-
binaire personen wereldwijd, met aandacht voor de positie van lhbti+ 
personen. Nederland richt zich daarbij op vier ‘R-en’: rechten (het 
beschermen van vrouwenrechten), resources (fondsen moeten ook 
vrouwen ten goede komen), representation (vrouwen moeten actief 
betrokken worden bij beleidsvorming en -uitvoering) en reality check (zijn 
er geen onverhoopte negatieve gevolgen voor vrouwen?).
Binnen onder meer het SDG5-fonds (ruim 500 miljoen USD tussen 
2021-2025) zijn maatschappelijke organisaties die zich inzetten voor 
vrouwenrechten en gendergelijkheid ondersteund. Genderdiplomatie is 
daarnaast ingezet voor de bevordering van vrouwenrechten en genderge­
lijkheid in verdragen, resoluties en afspraken. Zo was Nederland samen met 
Frankrijk aanjager van een resolutie over het tegengaan van geweld tegen 
vrouwen, die in de Derde Commissie van de VN werd aangenomen. Ook 
werd eind 2022 de eerste voortgangsrapportage inzake de implementatie 
van het Nationaal Actieplan 1325-IV aan de Kamer gestuurd.
Daarnaast heeft het programma Affirmative Finance Action for Women in 
Africa (AFAWA) USD 256 miljoen aan garanties verschaft aan 26 financiële 
instituten waarvan USD 76 miljoen is gebruikt om 3.831 vrouwelijk 
ondernemers leningen te verschaffen.
Versterking maatschappelijk middenveld
Het kabinet heeft zich in 2022 ingespannen om de positie van lokale 
maatschappelijke organisaties te verbeteren via 42 partnerschappen, het 
Civic Space Fund en VOICE, onder het beleidskader ‘Versterking Maatschap­
pelijk Middenveld’. Ook heeft Nederland zich bilateraal en in EU-, VN-, en 
OESO/DAC-verband ingespannen voor meer ruimte voor het maatschap­
pelijk middenveld, onder meer door aan te dringen op de implementatie van 
7
 UNFPA Supplies Partnership voorziet o.a. vrouwen van anticonceptiva. 
8
 Kamerbrief over inzet kabinet op feministisch buitenlandbeleid | Kamerstuk | Rijksoverheid.nl
Tweede Kamer, vergaderjaar 2022–2023, 36 360 XVII, nr. 1 20
