1 Primair onderwijs 14.861.625
14 Cultuur 1.505.081
15 Media 1.085.685
16 Onderzoek en wetenschapsbeleid 1.387.810
25 Emancipatie 64.834
95 Apparaat Kerndepartement 3.913
Totaal 43.503.364
Niet uit de saldibalans blijkende bestuurlijke verplichtingen
Primair en Voortgezet onderwijs
Op 22 april 2022 is het onderwijsakkoord «samen voor het beste onderwijs» 
gesloten. Voor de meeste afspraken die voortkomen uit dit onderwijsak­
koord zijn inmiddels cao-afspraken gemaakt en zijn de middelen al beschikt 
en betaald. Op twee afspraken uit het onderwijsakkoord moeten nog cao-
afspraken worden gemaakt. Sociale partners in het voortgezet onderwijs 
maken afspraken over professionele ontwikkeling van schoolleiders, 
waaronder de invoering van professionaliseringsmiddelen voor school­
leiders. Voor 2022 zijn de middelen van € 10 miljoen die jaarlijks beschikbaar 
zijn wel reeds uitgekeerd via de regeling aanvullende bekostiging 
strategisch personeelsbeleid, begeleiding en verzuim vo. Daarnaast geldt 
dat sociale partners in het funderend onderwijs uiterlijk voor de start van 
het schooljaar 2023/2024 cao-afspraken maken over het toekennen van de 
arbeidsmarkttoelage. De Minister en de sociale partners in het funderend 
onderwijs gaan daarnaast met elkaar in gesprek over de criteria voor de 
aanspraak op budget voor de arbeidsmarkttoelage, met inachtneming van 
de uitkomsten van de monitoring en evaluatie. Deze gesprekken lopen op 
dit moment. De middelen voor de arbeidsmarkttoelage vanuit het onder­
wijsakkoord komen beschikbaar vanaf (augustus) 2023 en bedragen 
€ 63 miljoen in 2023 en € 152 miljoen per jaar vanaf 2024.
Vanuit de drie convenanten onderwijshuisvesting Saba, Bonaire en Sint-
Eustatius (Caribisch Nederland) is er in totaal $ 67,7 miljoen (US-dollars) 
beschikbaar. Hiervan is inmiddels $ 27 miljoen (US Dollars) betaald dan wel 
verplicht. Voor het restant, voor de jaren 2023 en verder, geldt dat er 
hiervoor bestuurlijke verplichtingen zijn aangegaan. Het gaat in totaal om 
een bedrag van $ 40,7 miljoen (US Dollars). Dat bedrag is nog niet juridisch 
verplicht en betreft derhalve een niet uit de saldibalans blijkende bestuur­
lijke verplichting.
Middelbaar beroepsonderwijs
Op 14 februari 2023 is de werkagenda mbo «Samen werken aan talent» met 
de sector afgesloten. Onderdeel van de werkagenda is de vierde tranche van 
de regeling kwaliteitsafspraken mbo. Hiermee is een bedrag van in totaal 
€ 2.322,3 miljoen bestuurlijk verplicht over de periode 2024 tot en met 2027. 
Van dit bedrag is ultimo 2023 een bedrag van € 2.322,3 miljoen juridisch 
verplicht. In tegenstelling tot de derde tranche kwaliteitsafspraken wordt 
geen gebruik meer gemaakt van een resultaatafhankelijk budget. Instel­
lingen krijgen de middelen ieder jaar als investeringsbudget uitgekeerd 
wanneer de kwaliteitsagenda wordt goedgekeurd.
Hoger beroepsonderwijs en wetenschappelijk onderwijs
Op 9 april 2018 zijn de sectorakkoorden hoger beroepsonderwijs 2018 en 
wetenschappelijk onderwijs 2018 afgesloten met de Vereniging 
Hogescholen en de Universiteiten van Nederland. Onderdeel van deze 
akkoorden zijn de kwaliteitsafspraken 2019-2024 «Investeren in Onderwijs­
kwaliteit». Hiermee is naar prijspeil 2022 van in totaal € 2.529,7 miljoen 
(€ 1.572,5 miljoen voor het hbo en € 957,2 miljoen voor het wo) bestuurlijk 
Tweede Kamer, vergaderjaar 2022–2023, 36 360 VIII, nr. 1
