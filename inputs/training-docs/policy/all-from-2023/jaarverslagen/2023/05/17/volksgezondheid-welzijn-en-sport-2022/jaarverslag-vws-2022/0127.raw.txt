Doel
Het programma structurele en culturele borging financieel beheer (verder: 
programma) bestaat ruim een jaar in de huidige opzet. Het doel is om de 
organisatie van het financieel beheer van het ministerie van VWS 
structureel te versterken.
Opdracht
Het programma bestaat uit vijf werkgroepen. Per werkgroep is voorafgaand 
aan de start een scope bepaald aan de hand van drie rapporten: audit 
52 53
rapport ADR 2021 , verantwoordingsonderzoek AR 2021 en KPMG 
54
rapport . Door de bepaling van de scope konden de eerste stappen gemaakt 
worden met het ontwerpen van producten om de bevindingen uit deze 
rapporten op te lossen. De scope van de werkgroepen is daarentegen niet 
star. Zo worden uitkomsten uit audit rapporten en verantwoordingsonder­
zoeken waar nodig toegevoegd aan de scope van de werkgroep in taken en 
werkzaamheden. Dit geldt tevens voor uitkomsten die volgen uit interne 
controles. Zo kunnen de werkgroepen oplossingen bedenken voor de meest 
recente audit uitkomsten.
Doorlooptijd
Het programma is ingedeeld in drie fases. De voorbereidende fase liep van 
1 januari 2022 tot 1 juli 2022. Vervolgens is de ontwerpfase ingegaan die liep 
tot het einde van 2022, die beoogt stappen te zetten voor de inrichting van 
een meer robuuste bedrijfsvoering. De implementatiefase wordt vanaf 2023 
ingezet. Na afloop van het programma zullen de benodigde verbeteringen 
in de lijn opgenomen moeten worden. Uiteraard vraagt het financieel 
beheer daarna structurele aandacht om ook dan de kwaliteit te kunnen 
borgen.
Stand van zaken
De ontwerpfase voor financiële hoofdprocessen en interne beheersing is 
voorspoedig verlopen. Zo zijn binnen de financiële hoofdprocessen 
subsidie en inkoop de ketens in beeld gebracht. Hieruit is gebleken waar 
de risico’s in het proces zitten. Van daaruit zijn verbetervoorstellen 
opgesteld om de risico’s te mitigeren.
Zo is de wegwijzer prestatieverklaring opgesteld. Aan de hand van de 
wegwijzer kan vooraf bezien worden wat de procedure is, wie wat moet 
doen en welke regels er gelden. Achteraf bezien kan beter worden 
aangegeven of de beloofde prestatie ook is geleverd. Tevens is een model 
ontwikkeld dat handvatten biedt voor de keuze tussen het instrument inkoop 
en subsidie. Aan de hand hiervan zal er op voorhand al een betere keuze 
kunnen worden gemaakt tussen de twee instrumenten waardoor de kans 
op onrechtmatigheid achteraf afneemt en zal de motivering in het inkoop­
dossier toegevoegd worden waardoor VWS dossiervorming op orde krijgt. 
In 2022 is ook het nieuwe format ‘Afwijkingsprocedure’ geïntroduceerd. 
Door middel van dit format wordt de afwijkingsprocedure duidelijker, zijn 
er meer gronden van afwijking toegevoegd en wordt er gevraagd om 
52
 Auditrapport 2021 Ministerie van Volksgezondheid, Welzijn en Sport (XVI)
53
 Verantwoordingsonderzoek 2021 Ministerie van Volksgezondheid, Welzijn en Sport
54
 Een hernieuwde focus – versterking financieel beheer Ministerie van Volksgezondheid, Welzijn 
en Sport
Tweede Kamer, vergaderjaar 2022–2023, 36 360 XVI, nr. 1
