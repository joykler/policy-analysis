• Ter beschikkingstelling van data, informatie en kennis over het huidige 
klimaat;
• Het leveren van projecties over het toekomstige klimaat (klimaatscena­
rio’s);
• Verrichten van strategisch en toegepast onderzoek op het gebied van 
de meteorologie;
• Internationale vertegenwoordigingen op het gebied van de meteoro­
logie (met name WMO, EUMETSAT en ECMWF);
• Beantwoorden van vragen vanuit de maatschappij over weer en klimaat;
• Continue monitoring van natuurlijke en geïnduceerde seismiciteit in 
Nederland;
• Verrichten van strategisch en toegepast onderzoek en het geven van 
beleidsadviezen op het gebied van de seismologie;
• Beantwoorden van vragen vanuit de maatschappij op het gebied van 
aardbevingen en tsunami’s;
• Verrichten van waarnemingen en onderzoek ten behoeve van het 
Nationaal Data Centre (NDC) voor de CBTBO.
23.01.05 Bijdragen aan internationale organisatie:
Contributie WMO
De beschikbare middelen worden gebruikt om de Nederlandse contributie 
aan de Wereld Meteorologische Organisatie (WMO) te voldoen. Deelname 
aan de activiteiten van de WMO wordt gefinancierd uit HGIS.
De WMO is de overkoepelende gespecialiseerde organisatie van de 
Verenigde Naties op het gebied van weer, klimaat en water. De WMO is van 
groot belang voor internationale samenwerking op meteorologisch gebied, 
de uitwisseling van meteorologische gegevens en producten en het 
bevorderen van wetenschappelijk onderzoek op het gebied van weer en 
klimaat.
Contributie ECMWF
De beschikbare middelen worden gebruikt om de Nederlandse contributie 
aan het Europees Centrum voor Weersverwachtingen op de Middellange 
Termijn (ECMWF) te voldoen. Deelname aan de activiteiten van het ECMWF 
wordt gefinancierd uit HGIS.
Het ECMWF ontwikkelt en onderhoudt numerieke globale weermodellen 
voor middellange en lange termijn weersverwachtingen. De operationele 
numerieke weersverwachtingen van het ECMWF worden 24/7 verspreid aan 
afnemers binnen de lidstaten. Ook stelt het ECMWF computer rekencapa­
citeit beschikbaar aan de lidstaten.
2 Aardobservatie
23.02.03 Bijdrage aan het agentschap KNMI
Aardobservatie
De volgende producten zijn geleverd:
• Het verzorgen van de waarnemingen vanuit polaire en geostationaire 
weersatellieten in Europees verband (EUMETSAT).
Tweede Kamer, vergaderjaar 2022–2023, 36 360 XII, nr. 1
