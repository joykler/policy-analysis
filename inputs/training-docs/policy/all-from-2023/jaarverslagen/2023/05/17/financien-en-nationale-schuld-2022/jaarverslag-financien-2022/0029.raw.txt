De Dienst Toeslagen maakt onderdeel uit van de interdepartementale 
samenwerking, onder leiding van het Ministerie van Financiën, waarbinnen 
voorstellen worden uitgewerkt.
Aanpassing organisatie aan de maatschappelijke opgaven
In 2022 hebben we de interne organisatie en de bedrijfsvoering bij 
Toeslagen versterkt. Eind 2022 was de bezetting met eigen personeel 
minder dan de toegekende formatie. De krapte op de arbeidsmarkt was 
duidelijk voelbaar. De druk op de personele capaciteit die voor alle organi­
saties geldt, wordt bij Toeslagen versterkt door de dynamiek van het 
publieke debat. Het tekort is deels opgevangen door tijdelijke onder­
steuning en detachering vanuit DG Belastingdienst en andere onderdelen 
binnen het ministerie of het Rijk. Ook zijn veel externen ingehuurd. 
Daarnaast hebben we te maken met een hoog ziekteverzuim.
De relatie met de verschillende opdrachtgevers is in 2022 verder geïntensi­
veerd. Tussen de partijen in de driehoek eigenaar-opdrachtgever-opdracht­
nemer is overeenstemming bereikt over de invulling van de rollen en de 
verdeling van verantwoordelijkheden. Dit biedt een goede basis om de 
strategische doelen van Dienst Toeslagen te behalen.
Tweede Kamer, vergaderjaar 2022–2023, 36 360 IX, nr. 1
