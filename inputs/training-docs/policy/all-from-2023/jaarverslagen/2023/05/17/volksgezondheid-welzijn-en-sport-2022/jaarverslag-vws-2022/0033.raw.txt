te bereiden die noodzakelijk zijn voor deze actieve openbaarmaking. Tevens 
wordt ingezet op voorlichting richting VWS-medewerkers hoe zij zo goed 
mogelijk aan dit proces kunnen bijdragen.
Het programma Woo heeft ook invulling gegeven aan de vereiste om een 
zogeheten ‘contactpersoon Woo’ aan te stellen. Bij deze persoon kunnen 
bijvoorbeeld burgers en maatschappelijke organisaties terecht om een 
informatievraag te verduidelijken. Iedere keer staat de vraag centraal ‘of 
het een informatievraag is die direct beantwoord kan worden uit al 
aanwezige openbare informatie óf dat een Woo-verzoek ingediend dient te 
worden om informatie die (nog) niet openbaar is op te vragen’. De contact­
persoon Woo is via een eigen mailadres bereikbaar, heeft een netwerk bij 
de (beleids)directies en juridische afdeling en is daarmee in staat om een 
informatieverzoeker op weg helpen.
Passieve openbaarmaking
Vanuit het programma Implementatie Woo wordt gewerkt aan de 
verbetering van de passieve openbaarmaking. Het doel van deze 
verbetering ligt nadrukkelijk op het inkorten van de huidige afhandelter­
mijnen. Onder de voorganger van de Woo, de Wet Openbaarheid van 
Bestuur (WOB), had een bestuursorgaan vier weken de tijd om aan een 
informatieverzoek te voldoen met eenmalig de mogelijkheid om de termijn 
met vier weken ter verlengen. Onder de Woo is de verlengingstermijn 
ingekort tot twee weken. Met de aanwezige VWS-directies wordt gewerkt 
aan het verbeteren van de werkprocessen om aan de termijnen te voldoen.
Aanwending Woo-budget
Voor de implementatie en uitvoering van de Woo was in 2022 een budget 
van € 1.174.000 beschikbaar. Dit budget is op basis van al in 2019 bepaalde 
criteria toegekend aan een aantal directies en andere concernonderdelen. 
Omdat de wet pas op 1 mei 2022 in werking trad, bleek de verdeling 
onevenwichtig uit te pakken. Vanuit dit gegeven is besloten om een herver­
deling toe te passen waarbij directies en andere concernonderdelen, aan 
de hand van zogeheten in te dienen fiches, hun plannen voor actieve en 
passieve openbaarmaking beter kunnen financieren.
Verbetering van de informatiehuishouding
Om informatie (actief) beschikbaar te kunnen stellen, te kunnen verant­
woorden en de bedrijfsprocessen goed te laten verlopen is het belangrijk 
om overheidsinformatie goed op te slaan. Als we onze informatie op orde 
hebben, kunnen we als ministerie van VWS goed samenwerken, open, 
transparant en betrouwbaar zijn. Dit vindt plaats aan de hand van vier 
rijksbreed vastgestelde actielijnen: Informatieprofessionals, Volume en 
Aard van de informatie, Informatiesystemen en Bestuur en nalevering.
Vanuit de actielijn Informatieprofessionals is enerzijds aandacht voor 
capaciteit en opleiding van de informatieprofessionals en anderzijds richt 
zich het op het informeren van de medewerkers over goed informatie­
beheer. In 2022 is met de implementatie gestart van het Kwaliteitsraamwerk 
Informatievoorziening (KWIV) – profielen voor I-professionals. Er is ingezet 
op het aantrekken van extra capaciteit die nodig is voor het kunnen 
Tweede Kamer, vergaderjaar 2022–2023, 36 360 XVI, nr. 1
