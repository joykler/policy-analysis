Tabel 2.2.5 Overige macro-economische indicatoren relevant voor de 
belasting- en premieontvangsten
MN22 FJR22 Verschil
Bbp-groei, waardeontwikkeling 5,30% 10,15% 4,84%
Prijsmutatie verkopen bestaande woningen 10,96% 13,60% 2,64%
Volumemutatie verkopen bestaande woningen ‒ 4,77% ‒ 14,60% ‒ 9,83%
2.2.2 Belasting- en premieontvangsten in 2022 ten opzichte van 2021 
(horizontale toelichting)
Ten opzichte van 2021 stijgen de endogene totale belasting- en premieont­
vangsten (dus gecorrigeerd voor beleid) met 8,6 procent. Dit is iets lager 
dan de groei van het nominale bbp van 10,1 procent. Tabel 2.2.6 geeft de 
horizontale, endogene ontwikkeling weer per belastingsoort.
De totale kostprijsverhogende belastingen namen in 2022 endogeen toe 
met 8,8 procent. Hiervan is de omzetbelasting de grootste belastingsoort, 
met een aandeel van ongeveer 70 procent. De sterke nominale groei van 
de btw met 9,5 procent hing in 2022 vooral samen met een stijgende 
nominale consumptie.
Overige opvallende endogene effecten bij de indirecte belastingen zijn te 
zien bij de invoerrechten (+25,5 procent) en de overdrachtsbelasting (+20,2 
procent). Bij beide belastingen lijkt de prijscomponent (inflatie) een 
belangrijke rol te spelen. Zo zijn de prijzen van woningen in 2022 met 13,6 
procent gestegen. Daarnaast speelt voor de horizontale ontwikkeling van 
de overdrachtsbelasting een rol dat er mogelijk sprake is geweest van 
anticipatie op de tariefsverhoging voor beleggers in 2021 en 2023. Deze 
anticipatie leidt tot een relatief hoge groei van belastbare zakelijke 
transacties in 2022.
De directe belastingen en de premies volksverzekeringen namen in 2022 
endogeen met 10,5 procent toe ten opzichte van 2021. De endogene 
opbrengst van de loon- en inkomensheffing steeg met 5,8 procent dankzij 
hogere lonen en meer werkgelegenheid. De endogene stijging van de vpb 
met 27,8 procent is zeer opvallend. De bedrijfswinsten zijn tijdens corona 
slechts licht gedaald en zijn daarna sterk gegroeid. Tegelijk lijkt de groei van 
de vpb-opbrengst hoger dan de groei van de winst, dus is het waarschijnlijk 
dat ook fiscale factoren een rol spelen. Ook de opbrengst van de kansspel­
belasting is in 2022 zeer groot. Dit is het dubbele effect van herstel na de 
coronaperiode en de verbreding naar de gereguleerde online gokmarkt.
Tot slot steeg de opbrengst van de premies werknemersverzekeringen in 
2022 ten opzichte van een jaar eerder met 4,1 procent. Evenals de 
loonheffing hangt de ontwikkeling van premies werknemersverzekeringen 
vooral samen met de werkgelegenheid en de lonen.
Tabel 2.2.6 Endogene ontwikkeling van belasting- en premieontvangsten 
in 2022
2022
Indirecte belastingen 8,8%
Invoerrechten 25,5%
Omzetbelasting 9,5%
Belasting op personenauto's en motorrijwielen ‒ 1,5%
Accijnzen 4,7%
Overdrachtsbelasting 20,2%
Assurantiebelasting 6,1%
Tweede Kamer, vergaderjaar 2022–2023, 36 360, nr. 1
