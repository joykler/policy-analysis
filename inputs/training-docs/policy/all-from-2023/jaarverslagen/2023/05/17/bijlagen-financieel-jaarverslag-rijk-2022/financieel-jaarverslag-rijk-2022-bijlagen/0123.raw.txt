Beide bijstellingen leiden tot een opwaartse bijstelling van de uitgavenzijde 
van het fonds. Vervolgens is een aantal kasschuiven verwerkt, bijvoorbeeld 
voor vastgoed en voor IT, dat leidt tot lagere uitgaven.
Mutaties t/m Miljoenennota 2023 
Sinds de eerste suppletoire begroting is een aantal kasschuiven verwerkt 
aan de uitgavenzijde van het fonds. Met deze kasschuiven worden de 
uitgaven voor de investeringen en voor de instandhouding aangepast aan 
de nieuwe ramingen. Deze kasschuiven zijn met name het gevolg van de 
krapte op de Defensiemarkten.
Mutaties t/m Najaarsnota 2022 
In de tweede suppletoire begroting voor 2022 heeft Defensie over vrijwel 
alle artikelen van het fonds de uitgaven verlaagd. Deze verlagingen zijn 
voornamelijk het gevolg van gewijzigde externe omstandigheden, zoals 
krapte op de Defensie- en arbeidsmarkten en de nasleep van Covid-19 
invloed op toeleveringsketens. Tevens vond valutacompensatie plaats.
Uitgaven
Saldo mee- en tegenvallers
Dit betreft het saldo van meerdere uitgavenmutaties die zich na de NJN 
hebben voorgedaan op diverse Defensiematerieelprojecten.
Tegenvaller: compensatie valuta US Dollars
De effecten van de aanpassingen in wisselkoers worden verwerkt op de 
begroting van Defensie. De tegenvaller die hierdoor optreedt op de 
begroting van Defensie wordt deels gecompenseerd door aanvullende 
middelen en deels door Defensie.
Meevaller: lucht materieel
Dit betreft het niet volledig tot realisatie komen van enkele lucht materieel­
projecten door vertragingen in 2022.
Meevaller: vastgoed
Dit betreft het niet volledig tot realisatie komen van enkele vastgoedpro­
jecten door vertragingen in 2022.
Tegenvaller: onderhoud marine schepen
Dit betreft met name het duurder uitvallen van het onderhoud aan diverse 
Zr.Ms. schepen.
Tegenvaller: instandhouding land materieel
De realisaties van onder andere het onderhoud aan het infanterie gevechts­
voertuig CV90, Defensiebrede aanschaf van werkplaatsinrichting en 
artikelen voor de bedrijfshulpverlening vielen anders uit dan geraamd in 
2022.
Overboekingen met andere begrotingen
Dit betreft een technische overboeking van middelen voor militaire 
goederen aan Oekraïne van HGIS naar niet-HGIS binnen de Defensiebe­
groting. Deze overboeking heeft geen budgettaire gevolgen voor de totale 
omvang van de uitgaven op de Rijksbegroting.
Oekraïne
Dit betreft bijstelling van de middelen voor militaire goederen aan Oekraïne 
doordat deze niet tot realisatie zijn gekomen.
Tweede Kamer, vergaderjaar 2022–2023, 36 360, nr. 2
