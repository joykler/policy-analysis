Inhuur externen
In 2022 loopt bij SSO CN het langdurige ICT-project Netwerk op Orde. Dit 
project is bedoeld om het huidige netwerk te vervangen en toe te werken 
naar een stabieler, betrouwbaarder en toekomstbestendiger netwerk. Per 
1 januari 2022 werkt SSO CN met SAP. Het verschil tussen begroting en 
realisatie wordt met name verklaard door extra kosten voor opleiding van 
medewerkers en andere functionaliteiten binnen SAP die nog moesten 
worden ingericht.
Materiële uitgaven
Overige materiële uitgaven
Dit betreffen de uitgaven voor overige materiële posten van SSO CN, Cft, 
Rijksvertegenwoordiger, TWO en de VN-ACS. Hieronder vallen onder 
andere huisvestingskosten, ICT-kosten en communicatiekosten. Het verschil 
tussen realisatie en begroting wordt met name verklaard door aanvullende 
operationele activiteiten gedurende het jaar.
Ontvangsten
Dit betreft ontvangsten van SSO CN over 2022 uit de verrekening met de 
andere departementen. Verrekening vindt plaats op basis van toe- of 
afname van de basisdienstverlening en de specifieke dienstverlening van 
SSO CN. Daarnaast is bij SSO CN een wisselkoersmeevaller (circa € 4,4 
mln.) gerealiseerd. Dit is toegevoegd aan de wisselkoersreserve.
Tweede Kamer, vergaderjaar 2022–2023, 36 360 IV, nr. 1 49
