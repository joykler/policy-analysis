RVB (Bijdrage voor rijkshuisvesting)
De bijdrage aan het RVB betreft met name de bekostiging van het Atelier 
Rijksbouwmeester, het programma Groene Technologieën en de 
coördinatie van het rijksopdrachtgeverschap in de bouw. De bijdrage wordt 
als voorschot verstrekt en wordt in het jaar t+1 afgerekend.
9.2 Beheer materiele activa
Bijdrage aan agentschappen
RVB
Het betreft de bijdrage aan het RVB voor de uitvoering van het (privaatrech­
telijk) beheer van onroerende zaken die de Staat toebehoren. Het gaat 
hierbij met name om de verwerking van (erf)pachtcontracten, de verwerking 
van de zakelijke lasten en het beheren van onroerende zaken. De bijdrage 
wordt als voorschot verstrekt en in het jaar t+1 afgerekend.
RVB (Onderhoud en beheerkosten)
Het betreft de bijdrage voor onderhoud- en beheerkosten van onroerende 
zaken in het bezit van het RVB voor zover het niet de rijkshuisvesting betreft. 
Het gaat bijvoorbeeld om energiekosten, bewakingskosten, transitiekosten 
en het (groen) onderhoud van het Staatsdomein bij het Loo en Sorghvliet. 
De bijdrage wordt als voorschot verstrekt en in het jaar t+1 afgerekend. 
Verder heeft een overdracht aan de begroting van Economische Zaken en 
Klimaat (XIII) van circa € 1 mln. plaatsgevonden ten behoeve van het 
windmolenpark Zeewolde. Om dit mogelijk te maken zijn meeropbrengsten 
ter hoogte van circa € 1 mln. voor ingebruikgeving gedesaldeerd.
RVB (Zakelijke lasten)
Het gaat hier om de betaling van, door gemeenten en waterschappen 
opgelegde, belastingen en heffingen op onroerende zaken in eigendom bij 
de Staat, zoals met name onroerendzaak-belasting (circa 80%) en 
waterschaps- en rioolheffingen (circa 20%), voor zover deze kosten niet zijn 
toegerekend aan de rijkshuisvesting (zie baten-lastenparagraaf RVB). De 
bijdrage wordt als voorschot verstrekt en in het jaar t+1 afgerekend.
Ontvangsten
Voor alle ontvangsten geldt dat deze via bevoorschotting en afrekening met 
het Ministerie van BZK worden verwerkt. Een verschil tussen begroting en 
realisatie wordt in jaar t+1 afgerekend.
Zakelijke lasten
Het betreft hier de terugbetalingen door de huurders van door het RVB 
betaalde gebruikerslasten en de terugontvangsten van betaalde zakelijke 
lasten op basis van bij gemeenten ingediende bezwaarschriften (totaal € 3,3 
mln.).
Ingebruikgevingen
Het gaat hierbij om de ingebruikgeving van de onroerende zaken van de 
Staat voor zover er voor de opbrengst uit ingebruikgeving geen middele­
nafspraak bestaat. Ten opzichte van de begroting waren er in 2022 minder 
ontvangsten op ingebruikgevingen door lagere (erf)pacht- en huurop­
brengsten en door de juiste toewijzing van de materieel beheerder. Hierdoor 
zijn ontvangsten verschoven naar het Ministerie van Infrastructuur en 
Waterstaat en Rijkswaterstaat. Dit leidde tot een bijstelling van de geraamde 
inkomsten naar € 45,6 mln. Verder is ten behoeve van het Windmolenpark 
Tweede Kamer, vergaderjaar 2022–2023, 36 360 VII, nr. 1
