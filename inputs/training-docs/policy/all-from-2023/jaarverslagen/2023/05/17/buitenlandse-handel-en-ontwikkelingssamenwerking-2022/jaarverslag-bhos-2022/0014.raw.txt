brengen. Binnen het BHOS-instrumentarium wordt prioriteit gegeven aan 
het ontwikkelen van kansen op het gebied van verduurzaming en digitali­
sering. Er zijn stappen gezet om het handelsinstrumentarium te vergroenen. 
Ook is er voortgang geboekt bij het ontwikkelen van een geo-economisch 
instrumentarium om de Nederlandse en Europese economische 
weerbaarheid te vergroten. De focus van het partnerlanden-beleid blijft 
gericht op de meest fragiele landen. Nederland heeft in 2022 geïnvesteerd 
in de multilaterale instellingen, zoals de VN en de internationale financiële 
instellingen (IFI’s) en blijft dit doen. Het multilaterale systeem is voor 
Nederland cruciaal om de SDG’s te verwezenlijken. In het coalitieakkoord 
werd afgesproken om een Afrikastrategie, een Mondiale Gezondheidsstra­
tegie, een Grondstoffenstrategie en een Internationale Klimaatstrategie op 
te stellen. Die kwamen er het afgelopen jaar, of verschijnen op korte termijn. 
Afrikastrategie
Nederland werkte in 2022 aan de uitvoering van de EU-Afrika-
strategie. Tijdens de bijeenkomst van de EU en de Afrikaanse Unie 
(AU) in februari 2022 werd een gezamenlijke visie voor een hernieuwd 
partnerschap bekrachtigd. Het partnerschap voorziet in nauwere 
samenwerking op de thema’s duurzame ontwikkeling, vrede & 
veiligheid, migratie & mobiliteit, multilateralisme en de lancering van 
een Africa-Europe Global Gateway Investment Package van 
EUR 150 miljard te mobiliseren middelen. Daarmee is Afrika de 
prioriteit van de EU Global Gateway connectiviteitsstrategie 
geworden.
Ten behoeve van een geïntegreerde Nederlandse Afrikastrategie 
(verwacht eerste kwartaal 2023), werden zowel in Nederland als op 
het Afrikaanse continent consultaties georganiseerd. Het maatschap­
pelijk middenveld, internationale partners, denktanks, de door 
Nederland ingestelde Youth Advisory Committee (YAC) en diverse 
overheidsvertegenwoordigers werden betrokken. De strategie bouwt 
voort op de Europese strategie en werd onder meer besproken tijdens 
bezoeken van diverse Afrikaanse staatshoofden en ministers. Aan de 
Afrikastrategie wordt een actieagenda verbonden voor de korte, 
middellange en lange termijn.
Handels- en investeringsagenda
Investeren in een toekomstbestendig handels- en investeringssysteem
De 12e Ministeriële Conferentie (MC12) van de WTO heeft tot een breed 
pakket aan uitkomsten geleid. Het pakket omvat een multilateraal uitkom­
stendocument met o.a. passages over WTO-hervorming; milieu en gender; 
een akkoord ter beperking van schadelijke visserijsubsidies; een verklaring 
over voedselzekerheid; een besluit om WFP-inkopen uit te zonderen van 
exportrestricties; een brede Trade & Health-verklaring; een besluit over 
intellectuele eigendomsrechten en vaccins en verlenging van het 
moratorium op e-commerce-tarieven. Dit pakket komt voor een groot deel 
overeen met de Nederlandse inzet voor MC12, zoals geschetst in de Gecom­
bineerde geannoteerde agenda Raad Buitenlandse Zaken Handel van 3 en 
12 juni (Kamerstuk 21501-02, nr. 2503). Nederland heeft zich binnen de EU 
en in contacten met derde landen veelvuldig hard gemaakt voor deze inzet. 
Het kabinet is dan ook zeer tevreden met het resultaat. Tegelijkertijd duurt 
de blokkade van het WTO-beroepslichaam (om geschillen te beslechten) 
voort, vormen grootschalige industriële subsidies een bedreiging voor 
Tweede Kamer, vergaderjaar 2022–2023, 36 360 XVII, nr. 1 14
