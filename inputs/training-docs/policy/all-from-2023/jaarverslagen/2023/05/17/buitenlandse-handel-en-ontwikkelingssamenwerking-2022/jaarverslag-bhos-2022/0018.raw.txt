private partners. Conform de afspraken uit de Kamerbrief «Gezamenlijke 
internationaal-economische samenwerking BZ en EZK» is BHOS betrokken 
bij dit proces.
De regeling Starters International Business is per 1 april 2022 vervangen 
door het MKB subsidieprogramma Support International Business (SIB). 
De nieuwe regeling bestaat uit subsidies voor missies, beursdeelname, 
marktentree, coaching, kennis en vaardigheden, en subsidies ten behoeve 
van het vinden van vervangende markten voor bedrijven die geraakt zijn 
door de oorlog in Oekraïne of sancties tegen Rusland en de daaruit volgende 
handelsbeperkingen.
RVO-cijfers KPI’s over 2022
Gedurende de kabinetsperiode zal het kabinet aan de hand van 
specifiek meetbare doelen onderzoeken of het handelsinstrumen­
tarium ondernemers voldoende op weg helpt, of dat er aanpassingen 
nodig zijn.
De beleidsdoelen waaraan het handelsbevorderende RVO-instrumen­
tarium getoetst is (cijfers zijn over heel 2022), zijn de volgende:
Bereik onder de beoogde doelgroepen:
1. Digitaal: 1.932.893
2. Indirecte platforms (zoals Brexitloket): 216.736
3. Dienstverlening: 43.414
4. Klanttevredenheid: 8,0
5. Kennisgroei: 58,3%
6. Netwerkuitbreiding: 66,8% en
7. Ervaren nuttige bijdrage van overheid aan exportgerichte vervolg­
stappen door ondernemers: 80,3%.
Vergroening internationaal instrumentarium 
Conform de BHOS-nota en de Vergroeningsbrief van 28 september 2022 
(Kamerstuk 36180-23), zet het kabinet het BHOS-instrumentarium in om 
prioriteit te geven aan kansen op het gebied van vergroening. Daartoe is 
een aantal instrumenten van RVO (en Atradius) vergroend. Die instru­
menten bieden nu meer prikkels en ruimte voor groene activiteiten van 
bedrijven. Handelsbevorderende activiteiten en dienstverlening richten zich 
op de prioriteiten van de BHOS-nota. Concreet zal het Nederlandse posten­
netwerk zich richten op het ontwikkelen van kansen op het terrein van 
verduurzaming en digitalisering. Het afgelopen jaar is gewerkt aan de 
implementatie van de COP26-verklaring over het in lijn brengen van inter­
nationale overheidssteun met de groene energietransitie. De Kamer is per 
brief geïnformeerd over het beleid dat per 1 januari 2023 is ingegaan en dat 
vooral gevolgen heeft voor de exportkredietverzekering 
(Kamerstuk 31793-209).
Publiek-private samenwerking 
Op 21 oktober 2022 heeft de Kamer, namens de minister voor Buitenlandse 
Handel en Ontwikkelingssamenwerking en de minister van Economische 
Zaken, de beleidsreactie ontvangen op de IOB-evaluatie van de Publiek-
Private Samenwerking (PPS) op het terrein van internationale innovatie- en 
handelsbevordering (Kamerstuk 28753, nr. 46). Mede op basis van de 
conclusies en aanbevelingen van deze IOB-evaluatie is het PPS-beleid 
herijkt. De ministeries van Buitenlandse Zaken en Economische Zaken en 
Klimaat (EZK) gaan intensiever samenwerken met het oog op het 
Tweede Kamer, vergaderjaar 2022–2023, 36 360 XVII, nr. 1
