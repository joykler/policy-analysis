In 2016 zijn middelen aan de begrotingsreserve onttrokken die niet 
beschikbaar dienden te blijven om de lopende FOM garanties af te dekken. 
Deze middelen zijn toegevoegd aan de begroting om de uitgaven op het 
instrument DTIF tot en met 2021 te dekken. In 2022 is geen aanvullend 
bedrag aan de begrotingsreserve onttrokken ter dekking van de aangegane 
garantieverplichtingen DTIF.
De uitstaande FOM garanties nemen echter sneller af dan verwacht. 
Rekening houdend met de hefboom 1:2 is de begrotingsreserve per ultimo 
2022 ondanks de eerdere onttrekkingen hoger dan de nog uitstaande FOM 
garanties. In 2016 zijn in het FOM toetsingskader risicoregelingen 
opgenomen dat deze resterende middelen in de FOM begrotingsreserve 
ook worden aangehouden voor het DTIF.
Ter dekking van eventuele schades uit het Dutch Good Growth Fund (DGGF) 
onderdeel 1 (RVO) dient tegen hefboom 1:2 de helft van het uitstaande 
bedrag aan garanties aangehouden te worden in de begrotingsreserve. Ter 
dekking van eventuele schades uit het DGGF onderdeel 3 (Atradius DSB) 
dient tegen hefboom 1:1 voor de wisselfinancieringen en tegen hefboom 
1:3 voor de garanties een begrotingsreserve te worden aangehouden.
In 2022 zijn door RVO en Atradius DSB ontvangen premies van 
EUR 5,746 miljoen toegevoegd aan de begrotingsreserve. Schade-
uitkeringen (wisselfinancieringen) door Atradius DSB van 
EUR 10,729 miljoen zijn onttrokken aan de begrotingsreserve.
De totaalstand van de garantieverplichtingen DGGF bedraagt per ultimo 
2022 EUR 94,989 miljoen. De begrotingsreserve is hoger dan op basis van 
de uistaande garanties minimaal vereist is. In 2023 wordt bezien of een 
mutatie in de begrotingsreserve noodzakelijk is.
Voor het Development Related Infrastructure Investment Vehicle (DRIVE) is 
in 2015 een begrotingsreserve gecreëerd. Ter dekking van eventuele 
schades dient tegen een hefboom van 1:4 een kwart van het uitstaande 
bedrag aan garanties te worden aangehouden in de begrotingsreserve. In 
2022 is de verstrekte garantie omgezet in een polis. Hiervoor is een premie 
ontvangen van EUR 5,868 miljoen. Het saldo in de reserve van 
EUR 18,368 miljoen betreft de bodemstorting uit 2015 en de storting van 
2022. De afgegeven garantie is in 2022 geherwaardeerd tot 
EUR 43,773 miljoen. In 2023 wordt bezien of een mutatie in de begrotings­
reserve noodzakelijk is.
Voor het Dutch Trade and Investment Fund (DTIF) is in 2016 een begrotings­
reserve gecreëerd. Ter dekking van eventuele schades uit het DTIF 
onderdeel 1 (RVO) dient tegen hefboom 1:4 een kwart van het uitstaande 
bedrag aan garanties in de begrotingsreserve te worden aangehouden.
Ter dekking van eventuele schades uit het DTIF onderdeel 2 (Atradius DSB) 
dient tegen hefboom 1:1 voor de verstrekte wisselfinancieringen een begro­
tingsreserve te worden aangehouden. 
De begrotingsreserve bevat een bodemstorting van EUR 5,0 miljoen. In 2022 
zijn door RVO en Atradius DSB ontvangen premies en aflossingen van 
wisselfinancieringen van EUR 6,149 miljoen toegevoegd aan de begrotings­
reserve. Schade-uitkeringen (wisselfinancieringen) door Atradius DSB van 
EUR 7,238 miljoen zijn onttrokken aan de begrotingsreserve.
Tweede Kamer, vergaderjaar 2022–2023, 36 360 XVII, nr. 1 78
