Het ministerie werkte in 2022 aan de strategische inzet van EU-visuminstru­
menten ten behoeve van het buitenlandbeleid. Zo werd in 2022 onder 
andere de opschorting van de visumfacilitatieovereenkomsten met Rusland 
en Belarus doorgevoerd, werd er via het opschortingsmechanisme voor 
visumliberalisatie (het ‘noodremmechanisme’) op toegezien dat de 
Westelijke Balkanlanden en Oostelijke Partnerschapslanden zich houden 
aan de voorwaarden voor visumliberalisatie en werd middels artikel 25bis 
van de Visumcode ingezet op versterking van de terugkeersamenwerking 
met derde landen.
Internationaal cultuurbeleid
Het beleidskader Internationaal Cultuurbeleid 2021-2024 beschrijft de 
uitgangspunten, ambities en doelstellingen van het internationaal cultuur­
beleid. Het einde van veel COVID-19 beperkingen bracht kansen voor een 
post-COVID-19 inhaalslag met meer fysieke bijeenkomsten en voor het 
verder internationaliseren van de culturele sector.
Het ministerie heeft consultaties gevoerd over de brede inzet van de cultuur­
sector, en partijen bij elkaar gebracht in reactie op de oorlog in Oekraïne. 
Aangezien de oorlog ook een aanval is op de culturele identiteit van het land, 
onderzoekt het ministerie samen met de post in Oekraïne, het Ministerie van 
Onderwijs, Cultuur en Wetenschap (OCW) en culturele partners wat een 
effectieve strategie is voor verdere culturele aansluiting van Oekraïne bij 
de Europese familie.
In samenwerking met OCW is voortgang geboekt ten aanzien van het resti­
tutiebeleid voor erfgoed uit een koloniale context. Met herkomstlanden 
wordt museumsamenwerking en herkomstonderzoek op dit terrein 
geëntameerd gebaseerd op hun wensen. Specifiek met Indonesië zijn al 
goede afspraken gemaakt voor verdere samenwerking. Ook heeft de 
Nederlandse Organisatie voor Wetenschappelijk Onderzoek een start 
gemaakt met het instellen van een fonds voor academische uitwisseling met 
landen van herkomst van cultuurobjecten uit een koloniale context. 
Bovendien is in 2022 gewerkt aan de intensivering van de culturele samen­
werking met Suriname. Tot slot is de synergie tussen cultuur en economie 
verder versterkt en onder andere tot uiting gebracht tijdens de Dubai 
Wereldtentoonstelling.
Postennet
Om als Nederland invloedrijk te blijven moet het postennet meebewegen 
met de huidige ontwikkelingen. Dit betekent wereldwijd meer samen 
werken op prioritaire onderwerpen, zoals democratie, mensenrechten, 
internationaal recht, de klimaat- en energietransitie, fysieke en economische 
veiligheid, strategische afhankelijkheden, economische weerbaarheid, 
kansengelijkheid en irreguliere migratie. Daarom heeft het kabinet besloten 
om in deze kabinetsperiode het postennet te versterken. Hiervoor is een 
oplopende reeks geld beschikbaar van EUR 17 miljoen in 2022 oplopend tot 
EUR 52 miljoen structureel vanaf 2025. Met deze versterking kunnen de 
Nederlandse belangen wereldwijd nog beter worden gediend.
Na het aantreden is het kabinet gestart met deze versterkingsoperatie en 
wordt deze in de periode 2022-2025 ingevuld. Onze diplomatieke posten, 
die worden bemenst vanuit alle departementen, zijn Rijksbrede dienstver­
leners; voor het hele Koninkrijk en voor alle ministeries. Kern van de plannen 
is een uitbreiding van de formatie op de belangrijke thema’s uit het coali­
tieakkoord. In de eerste plaats door extra formatie binnen de posten in de 
EU-landen, maar ook daarbuiten, door in te zetten op prioritaire thema’s 
Tweede Kamer, vergaderjaar 2022–2023, 36 360 V, nr. 1
