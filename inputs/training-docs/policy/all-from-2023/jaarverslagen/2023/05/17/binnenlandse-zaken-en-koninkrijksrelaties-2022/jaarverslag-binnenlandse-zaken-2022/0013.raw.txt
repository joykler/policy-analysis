Er zijn in 2022 vijf grondwetswijzigingen aangenomen en in werking 
getreden, waaronder de toevoeging van een algemene bepaling dat de 
Grondwet de democratische rechtsstaat garandeert. Ook is de Staatscom­
missie rechtsstaat ingesteld. Deze commissie heeft de opdracht gekregen 
om het functioneren van de rechtsstaat te analyseren en voorstellen te doen 
voor versterking van de rechtsstaat.
Verkiezingen
Vrije, toegankelijke en betrouwbare verkiezingen zijn het belangrijkste 
proces in onze democratische rechtsstaat. Dat het verkiezingsproces 
robuust, toegankelijk en goed uitvoerbaar is, is niet vanzelfsprekend. 
Daarom hebben we ons in 2022 ingezet voor het onderhoud en de kwali­
teitsversterking van het verkiezingsproces, onder andere door een nieuwe 
procedure voor de vaststelling van verkiezingsuitslagen (Kamerstukken II 
2021/2022, 35489, nr. 2) en de experimentenwet nieuwe stembiljetten 
(Kamerstukken II 2021/2022, 35455, nr. 16). Met de oprichting van het 
kiescollege niet-ingezetenen krijgen ook kiezers buiten Nederland invloed 
op de samenstelling van de Eerste Kamer (Kamerstukken II 2021/2022, 
36071, nr. 1). Voor deze kiezers is ook definitief het nieuwe stembiljet 
ingevoerd (Kamerstukken II 2020/21, 35670, nr. 2). Met de indiening van 
het Wetsvoorstel programmatuur verkiezingsuitslagen zijn in 2022 de eerste 
stappen gezet in de uitbreiding van taken en bevoegdheden van de 
Kiesraad. Voor de toegankelijkheid van de verkiezingen is het Actieplan 
Toegankelijk Stemmen voortgezet.
De gemeenteraadsverkiezingen zijn, met nog enkele maatregelen in 
verband met corona, goed verlopen. (Kamerstukken II 2022/23, 35165, nr. 
50)
Democratische vernieuwing
We hebben ons ingezet om de stem van burgers te versterken bij grote 
opgaven die hen raken. Samen met het ministerie van Economische Zaken 
en Klimaat hebben we gewerkt aan de mogelijkheden voor een burgerforum 
klimaat en energie (Kamerstukken 2022/2023, 32813, nr. 1084 en nr. 1142). 
Verder vernieuwen we de lokale democratie via het Wetsvoorstel 
versterking participatie op decentraal niveau dat burgerparticipatie verder 
stimuleert en bijdraagt aan een betere aansluiting op de representatieve 
democratie.
Met de aanname van de evaluatiewet Wet financiering politieke partijen is 
in 2022 een volgende stap gezet in het bevorderen van een transparante 
financiering van politieke partijen. Daarnaast is de Wet op de politieke 
partijen in consultatie gebracht, die hierop voortbouwt en nieuwe 
voorstellen doet voor het versterken van de onafhankelijke positie en het 
vergroten van transparantie van politieke partijen.
Versterking democratische rechtsorde
In 2022 hebben we in samenwerking met andere betrokken departementen 
een nieuwe rijksbrede strategie voor de effectieve aanpak van desinformatie 
gepresenteerd (Kamerstukken II 2022/2023, 30821, nr. 173). Desinformatie 
is echter niet aan nationale grenzen gebonden. We spraken daarom onze 
steun uit voor de nieuwe praktijkcode tegen desinformatie (Kamerstukken 
II, 2022/2023, 30821, nr. 169).
De onrust in de samenleving hield ook in 2022 aan. Het is duidelijk dat 
langere termijn aandacht voor onrust en ongenoegen nodig is. BZK heeft 
hierin het voortouw genomen met de coördinatie van een interbestuurlijk 
Tweede Kamer, vergaderjaar 2022–2023, 36 360 VII, nr. 1 13
