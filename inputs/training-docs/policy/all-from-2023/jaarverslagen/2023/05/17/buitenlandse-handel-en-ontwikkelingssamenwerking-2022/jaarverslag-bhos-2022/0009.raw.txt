In de begroting voor 2022 zijn voor de zesde keer indicatoren en streef­
waarden opgenomen. Deze indicatoren zijn te vinden onder de beleidspri­
oriteiten van het beleidsverslag. Daarnaast is in bijlage 4 van dit jaarverslag 
(departement-specifieke bijlage) een nadere toelichting en analyse per 
indicator opgenomen. De behaalde resultaten zijn conform de toezegging 
in de genoemde brief van 15 september 2017 in dit jaarverslag opgenomen. 
Dit is in lijn met de systematiek van verantwoord begroten, zoals vastgelegd 
in de Rijksbegrotingsvoorschriften (model 3.22b verwijst naar model 1.33b 
Rol en verantwoordelijkheid).
Indicatoren maken het effect van interventies meetbaar en drukken dit uit 
in te bereiken en bereikte streefwaarden op diverse niveaus: impact, 
outcome, output en input. De indicatoren en (waar van toepassing) streef­
waarden voor deze begroting liggen voornamelijk op outcome niveau, en 
zijn zoveel mogelijk SMART (Specifiek, Meetbaar, Acceptabel, Realistisch en 
Tijdgebonden) geformuleerd. Voor de indicatoren zijn methodologische 
notities opgesteld.
De streefwaarden en indicatoren zijn mede afgeleid van de duurzame 
ontwikkelingsdoelstellingen (SDG's), die internationaal zijn afgesproken 
tijdens de VN-top daarover in september 2015. Deze doelen worden zowel 
nationaal als internationaal gemonitord. In de indicatorentabellen zijn 
verwijzingen opgenomen naar de corresponderende SDG.
Naast de SDG's vormen de Theories of Change een belangrijke basis. Deze 
geven aan hoe en waarom de door Nederland gesteunde interventies en 
activiteiten bijdragen aan de gewenste maatschappelijke en economische 
veranderingen en resultaten. De Theories of Change zijn aangepast op basis 
van de nieuwe BHOS-nota en te vinden op: Theories of Change Ontwikke­
lingssamenwerking.
Omdat niet alle resultaten kwantitatief meetbaar en te aggregeren zijn, 
dienen de 20 indicatoren en streefwaarden in samenhang te worden bezien 
met de overige in deze begroting geformuleerde (kwalitatieve) doelen en 
resultaten.
Inspanningen in ontwikkelingssamenwerking zullen in veel gevallen pas na 
een aantal jaar vruchten afwerpen en niet lineair verlopen. Daarom wordt 
de horizon van 2030 van de SDG's gehanteerd. Deze termijn wordt voor 
de BHOS-begroting opgesplitst in drie overzienbare periodes van eerst vier 
en dan twee keer vijf jaar. De indicatoren en eventueel bijbehorende streef 
waarden zullen daarom periodiek worden bijgesteld (eerste periode van 
2017 tot en met 2020; tweede periode van 2021–2025 en derde van 2026– 
2030). Uitzonderingen zijn water, sanitaire voorzieningen, voorlichting over 
hygiëne en klimaat waarvoor per indicator reeds streefwaarden zijn 
vastgelegd voor 2030, het eindjaar van de SDG's.
De werkelijk behaalde resultaten worden gerapporteerd in het jaarverslag 
met een toelichting op de succes- en faalfactoren. De meeste streefwaarden 
zijn uitgedrukt in absolute getallen die in het specifieke jaar worden bereikt 
(aantal personen, organisaties). In een aantal gevallen betreffen de streef­
waarden cumulatieve waarden (dus een optelsom van de bereikte 
resultaten in alle jaren binnen de meetperiode).
In de bovengenoemde Kamerbrief is aangegeven dat de rapportagesyste­
matiek in stappen wordt aangepast, met als doel het jaarverslag en de 
online resultatenrapportage te integreren en op het zelfde moment te 
Tweede Kamer, vergaderjaar 2022–2023, 36 360 XVII, nr. 1 9
