Het jaarverslag is opgesteld conform de Regeling rijksbegrotingsvoor­
schriften (RBV). De RBV stelt dat er op 15 maart een door de Auditdienst Rijk 
goedgekeurd jaarverslag aan de minister van Financiën wordt aangeboden 
en dat wijzigingen door vakministers, in uitzonderlijke gevallen, tot 25 maart 
verwerkt kunnen worden.
Voor enkele indicatoren en kengetallen in de jaarverslagen van IenW zijn op 
deze momenten de realisatiegegevens nog niet beschikbaar en kunnen 
derhalve niet worden toegevoegd aan het jaarverslag. Hierdoor komt het 
voor dat er realisatiegegevens van indicatoren en kengetallen bekend 
worden ná het opstellen van het jaarverslag maar vóór publicatie van het 
jaarverslag. Deze gegevens worden, zoals in het jaarverslag aangegeven, 
bij de eerstvolgende begroting aan uw Kamer aangeboden.
Groeiparagraaf
Doorwerking wijzigingen Regeling Rijksbegrotingsvoorschriften 2023
Voor het opstellen van het departementaal jaarverslag gelden de Rijksbe­
grotingsvoorschriften van de Minister van Financiën. In de Regeling rijks­
begrotingsvoorschriften 2023 zijn een aantal wijzigingen doorgevoerd die 
doorwerken in dit jaarverslag op het gebied van:
1. Bedrijfsvoeringsparagraaf
2. Model saldibalans begrotingsfondsen
3. Focusonderwerp: overzicht ISB's en NvW's en beroep op artikel 2.25 en/
of 2.27 tweede lid van de comptabiliteitswet
4. Bijlage moties en toezeggingen
Ad 1. Bedrijfsvoeringsparagraaf
• In het Overzicht overschrijdingen rapporteringstoleranties, fouten en 
onzekerheden is in de tabel duidelijker scheiding aangebracht tussen 
de verschillende toleranties.
• De kolommen met het bedrag en de percentages van fouten en onzeker­
heden gerelateerd aan de coronamaatregelen zijn verwijderd. Wel is bij 
tolerantieoverschrijdingen gerelateerd aan coronamaatregelen dit 
tekstueel toegelicht onder de tabel.
• Met ingang van het verantwoordingsjaar 2022 wordt gerapporteerd over 
de belangrijkste materiële risico’s op fraude en corruptie.
Ad 2. Model saldibalans begrotngsfondsen
Voor de saldibalans van de begrotingsfondsen is een specifiek model in 
de RBV opgenomen. In dit model is door de minister van Financiën een 
uniforme werkwijze voor de presentatie van het verrekenen van het saldo 
van het voorgaande verslagjaar in de saldibalans voorgeschreven. Een batig 
saldo wordt gepresenteerd als saldo begrotingsfonds onder de ontvangsten 
als 2a, een nadelig saldo wordt verantwoord als onder de uitgaven op regel 
1a. Het cumulatief saldo van het begrotingsfonds van het huidige jaar wordt 
verwerkt via de Rekening-courant RHB onder balanspost 4/4a.
Ad 3. Focusonderwerp: overzicht ISB's en NvW's en beroep op artikel 2.25 
en/of 2.27 tweede lid van de comptabiliteitswet
Voor de verantwoording 2022 heeft de Tweede Kamer de «terugkeer naar 
een regulier en voorspelbaar begrotingsproces» als focusonderwerp 
aangewezen. De Minister van Financiën heeft de Tweede Kamer geïnfor­
meerd op welke wijze gevolg wordt gegeven aan dit onderwerp (Kamer­
stukken II 2021/2022, 31 865, nr. 215). Voor het focusonderwerp is een 
eenmalige bijlage bij het jaarverslag van de beleidsbegroting HXII 
opgenomen.
Tweede Kamer, vergaderjaar 2022–2023, 36 360 A, nr. 1
