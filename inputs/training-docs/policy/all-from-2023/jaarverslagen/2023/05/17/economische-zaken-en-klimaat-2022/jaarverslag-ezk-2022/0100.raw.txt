In december 2022 is een eerste voorschot verstrekt om de kosten in januari 
2023 die gemoeid zijn met het prijsplafond te dekken. Om de subsidies te 
kunnen verstrekken en dit voorschot uit te kunnen keren is een verplichtin­
genbudget van € 11,2 mld toegevoegd. De daadwerkelijk kasuitgaven voor 
het eerste voorschot voor januari 2023 bedroegen € 370 mln.
Vulmaatregelen gasopslagen
Bij aanvang van de winter 2022-2023 waren de Nederlandse gasopslagen 
35
met 92,02% goed gevuld: zowel gasopslag Norg als gasopslag Bergermeer 
waren op 9 november 100% gevuld. Het Europese gemiddelde lag rond 
de 95%. Dat de Nederlandse gasopslagen boven verwachting gevuld zijn, is 
mede te danken aan de vulmaatregelen die het kabinet in het voorjaar 2022 
genomen heeft toen bleek dat de omstandigheden op de gasmarkt 
onvoldoende prikkels voor marktpartijen gaven om gas op te slaan.
Ten eerste heeft het kabinet een subsidiemaatregel ingesteld, die marktpar­
tijen een stimulans gaf om Bergermeer te vullen (Kamerstuk 33 529, nr. 
1056). Acht partijen hebben gebruikt gemaakt van de subsidieregeling om 
in totaal 12,58 TWh (27% van de gasopslag Bergermeer) aan gas op te slaan. 
Uiteindelijk hebben marktpartijen – deels gesteund door het vangnet dat 
de subsidieregeling bood – ca. 33,83 TWh aan gas in gasopslag Bergermeer 
opslagen. Gedurende de periode waarin met behulp van de subsidiere­
geling gas is opgeslagen was de zomer-winterspread gemiddeld genomen 
positief, waardoor marktpartijen zonder subsidie de gasopslag hebben 
gevuld. Ten tweede heeft het kabinet aan EBN instemming verleend om 
het deel van Bergermeer te vullen dat niet door marktpartijen wordt gevuld 
en heeft daarvoor aan EBN een kostenvergoeding toegekend. EBN heeft 
uiteindelijk 12,2 TWh aan gas opgeslagen in Bergermeer. Dit is minder dan 
de 20 TWh waar ruimte voor was binnen de opdracht die het kabinet had 
gegeven omdat marktpartijen uiteindelijk zelf meer gas opsloegen.
In mei 2023 wordt het precieze beeld duidelijk en kan het kabinet met 
zekerheid zeggen wat de aanvullende kosten zijn geweest om te zorgen dat 
de gasopslagen tot voldoende niveau gevuld zijn deze winter. Uitgangspunt 
is dat deze eventuele kosten worden gedragen door de gebruikers, hiervoor 
wordt gewerkt aan een heffing op geboekte capaciteit voor transport via 
het landelijk gastransportnet van GTS (bovenop – maar niet in – de tarieven 
voor gastransport).
Verder monitorde het kabinet het afgelopen jaar de vulling van de gasopslag 
Norg nauwgezet. De gasopslag Norg is uiteindelijk zonder overheidsin­
grijpen tot 100% gevuld geraakt als gevolg van gunstige marktomstandig­
heden.
Waterstof Important Project of Common European Interest (IPCEI)
IPCEI waterstof heeft in 2022 een groot aantal mijlpalen doorgemaakt in 
de vorm van golven.
Voor golf 1 is de eerste subsidiebeschikking afgegeven van circa € 22 mln 
voor de ontwikkeling van elektrolysers.
Voor golf 2 zijn eind 2022 zeven subsidiebeschikkingen verstuurd met een 
totale waarde van € 783,5 mln en een totale capaciteit van 1,15 GW voor 
grootschalige elektrolyseprojecten.
35
 Vulgraad op 13 november 2022, beschikbaar via: https://agsi.gie.eu/#/.
Tweede Kamer, vergaderjaar 2022–2023, 36 360 XIII, nr. 1
