4.2 Artikel 4. Bevorderen sociaaleconomische structuur
A. Algemene doelstelling
Het bewerkstelligen van een merkbare positieve verandering in het leven 
van de burgers in de Caribische delen van het Koninkrijk door te onder­
steunen bij het creëren van een betrouwbare en goed functionerende 
overheid bij het creëren van een betrouwbare en goed functionerende 
overheid, het verbeteren van de arbeidsmarkt, het versterken van de 
bestaanszekerheid, de zorg en de rechtsstaat. Het ministerie van Binnen­
landse Zaken en Koninkrijksrelaties (BZK) draagt daaraan bij middels het 
versterken van de uitvoeringskracht, het inzetten van kennis en expertise en 
het coördineren van de inzet van het Rijk.
B. Rol en verantwoordelijkheid
De minister van Binnenlandse Zaken en Koninkrijksrelaties is verantwoor­
delijk voor:
Stimuleren
– De minister ondersteunt waar gewenst en mogelijk de Caribische delen 
van het Koninkrijk bij de uitvoering van taken door middel van technische 
assistentie en het delen van kennis.
– De minister ondersteunt waar gewenst en mogelijk de Caribische delen 
van het Koninkrijk bij de uitvoering van taken door middel van praktische 
samenwerking en het opzetten van samenwerkingsovereenkomsten.
– De minister ondersteunt via de Tijdelijke Werkorganisatie (TWO) 
maatregelen op diverse gebieden met betrekking tot de sociaal 
economische structuur, zoals de kwaliteit en kosteneffectiviteit van de 
overheid, de arbeidsmarkt, zorg, onderwijs, en veiligheid.
Regisseren
– De minister coördineert de rijksbrede inzet in Caribisch Nederland en 
bevordert de integrale samenwerking.
– De minister is verantwoordelijk voor het bevorderen van goed bestuur 
in Caribisch Nederland.
– De minister geeft invulling aan zijn taken zoals omschreven in de 
Rijkswet financieel toezicht Curaçao en Sint Maarten (Rft), Landsveror­
dening Aruba financieel toezicht (LAft), het protocol Afspraken tussen 
de regeringen van Aruba en Nederland over de openbare financiën van 
Aruba en het protocol Aruba-Nederland 2019-2021. 
– De minister houdt financieel toezicht op de openbare lichamen op basis 
van de Wet financiën openbare lichamen Bonaire, Sint Eustatius en Saba 
(FinBES).
– De minister monitort de uitvoering van de hervormingen en ontwikke 
lingen uit de landspakketten via de uitvoeringsagenda's en voortgangs 
rapportages die periodiek door de Tijdelijke Werkorganisatie (TWO) en 
de landen worden opgesteld.
C. Beleidsconclusies
In 2022 zijn op Sint Eustatius belangrijke stappen gezet voor de terugkeer 
naar reguliere democratische verhoudingen. Zo is er in het voorjaar gewerkt 
aan de onderlinge relatie tussen de eilandsraad en de regeringscommis­
saris. De uitkomsten van het daarvoor opgezette mediation-traject hebben 
geleid tot afspraken over het bereiken van fase 2.0 en 2.1 uit de Memorie 
Tweede Kamer, vergaderjaar 2022–2023, 36 360 IV, nr. 1
