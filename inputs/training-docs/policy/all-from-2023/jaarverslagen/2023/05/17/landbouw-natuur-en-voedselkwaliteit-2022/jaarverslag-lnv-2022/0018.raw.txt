Met behulp van onderzoek van de Universiteit Wageningen heeft het 
ministerie gewerkt aan een voorstel (‘pledge’) voor een billijke bijdrage aan 
het in de EBS opgenomen Europese doel van 30% bescherming op zee en 
op land in 2030. Deze bijdrage wordt in het eerste kwartaal van 2023 naar 
de Commissie gestuurd.
Na een aantal malen uitstel door de strenge Covid-maatregelen in China 
heeft de 15de vergadering van de partijen bij het Verdrag inzake biologische 
diversiteit (CBD) uiteindelijk in december 2022 onder Chinees voorzitter­
schap plaatsgevonden in Montreal, Canada. Hier is overeenstemming 
bereikt over een strategisch plan voor de periode tot 2030 van de CBD, het 
zogeheten Global Biodiversity Framework (GBF), het zgn Kunming-
Montreal akkoord. Dit raamwerk bevat onder meer een mondiale 
doelstelling van beschermingsmaatregelen voor 30% van het land en zeeop­
pervlak, verhoging van de publieke financiering voor biodiversiteitsmaat­
regelen en verdere afspraken over monitoring en rapportage. Nederland zal 
zijn bijdrage aan deze afspraken in 2023 in een National Biodiversity 
Strategy and Action Plan (NBSAP) vastleggen.
Bescherming en beheer van soorten
Dit jaar werd duidelijk dat het niet goed gaat met de soorten waarop jacht 
plaatsvindt. Om die reden heeft de minister voor Natuur en Stikstof besloten 
om de jacht op konijn landelijk en op de haas in drie provincies niet te 
openen. Om te komen tot een toekomstbestendige aanpak voor 
faunabeheer en de jacht zijn er verschillende acties gestart.
De wolf is terug in Nederland en brengt een aantal dilemma’s met zich mee. 
De minister voor Natuur en Stikstof heeft de Raad voor de Dieraangelegen­
heden gevraagd om een brede maatschappelijk dialoog te gaan organiseren 
over het samenleven met de wolf in Nederland.
Daarnaast zijn er positieve ontwikkelingen op het gebied van Europese en 
Internationale soortenbescherming. Met ingang van 2 augustus 2022 zijn 
22 nieuwe soorten op de Europese unielijst van invasieve uitheemse 
soorten geplaatst. De bestrijding van deze soorten, die ernstige schade aan 
het ecosysteem kunnen toebrengen, kan nu op Europees niveau worden 
opgepakt. Tot slot is mede dankzij inzet van Nederland tijdens de CITES COP 
de beschermingsstatus van een aantal soorten verhoogd, waaronder die 
van een groot aantal haaiensoorten die in Nederland in het Caribisch gebied 
voorkomen.
Uitvoering programma Natuur
Met de uitvoering van het Programma Natuur werken LNV en de provincies 
aan natuurherstel en -ontwikkeling om de negatieve gevolgen van 
overmatige stikstofdepositie tegen te gaan. Na een eerste tussenevaluatie 
bepaalt LNV in 2022 waar aanscherping van het programma Natuur nodig 
is. Om tot systeemherstel in de Natura 2000-gebieden te komen is het van 
belang ook maatregelen in de overgangsgebieden te nemen. LNV inventa­
riseert de kansen en knelpunten in deze gebieden en neemt hierna een 
besluit over de inzet van het instrumentarium om de gestelde doelen te 
realiseren.
2022 was het eerste volledige jaar van uitvoering van het Programma 
Natuur. In december 2022 is de verdere ontwikkeling voor de VHR-
monitoring interbestuurlijk geaccordeerd. In het najaar van 2022 is besloten 
Tweede Kamer, vergaderjaar 2022–2023, 36 360 XIV, nr. 1
