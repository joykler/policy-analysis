voor leenrechtvergoedingen, die geraamd was bij het subsidiebudget voor 
het programma leesbevordering, maar om juridische redenen als opdracht 
in plaats van als subsidie moest worden gerealiseerd.
Bijdrage aan agentschappen
Deze middelen betreffen de rijksbijdrage aan het Nationaal Archief. De baten 
en lasten van deze dienst zijn apart in het jaarverslag opgenomen.
Bijdrage aan medeoverheden
In de oorspronkelijke begroting was dit financiële instrument op het begro­
tingsartikel cultuur nog niet in gebruik. Vanaf de Eerste Suppletoire 
Begroting 2022 zijn wel ramingen opgenomen. Er zijn uitgaven gerealiseerd 
voor de impuls jongerencultuur (€ 14,6 miljoen), het aardbevingsgebied in 
Groningen (€ 9,0 miljoen), de impuls versterking regionale culturele infra­
structuur (€ 2,0 miljoen), de bibliotheek van Bonaire (€ 0,9 miljoen) en voor 
ondersteuning van cultuurorganisaties in Caribisch Nederland 
(€ 0,1 miljoen).
Bijdrage aan (inter)nationale organisaties
Naast prioriteiten die onder het financieel instrument Internationaal cultuur­
beleid zijn genoemd, is Nederland aan een aantal verplichtingen gebonden 
en draagt Nederland bij aan de uitvoering van internationale verdragen. Dit 
geldt voor UNESCO erfgoedverdragen voor het werelderfgoed, het 
immaterieel erfgoed, de bescherming van cultureel erfgoed bij gewapend 
conflict, de bestrijding van illegale handel in cultuurgoederen en het cultuur­
verdrag voor de diversiteit van cultuuruitingen. Daarnaast is bijgedragen 
aan het Europees filmprogramma (Eurimages).
Ontvangsten
In 2022 is een bedrag van € 90,4 miljoen aan ontvangsten gerealiseerd, veel 
meer dan de € 3,0 miljoen waarmee rekening was gehouden in de oorspron­
kelijke begroting. De raming is diverse keren verhoogd. Dit is toegelicht bij 
de eerste Incidentele Suppletoire Begroting en bij de Eerste en Tweede 
Suppletoire Begroting. De hogere ontvangsten zijn onder meer het resultaat 
van een desaldering van € 44,0 miljoen in het kader van het schilderij De 
Vaandeldrager en extra ontvangsten uit de lagere vaststelling van subsidies 
in het kader van de steunpakketten voor COVID-19 (€ 22,3 miljoen). Alle tot 
en met de Tweede Suppletoire Begroting geraamde ontvangsten van 
€ 88,1 miljoen zijn gerealiseerd. Dat de realisatie nog hoger is dan de raming 
bij de Tweede Suppletoire Begroting, komt door extra ontvangsten uit de 
vaststelling van aan het Fonds voor Creatieve Industrie en het Nederlands 
Letterenfonds verstrekte subsidies (€ 2,2 miljoen).
Tweede Kamer, vergaderjaar 2022–2023, 36 360 VIII, nr. 1 111
