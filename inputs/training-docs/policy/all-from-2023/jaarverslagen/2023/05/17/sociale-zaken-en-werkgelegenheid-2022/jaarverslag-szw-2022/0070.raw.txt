Budgettaire ontwikkelingen
In 2020 en 2021 hebben gemeenten voorschotten ontvangen voor de 
uitgaven aan de Tozo. Op basis van declaratie worden achteraf de werkelijke 
uitgaven van gemeenten vergoed. De uitvoeringskosten worden vergoed 
op basis van een vast bedrag per besluit op aanvraag. Uit de voorlopige 
realisaties over 2021 is gebleken dat verschillende gemeenten meer aan 
de Tozo hebben uitgegeven dan is bevoorschot. Deze gemeenten hebben in 
2021 via een tussentijdse verrekening een nabetaling ontvangen 
(€ 265 miljoen). Op basis van de definitieve verantwoording van gemeenten 
over 2020, heeft in 2022 de definitieve vaststelling van de vergoeding over 
2020 plaatsgevonden. Dat heeft geleid tot € 15,6 miljoen aan nabetalingen. 
De (tussentijdse) verrekeningen hebben ook tot terugvorderingen geleid, 
die worden onder de ontvangsten toegelicht.
Bijstand overig
Onder de post bijstand overig worden uitgaven aan de bijstand buitenland 
verantwoord. De uitkeringslasten aan de bijstand buitenland zijn in 2022 
hoger uitgekomen dan verwacht. Wisselkoerseffecten hadden een 
verhogende werking op de uitkeringslasten.
Beleidsrelevante kerncijfers
Instroom in de bijstand buitenland is niet meer mogelijk. Naarmate de 
regeling langer bestaat zal de laatste rechthebbende uit de bijstand 
buitenland stromen.
Tabel 33 Kerncijfers Bijstand Buitenland
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume bijstand buitenland (x 1.000 
gerechtigden, ultimo) 0,1 0,1 0,1 0,1 0,1 0,1 0
Bron: SVB, jaarverslag.
Onderstand Caribisch Nederland
De rijksoverheid biedt aan inwoners van Caribisch Nederland inkomenson­
dersteuning in de vorm van Onderstand en waar nodig ook re-integratie­
ondersteuning.
Budgettaire ontwikkelingen
De uitgaven aan de onderstand zijn € 8 miljoen hoger dan voorzien bij de 
vastgestelde begroting. De hogere uitgaven worden voornamelijk verklaard 
door de energietoeslag CN (€ 7 miljoen) die op dit artikel wordt 
verantwoord. De overige circa € 1 miljoen wordt voornamelijk verklaard 
door de reguliere loon- en prijsbijstelling (€ 0,2 miljoen), door een beleids­
matige verhoging van de Onderstand per 1 juli 2022 (€ 0,3 miljoen) en een 
tegenvallende euro-dollar koers (circa € 0,3 miljoen).
Beleidsrelevante kerncijfers
Tabel 34 Kerncijfers Onderstand (Caribisch Nederland)
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume Onderstand Caribisch Nederland (x 
1.000 huishoudens, ultimo) 0,5 0,5 0,7 0,8 0,8 0,7 0,1
Bron: RCN-unit SZW.
Subsidies
Binnen dit artikel zijn verschillende subsidiebudgetten te onderscheiden.
Tweede Kamer, vergaderjaar 2022–2023, 36 360 XV, nr. 1
