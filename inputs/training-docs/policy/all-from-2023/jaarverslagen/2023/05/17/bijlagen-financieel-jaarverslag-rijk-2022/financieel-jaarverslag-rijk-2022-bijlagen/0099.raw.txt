Rijksbijdragen
Bij de Rijksbijdragen aan de sociale fondsen is de bijdrage voor de AO-
tegemoetkomingen met 1,2 miljoen euro naar beneden bijgesteld, omdat 
de uitgaven van UWV aan de tegemoetkomingen lager uitvielen.
Ontvangsten
Mutaties tussen Miljoenennota 2022 en Najaarsnota 2022 
Voor 2022 zijn de ontvangsten tussen Miljoenennota 2022 en Najaarsnota 
2022 opwaarts bijgesteld. Deze bijstelling is voornamelijk veroorzaakt door 
hogere terugontvangsten aan de Noodmaatregel overbrugging werkgele­
genheid (NOW). Alle grote onderliggende mutaties zijn toegelicht in de 
Voorjaarsnota van 2022, Miljoenennota 2023 en Najaarsnota 2022.
Technische mutaties
Werkgeversbijdrage kinderopvang
Op basis van de definitieve realisatie zijn de ontvangsten in verband met 
de Werkgeversbijdrage kinderopvang 15,8 miljoen euro naar beneden 
bijgesteld.
Mee-/tegenvaller: diversen
Er werd 28,9 miljoen euro meer ontvangen voor diverse mee- en tegen­
vallers. Zo werden de ontvangsten voor het kindgebonden budget op basis 
van de definitieve realisatie met 10,1 miljoen euro naar boven bijgesteld. 
Daarnaast vielen de algemene ontvangsten op artikel 1 arbeidsmarkt 
5,8 miljoen euro hoger uit.
Corona
De ontvangsten zijn met 11,2 miljoen euro naar boven bijgesteld in verband 
met een correctie met betrekking tot de Tijdelijk tegemoetkomingregeling 
Kinderopvang. De voorschotten die waren verstrekt aan de uitvoerders over 
eerdere tegemoetkomingsperiodes zijn afgerekend. Per saldo leidt dit tot 
een terugontvangst. Deze ontvangst is bij Najaarsnota per abuis geboekt als 
lagere uitgaven. Dit is gecorrigeerd en als hogere terugontvangst geboekt. 
Dit leidt tot zowel hogere uitgaven als terugontvangsten.
Tweede Kamer, vergaderjaar 2022–2023, 36 360, nr. 2 99
