E. Toelichting op de financiële instrumenten
Verplichtingen en uitgaven
Rente 
Rente vaste schuld
De rentelasten op de vaste schuld zijn in 2022 € 336 mln. hoger uitgevallen 
dan begroot. Bij de uitgifte van nieuwe schuld worden de rentetarieven 
vastgelegd tegen het dan geldende rentetarief. Bij het opstellen van de 
begroting was er rekening gehouden met een negatieve rente. In 2022 is 
de rente op staatsobligaties sterk gestegen en positief geworden.
Voortijdige beëindiging schuld
In 2022 is voor in totaal € 23,8 mln. aan kortlopende staatsobligaties en 
langlopende grootboekleningen voortijdig afgelost. De prijs waartegen de 
obligaties en grootboekleningen zijn ingekocht was hoger dan de nominale 
waarde. Het verschil resulteert in een uitgave bij voortijdige beëindiging.
Voortijdige beëindiging derivaten
Het Agentschap heeft in 2022 rentederivaten voortijdig beëindigd. Dit is 
voornamelijk gedaan om het renterisico op de schuldportefeuille bij te 
sturen. Bij de voortijdige beëindiging van renteswaps wordt de netto 
contante waarde van de toekomstige rentestromen in één keer betaald of 
ontvangen in het jaar waarin de voortijdige beëindigingen van derivaten 
plaatsvinden. Dit heeft geleid tot € 19,2 mln aan uitgaven.
Rente derivaten kort
De rentelasten op de kortlopende derivaten zijn € 19,7 mln als gevolg van 
de gestegen korte rente.
Leningen 
Aflossing vaste schuld
De aflossing van de vaste schuld betreft voornamelijk de ingeplande 
aflossingen op de langlopende staatsobligaties. De staatsobligatie uit 2006 
die afliep in januari 2023 is gedeeltelijk vervroegd afgelost met een bedrag 
van € 100 mln. Daarnaast zijn enkele langlopende grootboekleningen 
volledig afgelost op 1 november 2022. Hierdoor vielen de aflossingen per 
saldo € 107 mln. hoger uit dan begroot.
Ontvangsten
Rente 
Rente vlottende schuld 
Bij het vaststellen van de begroting werd nog rekening gehouden met een 
negatieve rente. De rente op de vlottende schuld was tot augustus 2022 
negatief gebleven maar hoger dan waar bij de begroting rekening mee was 
gehouden. Vanaf augustus 2022 is de korte rente weer positief en daarom 
vielen de ontvangsten € 448 mln. lager uit dan begroot.
Tweede Kamer, vergaderjaar 2022–2023, 36 360 IX, nr. 1
