Het overstromingsrisicobeheerplan (ORBP)bevat een overzicht van 
adequate doelen en maatregelen om daarmee voorbereid te zijn op 
toekomstige ontwikkelingen, in 2050 klimaatbestendig en waterrobuust 
ingericht te zijn en bij een (dreigende) overstroming voorbereid te zijn om 
adequaat te handelen.
De uitgaven van het Rijk hiertoe worden met name verantwoord op het 
Deltafonds (DF). Het gaat om o.a. jaarlijks opstellen en uitvoeren van een 
meerjarig Deltaprogramma, kennisprogramma’s uit te voeren (zeespiegel­
stijging en klimaatscenario’s), maatregelenprogramma’s op te stellen 
(Integraal Riviermanagement/IRM) en uit te voeren (Deltaplan Ruimtelijke 
Adaptatie).
Beoordelen van de primaire waterkeringen
In 2022 is verder gewerkt aan het beoordelen van de primaire waterkeringen 
op basis van de nieuwe normen. Voor deze beoordeling zijn diverse 
opdrachten verstrekt ter ondersteuning van de waterkeringbeheerders. 
Daarnaast zijn opdrachten verstrekt om kennis ten aanzien van watervei­
ligheid te ontwikkelen en vast te leggen
Kust
Opdrachten zijn verstrekt voor verdere kennisontwikkeling ten aanzien van 
de kust, onder andere over (de gevolgen van) zeespiegelstijging en de 
kustontwikkeling. Dit onderzoek is opgenomen in het Kennisprogramma 
Zeespiegelstijging, dat gefinancierd wordt uit het DF en toegelicht in het 
betreffende verantwoordingsdocument.
Kennis- en modelontwikkeling rivieren
In 2022 is de Systeembeschouwing Rijn en Maas opgeleverd. Het onder­
zoeksrapport beschrijft hoe onze rivieren zich ontwikkelen en schetst 
mogelijke oplossingen om het riviersysteem toekomstbestendig te maken. 
Ook is een rapport met systeemmaatregelen opgeleverd. Dit rapport geeft 
een typering van mogelijke maatregelen, met aanduiding welk type waar 
zinvol kan zijn. Dit zijn belangrijke bouwstenen voor het programma 
Integraal Riviermanagement. Daarnaast is in 2022 kennisontwikkeling 
ondersteund met het tot stand komen van een Kennisagenda Rivieren en 
zijn bijdragen geleverd aan diverse MIRT-projecten in het rivierengebied 
voor zowel de Rijn, als de Maas.
3 Grote oppervlaktewateren
Opdrachten
Gebiedsagenda Zuidwestelijke Delta en Schelde-estuarium
In 2022 heeft IenW samen met de regio en stakeholders verder gewerkt aan 
de concretisering van de handelingsperspectieven van de Gebiedsagenda 
Zuidwestelijke Delta 2050. Dit moet leiden tot een klimaatrobuust veilige, 
economisch vitale en ecologisch veerkrachtige delta. Voor het Volkerak-
Zoommeer is daarbij uitgegaan van de huidige zoetwaterfunctie, conform 
de aangenomen motie Stoffer c.s. (Kamerstukken II 2020-2021, 27 625, nr. 
521). Samen met het Vlaams Gewest en andere stakeholders is voor de 
uitvoering van de Scheldeverdragen verder gewerkt aan het (onder­
zoeks)programma 2019-2023 van de Agenda voor de Toekomst voor het 
Schelde-estuarium. Zo is in 2022 onderzoek opgeleverd over de sediment­
vraag en over de reactie van het estuarium op de zeespiegelstijging. Er is 
onder andere geadviseerd over knelpunten bij het dagelijks beheer, zoals 
Tweede Kamer, vergaderjaar 2022–2023, 36 360 XII, nr. 1
