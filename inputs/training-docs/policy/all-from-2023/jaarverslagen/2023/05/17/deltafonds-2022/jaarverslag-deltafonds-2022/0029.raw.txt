C. Financiële toelichting
Onderstaand wordt op het niveau van artikelonderdeel en de verplichtingen 
een toelichting gegeven op de verschillen (de mutaties) tussen de begroting 
en de realisatie. Zie voor de gehanteerde norm de toelichting ‘normering 
jaarverslag’ zoals opgenomen in de leeswijzer.
1. De verplichtingenrealisatie is € 73,8 miljoen hoger dan begroot. De reden 
hiervoor is dat met betrekking tot de subsidieregeling Deltaplan 
zoetwater € 80,6 miljoen meer verplichtingen zijn aangegaan dan was 
begroot. Een hogere realisatie op de Implusregeling Ruimtelijke 
Adaptatie € 16,4 miljoen. Ten aanzien van het Deltaplan Zoetwater is 
€ -15,4 miljoen minder geraliseerd. Daarnaast zijn er verschillende 
kleinere mutaties die per saldo een verlaging van € -7,8 miljoen 
bedragen.
2. Op dit artikelonderdeel is € 11,3 miljoen meer gerealiseerd dan begroot. 
De reden hiervoor is dat met betrekking tot de subsidieregeling 
Deltaplan zoetwater € 10,6 miljoen meer bijdragen zijn betaald dan was 
begroot. Een hogere realisatie op de Impulsregeling Ruimtelijke 
Adaptatie € 16,4 miljoen. Ten aanzien van het Deltaplan Zoetwater 
deelproject is € -15,4 miljoen minder gerealiseerd. Dit wordt met name 
veroorzaakt door vertraging van het project maatregelen Friese IJssel­
meerkust waar PFAS in de grond is aangetroffen. Daarnaast zijn er 
verschillende kleinere mutaties die per saldo een verlaging van 
€ -0,3 miljoen bedragen.
3. De lagere realisatie (€ -2,8 miljoen) is met name het gevolg van vertra­
gingen minder aanvragen vanuit de regio bij de subsidieregeling bevaar­
baarheid jachthavens en vaargeulen Ijsselmeer.
D. Toelichting op de artikelonderdelen
2.01 Ontwikkeling waterkwantiteit
Het verkenningen- en planuitwerkingsprogramma dient om een probleem 
of een initiatief met een maatschappelijke meerwaarde te verkennen en om 
daarna, indien nodig, uit alternatieven de beste oplossing voor het 
probleem te zoeken en voor te bereiden voor de uitvoering.
Dit artikelonderdeel geeft inzicht in de stand van zaken van diverse projecten 
en programma’s op het gebied van zoetwatervoorziening die zich in de fasen 
van voorbereiding tot realisatie bevinden.
Er zijn momenteel geen projecten verantwoord.
2.02 Ontwikkeling zoetwatervoorziening
Motivering
Het betreft projecten die de zoetwatervoorziening bevorderen en de 
kwaliteit waarborgen. Dit zijn maatregelen en voorzieningen van nationaal 
belang ter voorkoming en waar nodig beperking van waterschaarste en ook 
ter bescherming of verbetering van de chemische of ecologische kwaliteit 
van watersystemen, voor zover deze onderdeel uitmaken van opgaven op 
het gebied van zoetwatervoorziening.
Producten
Tweede Kamer, vergaderjaar 2022–2023, 36 360 J, nr. 1
