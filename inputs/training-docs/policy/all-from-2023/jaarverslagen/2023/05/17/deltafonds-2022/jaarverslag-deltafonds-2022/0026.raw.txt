(4) het programma «Versterken cyberweerbaarheid in de watersector» is 
geëvalueerd, wat geleid heeft tot de aanbeveling om het programma voor 
te zetten en te versterken. Het uitvoeringsprogramma is in lijn met de 
ambities van de Nationale Cybersecurity Agenda en de daaraan gekoppelde 
VNAC gelden.
Cyber Vitaal
IenW is systeemverantwoordelijk voor een groot aantal vitale processen in 
Nederland. IenW is verantwoordelijk voor het vitale proces keren en 
beheren en drinkwater. Het proces keren & beheren waterkwantiteit is sinds 
2005 geïdentificeerd als vitaal proces.
In 2022 heeft een herijking van het proces keren en beheren waterkwantiteit 
plaatsgevonden. Centrale vraag hierbij was: zijn de eerder als vitaal geclas­
sificeerde processen, in het licht van de huidige tijdsgeest, nog steeds 
vitaal? In de vorige vitaalbeoordeling zijn alleen 9 objecten in het hoofdwa­
tersysteem als vitaal aangemerkt, nu is ook het regionaal watersysteem in 
de beoordeling meegenomen.
In 2022 is ook een herziening van een Europese richtlijn definitief geworden, 
de richtlijn netwerk en informatiebeveiliging (NIB). IenW is begonnen met 
de inschatting van de consequenties van deze richtlijn, die een uitbreiding 
van het aantal sectoren en het aantal entiteiten die onder de richtlijn vallen, 
inhoudt.
In 2022 is tevens de IenW Cybersecurity Strategie ontwikkeld. Hierin wordt 
een doorvertaling gemaakt van de Nederlandse Cybersecurity Strategie 
voor de verschillende vitale sectoren waar IenW systeemverantwoordelijk 
voor is.
1.09 Ontvangsten
Ontvangsten waterschapsprojecten
Conform de Spoedwet (Stb. 2011, 302) dragen de waterschappen vanaf 2011 
€ 81 miljoen per jaar bij aan het HWBP. Deze bijdrage van de waterschappen 
is conform het regeerakkoord Rutte I en het Bestuursakkoord Water 
aangevuld tot € 131 miljoen in 2014 en tot € 181 miljoen structureel vanaf 
2015 (inclusief projectgebonden aandeel, prijspeil 2010). Deze bijdrage 
wordt geïndexeerd op basis van de IBOI, zoals gehanteerd door het 
ministerie van Financiën. Voor 2022 komt dit bedrag uit op ongeveer 
€ 213 miljoen (inclusief projectgebonden aandeel).
De middelen van de waterschappen worden eerst ingezet voor de water­
schapsprojecten van het HWBP-2 en vervolgens voor de waterschapspro­
jecten van het HWBP. Het in 2013 door de Tweede en Eerste Kamer 
aangenomen wetsvoorstel Wijziging van de Waterwet (doelmatigheid en 
bekostiging hoogwaterbescherming) (Kamerstukken II, 2012–
2013, 33 465, nr. 3) is per 1 januari 2014 in werking getreden. De wet regelt 
dat het Rijk en de waterschappen jaarlijks elk de helft van de bijdrage aan 
het HWBP betalen.
Tweede Kamer, vergaderjaar 2022–2023, 36 360 J, nr. 1
