regelgeving ook op Europees niveau nodig is, vergt dit proces de nodige 
tijd. Defensie zet de gesprekken op nationaal niveau, met andere lidstaten 
en met Europese instellingen de komende tijd voort.
Het kabinet investeert versneld en gericht in een grotere bijdrage van 
Nederland aan de gezamenlijke Europese afschrikking en gevechtskracht. 
Verder stroomlijnen van besluitvormingsprocessen draagt daar in sterke 
mate aan bij. In lijn met de motie-Valstar c.s. (Kamerstuk 35 925-X, nr. 70 
van 10 mei 2022) heeft Defensie daarom vaker van een versneld proces 
gebruik gemaakt om voorraden en capaciteit zo snel mogelijk te kunnen 
realiseren. Voor de versnelde aanvulling van de inzetvoorraden munitie 
(Kamerstuk 35 925-X, nr. 74 van 29 april 2022) is gebruik gemaakt van Fast 
Track Procurement (FTP) om € 458 miljoen voor munitie versneld te kunnen 
verplichten. Het FTP-proces kan in bijzondere situaties door Defensie 
worden toegepast om de besluitvorming te versnellen, zoals bij spoed door 
crisis of wanneer er een acute noodzaak voor specifiek materieel ontstaat 
in een missiegebied. Defensie is voornemens FTP vaker toe te passen gezien 
de huidige geopolitieke situatie. Afwijkend van de reguliere procesgang in 
het Defensie Materieelproces (DMP), in 2022 heeft Defensie de behoeftes­
tellings- en onderzoeksfase (A/B-fase) voor het project Raketartillerie 
(Kamerstuk 27 830, nr. 367) gelijktijdig doorlopen.
Defensie is in voortdurend nauw overleg met strategische partnerlanden 
voor de verwerving van materieel. Dit heeft al geleid tot gezamenlijke 
aanschaf van Airborne voertuigen met Duitsland, contacten met partners 
over de verwerving van raketartillerie en het samen met Noorwegen kopen 
van extra Multi Mission Radars. Ook hebben meerdere NAVO-partners 
interesse getoond in de RTC4m satellietcommunicatie terminals. Bij grond­
gebonden luchtverdediging is er overleg binnen het kader van het European 
Sky Shield Initiative (ESSI) samen met Duitsland. Ten slotte wordt er bij 
de verwerving van munitie samen gewerkt met Duitsland. Het Verenigd 
Koninkrijk heeft hier ook belangstelling voor.
Instandhouding
De eerste effecten van eerdere investeringen van het vorige kabinet (motie-
Hermans, Kamerstuk 35 925, nr. 13 van september 2021) zijn zichtbaar; de 
technische staat van hoofdwapensystemen laat een licht stijgende trend 
zien doordat het hoger onderhoud profiteert van het op peil brengen van 
de voorraad reserveonderdelen. Er zijn verschillende hoofdwapensystemen 
waarvoor de voorraadbeschikbaarheid al flink is verhoogd tot 90%. Ook naar 
aanleiding van ‘Doorlichting Materieel Logitistiek’ (onderzoek onderhouds­
capaciteit versus werklast) zijn eind 2021 de eerste investeringen gedaan. 
De hieruit voortkomende nieuwe functies zijn eind 2022 gerealiseerd, 
waardoor deze effecten nog niet zichtbaar zijn in de beschikbaarheid van 
voldoende personeel. Ook is het Munitiebedrijf meerdere raamcontracten 
aangegaan om conventionele munitie voor opleiding en training te 
realiseren, waarop al munitie is afgeroepen.
Er is echter nog geen stijging van de materiële gereedheid (MG) te zien. 
De belangrijkste oorzaken hiervoor zijn een groot tekort aan technisch en 
logistiek personeel bij de eenheden en een hoge storingsgraad bij 
verouderde wapensystemen (obsolesence). Alleen bij NH-90 en mortieren 
is een lichte verbetering van de MG, echter heeeft dit geen rechtstreeks 
verband met de genomen maatregelen. De belangrijkste oorzaken voor 
een groot tekort aan technisch en logistiek personeel bij de eenheden en 
een hoge storingsgraad bij verouderde wapensystemen (obsolesence). De 
recente leveringen aan Oekraïne hebben in 2022 nog geen significant effect 
Tweede Kamer, vergaderjaar 2022–2023, 36 360 K, nr. 1 18
