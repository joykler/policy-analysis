De norm voor de doorlooptijd van visumaanvragen (Schengen) bedraagt 
15 dagen conform de EU Visumcode (in werking getreden per 2.2.2020). 
Deze periode kan in bijzondere gevallen worden verlengd tot 45 dagen.
Tijdens de ‘visumdip’ als gevolg van de coronapandemie was de beslisca­
paciteit bij het Ministerie van Buitenlandse Zaken tijdelijk afgeschaald. Het 
ministerie bevond zich in 2022 in een herstartfase van het visumproces en 
werkte er aan de besliscapaciteit op te voeren naar het pre-corona niveau. 
Na corona was er naast de jaarlijkse reguliere groep verwachte aanvragen 
ook sprake van een grote groep ‘inhaalaanvragen’: Aanvragers die door 
corona niet had kunnen reizen en dit alsnog wilden doen. Hierdoor werd 
de vraag naar visa groter dan de besliscapaciteit.
NB: De doorlooptijd is het aantal dagen dat zit tussen het indienen van 
een ontvankelijke visumaanvraag tot aan het moment van bekendmaken of 
uitreiken van de beslissing op de aanvraag.
Regisseren
– Europees visum- en migratiebeleid en Caraïbisch visumbeleid.
– Bilaterale dimensie van visum- en migratiebeleid.
Nederlandse cultuur 
De uitvoering van het Internationaal Cultuurbeleid (ICB) is een gedeelde 
verantwoordelijkheid van de Minister van Buitenlandse Zaken (bij wie ook 
de coördinatie ligt), de Minister van Onderwijs, Cultuur en Wetenschap en 
de Minister voor Buitenlandse Handel en Ontwikkelingssamenwerking. 
Het beleidskader voor het ICB wordt steeds voor een periode van vier jaar 
vastgesteld (beleidskader internationaal cultuurbeleid 2021–2024). De inzet 
op het gebied van Publieksdiplomatie valt onder de verantwoordelijkheid 
van de Minister van Buitenlandse Zaken.
Stimuleren
– Promotie van Nederlandse kunst en cultuur in het buitenland en identi­
ficatie van internationale kansen en ontwikkelingen voor de 
Nederlandse culturele sector en creatieve industrie.
– Behoud, beheer en ontsluiting van gedeeld cultureel erfgoed.
Regisseren
– Beleidsvorming en uitvoering van het Internationaal Cultuurbeleid.
– Afstemming met culturele fondsen en ondersteunende instellingen over 
internationale activiteiten.
– Ondersteuning van het buitenlandpolitieke- en economische beleid door 
cultuur in te zetten, bijvoorbeeld als instrument in de dialoog over 
mensenrechten.
Financieren
– Ondersteuning van culturele fondsen, instellingen en activiteiten binnen 
het beleidskader Internationaal Cultuurbeleid (2021–2024).
– Nederlands-Vlaamse samenwerking (via ondersteuning van Huis 
DeBuren in Brussel).
– Bezoekersprogramma’s.
– Subsidieregeling voor programma’s gericht op jeugd en sociale 
innovatie in de ring van landen grenzend aan de EU.
Publieksdiplomatie 
De inzet op het gebied van publieksdiplomatie valt onder de verantwoor­
delijkheid van de Minister van Buitenlandse Zaken.
Tweede Kamer, vergaderjaar 2022–2023, 36 360 V, nr. 1 48
