2. Leeswijzer
Voor u ligt het jaarverslag van het Deltafonds, Hoofdstuk J van de Rijksbe­
groting. Naast het Deltafonds kent IenW ook de Beleidsbegroting Infra­
structuur en Waterstaat (Hoofdstuk XII) en het Mobiliteitsfonds (Hoofdstuk 
A). Van deze begrotingen zijn separate jaarverslagen opgesteld.
In de Waterwet (stb. 2009, nr 107) is opgenomen dat er een Deltafonds wordt 
ingesteld met als doel de bekostiging van maatregelen, voorzieningen en 
onderzoeken op het gebied van waterveiligheid en zoetwatervoorziening. 
Op grond van het amendement-Jacobi (Kamerstukken II, 2013-2014 33 503, 
nr. 8) is het met ingang van 1 januari 2015 mogelijk om de uitgaven op het 
gebied van waterkwaliteit, ook wanneer deze uitgaven geen relatie hebben 
met waterveiligheid en zoetwatervoorziening, te verantwoorden op het 
Deltafonds.
De producten van het Deltafonds zijn gerelateerd aan artikel 11 Integraal 
Waterbeleid op de beleidsbegroting van het ministerie van Infrastructuur 
en Waterstaat (Hoofdstuk XII van de Rijksbegroting). De doelstelling van dit 
beleidsartikel is het op orde houden van een duurzaam watersysteem tegen 
maatschappelijk aanvaardbare kosten, waardoor Nederland droge voeten 
heeft en over voldoende zoetwater beschikt.
Het Deltafonds wordt voor het grootste deel gevoed door een bijdrage uit 
de beleidsbegroting van IenW (artikelonderdeel 26.02). Daarnaast worden 
voor een aantal projecten uitgaven doorberekend aan derden, zoals andere 
departementen, lagere overheden, buitenlandse overheidsinstanties en de 
Europese Unie.
De apparaatsuitgaven en apparaatsontvangsten van het kerndepartement 
(met uitzondering van de Staf-Deltacommissaris) worden verantwoord op 
artikel 98 Apparaatsuitgaven Kerndepartement van de begroting Hoofdstuk 
XII.
Opbouw
Het Jaarverslag van het Deltafonds bestaat uit de volgende onderdelen:
• Een algemeen deel: hierin is naast deze leeswijzer de officiële officiële-
officiëleofficiëleaanbieding van het Jaarverslag aan de Staten-Generaal 
en het verzoek tot dechargeverlening opgenomen.
• Het beleidsverslag 2022 van het Deltafonds, deze bestaat uit:
• Het Deltafondsverslag 2022, waarin een korte terugblik is 
opgenomen met betrekking tot de realisatie van de belangrijkste 
uitvoeringsprioriteiten over het verslagjaar 2022;
• De productartikelen van het Deltafonds;
• De bedrijfsvoeringsparagraaf.
• De Jaarrekening 2022 van het Deltafonds, deze bestaat uit de verant­
woordingstaat en saldibalans van het Deltafonds.
• De volgende twee bijlagen:
• Instandhouding;
• Afkortingenlijst.
Normering jaarverslag
De financiële informatie in het beleidsverslag (onderdeel B) wordt gepre­
senteerd door middel van de tabellen ‘Budgettaire gevolgen van beleid’. 
Verschillen tussen de vastgestelde begroting en de realisatie worden 
conform de Regeling rijksbegrotingsvoorschriften 2023 op het niveau van 
Tweede Kamer, vergaderjaar 2022–2023, 36 360 J, nr. 1
