Nederland (RVO). Als gevolg hiervan zijn de budgetten die jaren geleden 
waren ingelegd vanuit de diverse beleidsartikelen vanuit artikel 19 terug­
geboekt naar de beleidsartikelen waar de beleidsverantwoordelijkheid 
voor de uitgaven ligt.
3. De lagere uitgaven van € 1,6 miljoen op het HGIS budget is het gevolg 
van een overheveling naar artikel 11 (Integraal Waterbeleid) ten behoeve 
van de nieuwe programmadirectie Klimaat en Water Internationaal 
(KAWI).
4. De hogere uitgaven van € 2,1 miljoen is het gevolg van de toekenning 
van een aantal incidentele internationale bijdragen waarvan de 
juridische grondslag geregeld is in de Najaarsnota 2022. Voor de finan-
ciering zijn onderstaande ontvangen middelen ingezet.
5. De hogere ontvangst van € 1,9 miljoen betreft voor € 1,3 miljoen een 
terugstorting van de EU secretariaten in het kader van de afwikkeling 
van eerdere Interreg programma's (periode tot en met 2013). De kosten 
van de technische bijstand (ondersteuning lidstaten bij de uitvoering van 
de interreg projecten) is lager uitgevallen dan was voorgeschoten. De 
niet bestede middelen zijn teruggestort. Daarnaast is € 0,6 miljoen 
ontvangen van RVO in het kader van de eindafrekening over 2021. De 
werkelijke uitgaven zijn lager uitgevallen dan de verleende 
voorschotten.
G. Toelichting op Financiële instrumenten
Opdrachten
In 2022 zijn uitgaven gedaan op het beleidsterrein ruimtevaart en satelliet 
data. Het betreft onder andere de jaarlijkse gebruiksvergoeding van het 
Galileo Reference Centre te Noordwijk en de door het Nederlands Space 
Office (NSO) en overige partijen geleverde diensten ter ondersteuning van 
de uitvoering van het ruimtebeleid van IenW. Tevens zijn er diverse 
opdrachten verstrekt inzake de voorbereiding van de bouw van het nieuwe 
Galileo Sensor Station (GSS) op Bonaire.
Hiernaast zijn opdrachten verstrekt in het kader van internationale 
diplomatie en de stimulering van de internationale samenwerking op het 
gebied van circulaire economie en klimaatverandering. In dat kader zijn ook 
middelen ingezet om internationaal Reuse & Refill systemen te introduceren 
en op te schalen voor meer impact in de transitie naar de circulaire 
economie en hiermee eenmalige plastic producten en verpakkingen terug 
te dringen.
In 2022 zijn eveneens uitgaven gedaan ten behoeve van de uitvoering van 
het programma Interreg VI (programma periode 2021-2027). Het gaat hierbij 
om de verplichte kosten voor de technische bijstand van de EU secretariaten 
die de lidstaten ondersteunen bij de uitvoering van het programma.
Voorts zijn er middelen ingezet ter voorbereiding van het Nationaal Milieu 
Programma in het kader van het opstellen van een milieu effect rapportage 
(plan-MER).
Subsidies
Interreg 
In 2022 zijn in het kader van de Europese subsidieregelingen Interreg V en 
Interreg VI subsidies verstrekt aan de Nederlandse partners. De uitvoering 
van de regelingen ligt bij RVO.
Tweede Kamer, vergaderjaar 2022–2023, 36 360 XII, nr. 1 124
