– de budgetmutaties en de extrapolatie van de meerjarenraming van het 
in de integratie-uitkering sociaal domein opgenomen SZW-aandeel en 
de verdeling daarvan die aansluit bij de gedecentraliseerde taak;
– de sturing van en het toezicht op de rechtmatige, doeltreffende en 
doelmatige uitvoering door de SVB (AIO, bijstand buitenland) en UWV 
(TW);
– de organisatie van de eigen uitvoering binnen het verband van de 
Rijksdienst Caribisch Nederland (RCN).
Het Rijk verschaft gemeenten middelen voor de uitvoering en geeft de wet- 
en regelgeving vorm waarbinnen deze uitvoering plaatsvindt. Binnen deze 
wettelijke kaders hebben gemeenten beleidsvrijheid om maatwerk te 
bieden waarmee participatie zo optimaal mogelijk wordt ondersteund. Het 
Rijk stelt een toereikend macrobudget aan de gemeenten beschikbaar om 
loonkostensubsidies en bijstandsuitkeringen te betalen. Het macrobudget 
wordt zoveel mogelijk op basis van objectieve factoren onder de gemeenten 
verdeeld, vanaf 2022 wordt het deelbudget voor loonkostensubsidies op 
basis van historische uitgaven over gemeenten verdeeld. Gemeenten zijn 
verantwoordelijk voor de rechtmatige en doeltreffende uitvoering van de 
Participatiewet en aan genoemde wet verwante wetten en voorzieningen. 
Gemeenten zijn hiermee onder meer verantwoordelijk voor de handhaving 
van de naleving van verplichtingen door personen die een beroep doen op 
deze wetten. Bij ernstig onrechtmatig handelen of nalaten rechtmatig te 
handelen in de gemeentelijke uitvoering van de Participatiewet kan de 
Minister een aanwijzing geven aan een college, overgaan tot het optreden 
namens een nalatige gemeente dan wel een besluit tot vernietiging door 
de Kroon voordragen. De interbestuurlijke interventie heeft geen betrekking 
op de doelmatigheid en de doeltreffendheid van de uitvoering, welke een 
louter gemeentelijke aangelegenheid zijn.
C. Beleidsconclusies
Armoede en schulden
De aanpak geldzorgen, armoede en schulden is op 12 juli 2022 gepresen­
teerd aan de Tweede Kamer (Kamerstukken II 2021/22, 24 515, nr. 643). Met 
de aanpak beoogt het kabinet de volgende doelen te halen:
– Een halvering van het aantal mensen in armoede in 2030 (ten opzichte 
van 2015).
– Een halvering van het aantal kinderen dat in armoede opgroeit in 2025 
(ten opzichte van 2015).
– Een halvering van het aantal huishoudens met problematische schulden 
in 2030 (ten opzichte van 2015). Dit draagt bij aan de doelstelling om 
het aantal mensen in armoede te halveren.
Deze ambities sluiten aan bij de Duurzame Ontwikkelingsdoelstelling (SDG) 
van de Verenigde Naties om armoede te beëindigen. Voor gezinnen met 
kinderen zijn in lijn met het coalitieakkoord de ambities aangescherpt. Om 
deze doelstellingen te realiseren zijn meer dan 40 acties gedefinieerd. Deze 
worden uitgewerkt binnen 4 actielijnen.
1. een betere borging van bestaans- en inkomenszekerheid: een voldoende 
en stabiel inkomen is de basis (waaronder verhogen minimumloon, 
versterken koopkracht, middelen voor voedselbanken, inzet op energie-
armoede);
2. preventie van geldzorgen: goede voorlichting van jongs af aan, in alle 
levensfases en dichtbij om de juiste financiële keuzes te kunnen maken;
3. een overheid die werkt voor mensen en voorziet in laagdrempelige, 
eenvoudige, mensgerichte financiële hulp en sociale incasso;
Tweede Kamer, vergaderjaar 2022–2023, 36 360 XV, nr. 1 56
