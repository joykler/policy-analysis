van het energieplafond te dekken, worden de middelen gebruikt die gereser­
veerd zijn voor de in de Miljoenennota voorgenomen verlaging van de 
energiebelasting in 2023. Deze keuze is mede gemaakt, omdat het energie­
plafond ingrijpt op de energierekening, net als de verlaging van de energie­
belasting.
1.3.4 Ontwikkeling van het overheidssaldo
Het overheidssaldo valt positiever uit dan in 2021, ondanks de omvangrijke 
maatregelen rondom de oorlog in Oekraïne en het herstellen van de 
koopkracht. Het EMU-saldo voor 2022 komt uit op een klein overschot van 
88 miljoen euro, ofwel 0,0% van het bbp. Dit betekent dat de uitgaven en 
inkomsten van de overheid in evenwicht zijn. Het saldo valt positiever uit 
dan de ‒ 1,0% van het bbp die was geraamd bij de Najaarsnota 2022. Bij 
de Miljoenennota 2023 werd een EMU-saldo van ‒ 0,9% van het bbp 
geraamd. Dit komt met name door het positieve EMU-saldo van de 
decentrale overheden en onderuitputting op verschillende uitgavenposten, 
vooral vanwege de krapte op de arbeidsmarkt. Deze ontwikkelingen worden 
nader toegelicht in hoofdstuk 2.
In het Financieel Jaarverslag van het Rijk wordt gebruikelijk gekeken naar 
de ontwikkeling tussen het verwachte saldo bij de Miljoenennota en de 
uiteindelijke realisatie over het desbetreffende begrotingsjaar. In de Miljoe­
nennota 2022 werd een EMU-saldo geraamd van ‒ 2,4%. De ontwerpbe­
groting 2022 is echter opgesteld voordat er een nieuw kabinet was. Vanuit 
het coalitieakkoord kwamen additionele middelen om de kabinetsambities 
vorm te geven. Bij de Startnota en de Voorjaarsnota zijn deze middelen 
verwerkt in de begroting. Bij de Voorjaarsnota 2022 werd er nog een tekort 
van ‒ 3,4% geraamd, bij de Najaarsnota 2022 werd dat bijgesteld naar ‒ 1%, 
en nu komt het saldo uit op 0,0%. Deze verbetering wordt veroorzaakt door 
hogere belasting- en premieinkomsten, door verbetering van het saldo 
mede- overheden en is het gevolg van onderuitputting en lagere uitgaven 
aan coronamaatregelen. Niet alle middelen die voor beleidsdoelen gereser­
veerd waren, zijn uitgegeven. Bij de Najaarsnota is het eerste beeld hiervan 
meegenomen, maar sinds de Najaarsnota is sprake van meer onderuit­
putting over 2022 (zie voor verdere toelichting paragraaf 2.1.1). Dat er sprake 
is van onderuitputting, betekent echter niet per definitie dat er meer 
budgettaire ruimte is voor komende jaren. De gereserveerde middelen op 
de begrotingen voor investeringen komen bijvoorbeeld op een gegeven 
moment tot besteding, wat in latere jaren het saldo belast. Met een EMU-
saldo van 0,0% blijft Nederland in 2022 binnen de Europese grenswaarde 
van 3% van het bbp, zoals vastgelegd in het Stabiliteits- en Groeipact. De 
ontwikkeling van het overheidssaldo sinds 1970 is weergegeven in figuur 
1.3.4.
Tweede Kamer, vergaderjaar 2022–2023, 36 360, nr. 1
