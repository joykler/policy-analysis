Bijdrage aan (andere) begrotingshoofdstukken
Ministerie van EZK
Bij de eerste suppletoire begroting is € 3,8 miljoen overgeboekt voor de 
financiering van het Maatschappelijk Programma Arbeidsomstandigheden, 
respectievelijk de Kennisinvestering Inspectie SZW.
Overige hoofdstukken
In totaal is € 0,2 miljoen bijgedragen aan andere begrotingshoofdstukken 
aan I&W (Rijkswaterstaat) ten behoeve van het Landelijk Asbestvolg­
systeem (LAVS). De LAVS-bijdrage is terug te vinden in de budgettaire tabel 
als kasrealisatie, omdat het een directe betaling vanuit de SZW-begroting 
betreft.
Bijdrage aan agentschappen
Het Ministerie van SZW levert jaarlijks een bijdrage aan het Rijksinstituut 
voor Volksgezondheid en Milieu (RIVM) en aan het Centraal Justitieel Incas­
sobureau (CJIB). De bijdrages zijn in 2022 respectievelijk € 0,03 miljoen en 
€ 0,1 miljoen lager uitgevallen.
Ontvangsten
Algemene ontvangsten
De terugontvangsten vielen € 9,2 miljoen hoger uit vanwege een terugont­
vangst op Nederland leert door.
Boeteontvangsten
De boeteontvangsten van de Nederlandse Arbeidsinspectie waren met 
€ 18,0 miljoen € 5,3 miljoen hoger. Verklaring voor de hogere boeteont­
vangsten betreft extra extern ingehuurde inzet en ondersteuning bij de 
afhandeling van de werkvoorraden. De raming van de boeteontvangsten 
van de Nederlandse Arbeidsinspectie is met aanzienlijke onzekerheid 
omgeven. Dit hangt onder andere af van het type en aantal bedrijven dat 
wordt bezocht en wat er wordt waargenomen bij deze inspecties. Overigens 
zijn de boeteontvangsten niet taakstellend voor de Nederlandse Arbeidsin­
spectie, waardoor niet wordt gestuurd op het behalen van de geraamde 
boeteontvangsten. De Inspectie stuurt uiteraard wel op het innen van de 
opgelegde boetes.
Terugontvangsten NOW
In 2022 heeft UWV het vaststellingsproces in de NOW voortgezet. Over het 
algemeen leiden deze vaststellingen tot meer terugvorderingen dan nabeta­
lingen. Dit heeft in 2022 geleid tot een terugontvangst van bijna € 4 miljard. 
De komende jaren zal dit vaststellingsproces worden voortgezet wat tot 
verdere bijstellingen in nabetalingen en terugvorderingen op de NOW zal 
leiden.
Kerncijfers
Arbeidsmarkt
De arbeidsmarkt in 2022 stond vooral in het teken van aanhoudende krapte. 
Daarnaast was er sprake van een verschuivende verhouding tussen vast, 
flexibel en zelfstandig werk. De werkloosheid was laag, en veel werkgevers 
kampten met personeelstekorten en moeilijk vervulbare vacatures. 
Gedurende heel 2022 waren er meer openstaande vacatures dan werklozen, 
met een piek van 143 vacatures per 100 werklozen in het tweede kwartaal. 
In de twee daaropvolgende kwartalen lag dit lager, met respectievelijk 121 
en 123 vacatures per 100 werklozen. De krapte op de arbeidsmarkt was 
breed voelbaar en zorgde voor knelpunten in alle sectoren.
Tweede Kamer, vergaderjaar 2022–2023, 36 360 XV, nr. 1
