Beleidsartikel 3 Toekomstfonds
A. Algemene doelstelling
Versterken van de innovatieve kracht van Nederland door het beschikbaar 
stellen van financiering voor innovatief en snelgroeiend MKB en voor 
fundamenteel en toegepast onderzoek en het behouden van vermogen voor 
toekomstige generaties. Dit deel van het beleid is onderdeel van het bedrij­
venbeleid zoals omschreven in artikel 2 van deze begroting. Het Toekomst­
fonds is revolverend van aard.
B. Rol en verantwoordelijkheid
De Minister van EZK is rijksbreed systeemverantwoordelijk voor versterking 
van het innovatievermogen, in het bijzonder gericht op het bedrijfsleven en 
verantwoordelijk voor het scheppen van randvoorwaarden voor een 
excellent ondernemingsklimaat.
De Minister van EZK en de bewindslieden van OCW coördineren en borgen 
de publieke kennisinfrastructuur voor toegepast en fundamenteel 
onderzoek.
Vanuit deze verantwoordelijkheden heeft de Minister een financierende en 
faciliterende rol, samenhangend met de stimulerende, regisserende en 
faciliterende rollen, zoals vermeld in artikel 2 van deze begroting:
Financieren/faciliteren
– Het mede-financieren van investeringen in R&D en innovatie (zie tevens 
artikel 2);
– Het faciliteren van toegang tot en financieren van (risico)kapitaal voor 
bedrijven.
Om – aanvullend op de begroting – de Kamer te informeren over voortgang 
en effecten van beleid treft u op de website www.bedrijvenbeleidinbeeld.nl 
informatie aan over de indicatoren en kengetallen. Deze website is te zien 
als een digitale bijlage van de EZK-begroting.
C. Beleidsconclusies
Start-up en mkb-financiering
Het onderdeel start-ups en mkb-financiering van het Toekomstfonds is erop 
gericht om de beschikbaarheid van risicokapitaal voor startups en het 
snelgroeiende en innovatieve bedrijfsleven in Nederland te vergroten. Een 
goede toegang tot financiering ondersteunt ondernemingen in hun groei­
strategie en daarmee het economische groeivermogen.
In 2022 is het Deeptech Fund operationeel geworden, dat EZK samen met 
Invest-NL heeft opgericht. Dit fonds heeft een totaalomvang van € 250 mln. 
Het fonds heeft inmiddels eerste investeringen verricht. Verder werd in 2022 
de evaluatie van de ROM’s aan de beide Kamers aangeboden. Deze 
evaluatie schetst over het geheel een positief beeld van de toegevoegde 
waarde van de ROM’s, waarbij de meerwaarde vooral zit in de geïntegreerde 
aanpak van investeren, innoveren en internationaliseren in de regio, waarbij 
gelijktijdig de verbindingen met landelijk beleid worden georganiseerd.
Tweede Kamer, vergaderjaar 2022–2023, 36 360 XIII, nr. 1 87
