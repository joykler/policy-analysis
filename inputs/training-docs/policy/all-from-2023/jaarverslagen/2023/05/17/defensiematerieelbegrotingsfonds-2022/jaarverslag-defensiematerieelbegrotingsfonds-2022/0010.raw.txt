B. BELEIDSVERSLAG
3. Defensiematerieelverslag
Inleiding
2022 was voor Defensie, Nederland en Europa een jaar met ingrijpende 
ontwikkelingen, zowel op internationaal als op nationaal gebied. Interna­
tionaal heeft de illegale Russische inval in Oekraïne geleid tot versterkte 
samenwerking tussen de landen van de NAVO en EU waarbij veel landen 
hun defensie-uitgaven hebben verhoogd. Oekraïne heeft van veel landen, 
ook van Nederland, financiële en ook materiële steun gekregen om zichzelf 
te kunnen verdedigen tegen de Russische agressie. Op nationaal gebied 
heeft Nederland in het Coalitieakkoord en met de Voorjaarsnota 2022 
besloten tot een forse verhoging van de defensie-uitgaven van in totaal 
structureel € 5 miljard.
De Defensienota 2022 ‘Sterker Nederland, veiliger Europa’ van 1 juni 2022 
schetst de weg naar een toekomstbestendige krijgsmacht ingebed in de 
NAVO, EU en samenleving. We hebben de ambitie om de inzetbaarheid en 
gereedheid van de krijgsmacht te verhogen, de gevechtskracht gericht te 
verbeteren en wendbaarder te zijn. Dit realiseert Defensie binnen een schok­
bestendige begroting. Met ingang van 2021 heeft Defensie met het DMF 
een apart fonds voor de investeringen en instandhouding gecreëerd. 
Daarmee is Defensie beter in staat tot een meerjarig integraal beheer van 
de financiering en bekostiging van de ontwikkeling, verwerving, instand­
houding en afstoting van het materieel, de IT-middelen en de infrastructuur 
waaronder het vastgoed van Defensie. Het DMF maakt dit inzichtelijk door 
per beleidsartikel de projecten in voorbereiding, onderzoek en realisatie toe 
te lichten. Het uiteindelijk doel is door middel van het DMF te komen tot 
een meer schokbestendige investeringsbegroting, terwijl de Tweede Kamer 
goed in staat is haar controlerende taak uit te voeren.
Defensie is in de afgelopen jaren tientallen projecten gestart op de gebieden 
van materieel, IT en vastgoed. Sinds 2020 is het aantal projecten boven de 
€ 25 miljoen gestegen van 108 naar 131. Deze nieuwe projecten leveren 
een belangrijke bijdrage aan de modernisering en het herstel van de 
krijgsmacht. Gezien de voornemens in de Defensienota 2022 zal het aantal 
projecten in uitvoering blijven toenemen. Dat is hard nodig voor de opera­
tionele inzet en veiligheid van onze mensen. Inmiddels zijn bij steeds meer 
projecten die in de vorige kabinetsperiode zijn gestart, de contracten 
gesloten. De realisatie op investeringsuitgaven bedroeg in 2018 nog 
€ 1.737 miljoen. In de vorige kabinetsperiode is het defensiebudget enkele 
malen verhoogd. In de relatief korte periode sinds 2018 heeft zich dit vertaald 
naar een realisatie op investeringsuitgaven in 2022 van € 3.143 miljoen: 
een stijging in vier jaar tijd van € 1.406. Daaruit blijkt het toegenomen reali­
satievermogen van Defensie.
Defensie is in 2022 voortvarend aan de slag gegaan met het uitwerken van 
maatregelen uit de Defensienota. Defensie beziet steeds waar en hoe 
projecten versneld kunnen worden gerealiseerd en kansen worden benut. 
Ook de maatregelen onder de drempel van het Defensie Materieel Proces 
(DMP) van € 25 miljoen, waarover Defensie niet afzonderlijk rapporteert, 
worden voortvarend opgepakt. Met de extra middelen uit het coalitieak­
koord kon geïnvesteerd worden in veel reeds lopende projecten , waaronder 
de uitbreiding van het aantal MQ-9 drones en F-35’s. Inzetvoorraden munitie 
worden aangevuld met extra bestellingen. Ook heeft Defensie de verhoogde 
Tweede Kamer, vergaderjaar 2022–2023, 36 360 K, nr. 1 10
