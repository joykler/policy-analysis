Realisatie Geautori­ Verschil 
(1) seerde (1)-(2)
budget (2)
Doorbelaste materiële uitgaven 1.353 1.478 ‒ 125
Totaal 7.234 7.030 204
waarvan RVD 1.868 1.907 ‒ 39
waarvan Militaire Huis 2.374 2.110 264
waarvan Kabinet van de Koning 2.992 3.013 ‒ 21
Voor het Militaire Huis betreft de realisatie de gegevens, zoals deze door 
het Ministerie van Defensie zijn verantwoord in de eindafrekening over 
2022. De begroting is gebaseerd op realisatiecijfers van het Ministerie van 
Defensie per rang van het voorgaande jaar. De afrekening is op basis van 
de daadwerkelijke salarisbetaling per functionaris. Zoals in de leeswijzer is 
gemeld, betreft dit niet de begrotingsbelasting van de begroting van de 
Koning in 2022. Per saldo is bij het Militaire Huis een overschrijding van 
€ 264 duizend als gevolg van hogere personele uitgaven. De eindafrekening 
van deze hogere dan geraamde uitgaven van het Militaire Huis zal leiden tot 
een uitgave op artikel 3 van de begroting van de Koning in 2023, die bij de 
eerste suppletoire begroting zal worden verwerkt.
Rijksvoorlichtingsdienst
De afdeling Communicatie Koninklijk Huis (CKH) van de Rijksvoorlichtings­
dienst (RVD) verzorgt de communicatie over de Koning en de andere leden 
van het Koninklijk Huis. In 2022 betrof dit de volgende activiteiten:
1. Voorbereiding, advisering en inhoudelijke- en organisatorische media 
begeleiding van circa 300 optredens en activiteiten in binnen- en 
buitenland. Zeker de eerste helft van het jaar speelden COVID-
maatregelen nog een rol. Het betrof onder andere de presentatie van 
kabinet Rutte IV, (online) werkbezoeken en evenementen in alle 
provincies, videogesprekken en –boodschappen, uitgaande staatsbe­
zoeken aan Oostenrijk, Zweden en Griekenland, inkomende staatsbe­
zoeken van Italië en India en een werkbezoek aan de Verenigde Staten;
2. woordvoering en beantwoording van mediavragen en strategisch 
communicatieadvies;
3. behandeling van interviewverzoeken. Begeleiding bij mediaoptredens 
van de leden van het Koninklijk Huis en in voorkomende gevallen - zoals 
bij de openstelling van Paleis Noordeinde en de presentatie van de 
uitbreiding van de Koninklijke Grafkelder - medewerkers van de Dienst 
van het Koninklijk Huis;
4. opstellen en uitgeven van 338 persberichten over activiteiten van het 
Koninklijk Huis en
5. inhoudelijk beheer van de online communicatieactiviteiten via 
Instagram, Facebook, Twitter, YouTube en de website van het Koninklijk 
Huis. In 2022 werd ook de LinkedIn-pagina van het Koninklijk Huis 
gelanceerd.
Bij de uitvoering van deze activiteiten wordt zorg gedragen voor een goed 
evenwicht tussen tijdige en feitelijke voorlichting enerzijds en bescherming 
van de persoonlijke levenssfeer anderzijds. De personeelsinzet voor de 
uitvoering van deze activiteiten betrof 12,64 fte.
Tweede Kamer, vergaderjaar 2022–2023, 36 360 I, nr. 1 16
