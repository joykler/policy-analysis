DGGF
Het Dutch Good Growth Fund (DGGF) is een revolverend fonds dat finan-
ciering verschaft voor ontwikkelingsrelevante en risicodragende investe­
ringen en exporttransacties en bestaat uit drie onderdelen. Binnen alle drie 
de onderdelen van het DGGF is het mogelijk om garanties te verstrekken. 
Voor onderdeel 2 houdt de fondsbeheerder zelf een reserve aan ter grootte 
van de verstrekte garanties, waardoor het begrotingsrisico voor BHOS 
beperkt is.
Daarnaast is de fondsbeheerder in de gelegenheid gesteld om het 
toegekende budget volledig in te kunnen zetten en is bepaald dat de fonds­
beheerder voor een hoger bedrag dan het beschikbare budget aan 
contracten/committeringen kan aangaan met intermediaire fondsen. Het 
gaat hier om een overcommitteringsruimte, in de vorm van een garantie 
van BHOS aan de fondsbeheerder van maximaal EUR 100 miljoen. 
Eventuele verliezen zullen ten laste van het investeringskapitaal worden 
gebracht, waardoor er geen extra begrotingsrisico voor BHOS is.
Daarom wordt hieronder alleen ingegaan op onderdeel 1 en 3 van het DGGF. 
Door het verstrekken van garanties kan het DGGF onverwachts geconfron­
teerd worden met onvoorziene uitgaven indien de garantieverstrekking leidt 
tot claims. Er kan een flinke mismatch in de tijd optreden tussen inkomsten 
en uitgaven. Om een buffer op te kunnen bouwen en de schommelingen in 
de tijd op te kunnen vangen wordt voor onderdeel 1 en 3 van het DGGF, 
ingevolge artikel 5, vierde lid, van de Comptabiliteitswet 2001, gebruik 
gemaakt van het instrument «interne begrotingsreserve». De huidige 
omvang van de begrotingsreserve is gerelateerd aan de uitstaande garan­
tieverplichtingen en de verwachte groei van de portefeuille in 2023.
Per saldo is in 2022 voor EUR 94,989 miljoen aan garanties en/of wisselfi-
nancieringen verstrekt. In 2022 is de begrotingsreserve per saldo met 
EUR 4,983 miljoen afgenomen. Dit saldo bestaat uit een storting van 
ontvangen premies en aflossingen van wisselfinancieringen ad 
EUR 5,746 miljoen en een onttrekking van EUR 10,729 miljoen. De begro­
tingsreserve komt daarmee per 31 december 2022 op EUR 47,114 miljoen. 
Voor het DGGF is een garantieplafond ingesteld in lijn met het garantie­
kader. Het cumulatieve bedrag dat op enig moment aan garanties binnen 
het DGGF kan uitstaan is gemaximeerd op EUR 675 miljoen. De hoogte van 
het garantieplafond is in de beleidsevaluatie DGGF in 2020 geëvalueerd.
FOM
Voor Nederlandse bedrijven die actief zijn op buitenlandse markten is een 
effectief functionerend bedrijfsleveninstrumentarium evenals goede 
economische diplomatie van groot belang. In 2016 is gewerkt aan een 
herziening van het bestaande non-ODA  financieringsinstrumentarium.
Door deze herziening wordt – op basis van additionaliteit van de overheid – 
optimaal ingespeeld op veranderende marktomstandigheden en financie-
ringsbehoeftes.
De Faciliteit Opkomende Markten (FOM) en Finance for International 
Business (FIB) zijn afgebouwd. De karakteristieken van deze regelingen zijn 
gecombineerd in het Dutch Trade and Investment Fund (DTIF) met als doel 
meer maatwerk te kunnen bieden, alsmede een meer homogene bediening 
aan het NL-bedrijfsleven, waardoor de doelgroep beter kan worden bereikt. 
De middelen die vrijkomen uit de bestaande begrotingsreserve voor de 
FOM worden ingezet voor DTIF. Er zijn in 2022 geen premies ontvangen. In 
2022 is een schade uitgekeerd van EUR 1,618 miljoen. In 2022 zijn geen 
Tweede Kamer, vergaderjaar 2022–2023, 36 360 XVII, nr. 1
