Dienstverlening
Er is ook in 2022 veel gebruik gemaakt van de Logius dienstverlening. DigiD 
werd in 2022 514 mln. keer gebruikt om in te loggen bij publieke dienstver­
leners. Dit aantal ligt lager dan 2021, toen coronadienstverlening voor een 
piek in het gebruik van DigiD zorgde. We zien dat DigiD in 2022 aanzienlijk 
vaker werd gebruikt dan in 2020 en daarvoor.
Burgers moesten in de tweede helft van 2022 langer wachten voor onder­
steuning bij het gebruiken van DigiD, MijnOverheid en DigiD Machtigen. 
Daardoor heeft Logius niet iedereen te woord kunnen staan zoals van ons 
verwacht mag worden. Momenteel wordt een verbeterplan uitgevoerd om 
de bereikbaarheid van de helpdesk weer op niveau te brengen.
Er zijn in 2022 diverse diensten verder doorontwikkeld. Een voorbeeld 
hiervan is de pilot met de Gezagsmodule op Schiphol rondom ouderlijk 
gezag. Dankzij de Gezagsmodule kunnen de Marechaussee en Politie sneller 
en eenvoudig digitaal controleren of de ouder gezag heeft over het kind. 
Hierdoor zijn de veiligheid en het gebruiksgemak toegenomen. Een tweede 
voorbeeld is de ‘MijnGegevens app’ die sinds het voorjaar van 2022 
beschikbaar is. Deze app biedt burgers de mogelijkheid om persoonlijke 
gegevens die de overheid registreert in één overzicht te zien, bijvoorbeeld 
inkomensgegevens.
Daarnaast werkten we aan de overstap van de huidige infrastructuur naar 
een nieuwe infrastructuur om toekomstvast, wendbaar en schaalbaar te 
zijn. Dit is onderdeel van onze voortdurende investeringen om de dienst­
verlening betrouwbaar en beschikbaar te houden, nu en in de toekomst. In 
dit traject hebben we in 2022 een pas op de plaats gemaakt om belemme­
rende punten op te lossen. Aan het einde van het jaar konden we de migra­
tiewerkzaamheden hervatten.
Organisatieontwikkeling en bedrijfsvoering
Na twee jaar voornamelijk thuiswerken, heeft Logius in 2022 het hybride 
werken omarmd en zich als organisatie verder doorontwikkeld. Het jaar 
2022 heeft in het teken gestaan van de transitie van het Kennis- en experti­
secentrum Open Overheidspublicaties (KOOP) naar Logius. Ook heeft 
Logius stappen gezet rondom de Scaled Agile Framework (SAFe) -
werkwijze.
Ontwikkelingen financiering GDI
Logius beheert veel bouwstenen voor de GDI (Generieke Digitale Infra­
structuur). Eind 2021 is de MIDO-governance van start gegaan, de sturing 
rondom het Meerjarenprogramma Infrastructuur Digitale Overheid. 2022 
was een overgangsjaar, waarin het eerste Programmeringsplan GDI is 
ontwikkeld. Daarnaast is de invulling van de centrale  financiering
uitgewerkt, die in 2023 van kracht wordt.
Staat van baten en lasten
Tabel 35 het baten-lastenagentschap Logius 2022 (bedragen x € 1.000)
Vastgestelde Realisatie (2) Verschil (3) = (2) - Realisatie 2021 (4)
begroting (1) (1)
Baten
- Omzet 249.392 243.636 ‒ 5.756 239.148
waarvan omzet moederdepartement 82.367 76.119 ‒ 6.248 71.958
waarvan omzet overige departementen 139.276 142.984 3.708 141.232
Tweede Kamer, vergaderjaar 2022–2023, 36 360 VII, nr. 1 159
