8. De hogere realisatie (€ 2,0 miljoen) wordt voornamelijk veroorzaakt door 
de afrekening uit 2021 omtrent inkomensoverdrachten aan mesothe­
lioomslachtoffers asbest (€1,3 miljoen)als gevolg van minder 
aanvragen. Het resterende saldo van € 0,7 miljoen is het resultaat van 
verschillende kleinere ontvangsten.
G. Toelichting op Financiële instrumenten
Uitgaven
1. Veiligheid chemische stoffen
Opdrachten
In dit kader werden opdrachten verstrekt aan onder andere de Gezond­
heidsraad voor de uitvoering van wettelijke taken op het gebied van asbest, 
chemische stoffen en externe veiligheid. Daarnaast werden opdrachten 
verstrekt voor de uitvoering van EU-regelgeving ten aanzien van zeer 
zorgwekkende stoffen in relatie tot andere overheden (vergunningver­
lening), voor de uitvoering van taken op de gebieden veiligheid en 
gezondheid (gezonde leefomgeving), nieuwe risico’s (nanotechnologie en 
synthetische biologie) en Nucleaire Veiligheid.
Subsidies
De subsidies hebben betrekking op het onderwerp veiligheid stoffen.
Bijdrage aan agentschappen
Dit betreft de bijdrage aan RWS voor voornamelijk de capaciteitsinzet in 
het kader van de uitvoering van InfoMil (centraal punt voor bundeling en 
verspreiding van milieu wet- en regelgeving) op het beleidsonderwerp 
asbest. Daarbij wordt inzet geleverd voor het beheer en verdere ontwik­
keling van het Landelijk Asbestvolgsysteem (LAVS). Daarnaast wordt een 
bijdrage aan de NVWA verstrekt inzake toezicht op gebruik van gewasbe­
schermingsmiddelen buiten de landbouw.
Bijdrage aan ZBO’s/RWT’s
Dit betreft de bijdrage aan het College voor de toelating van gewasbescher­
mingsmiddelen en biociden (Ctgb) voor de uitvoering van het werkpro­
gramma.
2 Veiligheid biotechnologie
Opdrachten
Het gaat hier met name om een meerjarig onderzoeksprogramma Biotech­
nologie en Veiligheid.
Bijdrage aan agentschappen
Ter uitvoering van de wettelijke taak wordt jaarlijks een bijdrage verstrekt 
aan de Commissie Genetische Modificatie (COGEM) voor het maken van 
beoordelingen inzake risico’s verbonden aan werkzaamheden met 
genetisch gemodificeerde organismen en het adviseren over maatregelen 
risicobeheersing en monitoring die bij de uitvoering van werkzaamheden 
met GGO's kunnen worden toegepast.
3 Veiligheid bedrijven en transport
Tweede Kamer, vergaderjaar 2022–2023, 36 360 XII, nr. 1 158
