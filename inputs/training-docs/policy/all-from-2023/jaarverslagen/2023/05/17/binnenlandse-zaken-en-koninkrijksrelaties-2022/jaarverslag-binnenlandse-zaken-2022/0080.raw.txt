4.5 Artikel 5. Ruimtelijke ordening en omgevingswet
A. Algemene doelstelling
Een goede kwaliteit van de leefomgeving.
Het beleid is gericht op de realisatie van een veilige, gezonde en aantrekke­
lijke woon- en leefomgeving en een efficiënt gebruik van onze ruimte, nu en 
in de toekomst. Daarnaast werkt het ministerie van Binnenlandse Zaken en 
Koninkrijksrelaties (BZK) aan de invoering van de herziening van het stelsel 
van omgevingsrecht, dat nationale wettelijke kaders en instrumenten geeft 
waarmee overheden, burgers en bedrijven gezamenlijk werken aan een 
veilige en gezonde leefomgeving en een goede omgevingskwaliteit.
B. Rol en verantwoordelijkheid
Regisseren
De minister voor VRO is samen met de sectorale vakministers verantwoor­
delijk voor het beleid voor de leefomgeving:
– de minister is systeemverantwoordelijk voor de Nationale Omgevings­
visie (NOVI), waaronder kennisontwikkeling voor de uitvoering en de 
evaluatie en monitoring van de NOVI;
– de minister is stelselverantwoordelijk voor de Wet op de Ruimtelijke 
ordening (Wro) en na de inwerkingtreding voor de Omgevingswet;
– het zorgdragen voor een gestructureerde afstemming met de medeover­
heden in het bestuurlijk overleg Wonen, Ruimte en Omgevingswet en 
met de regio in de vorm van het Bestuurlijk Overleg Leefomgeving.
– het – via de omgevingsagenda’s – in kaart brengen van de inhoudelijke 
samenhang tussen de verschillende onderdelen van het ruimtelijk-
fysieke domein (onder andere woningbouw, bereikbaarheid, economie, 
energie, natuur en waterveiligheid);
– het ontwikkelen van nationale ruimtelijke visies, zoals een ruimtelijke 
vertaling voor duurzame energieopwekking, -opslag en transport in 2050 
en een visie op verstedelijking en het landelijk gebied;
– de inbreng van ontwerp in ruimtelijke projecten en programma’s bij 
het ministerie van BZK en het stimuleren van ontwerp bij projecten en 
programma’s, zowel interdepartementaal als bij andere overheden.
De minister voor VRO heeft een regisserende rol ten aanzien van de geo-
informatie in Nederland en heeft in dat kader een systeemverantwoorde­
lijkheid voor de Nationale Geo-informatie-Infrastructuur. De minister voor 
VRO geeft aan deze verantwoordelijkheid invulling door:
– het opstellen, onderhouden en coördineren van nationale en Europese 
kaders en wet- en regelgeving ten aanzien van interbestuurlijke geoin­
formatie en de bijbehorende informatievoorziening;
– het vertalen en implementeren van relevante Europese beleidskaders op 
het terrein van de geo-informatie;
– het stimuleren van de samenwerking tussen overheid, bedrijfsleven en 
wetenschap in het kader van de toekomstvisie GeoSamen;
– het zorgen voor een toekomst vaste exploitatie van de geo-basisregi­
straties en basisvoorzieningen en de verdere doorontwikkeling van deze 
geo-informatie-infrastructuur in het kader van de ontwikkelvisie 
Doorontwikkeling in Samenhang (DiS-Geo).
De minister voor VRO heeft een ontwikkelende, een faciliterende en een 
regisserende rol in het kader van de stelselherziening omgevingsrecht. Deze 
omvat:
Tweede Kamer, vergaderjaar 2022–2023, 36 360 VII, nr. 1 80
