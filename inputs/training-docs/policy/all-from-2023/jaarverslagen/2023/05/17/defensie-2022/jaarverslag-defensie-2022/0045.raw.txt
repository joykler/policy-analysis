Uitgaven
Opdrachten
Binnen opdrachten is per saldo €8,6 miljoen meer besteed dan in de 
ontwerpbegroting is aangegeven. De hogere uitgaven binnen Kustwacht NL 
(€9,8 miljoen) zijn gemaakt voor het gereedhouden en inzetten van de 
Emergency Towing Vessels op de Noordzee (€11,8 miljoen). Daarnaast is 
het budget verlaagd (€1,1 miljoen), omdat de besteding op IT-projecten niet 
realiseert binnen de begroting Defensie, maar in het DMF. Daar tegenover 
is minder uitgegeven aan de luchtverkenning. Dit betreft één factuur 
(€1,0 miljoen) die wordt betaald in het jaar 2023.
De lagere uitgaven bij Kustwacht CARIB (€4,8 miljoen) is, zoals vermeld in 
de 2e suppletoire begroting, het gevolg van het realiseren conform jaarplan 
waarbij onder andere de capaciteiten voor luchtverkenning onder het 
Defensiematerieelbegrotingsfonds realiseert. Daar tegenover staan hogere 
uitgaven door onder meer toenemende brandstofprijzen.
Personele uitgaven
Binnen personele uitgaven is per saldo €101 miljoen meer besteed dan in 
de ontwerpbegroting is aangegeven. De oorzaak ligt met name bij de extra 
uitgaven aan het arbeidvoorwaardenakkoord 2021-2023, de tijdelijke 
toelage loongebouw, de tegemoetkoming pensioenlasten en (tijdelijke) 
functie uitbreidingen. In verband met ondervulling van het personeelsbe­
stand zijn extra uitgaven gemaakt voor externe inhuur om alsnog over 
personele capaciteit te beschikken. De hogere uitgaven op overige 
personele exploitatie wordt onder andere veroorzaakt door hogere oplei­
dingsuitgaven.
Groene Draeck
De Groene Draeck is in 1957 door de Nederlandse bevolking aan toenmalig 
kroonprinses Beatrix geschonken. De Staat gaf bij deze gelegenheid mede 
het onderhoud van de Groene Draeck als geschenk. De kosten voor het 
onderhoud aan de Groene Draeck worden verantwoord op de begroting van 
het Ministerie van Defensie zolang Prinses Beatrix gebruik maakt van de 
Groene Draeck. De gemiddelde onderhoudskosten voor het Rijk zijn ook 
voor de huidige vijfjaarsperiode (2021 t/m 2025) begroot op €87.000 per jaar. 
De daadwerkelijke uitgaven fluctueren over de jaren heen.
Het benodigde meerjarige groot onderhoud wordt door tussenkomst van 
de Dienst Koninklijk Huis (DKH) door een specialistische werf uitgevoerd. 
Tot het maximum van het voor de huidige vijfjaarsperiode (2021 t/m 2025) 
beschikbaar gestelde budget van €435.000 (5 maal €87.000) kunnen de 
kosten hiervan worden gefactureerd. De in 2022 door Defensie gedragen 
kosten voor het in uitvoering zijnde meerjarige onderhoud van de Groene 
Draeck zijn €18.424. Van het totaal beschikbare onderhoudsbudget tot en 
met 2025 resteert nog €190.301. Eventuele meerkosten boven de €435.000 
voor het onderhoud aan de Groene Draeck komen voor rekening van de 
eigenaresse.
Tweede Kamer, vergaderjaar 2022–2023, 36 360 X, nr. 1
