Klimaatadaptatie Internationaal
De inzet is gericht op het behalen van de doelen die gesteld zijn in de 
Nederlandse Internationale Waterambitie (NIWA). Onder de NIWA draagt 
elk betrokken ministerie met eigen inbreng en verantwoordelijkheid bij aan 
het grotere gezamenlijke doel: de waterzekerheid en waterveiligheid in de 
wereld van mens, plant en dier vergroten, en de Nederlandse bijdrage 
daaraan en het Nederlandse verdienvermogen optimaliseren.
Er is daarvoor een samenhangende aanpak ontwikkeld van Nederland op 
internationale klimaatadaptatie, met een stevige verankering in de IenW 
domeinen die hiervoor van belang zijn: water, infrastructuur, nature based 
solutions en klimaatdata. Klimaatverandering is een wereldwijde uitdaging 
en Nederland is als klimaatkwetsbaar land gebaat bij internationale samen­
werking. Door gebruik te maken van onze kennis en kunde en dit te koppelen 
aan de verworven positie in internationale netwerken, kunnen we het 
nationale leer- en verdienvermogen versterken en zo ook bijdragen aan de 
versnelling van adaptatie actie wereldwijd. Dit laatste is essentieel om de 
Sustainable development goals van agenda 2030 te kunnen behalen.
Belangrijke mijlpalen waren de inzet op de COP27 in Egypte met accent op 
het stimuleren van de actie gerichte agenda op klimaatadaptatie 
waarbinnen water een sturende functie heeft. Verder de voorbereidingen 
voor de VN Water Conferentie die in maart 2023 zal plaatsvinden voor het 
aanjagen van de SDG’s. Het verder brengen van adequaat instrumentarium 
voor gedegen en productieve programma’s zoals tweede fase Blue Deal, 
nieuw programma Partners voor Water, een nieuw programma klimaat­
weerbaarheid van delta’s. kustgebieden en eilanden (IPDC), een nieuw 
gecombineerd programma te starten van Disaster Risk Reduction (DRR) en 
Dutch Surge Support (DSS). Ook is het instrumentarium op Water as 
Leverage en Valuing Water vernieuwd en uitgebreid. In het licht van 
economische samenwerking is het WTEX10 programma gestart om water­
technologie en innovatie te stimuleren en exportkansen te vergroten 
(vertienvoudigen per 2030).
D. Beleidsconclusies
Wadden
In 2022 is het Uitvoeringsprogramma Waddengebied 2021-2026 verder 
uitgewerkt. De volgende stap is de vaststelling door het BO Waddengebied. 
Parallel is gewerkt aan een methodiek voor een impactanalyse van het 
Uitvoeringsprogramma (Kamerstukken II, 2020/21, 29684, nr.217). Na 
afronding van de pilotfase wordt de methodiek op de relevante onderdelen 
van het Uitvoeringsprogramma toegepast. De nieuwe governance van het 
Waddengebied, die vorm is gegeven op basis van de drie pijlers Bestuur, 
Stakeholders en Beheer (in casu Bestuurlijk Overleg, Omgevingsberaad en 
Beheerautoriteit Waddenzee) heeft inmiddels zijn beslag gekregen. De 
Beheerautoriteit werkt momenteel aan een Integraal Beheerplan.
Programma Noordzee
Op 18 maart 2022 is het Programma Noordzee 2022-2027, inclusief de 
Mariene Strategie voor het Nederlandse deel van de Noordzee (deel 3), als 
zelfstandige bijlage van het Nationaal Waterprogramma 2022-2027 aan de 
Tweede Kamer aangeboden (Kamerstukken II 2021/2022, 35325, nr. 5). 
Het vormt het plan voor de inrichting van de Noordzee volgens de vereisten 
van de Europese richtlijn maritieme planning, is kaderstellend voor het 
Tweede Kamer, vergaderjaar 2022–2023, 36 360 XII, nr. 1
