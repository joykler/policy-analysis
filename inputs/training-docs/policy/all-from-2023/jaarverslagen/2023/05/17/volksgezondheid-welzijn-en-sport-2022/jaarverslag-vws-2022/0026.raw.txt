de voorgestelde verschuivingen wordt volgens de raad een optimaal vacci­
natieprogramma bereikt. Daarom vindt de raad het niet wenselijk om de 
mogelijkheid te geven vaccinaties weg te laten uit het RVP of keuzemoge­
lijkheden te bieden voor prikmomenten. Dat kan namelijk leiden tot 
verminderde bescherming van zowel individuen als groepen en tot meer 
uitbraken van ziektes waartegen gevaccineerd wordt. Wel adviseert de raad 
om sommige vaccinaties die niet in het RVP zitten, maar die voor individuen 
gezondheidswinst kunnen opleveren, beter bekend en toegankelijk te 
maken. Verder adviseert de raad om het nut te onderzoeken van inhaalvac­
cinaties voor jongvolwassenen die vaccinaties uit het RVP hebben gemist, 
zoals nu al met de vaccinatie tegen HPV gebeurt. Centrale registratie (‘wie 
heeft welk vaccin ontvangen’) is essentieel om inzicht te krijgen en te 
houden in de opkomst, effectiviteit, impact en veiligheid van de vaccins 
binnen en buiten het RVP. De maatregelen genomen in het kader van de 
Algemene verordening gegevensbescherming (AVG) bemoeilijken deze 
registratie. De commissie onderschrijft de initiatieven die genomen worden 
om de centrale registratie te optimaliseren.
45
Nationaal Preventieakkoord
Het Nationaal Preventieakkoord is in 2018 afgesloten om ervoor te zorgen 
dat er in 2040 minder mensen roken, overgewicht hebben of te veel alcohol 
drinken (de ambities). Hiervoor heeft de rijksoverheid met meer dan 70 
partijen doelen gesteld en afspraken gemaakt om die doelen te halen. Het 
RIVM evalueert elk jaar de voortgang van deze afspraken en of de doelen 
zijn behaald. In 2021 is vooruitgang geboekt, maar nog niet alle doelen zijn 
behaald. Volgens de partijen was een van de redenen dat, net als in 2020, 
de corona-epidemie het lastiger maakte om activiteiten voor een gezonde 
leefstijl uit te voeren. Tegelijkertijd blijft duidelijk dat extra maatregelen 
nodig zijn om alle ambities in 2040 te kunnen behalen. Tot en met 2021 zijn 
41 doelen gesteld. Daarvan zijn er 22 behaald, twee net niet en 13 zijn er niet 
behaald. Zo zijn alle schoolterreinen en kinderdagopvanglocaties zo goed 
als rookvrij, maar krijgt minder dan de helft van alle zwangere vrouwen die 
roken een advies van de verloskundig zorgverlener om te stoppen. Een 
ander behaald doel is dat meer dan de helft van de gemeenten een gezonde 
leefstijl bij jongeren stimuleert (JOGG-gemeente). Maar nog minder dan 
de helft van alle kinderopvanglocaties hebben een medewerker die is 
getraind op de Gezonde Kinderopvang. Het is nog niet duidelijk of de 
ambities van het Nationaal Preventieakkoord van 2040 verder in de knel 
komen doordat sommige doelen in 2021 niet zijn behaald. Dit rekent het 
RIVM in 2023 door.
46
Maatschappelijke waarde van de Nederlandse topsport
Het doel van dit onderzoek is om inzicht te geven in het beeld dat Neder­
landers hebben van de maatschappelijke waarde van topsport. Het grootste 
deel van de Nederlandse bevolking heeft een positieve perceptie ten 
aanzien van de maatschappelijke waarde van topsport. De sportzomer heeft 
er voor gezorgd dat men iets positiever is over de maatschappelijke waarde 
van topsport. Vooral het aandeel Nederlanders dat een negatieve 
maatschappelijke waarde aan topsport toekent is gedaald. Daarnaast heeft 
de sportzomer vooral gezorgd voor een opleving in collectieve identiteit & 
trots. De media spelen een belangrijke rol in het in beeld dat Nederlanders 
hebben van de maatschappelijke waarde van sport. Nederlanders zijn trots 
op de prestaties van Nederlandse topsporters. Vooral de prestaties van 
Nederlandse Olympiërs en Paralympiërs in Tokio zorgen voor nationale 
45
 TK 2022D28880, Voortgangsrapportage Nationaal Preventieakkoord 2021.
46
 TK 2022D27083, Maatschappelijke waarde van de Nederlandse topsport.
Tweede Kamer, vergaderjaar 2022–2023, 36 360 XVI, nr. 1
