van misbruik of oneigenlijk gebruik (waaronder fraude) door interne en 
externe partijen. De voor misbruik en oneigenlijk gebruik (M&O) gevoelige 
terreinen zijn systematisch voorzien van specifieke maatregelen en andere 
preventieve maatregelen zoals kaders, richtlijnen, protocollen, controle en 
toezicht om misbruik tegen te gaan of zo snel mogelijk te kunnen detecteren 
en aanpakken. Ook in de betreffende informatie verwerkende (financiële 
(ERP)) systemen zijn technische maatregelen ingebouwd die misbruik 
moeten voorkomen. Wanneer fraude in een systeem wordt ontdekt, wordt 
onderzoek gedaan en worden zo snel mogelijk, indien van toepassing, 
systeemtechnische maatregelen doorgevoerd in het betreffende (financiële) 
systeem.
De coördinator kasbeheer, de centrale coördinator integriteitsbeleid en de 
coördinerend directeur inkoop hebben aangeven dat er geen gevallen van 
financiële integriteitschendingen te melden zijn. Er is één anonieme 
melding bij het ministerie van Financiën binnengekomen. Deze melding is 
besproken met de ambtelijke leiding van het ministerie van JenV en heeft 
geleid tot het uitvoeren van een vraag gestuurd onderzoek door de ADR. 
De ADR heeft haar onderzoeksrapport d.d. 20 oktober 2022 opgeleverd. Uit 
het onderzoek zijn geen belastende feiten naar voren zijn gekomen. Het 
Ministerie JenV beschikt over een adequaat goedwerkende integriteit beleid 
ter voorkoming en bestrijding van fraude, corruptie en belangenverstren­
geling.
De Bekostigingsregeling opvang ontheemden Oekraïne (BooO) en de 
Regeling opvang ontheemden Oekraïne (RooO) zijn in 2022 in een crisissi­
tuatie opgesteld. Gedurende 2022 heeft J&V met alle betrokken partijen 
intensief contact gehad om risico’s in de uitvoering zoveel mogelijk te 
mitigeren. Dit heeft er onder andere toe geleid dat de regeling en de 
indicatoren zijn aangescherpt voor de gebruikers. Deze samenwerking kan 
gezien worden als een «best practice» voor J&V. In de M&O risico-analyse 
bij deze regeling is een overzicht van de risico’s, de beheersmaatregelen en 
restrisico’s opgenomen. J&V zal de aanbeveling van de Algemene 
Rekenkamer overnemen om bij het opstellen van nieuwe regelingen een 
M&O-risico analyse op te stellen, ook al is er geen wettelijke vereiste.
1d. Overige aspecten van de bedrijfsvoering
Personeelsbeheer
Het personeelsbeheer is als een lichte bevinding aangemerkt door de ADR 
over 2021.
JenV heeft zich snel en goed aangepast aan de door corona veranderende 
omstandigheden, het werk is ‘gewoon’ doorgegaan en hybride werken zal 
blijven. Tegelijkertijd hebben de afgelopen jaren ook impact gehad op de 
medewerkers, het verzuim is (mede als gevolg van COVID-19) landelijk en 
ook binnen JenV toegenomen, de werkdruk is soms hoog en door het vele 
(gedwongen) thuiswerken is ook de werk-privé balans onder druk komen te 
staan. Dit is dan ook nadrukkelijk een aandachtspunt binnen het ministerie. 
Ook is de arbeidsmarkt zeer krap, waardoor niet alleen instroom, maar ook 
het behoud van medewerkers van groot belang is. Dit geldt niet langer 
alleen voor schaarse functies, zoals ICT-ers, zorgmedewerkers, juristen en 
dergelijke, maar eigenlijk voor alle functies. Om die reden is de samen­
werking tussen JenV-onderdelen aangehaald: er wordt samen opgetrokken 
door vacatures en kandidaten in sollicitatieprocedures te delen zodat ze 
een extra kans krijgen. Om medewerkers te behouden zijn loopbaanpaden 
Tweede Kamer, vergaderjaar 2022–2023, 36 360 VI, nr. 1
