rekenmodel trillingen spoorwegen, het onderzoek naar verplaatsingen in 
Nederland (OVIN) en aanpassingen in de spoorwegwetgeving. Ook wordt 
bijgedragen aan de toegankelijkheid van het openbaar vervoer en aan 
uitgaven voor onderzoek naar de marktordening van het openbaar vervoer. 
Daarnaast maakt de jaarlijkse vergoeding aan de Autoriteit Consument en 
Markt (ACM) onderdeel uit van deze middelen, wat een vergoeding is voor 
haar werk op het gebied van spoor zoals de Vervoerkamer. De Vervoerkamer 
reguleert de relatie tussen de beheerders en de gebruikers van het spoor.
Subsidies
In de tabel Budgettaire gevolgen van beleid bij dit beleidsartikel is een 
bedrag van € 17,8 miljoen gerealiseerd op de tijdelijke subsidieregeling 
stimulering spoorgoederenvervoer. Doel van deze tijdelijke subsidiere­
geling is het verbeteren van de positie van goederenvervoerders door het 
transport van goederen over het spoor goedkoper te maken door de spoor­
goederenvervoerders een gedeeltelijke compensatie van de gebruiksver­
goeding te verlenen. Deze subsidies worden verstrekt aan de 
goederenvervoerders.
In de tabel Budgettaire gevolgen van beleid bij dit beleidsartikel is een 
bedrag van € 3,8 miljoen gerealiseerd ten behoeve van de exploitatiebij­
drage NS voor de uitbreiding dienstregeling Zeeland. Dit is onderdeel van 
het compensatiepakket Zeeland.
In de tabel Budgettaire gevolgen van beleid bij dit beleidsartikel is een 
bedrag van € 6 miljoen gerealiseerd door de subsidie sociale veligheid aan 
de NS voor de inzet van Veiligheid & Service-medewerkers.
Er is een bedrag van € 1,7 miljoen gerealiseerd door de subsidie aan de NS 
voor het realiseren van een proef met een grensoverschrijdende treindienst 
tussen Düsseldorf en Amsterdam Centraal om daarmee de nachttreindienst 
van ÖBB tussen Innsbruck/Wenen en Düsseldorf door te rijden naar 
Amsterdam en vice versa.
Tenslotte is een bedrag van € 1,5 miljoen gerealiseerd door de subsidie aan 
de NS voor het exploiteren van de intercity tussen Dordrecht en Eindhoven.
Bijdrage aan agentschappen
Rijkswaterstaat (RWS) heeft in 2022 in opdracht van IenW werkzaamheden 
in het kader van beleidsondersteuning en advies (BOA) uitgevoerd. Door 
middel van de agentschapsbijdrage is hiervoor capaciteit bij RWS gereser­
veerd.
Bijdrage medeoverheden
Dit betreft een jaarlijkse bijdrage voor de Complete Lijn Uitschakeling 
(waarbij bijvoorbeeld bij een incident een tracé als geheel wordt uitge­
schakeld) en de inzet van de 25kV Spanningstester (CLU+) op de 
Betuweroute en HSL in het kader van de daartoe gesloten overeenkomst 
met de betrokken Veiligheidsregio’s.
Daarnaast zijn voor € 22,8 miljoen bijdragen aan medeoverheden betaald 
die vanaf 2022 niet langer als decentralisatie-uitkering konden worden 
verstrekt maar via specifieke uitkeringen (SPUK’s) verstrekt dienen te 
worden. Deze SPUKs aan de provincies Utrecht, Limburg, Overijssel en 
Drenthe zijn bedoeld ter dekking van het exploitatie- of beheertekort van 
de decentrale spoor- en tramdiensten, voor de instandhouding van die 
diensten.
Tweede Kamer, vergaderjaar 2022–2023, 36 360 XII, nr. 1 87
