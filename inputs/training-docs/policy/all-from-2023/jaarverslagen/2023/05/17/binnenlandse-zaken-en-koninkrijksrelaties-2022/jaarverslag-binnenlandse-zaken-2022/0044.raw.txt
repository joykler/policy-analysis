complexe problematiek met gezamenlijk opdrachtgeverschap van rijk, 
gemeenten en landelijke uitvoerders en draagt daarmee bij aan het 
versterken van de uitvoeringskracht van het openbaar bestuur.
POK- Antidiscriminatie
De Nationaal Coördinator tegen Discriminatie en Racisme, die in het najaar 
van 2021 is benoemd, heeft op 19 september 2022 zijn eerste meerjaren­
programma gepresenteerd, het Nationaal Programma tegen Discriminatie 
en Racisme. Het programma is tot stand gekomen na consultatie van het 
maatschappelijk middenveld en burgers en in samenwerking met diverse 
departementen. Het programma bevat een groot aantal actiepunten om 
de aanpak van discriminatie te versterken. Het ministerie van BZK 
coördineert de uitvoering van het programma, de verschillende 
(hoog)ambtelijke overlegstructuren en de diverse debatten die daarover zijn 
gevoerd. Bij de Miljoenennota van 2022 is op dit budget € 420.000 
beschikbaar gemaakt. Bij de tweede suppletoire begroting is hiervan 
€ 250.000, die niet tot uitputting zou komen, gerealloceerd voor rijksbrede 
problematiek. Op dit budget is uiteindelijk circa € 30.000 uitgeven. In tegen­
stelling tot de inschatting, is uiteindelijk een groter deel van de antidiscri­
minatiemiddelen uitgegeven via het instrument subsidies. Derhalve is op 
het instrument opdrachten sprake van een onderuitputting.
Bijdrage aan medeoverheden
Groeiopgave Almere
Almere heeft in 2022 een aanvullende bijdrage ontvangen vanwege de 
uitzonderlijke groeikosten van de gemeente. De middelen zijn verstrekt via 
een specifieke uitkering vanaf de begroting van het ministerie van BZK. 
De bijdrage houdt verband met de groeiafspraken die met Almere zijn 
gemaakt in het kader van het programma Rijk- en regioprogramma 
Amsterdam Almere Markermeer (RRAAM) en in de uitvoeringsovereen­
komst Almere 2.0.
Evides
Als onderdeel van het pakket Wind in de Zeilen (Kamerstuk II 2019/20, 33358, 
nr. 28) ondersteunt de rijksoverheid de provincie Zeeland (en hiermee 
indirect alle Zeeuwse aandeelhouders en dus Zeeuwse overheden) bij de 
ontvlechting van het drinkwaterbedrijf Evides. Dit geschiedt door een 
incidentele bijdrage van € 10 mln van het Rijk (verdeeld over verschillende 
jaren) aan de provincie Zeeland om de aankoop van Evides mogelijk te 
maken (Kamerstuk II 2020/21, 33358, nr. 34).
Regiodeals
Het Nationaal Programma Rotterdam Zuid (NPRZ) is een samenwerkings­
verband van de gemeente Rotterdam en maatschappelijke partners met 
het gezamenlijke doel de om de kansen van de bewoners van Rotterdam 
Zuid te verbeteren naar het G4 niveau. Onderdeel van de pijler School van 
NPRZ is extra leertijd, onder de noemer de Dagprogrammering. Om gelijke 
kansen te realiseren en de talenten van de kinderen beter te benutten 
werken scholen en vele partners sinds schooljaar 2019-2020 hierin samen. 
Om de Dagprogrammering binnen het NPRZ te continueren, en onderwijs­
achterstanden tegen te gaan in specifiek deze regio, zijn voor het schooljaar 
2022/2023 extra middelen ingezet om de ingezette positieve ontwikkelingen 
een verdere impuls te geven. Deze middelen zijn bij 2e suppletoire 
begroting geboekt van de OCW-begroting naar de BZK-begroting en zijn als 
een incidentele specifieke uitkering overgemaakt naar de gemeente 
Rotterdam.
Tweede Kamer, vergaderjaar 2022–2023, 36 360 VII, nr. 1 44
