Stimuleren
– Het inzetten van publieksdiplomatie door het postennetwerk en BZ om 
de beeldvorming over Nederland in het buitenland eenduidig te 
versterken en het netwerk van beïnvloeders te verstevigen.
– Inkomende en uitgaande buitenlandse bezoekersprogramma’s
Regisseren
– Ondersteuning van het buitenlandpolitieke- en economische beleid door 
strategische inzet publieksdiplomatie, bijvoorbeeld tijdige inzet van 
een instrument ter bevordering van de dialoog over persvrijheid of 
gendergelijkheid.
– Ondersteuning communicatie tijdens belanghebbende conferenties en 
inzet tijdens crises.
– Ondersteuning programma’s gericht op agendering en bevordering van 
de Sustainable Development Goals (SDGs).
Financieren
– Gedelegeerde activiteiten publieksdiplomatie door Nederlandse 
ambassades.
C. Beleidsconclusies
Consulaire zaken
Het beleid met betrekking tot consulaire bijstand en visumverlening is 
ongewijzigd gebleven. Wel was 2022 een intensief jaar, zowel op consulair 
gebied (met oog op de oorlog in Oekraïne), als qua visumverlening (inzet 
om wachttijden voor aanvragen visum terug te brengen). Dit jaar is de 
besliscapaciteit voor visa verbeterd, waardoor aan het einde van 2022 
slechts in een klein aantal landen nog beperkingen golden (onder andere 
Turkije, Marokko, Ghana en Senegal) en daardoor de wachttijden voor 
aanvragen van een visum buiten de Europees gestelde termijn vielen van 
twee weken. Met de komst van een nieuwe consulaire crisisunit heeft het 
ministerie ter versterking van de crisisstructuur verder geïnvesteerd in het 
verbeteren en actualiseren van bestaande protocollen, infrastructuur en 
het opleiden en trainen van medewerkers. Hiervoor is extra personeel 
beschikbaar gemaakt. Ook op het gebied van reisadviezen heeft een aantal 
onderzoeken plaatsgevonden, waarvan de resultaten en conclusies in 2023 
geïmplementeerd zullen worden. De onderzoeken waren gericht op wat 
de Nederlandse reiziger wil weten en wat deze van de overheid verwacht. 
Verder is de (toegang tot) dienstverlening aan Nederlanders in het 
buitenland verbeterd middels het Rijksbrede Project Loket Buitenland, dat 
bestendigd is in Nederland Wereldwijd, en het openen van aanvraaglocaties 
voor reisdocumenten via externe dienstverleners in Madrid en Barcelona.
Internationaal cultuurbeleid
In het licht van de oorlog zijn ten behoeve van versterkte inzet in Oekraïne 
brede consultaties met (culturele) partners over de inzet van de culturele 
sector uitgevoerd. Dit heeft onder andere geleid tot uitbreiding van de 
focuslanden met Oekraïne, om daarmee ook meer cultuurfondsen te 
kunnen ontsluiten voor het land, en tot ideeën voor 2023 voor het 
ontwikkelen van sterkere banden tussen Nederlandse en Oekraïnse profes­
sionele culturele gemeenschappen. In 2022 zijn extra middelen uitgegeven 
via het Steunfonds voor creatieve cultuurmakers die zich als gevolg van 
de oorlog in Oekraïne in Nederland bevinden. Bovendien is na de Russische 
Tweede Kamer, vergaderjaar 2022–2023, 36 360 V, nr. 1
