kunnen halen, kunnen werkgever en medewerkers ook een individuele 
RVU-uitkering afspreken. Dat vergt maatwerk. De RVU-regeling is een 
tijdelijke regeling voor werknemers die voor 2029 de AOW-gerechtigde 
leeftijd bereiken.
Inclusie en sociale veiligheid
De werkgever Rijk en de vakbonden hebben in 2022 de volgende afspraken 
gemaakt om de sociale veiligheid en inclusie te versterken:
• Er komt een pilot voor transitieverlof voor transgenders en een pilot
waarbij in het verlofsysteem meer ruimte gecreëerd wordt voor de
religieuze en culturele achtergrond van medewerkers. De pilots kunnen
leiden tot aanpassingen in de volgende cao.
• Alle ministeries gaan tijdens de looptijd van de cao experimenteren met
een onafhankelijke voorziening voor sociale veiligheid. Denk aan een
ombudsfunctionaris of personeelsraadgever. Ministeries moeten
eventuele kwesties die hierdoor ontstaan ook kunnen doorzetten naar
het ambtelijk hoogste niveau. Elke medewerker krijgt toegang tot een
onafhankelijke integriteitscommissie.
• Medewerkers van het Rijk die vanwege de uitoefening van hun functie
worden betrokken in een strafrechtelijke procedure, krijgen juridische
ondersteuning.
Verduurzaming cao
Daarnaast zijn stappen gezet voor een verdere verduurzaming van het Rijk. 
Zo is de regeling voor een fiets van de zaak aangepast. Dit stimuleert 
medewerkers om langer met een bestaande (elektrische) fiets te doen en 
niet automatisch voor een nieuwe te kiezen. Een medewerker mag de 
vergoeding voor de inrichting van de thuiswerkplek vanaf 2023 ook 
besteden aan verduurzaming van de woning. Hiermee stimuleren we 
medewerkers om te investeren in energiebesparing en duurzame energie­
opwekking en andere vormen van verduurzaming van hun privéwoning. 
Door het grote aantal medewerkers dat bij het Rijk hybride werkt, ligt hier 
ook een verantwoordelijkheid voor ons. Gedurende de looptijd van de cao 
starten het Rijk en de vakbonden drie pilots om verdere verduurzaming van 
arbeidsvoorwaarden te stimuleren. Medewerkers en werkgevers kunnen 
hier in 2023 ideeën voor aandragen. De bedoeling is dat we hier stappen in 
verduurzaming zetten die verder gaan dan de huidige cao.
1.2.5 Het Rijk is een wendbare organisatie met flexibele medewerkers
De maatschappelijke opgaven die het Rijk moet realiseren vragen om meer 
wendbaarheid en opgavegericht werken. De complexiteit en omvang van 
(grensoverstijgende) opgaven is toegenomen. We verwachten daarom dat 
medewerkers meebewegen met de veranderende vragen en behoeften 
waarmee het Rijk in aanraking komt. Daarbij moet er een goede balans zijn 
tussen stabiliteit (capaciteit voor reguliere werkzaamheden) en  flexibiliteit
(capaciteit voor (rijks)brede opgaven).
Net als in de eerdere jaren toonde het Rijk in 2022 een hoge mate van flexi­
biliteit en wendbaarheid. De coronacrisis en de oorlog in Oekraïne leidden 
bijvoorbeeld soms tot noodgedwongen verschuivingen in werk. Dit kwam 
door het wegvallen van capaciteit, andere prioriteiten, maar ook extra en 
ander werk.
In 2021 zijn rijksbrede maatregelen rondom flexconcepten en detac heringen 
vastgesteld om de flexibele inzet van personele capaciteit structureel te 
verbeteren. De maatregelen voor detacheringen richten zich vooral op de 
Jaarrapportage Bedrijfsvoering Rijk 2022
