het welzijn van jeugdigen en het gebrek aan tijdige passende hulp voor de 
meest kwetsbare kinderen en jongeren. Er zijn wijzigingen nodig in het 
jeugdstelsel en in de jeugdbeschermingsketen om tot structurele 
verbetering te komen.
De Tweede Kamer is bij brief bij brief van 13 mei 2022 geïnformeerd over 
de visie van de staatssecretaris van VWS en de minister van Rechtsbe­
scherming op het stelsel van de jeugdzorg en de noodzakelijke hervor­
mingen (Kamerstukken II 2022/23, 31839, nr. 876).
Hervormingsagenda Jeugd
De Hervormingsagenda Jeugd is gericht is op het verbeteren van passende 
jeugdzorg en kwaliteit voor jeugdigen en gezinnen en het op lange termijn 
betaalbaar houden van het stelsel. De uitspraak van de Commissie van 
Wijzen van mei 2021 vormt – naast diverse adviezen om de jeugdhulp en 
het -stelsel te verbeteren – het vertrekpunt voor deze meerjarige Hervor­
mingsagenda. Na de totstandkoming van het Coalitieakkoord in december 
2021 waren enige maanden nodig om duidelijkheid te krijgen over de 
aanvullende besparingsopgave van het kabinet van € 511 miljoen in relatie 
tot de Hervormingsagenda (Kamerstukken II 2021/22, 31839, nr. 853). Het 
kabinet heeft besloten dat het realiseren van de aanvullende besparing van 
€ 511 miljoen een Rijksverantwoordelijkheid is. In juni 2022 vond de herstart 
van de gesprekken over de Hervormingsagenda plaats.
Randvoorwaarden
Naast inhoudelijke verbeteringen zijn ook verbeteringen nodig in de 
randvoorwaarden voor een goed functionerend en houdbaar jeugdstelsel.
• Zonder voldoende, goed toegeruste professionals kan er geen zorg aan 
jeugdigen worden geleverd. Met het programma Toekomstbestendige 
Arbeidsmarkt Zorg & Welzijn wordt de transitie in gang gezet naar 
passende en arbeidsbesparende zorg (Kamerstukken II 2022/23, 29282, 
nr. 485). Aanvullend is er een arbeidsmarktaanpak jeugdzorg. Tot slot is 
er voor de periode 2022-2024 € 10 miljoen (Kamerstukken II 2022/23, 
31839, nr. 914). beschikbaar gesteld voor het werven en begeleiden van 
zij-instromers;
• Er wordt gewerkt aan het verkrijgen van beter inzicht in de werking van 
het jeugdzorgstelsel en de financiën. Een belangrijke stap die hierin in 
2022 is gezet, betreft de aanpassing van de indeling van de financiële 
informatie van gemeenten aan het Rijk. Vanaf 2023 is er sprake van 
12 categorieën (taakvelden) in Iv3;
Merkbaar betere dagelijkse praktijk voor de zorg voor de jeugd
Naast de Hervormingsagenda is ingezet jeugdzorg merkbaar te verbeteren:
• Er is een uitvoeringsplan opgesteld voor de af- en ombouw van de 
huidige gesloten jeugdhulp accommodaties naar regionaal georgani­
seerde kleinschalige voorzieningen om te komen tot een gecontroleerde 
transformatie met landelijke regie;
• In april 2021 is € 50 miljoen beschikbaar gekomen voor de acute jeugd-
ggz. Gemeenten en aanbieders hebben in 2022 hun plannen tot uitvoer 
gebracht en inmiddels ruim twee derde van deze middelen ingezet voor 
het aannemen van extra personeel, het versterken van professionals en 
innovatie of ombouw van de zorg;
Tweede Kamer, vergaderjaar 2022–2023, 36 360 XVI, nr. 1
