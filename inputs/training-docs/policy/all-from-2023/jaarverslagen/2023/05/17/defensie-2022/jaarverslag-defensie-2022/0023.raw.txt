genomen. Ook is met het project ‘Vervanging (Very) Short Range Air 
Defence’ een start gemaakt met de vervanging van de Stinger capaciteit 
binnen de luchtverdedigingsbatterijen voor de gemechaniseerde en 
gemotoriseerde brigades. Van het lopende project ‘Vervanging van de 
initiële vliegeropleidingscapaciteit’ ter vervanging van de PC-7 lesvlieg­
tuigen, is de onderzoeksfase (B-fase) afgerond.
Tegelijkertijd zijn in 2022 de voorbereidingen gestart van materieelprojecten 
die begin 2023 tot een A-brief leiden. Het betreft onder andere de verdere 
aanvulling van de inzetvoorraden munitie, die gebaseerd zijn op de eerste 
hoofdtaak en de eisen die NAVO daaraan stelt. Daarnaast betreft dit de 
nieuwe behoeftestellingen voor ‘Maritime strike’, in het maritieme domein 
en de nieuwe capaciteit ‘Deep precision strike F-35’ voor de F-35.
In totaal zijn in 2022 16 A-brieven gestuurd, waarvan een deel betrekking 
had op investeringen in infrastructuur en vastgoed. Dit betrof onder andere 
projecten op de vliegbases Volkel en Leeuwarden en voor hoofdkwartieren 
in Den Helder en Oirschot. B-brieven zijn verstuurd over de projecten ‘ESSM 
Block 2: Verwerving en Integratie’, Vervanging hulpvaartuigen’, ‘Vervanging 
tactische luchttransportcapaciteit’ en ‘Vervanging Medium Range Air 
Defence (interceptiecapaciteit).
3.4 Meer Europese samenwerking
Samenwerking in NAVO- en EU-verband
In 2022 werden het Strategisch Kompas van de EU (Kamerstuk 21501-28 nr. 
240) en het Strategisch Concept van de NAVO aangenomen (Kamerstuk 
28676 nr. 417). Het EU Strategisch Kompas geeft voor de komende 5 à 10 jaar 
richting aan de EU en haar lidstaten op het gebied van EU veiligheids- en 
defensiesamenwerking. Voor Nederland belangrijke thema’s als hybride 
dreigingen, militaire mobiliteit en EU-NAVO samenwerking zijn goed 
gereflecteerd in het Kompas.
In juni 2022 is tijdens de NAVO-top in Madrid het nieuwe Strategisch 
Concept aangenomen. Het Strategisch Concept biedt de NAVO een politiek 
kader waarbinnen sturing kan worden gegeven aan het handelen dat nodig 
is om het verdragsgebied veilig te houden. Niet los te zien van de oorlog in 
Oekraïne, markeert het Strategisch Concept een hernieuwde focus van de 
NAVO op afschrikking en verdediging voor de langere termijn. Dit is ook 
duidelijk te zien in de inzet van capaciteiten die het afgelopen jaar heeft 
plaatsgevonden.
Van groot belang is daarnaast de voorgenomen toetreding van Zweden en 
Finland tot de NAVO – een historische stap. Nederland heeft de kandidatuur 
van harte toegejuicht en geratificeerd in de zomer van 2022.
Ook is er besloten over de oprichting van de EU Military Assistance Mission 
(EUMAM) voor Oekraïne. De trainingen voor Oekraïense militairen via deze 
missie zijn in november 2022 van start gegaan.
Daarnaast is in EU-verband gewerkt aan verschillende initiatieven om 
gezamenlijke aanschaf van defensiematerieel aantrekkelijker en 
eenvoudiger te maken. Het kabinet steunt de initiatieven van de Commissie 
en de Hoge Vertegenwoordiger op dit gebied. Samenwerking leidt tot meer 
interoperabiliteit en uitwisselbaarheid, schaalvoordelen en mogelijkheden 
voor gezamenlijk onderhoud.
Tweede Kamer, vergaderjaar 2022–2023, 36 360 X, nr. 1 23
