Overige betalingsverplichtingen
De overige betalingsverplichtingen in 2022 waren € 10,5 mln. lager dan 
oorspronkelijk begroot. Dit komt onder andere door openstaande verplich­
tingen uit het verleden die dit jaar zijn afgeboekt, onderuitputting omdat 
geen kandidatuur is ingediend voor AMLA en onderuitputting bij de uitvoe­
ringstoets herijking contante betaling door een vertraagde startdatum.
Uitgaven
Bekostiging
Muntcirculatie
Zie toelichting onder 'verplichtingen'.
Bijdrage aan ZBO's/RWT's
De bijdragen voor ZBO's en RWT's vallen lager uit dan oorspronkelijk 
geraamd. De bijdrage voor DNB toezicht en DGS BES viel € 1,7 mln. lager 
uit doordat een factuur niet meer in 2022 is betaald. Verder is het Ultimate 
Beneficial Owners (UBO) Register met vertraging gerealiseerd, waardoor 
de begrote uitgaven van € 3,1 mln. zijn doorgeschoven naar 2023.
Ontvangsten
Bekostiging
Ontvangsten muntwezen
De ontvangsten van de munt vallen € 3,2 mln. hoger uit dan begroot onder 
andere vanwege de verkoop van circulatiemunten door DNB aan andere 
lidstaten.
Toename munten in circulatie
In 2022 zijn er via DNB meer munten in omloop gebracht dan dat er uit 
omloop zijn teruggekomen. Als gevolg daarvan heeft DNB het afgelopen 
jaar per saldo een bedrag van € 24,8 mln. aan nominale waarde van in de 
markt uitgezette munten aan de schatkist toegevoegd.
Overige ontvangsten
De hogere ontvangsten van € 2,6 mln. zijn vooral het gevolg van extra boete-
ontvangsten van DNB en de Autoriteit Financiële Markten (AFM) en de 
bijdrage die door de Autoriteit Consument en Markt (ACM) in 2022 is geïnd 
voor financieel betalingsverkeer.
Tweede Kamer, vergaderjaar 2022–2023, 36 360 IX, nr. 1 70
