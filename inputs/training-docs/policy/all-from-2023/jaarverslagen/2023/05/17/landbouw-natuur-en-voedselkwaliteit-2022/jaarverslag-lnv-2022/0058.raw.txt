Artikel 23 Kennis en innovatie
A. Algemene doelstelling
A. Algemene doelstelling
De Minister van LNV streeft naar een goed functionerende kennis-, 
innovatie- en onderzoeksinfrastructuur op het terrein van landbouw, 
voedsel en natuur die bijdraagt aan een duurzaam, concurrerend en 
ecologisch houdbaar landbouw- en voedselsysteem met maximale 
benutting van circulariteit en bijdraagt aan maatschappelijke opgaven op 
het terrein van klimaat, biodiversiteit, energie en water.
B. Rol en verantwoordelijkheid
B. Rol en verantwoordelijkheid
• De Minister van LNV is medeverantwoordelijk voor de instandhouding 
van een groene kennis- en onderzoeksinfrastructuur ten behoeve van 
het landbouw-, natuur- en voedseldomein.
• De Minister van LNV is verantwoordelijk voor de inzet en verspreiding 
van kennis en innovatie gericht op de verdere verduurzaming van de 
land- en tuinbouw en visserij en het voedselsysteem, inclusief het sluiten 
van kringlopen, het benutten van reststromen en met respect voor de 
biodiversiteit en natuurlijke ecosystemen.
• De Minister van LNV is als penvoerder verantwoordelijk voor de inhou­
delijke programmering van Wageningen Research op basis van de 
Subsidieregeling instituten voor toegepast onderzoek.
• De Minister van LNV is als vakminister medeverantwoordelijk, met de 
Minister van OCW, voor de invulling en de inzet van het groen onderwijs 
ten behoeve van de maatschappelijke opgaven op het terrein van 
landbouw, voedsel, water en klimaat.
De Minister van LNV is (mede)verantwoordelijk voor:
Stimuleren
• Het bevorderen van kennisontwikkeling, kennisbenutting en kennisver­
spreiding, nieuwe technologieën (ICT) en educatie voor de bijdrage aan 
de maatschappelijke opgaven op het terrein van verduurzaming 
landbouw en visserij, voedsel, behoud en versterking biodiversiteit en 
natuur, klimaat, water en de economische concurrentiekracht van de 
Nederlandse agro- en tuinbouwsector.
• Het bevorderen van publiek-private samenwerking gericht op het 
opstellen en (laten) uitvoeren van meerjarige missiegedreven innova­
tieprogramma’s voor Landbouw, Water en Voedsel.
• Het bevorderen van de inzet van kennis en innovatie binnen het domein 
van Landbouw, Water en Voedsel, in het bijzonder in de topsectoren 
Agri&Food en Tuinbouw & Uitgangsmaterialen op basis van een 
meerjarige kennis- en innovatieagenda (KIA) en een kennis- en innova­
tieconvenant (KIC).
• Het bevorderen van educatie en kennisverspreiding over voedsel 
richting scholen.
• Het bevorderen van educatie en kennisverspreiding naar agrarische 
ondernemers.
Tweede Kamer, vergaderjaar 2022–2023, 36 360 XIV, nr. 1
