Toelichting op de lasten
Personele kosten
De totale personele kosten zijn fors hoger (€ 33,5 mln.) dan in 2021 en hoger 
dan de oorspronkelijke begroting 2022 (€ 24,0 mln.). De kosten voor eigen 
personeel (Lonen en salarissen, Pensioenlasten en Overige sociale lasten) 
zijn toegenomen (€ 23,9 mln. ten opzichte van 2021 en € 20,6 mln. ten 
opzichte van de begroting) door een toename van het personeelsbestand 
(extra middelen vanuit het coalitieakkoord) en als gevolg van de nieuwe 
CAO per 1 juli 2022. De externe inhuur is toegenomen (€ 7,3 mln. ten opzichte 
van 2021 en € 6,9 mln. ten opzichte van de begroting) doordat extern 
personeel is ingezet voor het uitvoeren van extra werkzaamheden voor de 
opdrachtgevers. De reden hiervan is vertraagde instroom van extra eigen 
personeel vanwege de krappe arbeidsmarkt en de noodzakelijke (niet-
productieve) tijd die werving en inwerken van nieuw eigen personeel kost. 
Door de krappe arbeidsmarkt is de toename in kosten voor externe inhuur 
uiteindelijk relatief hoog uitgepakt.
De overige personele kosten (Opleidings- en scholingskosten en Andere 
personele kosten) zijn hoger dan in 2021 (€ 2,3 mln.), maar lager (€ 3,5 mln.) 
dan in de oorspronkelijke begroting. De toename ten opzichte van 2021 zit 
in hogere kosten voor openbaar vervoer en woon-werkverkeer (€ 1,0 mln. 
door de grotere personele bezetting en het feit dat medewerkers weer meer 
op kantoor werken), in hogere kosten voor binnen- en buitenlandse dienst­
reizen (€ 0,8 mln.) en in hogere kosten voor afdelingsuitjes en het perso­
neelsfeest (€ 0,5 mln.). De kosten zijn lager dan begroot doordat het budget 
is gebaseerd op de situatie voor de COVID-19 pandemie, terwijl in werke­
lijkheid het aantal reisbewegingen nog steeds veel minder is dan voor 
COVID-19.
Tot slot bevat de post «Inhuur» voor € 0,2 mln. aan kosten in het kader van 
de het programma Werk aan Uitvoering (WaU). Naar aanleiding van de 
Parlementaire Ondervragingscommissie Kinderopvangtoeslag (POK) en 
het programma Werk aan Uitvoering (WaU) zijn middelen vrijgemaakt ter 
versterking van uitvoeringsorganisaties, waaronder agentschappen. Deze 
middelen zijn doorverdeeld aan het agentschap via een vermogensstorting 
(zie Eigen Vermogen).
Er is bij de NVWA geen sprake van functionarissen (eigen personeel of 
externe inhuur) die vallen onder de WNT (Wet Normering Topinkomens) 
informatieplicht.
Materiële kosten
De materiële kosten zijn hoger (€ 11,8 mln.) dan in 2021. De belangrijkste 
oorzaken worden hieronder toegelicht. Ten eerste zijn de kosten voor 
medewerker-gebonden producten en diensten (o.a. laptop, 
telefoon(abonnement), Cloudwerkplek) hoger (€ 2,0 mln.), door de hogere 
bezetting en door de hoge inflatie. Ten tweede zijn er hogere kosten voor 
externe vergaderfaciliteiten (€ 1,5 mln.), door verbouwing van het oplei­
dingscentrum van de NVWA en door de terugkeer van management confe­
renties op locatie. Ten derde zijn de kosten voor dienstauto’s toegenomen 
(€ 1,4 mln.), door de toename in personeel, stijgende brandstof-/energie­
kosten en verduurzaming. Ten vierde zijn de proceskosten (o.a. kosten 
Landsadvocaat) en de kosten voor dwangsommen toegenomen (totaal € 1,1 
mln.), door veel rechtszaken en veel informatieverzoeken in het kader van 
de Wet open overheid. Verder is de inhuur van practitioners gestegen (€ 1,1 
mln.) en zien we een stijging van de energiekosten van huisvesting (€ 0,7 
Tweede Kamer, vergaderjaar 2022–2023, 36 360 XIV, nr. 1
