Opdrachten
Keteninformatisering
Ook in 2022 zijn vanuit dit budget de beheerkosten, inclusief de (beperkte) 
doorontwikkeling en vernieuwing van de centrale voorzieningen gefinan-
cierd, die gebruikt worden voor digitale informatie-uitwisseling binnen de 
Vreemdelingenketen.
Versterking vreemdelingenketen
Vanuit dit budget worden diverse (kleinere) opdrachten gefinancierd met 
als doel verbeteringen in de vreemdelingenketen te bewerkstelligen. De 
onderuitputting is als gevolg van vertraging van de Entry Exit systeem 
Schiphol en een meevaller vanuit de EU subsidies.
Nationaal Programma Oekraïense Vluchtelingen
Voor de opdrachten vanuit het programma is € 2,6 mln gerealiseerd. De 
uitgaven voorzien in de kosten van de opdrachten voor de tolkenvoorziening 
en de medische zorg. Per 1 juli 2022 is de Regeling Medische zorg 
Ontheemden uit Oekraïne (RMO) in werking getreden. Om de RMO te 
bekostigen heeft het kabinet ingestemd met een begroting voor de dekking 
van de medische kosten en de verwerkingskosten voor het tweede halfjaar 
van 2022. Daarnaast zijn zorgverleners wettelijk verplicht om begrijpelijk te 
communiceren met patiënten. Omdat de ontheemden uit Oekraïne niet 
onder het COA vallen, waar talentolken voor asielzoekers beschikbaar 
worden gesteld, wordt gebruikt gemaakt zijn er aanvullende middelen 
gerealiseerd om dit beschikbaar te stellen.
Terugkeer
Bijdragen aan agentschappen
DJI/Dienst Vervoer en Ondersteuning
De DT&V schakelt de Dienst Vervoer en Ondersteuning (DV&O) in voor het 
vervoer van vreemdelingen.
Subsidies
REAN-regeling
REAN staat voor Return and Emigration Assistance from the Netherlands 
en betreft een programma waarmee vrijwillige terugkeer en herintegratie 
wordt ondersteund.
De Internationale Organisatie voor Migratie (IOM) in Nederland voert op 
verzoek van het Ministerie van Justitie en Veiligheid het REAN-programma 
uit. Op basis van dit programma biedt IOM praktische terugkeeronder­
steuning aan vreemdelingen die naar Nederland zijn gekomen met het oog 
op langdurig verblijf en zelfstandig uit Nederland willen vertrekken, maar 
niet over voldoende middelen beschikken om hun eigen vertrek te 
organiseren. Daarnaast wordt via het REAN-programma aan een specifieke 
groep vreemdelingen herintegratieondersteuning aangeboden in het land 
van herkomst. De IOM levert daarmee een bijdrage aan de uitvoering van 
het Nederlandse terugkeerbeleid.
Overige subsidies
Tweede Kamer, vergaderjaar 2022–2023, 36 360 VI, nr. 1
