Nationaal en civiel-militaire samenwerking
Defensie voert in samenwerking met Justitie en Veiligheid, veiligheidsre­
gio’s, bedrijfsleven en politie het programma Civiel-Militaire Samenwerking 
uit. In dit programma wordt de rol van Defensie in het nationale veilig­
heidsdomein structureel verstevigd en de civiel-militaire samenwerking 
verder ontwikkeld tot een robuuste pijler van de nationale crisisbeheersing. 
Ook in 2022 zijn er op dit vlak stappen gezet, bijvoorbeeld door de 
structurele samenwerking tussen Defensie en relatieziekenhuizen uit te 
breiden van 7 naar 14 ziekenhuizen. Daarnaast verkent Defensie met 
nationale partners welke rol Defensie, binnen de juridische kaders, kan 
spelen bij het versterken van de weerbaarheid van het Koninkrijk tegen 
hybride dreigingen.
Defensie is ook structureel betrokken bij het interdepartementale 
programma Versterking Crisisbeheersing en Brandweerzorg en het 
programma Versterkte Aanpak Vitaal, waaronder ook de bescherming van 
de infrastructuur op de Noordzee. De voorbereidingen om te komen tot 
een Landelijk Crisisplan Defensie zijn gestart.
In het afgelopen jaar heeft Defensie fors bijgedragen aan de strijd tegen 
de georganiseerde ondermijnende criminaliteit. Naast deelname aan de 
Nationale Samenwerking tegen Ondermijnende Criminaliteit, intensiveerde 
de KMar de bewakings- en beveiligingstaak en nam deel aan het project 
mainports, wat zich richt op grote logstieke knooppunten.
Binnen de Landspakketten (herstelmaatregelen voor liquiditeitssteun) die 
met de landen Aruba, Curaçao en Sint Maarten ten tijde van de COVID-19 
crisis zijn overeengekomen, zijn diverse maatregelen opgenomen die 
bijdragen aan de versterking van de rechtsstaat, zoals de versterking van 
het grenstoezicht en de professionalisering van de Arubaanse en Curaçaose 
milities. In 2022 zijn t.a.v. het versterken van het grenstoezicht tientallen 
nieuwe vte’ en van KMar en Kustwacht Caribisch gebied ingestroomd en 
zijn t.a.v. ARUMIL en CURMIL stappen gezet om de juridische grondslag en 
rechtspositionele aspecten te verbeteren.
3.2 Een goede werkgever, verbonden met de samenleving
HR-transitie
Het arbeidsvoorwaardenakkoord van juli 2022 realiseert belangrijke 
ambities van het HR-model: de basisbeloning is op orde en in het nieuwe 
beloningsstelsel gaan de lagere rangen er flink op vooruit. Daarnaast is er 
een hogere vergoeding voor woon-werkverkeer en zijn een thuiswerk- en 
een internetvergoeding ingevoerd.
Het AV-akkoord vergroot de mogelijkheden voor meer maatwerk en 
perspectief conform het HR-model door afspraken over langere looptijden 
van functies, werken in deeltijd, langer doorwerken en bindende afspraken 
over functionele en persoonlijke ontwikkeling. Nieuwe elementen van het 
HR-model als strategische personeelsplanning, strategisch talentmana­
gement en HR analytics zijn op kleine(re) schaal binnen de defensieonder­
delen uitgewerkt, getest of toegepast.
De doelstelling van een inclusieve en diverse organisatie is uitgewerkt in 
maatregelen, waaronder streefcijfers voor in- en doorstroom van vrouwen, 
integratie van diversiteit en inclusiviteit in opleidingen en borging van 
Tweede Kamer, vergaderjaar 2022–2023, 36 360 X, nr. 1
