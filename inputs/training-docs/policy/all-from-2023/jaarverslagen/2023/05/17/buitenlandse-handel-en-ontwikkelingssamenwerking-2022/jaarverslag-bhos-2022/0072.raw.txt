wordt in deze bedrijfsvoeringparagraaf verwezen naar de bedrijfsvoering­
paragraaf in het jaarverslag van het ministerie van Buitenlandse Zaken. 
Uitzondering hierop zijn de onderdelen rechtmatigheid, totstandkoming 
van de beleidsinformatie, misbruik en oneigenlijk gebruik en activiteiten­
beheer.
Paragraaf 1: Uitzonderingsrapportage
Rechtmatigheid 
Er hebben zich geen overschrijdingen en/of bijzonderheden voor gedaan.
Totstandkoming niet-financiële verantwoordingsinformatie 
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
Misbruik en oneigenlijk gebruik en fraude en corruptie
In deze rapportage zijn externe risico’s t.a.v. misbruik en oneigenlijk gebruik 
beschreven die vallen onder de verantwoordelijkheid van de minister voor 
Buitenlandse Handel en Ontwikkelingssamenwerking. Onder misbruik en 
oneigenlijk gebruik verstaan we het opzettelijke handelen van externe 
partijen in de BHOS-activiteitencyclus waarbij gebruik wordt gemaakt van 
misleiding om een onrechtmatig of onwettig voordeel te verkrijgen. Omdat 
de minister van Buitenlandse Zaken verantwoordelijk is voor de integrale 
bedrijfsvoering en voor het voorkomen en detecteren van (interne) fraude 
(uitgezonderd de projectmatige beheersing van de activiteitencyclus) zijn 
interne fraude- en corruptierisico’s beschreven in de bedrijfsvoeringpara­
graaf van BZ.
Risico’s op misbruik en oneigenlijk gebruik
Conform afspraak worden vermoedens en gevallen van misbruik en 
oneigenlijk gebruik door derden in de activiteitencyclus van BHOS, gemeld 
bij het Expertisecentrum Malversaties van het ministerie (ECM). In 2022 zijn 
114 vermoedens van misbruik en oneigenlijk gebruik rond BHOS-projecten 
en -programma’s gemeld bij ECM (ter vergelijking in 2021: 111). Meer 
gedetailleerde informatie hierover is opgenomen in de bijlage «sanctie­
beleid en malversaties» van het jaarverslag Buitenlandse Handel en Ontwik­
kelingssamenwerking 2022 en in het OS portaal (https://
www.nlontwikkelingssamenwerking.nl/nl/#/results/malversations).
Om het risico op misbruik en oneigenlijk gebruik door derden in door BHOS 
gefinancierde programma’s en projecten te beperken, zet het ministerie op 
verschillende manieren actief in op een grondige risicoanalyse, zoals 
hieronder toegelicht in de paragraaf over Activiteitenbeheer (Risicopara­
graaf).
Overige aspecten van de bedrijfsvoering
Activiteitenbeheer/Risicoparagraaf Impact/BZ In Control
De activiteitencyclus is een standaard proces voor beleidsuitvoering van 
alle door BZ en BHOS gefinancierde activiteiten. Voor dit proces loopt een 
meerjarig project gericht op stroomlijning van werkprocessen: IMPACT (zie 
de BZ-Bedrijfsvoeringparagraaf - onderdeel I-Portfolio).
Controleprotocollen 
Voor activiteiten waarvoor een controleverklaring van een accountant is 
vereist, heeft BZ in 2022 de bestaande sjablonen voor controleprotocollen 
Tweede Kamer, vergaderjaar 2022–2023, 36 360 XVII, nr. 1
