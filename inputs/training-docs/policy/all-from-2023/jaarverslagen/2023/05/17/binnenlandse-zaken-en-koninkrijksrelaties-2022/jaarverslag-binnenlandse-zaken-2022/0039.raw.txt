Gemeentefonds
Op 6 april heeft de minister de Tweede Kamer per brief geïnformeerd het 
nieuwe verdeelmodel van de algemene uitkering van het gemeentefonds 
per 1 januari 2023 te willen invoeren (Kamerstuk II 2021/22, 35925 B, nr. 21). 
Daarbij is het ingroeipad beperkt tot drie jaar en is het ingroeipad voor het 
eerste jaar bepaald op maximaal € 7,50 per inwoner (in plaats van maximaal 
€ 15 per inwoner). Tevens is, op advies van de ROB, een onderzoeksagenda 
opgesteld. Deze is op 5 juli aan de Tweede Kamer aangeboden (Kamerstuk 
II 2021/22, 35925 B, nr. 24).
Provinciefonds
Ten behoeve van de herijking van het verdeelmodel van de algemene 
uitkering van het provinciefonds is in 2022 aanvullend onderzoek verricht 
door Cebeon.
Oorlogsgravenstichting (OGS)
In 2022 heeft bureau Panteia in opdracht van het ministerie van BZK een 
evaluatieonderzoek uitgevoerd naar de subsidieregeling Oorlogsgravens­
tichting. Op de hoofdvraag of de subsidie doeltreffend en doelmatig wordt 
ingezet ten behoeve van de taken geeft het onderzoeksrapport aan dat de 
Oorlogsgravenstichting een sobere bedrijfsvoering heeft en een efficiënte 
werkwijze op het gebied van onderhoud en vervanging van graven. Met 
behulp van een netwerk van gemeentelijke consuls en een internationaal 
netwerk wordt deze hoofdtaak doeltreffend uitgevoerd. In 2023 zal besluit­
vorming worden voorbereid over de onderzoeksbevindingen.
Wet op de Lijkbezorging
Naar verwachting wordt het wetsvoorstel tot modernisering van de Wet op 
de Lijkbezorging in de eerste helft van 2024 bij de Tweede Kamer ingediend 
(Kamerstukken II 2021/22 35925 VII, nr. 171). Het wetsvoorstel kan niet 
worden ingediend voordat er besluitvorming heeft plaatsgevonden over 
de financiële dekking.
Vernieuwingsagenda verkiezingen
Bij de 1e suppletoire begroting 2022 heeft het kabinet structureel middelen 
beschikbaar gesteld voor de kwaliteitsversterking van het verkiezings­
proces. Deze middelen zullen onder andere worden ingezet voor een 
structurele bijdrage aan gemeenten in het kader van de nieuwe procedure 
vaststelling verkiezingsuitslagen, de uitbreiding van taken en bevoegd­
heden van de Kiesraad en de extra uitvoeringskosten van de gemeente Den 
Haag voor de landelijke taak voor kiezers buiten Nederland.
Voor het wetsvoorstel Met één stem meer keus hebben we bezien hoe het 
(wets)traject te vervolgen. Dit heeft geleid tot een Kamerbrief waarin het 
vervolgproces en een voorgenomen wijziging van het wetsvoorstel zijn 
beschreven (Kamerstukken II 2021/22, 35925 VII, nr. 172).
Weerbaar bestuur
Voor het versterken van bestuurlijke weerbaarheid tegen ondermijning is 
met ingang van 2022 structureel € 10 mln. overgeveld van de begroting van 
het ministerie van Justitie en Veiligheid naar de begroting van het ministerie 
van Binnenlandse Zaken en Koninkrijksrelaties. Hieronder valt ook het 
versterken van de informatiepositie van gemeenten voor de aanpak van 
ondermijning door het continueren en verbreden van de City Deal Zicht op 
Ondermijning.
Tweede Kamer, vergaderjaar 2022–2023, 36 360 VII, nr. 1
