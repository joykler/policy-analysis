• Op 19 juni 2020 is het Akkoord voor de Noordzee gesloten tussen het Rijk 
en een groot aantal stakeholderpartijen (Kamerstuk 33450-68). Uit dit 
akkoord volgen verplichtingen voor een bedrag van € 24 miljoen in de 
periode tot en met 2030.
• Op 24 november 2022 zijn bestuurlijke afspraken over Bodem en 
ondergrond gemaakt tussen het IenW, IPO, VNG en de Unie van Water­
schappen UvW voor de periode van 2023 tot en met 2030 (Kamerstuk 
30015-111). Voor de uitvoering van de bestuurlijke afspraken is een 
totaalbudget beschikbaar van € 69,5 miljoen per jaar op de begroting van 
IenW (hoofdstuk 12, artikel 13).
• Met RVO zijn in december 2022 verplichtingen aangegaan voor een 
bedrag van maximaal € 240,4 miljoen voor de uitvoering van subsidie­
regelingen vanaf 2023.
15 en 15a) Deelnemingen en Tegenrekening deelnemingen
Deze balansregel geeft de deelnemingen in besloten en naamloze vennoot­
schappen en internationale instellingen weer.
Tabel 120 Specificatie (bedragen x € 1.000)
Dutch Caribbean Air Navigation Service Provider (DC ANSP) 0
Winair NV St. Maarten 0
Totaal per 31 december 2022 0
Het aandelenkapitaal van Winair NV St. Maarten bedraagt 560.000 US dollar 
en van Dutch Carribbean Air Navigation Service Provider (DC ANSP) 100 
Antilliaanse guldens. Het deelnemingspercentage in beide ondernemingen 
bedraagt 7,95 en is «om niet» verkregen. In 2022 hebben er geen wijzigingen 
plaatsgevonden.
11. WNT-verantwoording 2022 Ministerie van Infrastructuur en Waterstaat
De Wet normering topinkomens (WNT) bepaalt dat de bezoldiging en 
eventuele ontslaguitkeringen van topfunctionarissen in de publieke en 
semi-publieke sector op naamsniveau vermeld moeten worden in het 
financieel jaarverslag. Deze publicatieplicht geldt tevens voor topfunctio­
narissen die bij een WNT-instelling geen – al dan niet fictieve – dienstbe­
trekking hebben of hadden. Daarnaast moeten van niet-topfunctionarissen 
de bezoldiging (zonder naamsvermelding) gepubliceerd worden indien 
deze het individueel toepasselijk drempelbedrag te boven gaan. Niet-
topfunctionarissen zonder dienstbetrekking vallen echter buiten de 
reikwijdte van de wet.
Voor dit departement heeft de publicatieplicht betrekking op onderstaande 
functionarissen. De bezoldigingsgegevens van de leden van de Top 
Management Groep zijn opgenomen in het jaarverslag van het Ministerie 
van Binnenlandse Zaken en Koninkrijksrelaties. Het algemeen bezoldigings-
maximum bedraagt in 2022 € 216.000.
Bezoldiging van topfunctionarissen
Tweede Kamer, vergaderjaar 2022–2023, 36 360 XII, nr. 1
