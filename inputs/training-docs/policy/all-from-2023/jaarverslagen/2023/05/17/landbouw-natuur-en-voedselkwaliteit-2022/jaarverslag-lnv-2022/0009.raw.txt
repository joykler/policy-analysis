Verantwoording EU-middelen in gedeeld beheer, Rijksuitgaven Caribisch 
Nederland, NGF, Rapportage Burgercorrespondentie 2022, Openbaarheids­
paragraaf 2022 en een lijst van afkortingen.
2. Ondergrenzen toelichtingen
Voor wat betreft het toelichten van significante verschillen in de uitgaven, 
ontvangsten en verplichtingen in de realisatie versus de vastgestelde 
begroting 2021 zijn de ondergrenzen gehanteerd zoals opgenomen in de 
onderstaande tabel.
Staffel
Omvang begrotingsartikel Beleidsmatige mutaties Technische mutaties 
(stand ontwerpbegroting) in (ondergrens in € miljoen) (ondergrens in € miljoen)
€ miljoen
< 50 1 2
=> 50 en < 200 2 4
=> 200 < 1000 5 10
=> 1000 10 20
3. Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2022 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
4. Controlenormen financiële en niet-financiële gegevens
Het jaarverslag bevat zowel financiële als niet-financiële gegevens 
(kengetallen en indicatoren). Deze gegevens zijn aan verschillende contro­
lenormen onderhevig. De controle van financiële informatie is gebaseerd 
op normen zoals deze voortvloeien uit de Comptabiliteitswet 2001 en de 
Rijksbegrotingsvoorschriften 2022 (RBV). De controle van beleidsinformatie 
en informatie over de bedrijfsvoering is gebaseerd op normen zoals deze 
voortvloeien uit de RBV. Van een aantal indicatoren zijn de realisatiege­
gevens over 2022 nog niet bekend. In die gevallen is de meest recente 
realisatie opgenomen.
5. Groeiparagraaf
Voor de verantwoording 2022 heeft de Tweede Kamer verzocht om «de 
onderbouwing van de ramingen» voort te zetten als focusonderwerp en 
daarbij specifiek aandacht te besteden aan «de onderschrijdingen ten 
opzichte van het geraamde uitgavenkader». De Minister van Financiën heeft 
de Tweede Kamer geïnformeerd dat in het Financieel Jaarverslag Rijk 2022 
hier invulling aan gegeven zal worden (Kamerstukken II 2018/19, 31865, nr. 
151).
6. Motie Schouw en motie Hachchi c.s.
Motie Schouw
In juni 2011 is de motie Schouw ingediend en aangenomen. Deze motie zorgt 
er voor dat de landenspecifieke aanbevelingen van de Raad op grond van 
de nationale hervormingsprogramma's een eigenstandige plaats krijgen in 
de departementale begrotingen. Voor de beleidsterreinen van LNV zijn er in 
2022 geen landenspecifieke aanbevelingen gedaan door de Europese 
Commissie.
Tweede Kamer, vergaderjaar 2022–2023, 36 360 XIV, nr. 1
