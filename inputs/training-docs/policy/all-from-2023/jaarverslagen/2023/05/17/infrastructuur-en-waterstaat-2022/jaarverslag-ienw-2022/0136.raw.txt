• Het faciliteren van circulair inkopen door overheden en invulling geven 
aan het interdepartementale plan van aanpak Maatschappelijk 
Verantwoord Inkopen overheden 2021-2025.
Stimuleren
Zowel producenten als consumenten moeten concrete stappen kunnen 
zetten naar een meer circulaire economie. Om dit te bereiken steunt IenW 
duurzame initiatieven in de samenleving. Daarom stimuleert de Minister in 
samenwerking met andere ministers:
• De verduurzaming van productketens waarbij bedrijven worden 
aangespoord om efficiënter om te gaan met grondstoffen, kringlopen 
verder te sluiten en meer waarde uit afval te halen. Hiertoe worden 
partijen gefaciliteerd via bijvoorbeeld de Transitieagenda’s, aanpassing 
van regelgeving, Green Deals, subsidieregelingen en ketenprojecten;
• Samenwerking tussen organisaties onderling om circulaire ketens te 
sluiten en begrippen als ‘duurzaam consumeren’ en ‘maatschappelijk 
verantwoord ondernemen’ concreet en hanteerbaar te maken voor 
(kleine) bedrijven en burgers bijvoorbeeld via het Versnellingshuis voor 
bedrijven en Milieu Centraal voor consumenten;
• De ontwikkeling van de benodigde kennis en innovaties vanuit de 
Kennis- en Innovatieagenda Circulaire Economie gericht op de reductie 
van gebruik aan primaire abiotische grondstoffen en een volledige 
circulaire economie in 2050. De focus ligt op ontwerp voor circulariteit, 
circulaire grondstoffen en processen, en vertrouwen, gedrag en 
acceptatie om zo alle actoren mee te krijgen in de transitie naar een 
circulaire economie;
• Investeringen in productietechnieken met minder milieudruk. Bijvoor­
beeld door het stimuleren van de aanschaf van milieuvriendelijke 
producten of bedrijfsmiddelen door middel van financiële stimulering 
(MIA/VAMIL en DEI+) en het fiscaal stimuleren van groene financiering 
via de Regeling groenprojecten;
• Maatschappelijk Verantwoord Inkopen (MVI) door het Rijk en het 
verantwoord inkopen bij decentrale overheden, met speciale aandacht 
voor klimaatneutraal en circulair inkopen, zoals uitgewerkt in het door 
IenW gecoördineerde interdepartementale actieplan MVI 2021-2025.
C. Indicatoren en Kengetallen
Monitoring
Het Planbureau voor de Leefomgeving (PBL) voert de regie over het monito­
ringsprogramma Circulaire Economie, dat in samenwerking met verschil­
lende kennisinstellingen wordt uitgevoerd. Eén keer in de twee jaar levert 
PBL in dat verband een Integrale Circulaire Economie Rapportage (ICER) op 
dat in 2021 voor het eerst is verschenen. In 2022 is de (beperktere) voort­
gangsrapportage opgeleverd. Begin 2023 publiceert het PBL de tweede 
ICER. In de Monitor Brede Welvaart en SDG's 2022 en de Zesde Nationale 
SDG rapportage ‘Nederland Ontwikkelt Duurzaam’ is in 2022 gerapporteerd 
over de stand van duurzame ontwikkeling in Nederland waaronder 
circulaire economie en kwaliteit van de leefomgeving. Naast deze reeks is 
in maart 2022 de publicatie ‘Circulaire economie en de Sustainable 
16
Development Goals‘ van het CBS verschenen.
16
 https://www.cbs.nl/nl-nl/longread/rapportages/2022/circulaire-economie-en-de-sustainable-
development-goals
Tweede Kamer, vergaderjaar 2022–2023, 36 360 XII, nr. 1
