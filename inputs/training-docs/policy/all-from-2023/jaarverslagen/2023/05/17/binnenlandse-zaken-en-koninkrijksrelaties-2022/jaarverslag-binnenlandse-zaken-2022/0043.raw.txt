Opdrachten
Bestuur en regio
Kennis
In 2022 is de ‘Staat van het Bestuur’ opgemaakt: een trendrapport met feiten 
en ontwikkelingen over de inrichting en het functioneren van het decentrale 
openbaar bestuur in Nederland. Naast de hoofdpublicatie is in opdracht van 
het ministerie van BZK ook een Dashboard met data op lokaal en regionaal 
niveau ontwikkeld en een essaybundel samengesteld door verschillende 
wetenschappers die elk vanuit hun expertise hun visie op het thema ‘Het 
realiserende bestuur: responsiviteit en daadkracht’ hebben gedeeld. Ook 
zijn twee onderzoeken uitgezet naar de slagkracht en prestaties van de 
overheid (één onder ambtenaren en één onder politieke ambtsdragers). 
Het resultaat van genoemde opdrachten draagt bij de randvoorwaarden 
voor sterkere decentrale overheden, interbestuurlijke samenwerking en 
uitvoering van beleid. In 2022 zijn daarnaast de voorbereidingen op de ‘Dag 
van het Bestuur’ (maart 2023) getroffen, een dag waarop de Staat van het 
Bestuur en kennis en ervaringen in het openbaar bestuur en de uitvoerings­
praktijk tussen de naar verwachting 600 bezoekers gedeeld worden.
Het platform Overheid voor Nu, die met financiële steun van het ministerie 
van BZK is ingericht, is dè plek voor professionals die interbestuurlijk 
werken. Daar kom je op ideeën, vind je bevestiging voor je eigen werkwijze 
en doe je nieuwe kennis op. De site richt zich primair op ambtenaren en 
bestuurders en in mindere mate op volksvertegenwoordigers.
Communicatiestrategie Agenda Stad en Regio
In 2022 heeft Agenda Stad een nieuwe meerjarige communicatiepartner 
gevonden. Samen is de basis gelegd voor een nieuwe communicatiestra­
tegie waarbij middelen worden ontwikkeld voor de Town Deal en nieuwe 
City Deals. De komende jaren zullen nog meer producten voor City Deals 
(introductievideo's, logo's) en Agenda Stad-breed worden geproduceerd.
City Deals
City Deals zijn het belangrijkste product van innovatieprogramma Agenda 
Stad. Kern van City Deals is dat ze door experimenteren tot innovatie op 
maatschappelijke vraagstukken in steden en gemeenten kunnen komen. 
Middels een opdracht werkt een extern creatief strateeg samen met een 
projectleider/adviseur uit het team van Agenda Stad om City Deals te helpen 
met innoveren. Dat doen zij onder de naam ‘Loket Ontwerpkracht’. De activi­
teiten die vanuit het Loket plaatsvinden zijn: ontwerpers in verbinding 
brengen met vraagstukken in City Deals, instrumenten en interventies op 
maat ontwikkelen, zoals workshops (ontwerpateliers). En daarnaast 
communiceren over afgeronde projecten en mogelijkheden voor het 
inzetten van ontwerpkracht.
POK-Multiproblematiek
Met een opdracht heeft het interdepartementaal Programma Maatwerk 
Multiprobleemhuishoudens (PMM), waarvan het ministerie van BZK mede 
opdrachtgever is, concrete instrumenten ontwikkeld voor professionals met 
inwoners die vastlopen in het systeem. Samen met landelijke uitvoerders, 
gemeenten en 6 ministeries ontwikkelde PMM onder andere het Maatwerk­
register, het Landelijk Maatwerkloket, het Landelijke Escalatie Team, alsook 
een masterclass over ruimte binnen wet- en regelgeving en sessies met 
lokale bestuurders over hun rol en bestuurlijke dilemma’s bij maatwerk en 
complexe casuïstiek. Het programma gaat door als structurele 
hulpstructuur voor professionals om sneller maatwerk te kunnen leveren bij 
Tweede Kamer, vergaderjaar 2022–2023, 36 360 VII, nr. 1 43
