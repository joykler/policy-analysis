14
hielprikscreening is uitgebreid met een test op spinale musculaire atrofie . 
Het screeningsinterval van twee jaar bij het bevolkingsonderzoek 
borstkanker is langer geweest als gevolg van een tekort aan laboranten en 
de coronacrisis, maar is in 2022 gestart met dalen en ligt op dit moment 
15
onder de 30 maanden . Sinds 2018 daalt het aantal hiv-bestemmingen en 
16
deze daling heeft zich ook tijdens de PrEP-pilot doorgezet .
De coronapandemie heeft laten zien dat sporten en bewegen van groot 
belang is voor je gezondheid en weerbaarheid tegen ziekten. Om een impuls 
te geven aan het belang van bewegen voor de gezondheid van iedereen, 
hebben we een Beweegalliantie ingericht. In deze alliantie werken we samen 
met andere departementen en maatschappelijke organisaties. Het 
formuleren van gedeelde ambities en doelstellingen en het maken van 
afspraken over acties en interventies stonden voorop. Als onderdeel van 
het Nationale Sportakkoord is in 347 gemeenten gewerkt met het sturings­
17
instrument lokale sport akkoorden . Om de energie en de positieve 
resultaten vast te houden en te verbinden aan de politieke wensen uit het 
coalitieakkoord, wordt door de sportsector een vervolg gegeven aan het 
Nationaal Sportakkoord. De sportsector werkt de komende jaren samen om 
uitvoering te geven aan de gestelde ambities: namelijk het versterken van 
de vitale sector, vergroten van de kansengelijkheid in de sportsector en 
het vergroten van de maatschappelijke waarde van topsport. Gelijktijdig (en 
in samenhang met het Sportakkoord) is samen met een brede alliantie 
gewerkt aan het opzetten van een brede SPUK-regeling, waarmee voor 
gemeenten één financiële regeling en meer integraliteit wordt beoogd op 
de thema’s sport, bewegen, gezondheid en sociale basis.
Dat sporten in een veilige omgeving kan gebeuren, vinden we belangrijk. 
Verschillende onderzoeken zijn gestart, zoals het onderzoek naar veilige 
integere sport met evaluatie van het tuchtrecht. De conclusies en aanbeve­
lingen zullen een belangrijke plek en nadere uitwerking krijgen in het beleid 
voor 2023 en verder. Samen met de KNVB en ministeries van JenV en SZW 
is stevig ingezet op een effectieve aanpak van racisme en discriminatie in 
het voetbal, zowel in het amateur- als in het profvoetbal, met de uitvoering 
van een twintigtal maatregelen. Zo is de app DiscriminatieMelder 
gelanceerd, werden workshops gehouden in het kader van Fair Play 
trajecten, en wijzigingen in straffen waardoor mensen nu een stadionverbod 
tot 20 jaar kunnen krijgen bij discriminerende uitingen. Deze aanpak heeft 
geleid tot aanpassingen om racistische en discriminatoire uitlatingen te 
voorkomen, op te sporen en er ook tegen op te kunnen treden. Tot slot wordt 
de sportsector ook geraakt door de gevolgen van de huidige energiecrisis. 
Deze crisis raakt alle partijen in de sport, maar heeft een forse impact voor 
energie-intensieve sportvoorzieningen zoals zwembaden. In 2022 is op 
verschillende manieren ingezet op ondersteuning voor de sport om de 
energiecrisis het hoofd te bieden en dit loopt nog door in 2023. Een 
voorbeeld hiervan is ondersteuning bij verduurzaming met gratis begelei­
dingstrajecten, waarmee clubs worden geholpen bij de keuze voor verduur­
zamende maatregelen en de financiering daarvan.
14
 Kamerstukken II 2021/2022, 29 323, nr. 170
15
 Kamerstukken II 2022/2023, 32 793, nr. 649
16
 Hiv monitoring rapport 2022, samenvatting
17
 Monitor Sportakkoord ‘Sport verenigt Nederland’. De oogst van het sportakkoord – Mulier 
Instituut
Tweede Kamer, vergaderjaar 2022–2023, 36 360 XVI, nr. 1 15
