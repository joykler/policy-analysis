in 2021 naar 41,2 procent in 2022. Ook het deel dat minstens één keer per 
week om sociale redenen familieleden, vrienden of buren ontmoette, was 
in 2022 groter dan in 2021. De middellangetermijntrend (2015-2022) is bij 
alle drie de indicatoren echter wel dalend.
Figuur 1.1.4 Vrijwilligerswerk, verenigingen en sociaal contact
Bron: CBS
Vertrouwen in Nederland is hoog, en ook neemt de veiligheid toe
Het percentage van de bevolking in Nederland dat de meeste andere 
mensen te vertrouwen vindt is in recente jaren trendmatig aan het stijgen 
(op basis van datapunten 2015-2022). Ook in 2022 is deze trendmatige 
stijging nog waarneembaar. In 2022 vindt 66 procent van de bevolking van 
15 jaar of ouder de meeste mensen te vertrouwen.
Het vertrouwen in verschillende instituties is in 2022 (licht) gedaald ten 
opzichte van 2021. Op basis van de meerjarige analyse is echter voor geen 
enkele indicator ten aanzien van vertrouwen een trendmatige daling 
waarneembaar. Sterker, wat betreft het vertrouwen in de pers, rechters, 
politie en de Europese Unie is een trendmatige stijging te zien. De 
trendmatige ontwikkeling van het vertrouwen in de Tweede Kamer is 
neutraal, alhoewel het vertrouwen op jaarbasis wel is gedaald van 42,3 
procent in 2021 naar 30,4 procent in 2022.
Tweede Kamer, vergaderjaar 2022–2023, 36 360, nr. 1 12
