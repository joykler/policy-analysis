Bijlage 9: Beleidsindicatoren
Indicator - De beweging naar de Juiste Zorg Op de Juiste Plek
We willen dat mensen de juiste zorg en ondersteuning op de juiste plek 
krijgen. Als het kan in de eigen omgeving. Het liefst gewoon thuis. Uitgangs­
punten daarbij zijn het voorkomen van duurdere zorg, verplaatsen van zorg 
(dichterbij mensen), vervangen van zorg door meer innovatieve 
zorgvormen en (domeinoverstijgend) samenwerken om zorg meer aan te 
laten sluiten bij de behoeften van mensen.Sinds het Taskforce-rapport en 
de Hoofdlijnenakkoorden (HLA) voor 2019-2022 hebben de HLA-partners 
hard gewerkt aan nieuwe initiatieven, ketenzorg en regionale samen­
werking voor de Juiste Zorg op de Juiste Plek. Het IZA – waarin JZOJP 
opnieuw centraal staat – markeert het begin van een nieuwe fase. Waarin 
we de geleerde lessen goed willen benutten. Indicatoren kunnen hierbij 
helpen. Indicatoren geven een score op een bepaald onderwerp en helpen 
(de) belangrijk(st)e opgaven inzichtelijk te maken. Met hulp van het RIVM 
zijn vertegenwoordigers van kennisinstellingen, HLA-partners en regionale 
netwerken het eens geworden over indicatoren voor de beweging van de 
Juiste Zorg op de Juiste Plek. Zo is een indicatorenset ontstaan die inzicht 
kan geven in de voortgang van de beweging van de Juiste Zorg op de Juiste 
Plek in de regio, ook in vergelijking met andere regio’s. Deze indicatorenset 
is onderdeel van de Lerende Evaluatie JZOJP. Voor de huidige indicato­
renset geldt dat het een eerste stap is. Er is nog een vervolgactie nodig. Want 
voor veel belangrijke aspecten van de Juiste Zorg op de Juiste Plek bestaan 
nog geen geschikte indicatoren. Bijvoorbeeld voor het vertrouwen tussen 
professionals en voor de samenwerking tussen organisaties van verschil­
lende sectoren en domeinen. Juist hier wil het IZA gerichte stappen in gaan 
zetten. De lessen van de indicatorenset zullen dan ook worden betrokken bij 
de monitoring van het IZA. Het bleek niet mogelijk de eerder opgenomen 
indicator adequaat te meten en zo de beweging naar JZOJP te volgen. Met 
het opzetten van een nieuwe indicatorenset eind 2022 is er voor gekozen 
deze indicator niet meer op te nemen in het jaarverslag 2022.
Indicator - Betaalbaarheid van de zorg
De directe, beïnvloedbare indicator voor de betaalbaarheid is de plafond­
toets voor de zorg, omdat die aangeeft of de zorguitgaven binnen het door 
het kabinet gestelde maximum blijven. Zoals in het Financieel Beeld Zorg 
(VWS-jaarverslag 2022) beschreven blijven de netto-zorguitgaven jaarlijks 
€0,9 miljard onder dat gestelde plafond. Daarmee wordt dus ruimschoots 
voldaan aan de doelstelling. Twee bredere relevante indicatoren voor de 
betaalbaarheid van de zorg betreffen het aandeel van het BBP dat wordt 
besteed aan zorg en de gemiddelde lasten per volwassene. De lasten per 
volwassene zijn gestegen van € 5.178 in 2018 naar € 6.293 in 2022 .
Tabel 82
2018 jaarverslag 
(nulmeting) begroting 2022 2022
1
Plafond zorguitgaven (€ mld.) 72,5 (2018) 82,4 (2022)
1
Zorguitgaven onder plafond (€ mld.) 71 (2018) 81,4 (2022) 81,5 (2022)
2
Zorguitgaven brede definitie (€ mld.) 78,8 (2018) nvt nvt
3
% BBP besteed aan zorg 10% (2018) 11,2% (2021)
1
Zorglasten per volwassene € 5178 (2018) € 6.161 € 6.281
1 bron: FBZ
2 De brede definitie van de zorguitgaven wordt niet meer opgesteld.
3 https://opendata.cbs.nl/statline/?dl=BA24#/CBS/nl/dataset/84047NED/table
Tweede Kamer, vergaderjaar 2022–2023, 36 360 XVI, nr. 1
