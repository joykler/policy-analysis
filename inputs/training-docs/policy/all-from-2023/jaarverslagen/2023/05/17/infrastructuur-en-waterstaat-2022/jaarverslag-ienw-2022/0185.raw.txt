Van A naar Beter
Het betreft de uitgaven voor beleidscommunicatie voor de grote publieks­
campagne van A naar Beter.
Externe juridische advisering
Om de kosten voor het inhuren van juridische expertise, voornamelijk voor 
het inschakelen van de Landsadvocaat, (en andere advocaten) beheersbaar 
te houden, worden opdrachten hiertoe centraal gegeven voor de 
Bestuurskern. Dit om de kwaliteit te bewaken en tevens wordt hiermee 
voorkomen dat er meerdere malen vanuit verschillende diensten dezelfde 
vragen worden uitgezet.
Onderzoeken Planbureau voor de Leefomgeving (PBL)
Dit betreft uitgaven ten behoeve van onderzoeksactiviteiten van PBL, zoals 
de aanschaf van databestanden, ontwikkeling van modellen, uitbesteding 
van onderzoek en vervaardiging van (web)publicaties. Een deel van deze 
uitgaven wordt door externe opdrachtgevers vergoed. Voor nieuws en 
publicaties van het PBL, zie de website van het PBL (www.pbl.nl).
Onderzoeken Autoriteit Nucleaire Veiligheid en Stralingsbescherming 
(ANVS)
Het betreft uitgaven voor opdrachten aan (inter)nationale technische 
supportorganisaties (waaronder de dienstverlening door agentschappen) 
inzake technische ondersteuning, advisering en onderzoek op terreinen van 
nucleaire veiligheid, stralingsbescherming alsmede beveiliging en 
waarborging (safeguards). Daarnaast worden ook de uitgaven die verband 
houden met samenwerking tussen ANVS en internationale organisaties 
(zoals bijvoorbeeld HERCA, OECD/NEA en IAEA) inzake voornoemde 
terreinen op dit artikel verantwoord.
Departementaal Coördinatiecentrum Crisisbeheersing (DCC)
DCC is verantwoordelijk voor een effectief crisisbeheersingsbeleid en een 
professionele aanpak van crises. De uitgaven betreffen o.a. de financiering 
van assets en programma’s, het jaarlijkse IenW opleidings-, trainings- en 
oefeningsprogramma, kosten van het aansluiten van nationale kennisinsti­
tuten op het crisis expert team milieu en drinkwater (CET-md) en het 24/7 
beschikbaar houden van de daarvoor noodzakelijke kennis en kunde.Tevens 
is het DCC is verantwoordelijk voor de inrichting, werking en kwaliteit van 
het CET-md en systeemverantwoordelijk voor de Milieuongevallendienst 
(MOD) van het RIVM en het beheer en onderhoud van meetapparatuur. en 
het beschikbaar maken bij het RIVM van expertise op het gebied van 
monstername, metingen en analyses, verspreidingsberekeningen en 
toxicologie.
Regeringsvliegtuig
Dit betreft de uitgaven van IenW voor het onderhoud, exploitatie en 
aanschaf van het regeringsvliegtuig.
Overig opdrachten
Dit betreft uitgaven voor communicatie, voor opdrachten op het gebied van 
strategisch advies en voor analyses van mobiliteit en mobiliteitsbeleid door 
het Kennisinstituut voor Mobiliteitsbeleid (KIM) die doorwerken in de 
beleidsafwegingen. Soms worden deelonderzoeken uitbesteed, omdat 
expertise op een bepaald deelonderwerp niet in huis is.
Tweede Kamer, vergaderjaar 2022–2023, 36 360 XII, nr. 1 185
