staan nog niet definitief vast. Nog tot eind 2023 kunnen burgers zich melden 
bij Toeslagen voor een aanvraag in de hersteloperatie toeslagen. Indien nog 
openstaande vorderingen uiteindelijk zijn kwijtgescholden, zal dit ook in 
de post vorderingen in de saldibalans worden verwerkt.
Het totaal aan openstaande vorderingen per 31 december 2022 bedraagt 
voor KOT € 379,4 miljoen en voor WKB € 204,5 miljoen.
UVB
Alle openstaande vorderingen bij UVB hebben betrekking op subsidies, 
inclusief de vorderingen uit hoofde van Europese gelden.
Nederlandse Arbeidsinspectie
Deze vorderingen bestaan uit de door de Nederlandse Arbeidsinspectie 
opgelegde boetes vanaf 2007.
S&I
DUO voert de administratie uit voor de directie Samenleving en Integratie 
ten behoeve van de Wet Inburgering. Het openstaande bedrag van 
€ 250,5 miljoen bestaat voor € 249,0 miljoen uit leningen en € 1,5 miljoen 
uit openstaande aflossingstermijnen. De vorderingen bij DUO betreffen de 
openstaande aflossingstermijnen welke aan de leningen onttrokken zijn.
Rijksschoonmaakorganisatie (RSO)
Vanaf 2016 valt de RSO onder budgettaire verantwoordelijkheid van SZW. 
De administratie is uitbesteed aan de Uitvoeringsorganisatie Bedrijfs­
voering Rijk (UBR). De RSO is verantwoordelijk voor de schoonmaak van 
de Rijkspanden van de aangesloten departementen. Het totaalbedrag van 
de openstaande vorderingen ad € 5,7 miljoen bestaat uit in rekening 
gebrachte bedragen voor verrichte schoonmaakwerkzaamheden.
Ad 11 en 11a Schulden
Onder de post Schulden wordt het totaalbedrag van de saldi opgenomen 
van de betreffende grootboekrekening(en) uit de administratie. Het 
totaalsaldo betreft de per 31 december openstaande schulden. Het 
Ministerie van SZW heeft geen schulden.
Ad 12 en 12a) Voorschotten
Voorschotten zijn bedragen die aan derden zijn betaald vooruitlopend op 
later definitief vast te stellen of af te rekenen bedragen. Onder de post 
Voorschotten wordt het totaalbedrag van de saldi opgenomen van de 
betreffende (grootboek)rekeningen uit de administratie. Het totaalsaldo 
betreft de per 31 december openstaande voorschotten.
Tabel 109 Voorschotten incl. UVB (bedragen x € 1.000)
Openstaand 
Ministerie UVB
ultimo 2022
Voorschotten 20.565.720 271.841 20.837.561
Ministerie
In de onderstaande specificaties worden de openstaande voorschotten van 
het Ministerie verantwoord naar ouderdom en artikel. Hiervan is een totaal­
bedrag van € 8.171,1 miljoen toe te wijzen aan voorschotten toeslagrege­
lingen. De uitgaven die hiermee samenhangen zijn verantwoord onder de 
post uitgaven van artikel 7 en 10. In totaal gaat het om respectievelijk KOT 
ad € 3.108,7 miljoen en WKB € 5.062,4 miljoen.
Tweede Kamer, vergaderjaar 2022–2023, 36 360 XV, nr. 1
