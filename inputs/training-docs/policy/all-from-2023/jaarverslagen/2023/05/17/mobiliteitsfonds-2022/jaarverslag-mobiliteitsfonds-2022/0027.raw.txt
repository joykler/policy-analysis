In 2022 was 3% van alle files het gevolg van aanleg en geplande onder­
houdswerkzaamheiden (werk in uitvoering). Deze score was ruim onder 
de streefwaarde van 10%. Dit is weliswaar een daling ten opzichte van 
2020 en 2021, maar dat geeft een vertekend beeld. Door coronamaatre­
gelen daalden de files in 2020 en 2021 ten opzichte van 2019 met 
ongeveer 66%, waardoor het percentage files door onderhoudswerk­
zaamheden ten opzichte van het totale aantal files in die jaren relatief 
hoger was. Het totale aantal files in 2022 stijgt uit boven het niveau van 
2019. De totale hoeveelheid voertuigverliesuren (vvu) door files door 
werkzaamheden is gestegen naar 1120 vvu x 1000 ten opzichte van 729 
vvu x 1000 in 2021;
2. De Technische Beschikbaarheid van de weg was in 2022 98%. Deze score 
was ruim boven de streefwaarde van 90%;
3. Het voldoen aan de veiligheidsnormen voor verhardingen wordt 
gemonitord aan de hand van de schadekenmerken stroefheid en spoor­
vorming. In 2022 voldeed 99,7% van de wegverhardingen aan deze 
normen. Daarmee werd aan de streefwaarde van 99,7% voldaan;
4. Het tijdig bestrijden van wintergladheid wordt gemonitord aan de hand 
van de situaties waarin tijdig preventief dient te worden gestrooid. Er is 
in 2022 99% gescoord, waarmee aan de streefwaarde van 95% voldaan 
is.
12.02.04 Vernieuwing
Op dit artikel staan de beschikbare budgetten voor vervanging en renovatie 
van het hoofdwegennet. Sinds medio vorige eeuw is in hoog tempo een 
groot deel van de infrastructuur aangelegd. Het is van belang dat de 
veiligheid en de beschikbaarheid van het hoofdwegennet in stand worden 
gehouden tegen de achtergrond van een beperkte technische levensduur 
van kunstwerken. Het einde van de levensduur kan ontstaan door de 
ouderdom van het kunstwerk of door intensiever gebruik dan bij het 
ontwerp is voorzien. Op basis van onderzoek wordt jaarlijks een analyse 
gemaakt voor welke kunstwerken vervanging of renovatie aan de orde is. 
RWS bekijkt via inspecties waar maatregelen nodig zijn. Voor een zichtpe­
riode van ongeveer 7 jaar is dit vooruit te plannen in concrete projecten. 
Voor de periode daarna zijn budgetten beschikbaar, maar wordt de invulling 
van het programma op een later moment concreet. De werkwijze staat 
verder toegelicht in de bijlage 'Instandhouding'. In het MIRT-projectenover­
zicht zijn onderliggende projecten inzichtelijk gemaakt.
12.03 Ontwikkeling
Motivering
Om een betrouwbaar netwerk te realiseren en de verwachte verkeersgroei 
te faciliteren, worden infrastructuurprojecten voorbereid en uitgevoerd. Zo 
wordt bereikt dat de noodzakelijke wegcapaciteit beschikbaar is en komt. 
Daarbij wordt rekening gehouden met de kaders van veiligheid en 
leefbaarheid.
12.03.01 Aanleg
In 2022 heeft IenW de volgende mijlpalen gerealiseerd die betrekking 
hebben op de aanlegprojecten:
Tabel 17 Mijlpalen Aanlegprojecten
Mijlpaal Project
Start realisatie ‒ A2 Het Vonderen - Kerenscheide
Bron: Rijkswaterstaat, 2022
Tweede Kamer, vergaderjaar 2022–2023, 36 360 A, nr. 1
