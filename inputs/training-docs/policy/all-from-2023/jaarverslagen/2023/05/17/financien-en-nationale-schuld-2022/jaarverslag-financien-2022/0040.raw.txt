22. Multilateral Investment Guarantee Agency (MIGA)
Verleende en vervallen garanties
De uitstaande garantieverplichting aan de Multilateral Investment 
Guarantee Agency (MIGA) is in 2022 met € 1,8 mln. naar boven bijgesteld 
als gevolg van wisselkoersbijstellingen. De garantie is in USD ten opzichte 
van de Rijksbegroting in EUR.
23. Next Generation EU (NGEU)
Verleende en vervallen garanties
De Nederlandse garantie aan NGEU is met € 10,7 mld. naar boven bijgesteld. 
De Europese Commissie heeft geld op de markt geleend tegen een hogere 
rente dan voorheen verwacht. Daarnaast is de renteraming voor de nog niet 
uitgegeven leningen verhoogd. De combinatie van deze twee effecten heeft 
ervoor gezorgd dat de garantie is toegenomen. Zie hiervoor ook de bijlage: 
Overzicht coronasteunmaatregelen.
24. Support to mitigate Unemployment Risks in an Emergency (SURE)
Verleende en vervallen garanties
De Nederlandse garantie aan de Europese Commissie voor het SURE 
instrument is met € 29,2 mln. gestegen. Dit heeft twee oorzaken. Enerzijds 
heeft de Europese Commissie nieuwe leningen uitgegeven tegen hogere 
rentes dan voorheen geraamd, wat leidt tot een hogere garantie van € 126,1 
mln. Daarnaast is de afsluitperiode voor de leningen onder de SURE eind 
2022 geëindigd en is het plafond niet gehaald. Hierdoor wordt de garantie 
met € 96,9 mln. verlaagd. Per saldo leiden deze twee effecten tot een 
verhoging van de garantie. Zie hiervoor ook de bijlage: Overzicht coronas­
teunmaatregelen.
25. Wereldbank
Verleende en vervallen garanties
De garantieverplichtingen aan de Wereldbank (IBRD) zijn met € 411,8 mln. 
naar boven bijgesteld. Dit heeft twee oorzaken. Deels betreft dit een wissel­
koersbijstelling van de garantieverplichting. De garantie is in USD ten 
opzichte van de Rijksbegroting in EUR. Daarnaast heeft Nederland een 
additionele garantie afgegeven van € 100 mln. voor de begrotingssteun 
(development policy loan) die de Wereldbank aan Oekraïne verleend.
26. Exportkredietverzekering (ekv)
Verleende en vervallen garanties
In 2022 is voor € 4,5 mld. aan nieuwe verplichtingen aangegaan en is er voor 
€ 7,5 mld. aan verplichtingen vervallen. Het uitstaande obligo van de ekv 
bedraagt in totaal € 18,9 mld. Met de ekv biedt de Staat (additioneel aan 
de markt) exporteurs de mogelijkheid om betalingsrisico’s verbonden aan 
het handels- en dienstenverkeer met het buitenland te verzekeren. Het 
productassortiment van de ekv-faciliteit omvat momenteel onder andere 
de kapitaalgoederenverzekering, de financieringsverzekering, de koersrisi­
coverzekering, de exportkredietverzekering en de verzekering van garanties.
Ontvangsten, uitgaven en verloop risicovoorziening
Voor de ekv is een begrotingsreserve ingericht. Deze reserve is opgericht ter 
dekking van verwachte en onverwachte schades en hij wordt gevoed door 
premieontvangsten. De begrotingsreserve bedroeg begin 2022 € 465,3 mln. 
Tweede Kamer, vergaderjaar 2022–2023, 36 360 IX, nr. 1
