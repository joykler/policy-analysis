2.2 Samenstelling van de bruto zorguitgaven en -ontvangsten
De zorguitgaven onder het Uitgavenplafond Zorg zijn opgebouwd uit de 
geraamde premiegefinancierde uitgaven onder de Zorgverzekeringswet 
(Zvw), de Wet langdurige zorg (Wlz) en de begrotingsgefinancierde zorguit­
gaven (beschermd wonen en overige uitgaven).
Bij beschermd wonen gaat het om middelen die door middel van een 
integratie-uitkering aan gemeenten beschikbaar worden gesteld. Deze 
uitgaven staan op de begroting van het gemeentefonds van het ministerie 
van Binnenlandse Zaken en Koninkrijksrelaties (BZK), maar vallen onder 
het Uitgavenplafond Zorg.
De overige begrotingsgefinancierde zorguitgaven betreffen het deel van 
de uitgaven die verantwoord worden op de VWS-begroting, maar wel onder 
het Uitgavenplafond Zorg vallen. Tot deze categorie behoren onder meer 
een deel van de uitgaven aan zorgopleidingen, de uitgaven voor zorg, 
welzijn en jeugdhulp op Caribisch Nederland en enkele subsidieregelingen. 
Ten slotte is een aantal maatregelen uit de Startnota, die onder het Uitga­
venplafond Zorg vallen, opgenomen op de aanvullende post van het 
Ministerie van Financiën.
Tabel 1 toont de bruto zorguitgaven en -ontvangsten onder het Uitgaven­
plafond Zorg. De totale bruto zorguitgaven minus deze niet-belastingont­
vangsten vormen de netto zorguitgaven.
Tabel 1 Samenstelling van de bruto zorguitgaven en -ontvangsten 2022 
1
naar financieringsbron (bedragen x € 1 miljard)
Omschrijving 2022
Bruto zorguitgaven stand jaarverslag 2022 86,8
Premiegefinancierd 84,8
waarvan Zvw 54,3
waarvan Wlz 30,5
Begrotingsgefinancierd
2,0
waarvan beschermd wonen 1,5
waarvan overig begrotingsgefinancierd 0,5
Ontvangsten stand jaarverslag 2022 5,3
waarvan eigen betalingen Zvw 3,2
waarvan eigen bijdragen Wlz 2,1
Netto zorguitgaven stand jaarverslag 2022 81,5
1
Door afronding kan de som der delen afwijken van het totaal.
Bron: VWS, Zorginstituut Nederland en NZa.
Tweede Kamer, vergaderjaar 2022–2023, 36 360 XVI, nr. 1
