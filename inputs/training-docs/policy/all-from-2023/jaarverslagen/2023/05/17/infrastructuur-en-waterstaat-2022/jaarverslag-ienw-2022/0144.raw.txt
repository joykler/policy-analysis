4.10 Artikel 22 Omgevingsveiligheid en Milieurisico's
A. Algemene doelstelling
Het realiseren van een gezonde en veilige leefomgeving, die door de 
inwoners van Nederland ook als zodanig wordt ervaren.
Tabel 60 Samenvatting budgettaire gevolgen van beleid art.22
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 43.695 21.788 51.414 52.751 87.421 58.219 29.202
Uitgaven 50.160 30.339 33.891 48.318 87.549 71.008 16.541
Uitgaven onderverdeeld per 
artikelonderdeel
1 Veiligheid chemische stoffen 7.752 6.773 6.203 6.232 20.176 8.140 12.036
2 Veiligheid biotechnologie 3.285 3.250 3.482 2.307 6.623 2.802 3.821
3 Veiligheid bedrijven en transport 39.123 20.316 24.206 39.779 60.750 60.066 684
Ontvangsten 3.007 1 457 313 2.252 250 2.002
B. Rol en verantwoordelijkheid
Regisseren
De Minister is verantwoordelijk voor de integrale kaderstelling rond activi­
teiten die risico’s kunnen veroorzaken voor een gezonde en veilige leefom­
geving. Deze regisserende rol komt naar voren in:
• De normstelling en regels waaraan bedrijven en overheden zich bij de 
uitoefening van hun activiteiten moeten houden. Het daarvoor gewenste 
beschermingsniveau wordt bij voorkeur op Europees of internationaal 
niveau vastgelegd en nationaal geïmplementeerd, waardoor een level 
playing field bereikt wordt. De veiligheid van mens en milieu bij 
handelingen met genetisch gemodificeerde organismen (GGO’s), bij de 
ontwikkeling en implementatie van regelgeving op het gebied van het 
op de markt brengen van chemische stoffen (REACH) en bestrijdings­
middelen (Biociden verordening, Wet gewasbeschermingsmiddelen en 
biociden), bij risicovolle bedrijven, buisleidingen en bij het transport van 
gevaarlijke stoffen (water, rail en weg) en ook op het gebied van 
nucleaire veiligheid en stralingsbescherming zijn voorbeelden waarbij 
dit in de vorm van wet- en regelgeving gebeurt. Voor deze dossiers geldt 
dat Nederland een actieve bijdrage levert aan de Europese en soms 
mondiale processen die leiden tot verdere verbetering van deze inter­
nationale regels.
• Waar Europese regels (deels) ontbreken, of waar specifieke omstandig­
heden in Nederland het stellen van regels voor de veiligheid van de 
omgeving noodzakelijk maken, wordt in dialoog met stakeholders 
gezocht naar een optimum tussen de te bereiken doelen (en dus baten 
in termen van milieu en gezondheidswinst) en de lasten die deze regels 
veroorzaken. Dit is onder meer aan de orde bij de regelgeving rond 
buisleidingen, risicovolle bedrijven, de emissies van zeer zorgwekkende 
stoffen en het basisnet vervoer gevaarlijke stoffen. Met dat laatste wordt 
een balans gezocht tussen de belangen van vervoer, ruimte en 
veiligheid.
Tweede Kamer, vergaderjaar 2022–2023, 36 360 XII, nr. 1 144
