– De minister van BZK zorgt in samenwerking met de andere ministeries 
voor het realiseren van een hoogwaardig leidinggevend kader in de 
Rijksdienst. Dit gebeurt door middel van werving en selectie, loopbaan­
begeleiding en een gericht leer- en ontwikkelaanbod voor een grote 
groep (top)managers.
– De minister van BZK ondersteunt de departementen bij de doelstelling 
om tot een diverse en inclusieve rijksdienst te zijn en zet daarbij in op 
verdere stijging van het percentage vrouwen en medewerkers met een 
niet-westerse achtergrond in topfuncties.
– De minister van BZK voorziet via shared service organisaties de 
Rijksdienst van generieke voorzieningen voor bijvoorbeeld faciliteiten, 
huisvesting, personeelszaken en ICT. Deze dienstverlening zal conform 
het klimaatakkoord en de inkoopstrategie van het Rijk zoveel mogelijk 
duurzaam aangeboden worden.
– De minister van BZK werkt aan een rijksbrede, duurzaam toegankelijke 
informatiehuishouding via het programma Open op Orde 2021-2026. 
Het meerjarige Rijksprogramma voor Duurzame Digitale Informatiehuis­
houding (RDDI) is hierin geïntegreerd. Bewustzijnscampagnes en 
opleidingen voor ambtenaren op het gebied van het omgaan met en 
beheren van informatie maken onderdeel uit van het programma. Verder 
wordt enerzijds - vanwege de verwachte vraag naar capaciteitsuit­
breiding - via een rijksbrede arbeidsmarktcampagne het werken bij de 
overheid op gebied van informatiehuishouding onder de aandacht 
gebracht. Anderzijds wordt ook de impact van het programma Open op 
Orde op de ICT-voorzieningen van de Rijksdienst in kaart gebracht.
– De minister van BZK voorziet in een aantal generieke ICT-voorzieningen 
voor de Rijksdienst, ter bevordering van eenheid, veiligheid, kwaliteit en 
efficiëntie van de bedrijfsvoering en van samenwerking tussen rijks­
ambtenaren. Daarnaast werkt zij aan versterking van de kennis en kunde 
over digitalisering bij het Rijk.
– De minister van BZK stuurt door middel van de Masterplannen op de 
samenstelling en kwaliteit van de Rijkskantoren.
– De minister van BZK draagt zorg voor de toepassing van het kader 
Functionele Werkomgeving Rijk (FWR) in Masterplanprojecten. De FWR 
maakt het mogelijk dat ambtenaren op een veilige en comfortabele 
manier, flexibel kunnen werken.
– De minister van BZK draagt zorg voor de samenwerking op het gebied 
van integrale beveiliging en veiligheid over departementale grenzen 
heen.
– De minister van BZK is verantwoordelijk voor de uitvoering van pensi­
oenregelingen van Nederlandse ambtenaren uit de voormalige 
overzeese gebiedsdelen en hun nagelaten betrekkingen.
C. Beleidsconclusies
Grenzeloos Samenwerken / Ambtelijk vakmanschap
In 2022 is De Gids Ambtelijk vakmanschap vernieuwd en omgevormd naar 
een webbased versie waarin verhalen en voorbeelden van collega’s 
rijksbreed betekenis geven aan de waarden en principes. De nieuwste versie 
van De Gids is terug te vinden op de website ambtelijkvakmanschap.nl.
Voorts zijn in 2022 werkzaamheden opgepakt om de tekst van de ambtseed 
te wijzigen (motie Elian, Kamerstukken II 2021/22, 35 570 nr. 63); in januari 
2023 is de gewijzigde tekst aan de Tweede Kamer aangeboden (Kamer­
stukken II 2022/23, 29 392 nr. 320).
Tweede Kamer, vergaderjaar 2022–2023, 36 360 VII, nr. 1
