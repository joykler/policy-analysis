Op basis van de bestudeerde documenten, afgenomen interviews en 
verzamelde informatie blijkt uit de beleidsdoorlichting dat de invoering van 
IGO heeft bijgedragen aan de drie oorspronkelijk gestelde beleidsdoelstel­
lingen, te weten (1) verbetering van de informatiepositie van de KMar 
waardoor (2) de effectiviteit en (3) de doelmatigheid van het optreden van 
de KMar zijn verhoogd.
Naar aanleiding van de beleidsdoorlichting zijn vijf aanbevelingen 
opgesteld. Ten eerste dient de toelichting (meetbaarheid) van doelstellingen 
verbeterd te worden, aan de hand van een vooraf uitgevoerde «nulmeting». 
Ten tweede dient de KMar te beschikken over een «state of the art» infor­
matiehuishouding en daartoe gebruik te kunnen maken van de Defensie 
innovatiebudgetten. Ten derde dienen de arbeidsvoorwaarden de met IGO 
beoogde werkwijze te bevorderen en ten vierde moet met prioriteit het 
reeds begonnen proces worden voortgezet om de op het strategisch niveau 
geformuleerde effecten te vertalen naar resultaten en tactische opdrachten. 
De vijfde aanbeveling betreft het verbeteren van de interne afstemming 
tussen staven.
Klik hier voor de volledige kabinetsreactie.
Overgangsperiode naar de SEA
Zoals in de Regeling Rijksbegrotingsvoorschriften (RBV) vermeld, zullen 
de verslagjaren 2021, 2022 en 2023 als overgangsperiode naar de SEA 
gelden.
In de defensiebegroting van 2021 is een eerste opzet van de SEA 
opgenomen. Om deze opzet te verbeteren, heeft Defensie het afgelopen jaar 
de thematische indeling van de SEA overeenkomstig de inhoud van de 
nieuwe Defensienota (2022) gewijzigd. Dit betekent dat voor elke actielijn 
uit de Defensienota een thema op de SEA is geplaatst. Dat zijn de zes 
thema’s:
1. Krachtige ondersteuning
2. Een goede werkgever, verbonden met de samenleving
3. Versterken van specialismen
4. Meer Europese samenwerking
5. Innoverend vermogen en nieuwe domeinen
6. Informatiegestuurd werken en optreden
In het jaarverslag 2023 worden de uitgevoerde evaluaties en onderzoeken 
conform deze nieuw thema-indeling in kaart gebracht.
Klik hier om de defensiebegroting 2022 te downloaden, met in hoofdstuk 
2.4 «Meerjarenplanning beleidsdoorlichtingen» de SEA waarop deze bijlage 
betrekking heeft.
Klik hier om de defensiebegroting 2023 te downloaden, met in hoofdstuk 
2.4 «Strategische Evaluatieagenda» de actuele programmering van 
onderzoeken en evaluaties.
Op www.rijksfinancien.nl is een interactieve versie van de SEA te vinden, 
raadpleeg hiervoor het overzicht ingepland en uitgevoerd onderzoek.
Tweede Kamer, vergaderjaar 2022–2023, 36 360 X, nr. 1
