het verbeteren van de arbeidsmarktproblematiek en daarnaast op herstel­
plannen Covid-19 voor aanbieders die wijkverpleging leveren. Dit budget is 
daarom met € 27 miljoen verlaagd. Daarnaast is sprake van een aantal kleine 
mutaties die er per saldo toe leiden dat de uitgaven € 56,4 miljoen lager 
uitvielen dan de begroting.
Medische Producten
De uitgaven zijn in 2022 € 57,9 miljoen hoger uitgevallen in verband met 
de verantwoording van logistieke kosten die eerder bij het agentschap CIBG 
waren geraamd in verband met het Landelijk Coördinatiecentrum Hulpmid­
delen. Dit omdat de opdrachtverstrekking voor de logistieke dienstverlening 
destijds vanuit VWS heeft plaatsgevonden. Daarnaast zijn in Nederland 
geproduceerde persoonlijke beschermingsmiddelen in 2022 geleverd waar 
die levering eerst in 2021 was voorzien.
Bijdrage aan agentschappen
aCBG
In het kader van bijdragen voor het programma Werk in uitvoering en 
informatie op orde waarin gewerkt wordt aan de doelstelling dat de 
overheid betrouwbaar, dienstbaar, dichtbij en rechtvaardig is, heeft het 
aCBG € 5,7 miljoen ontvangen voor verbetering van de informatiesystemen 
en de digitale ontsluiting en archivering. Hierdoor zijn de uitgaven 
€ 5,7 miljoen hoger uitgevallen dan de begroting.
CIBG
De uitgaven zijn € 46,2 miljoen lager dan in de begroting geraamd. Dit 
betreft lagere uitgaven voor het Landelijk Coördinatie Centrum Hulpmid­
delen, deels door lagere organisatiekosten (€ 8,4 miljoen) en voor het 
overige deel (€ 37,8 miljoen) door het verschuiven van kosten naar het 
opdrachtenbudget.
3. Ondersteuning van het zorgstelsel
Subsidies
Regeling medisch noodzakelijke zorg onverzekerden (SOV)
De uitgaven zijn € 6,6 miljoen hoger dan in de begroting geraamd. Vanwege 
de grotere bekendheid van de regeling doen zorgverleners vaker een 
beroep op deze regeling. Daarnaast zijn de uitgaven ten behoeve van zorg 
aan Oekraïense ontheemden € 21,3 miljoen hoger; in de ontwerpbegroting 
2022 was hiervoor nog niets geraamd. Hierdoor zijn de uitgaven in 2022 
totaal € 27,9 miljoen hoger dan geraamd.
Medisch-specialistische Zorg
Zoals toegelicht in de tweede suppletoire begroting 2022 zijn in het kader 
van het Versnellingsprogramma informatie-uitwisseling patiënt en profes­
sional (VIPP Babyconnect) voor instellingen in de geboortezorg meerjarig 
extra middelen beschikbaar gesteld. In 2022 gaat het om een bedrag van 
€ 5,5 miljoen. Daarnaast vond een herschikking plaats (€ 2,0 miljoen) ter 
invulling van de taakstellende onderuitputting. Ten slotte is sprake van 
een aantal andere kleine mutaties die er per saldo toe leiden dat de uitgaven 
€ 2,8 miljoen hoger uitvielen dan begroot.
Curatieve GGZ
Zoals toegelicht in de tweede suppletoire begroting 2022, is dit budget met 
€ 2 miljoen verlaagd, omdat een deel van de activiteiten in het kader van 
destigmatisering niet met een subsidie maar met een opdracht wordt 
Tweede Kamer, vergaderjaar 2022–2023, 36 360 XVI, nr. 1
