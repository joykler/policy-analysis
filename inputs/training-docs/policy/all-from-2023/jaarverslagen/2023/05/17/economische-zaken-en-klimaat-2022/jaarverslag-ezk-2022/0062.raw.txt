Beleidsartikel 2 Bedrijvenbeleid: innovatie en ondernemerschap voor 
duurzame welvaartsgroei
A. Algemene doelstelling
31
Met het bedrijvenbeleid zorgt EZK ervoor dat bedrijven kunnen floreren en 
tevens hun bijdrage kunnen leveren aan de brede welvaart van onze 
samenleving. Het bedrijvenbeleid ondersteunt de transitie naar een 
duurzame, digitale en inclusieve economie met een sterk innovatiever­
mogen en een uitmuntend ondernemers- en investeringsklimaat. De 
maatschappelijke bijdrage van bedrijven bestaat uit het bieden van: werk, 
inkomen, economische vooruitgang, innovatieve toepassingen die de 
kwaliteit van ons leven vergroten, ontplooiingsmogelijkheden voor burgers 
en een hoge kwaliteit van de leefomgeving. Dit biedt tevens een basis voor 
het hoge collectieve voorzieningenniveau in ons land. Door innovatie en 
ondernemerschap te bevorderen draagt het bedrijvenbeleid bij aan onze 
brede welvaartsgroei, door economische vooruitgang op een evenwichtige 
wijze te combineren met een hoge kwaliteit van onze leefsituatie, zodat 
Nederland internationaal aantrekkelijk blijft om in te wonen, te werken en 
te leven.
Afbouw coronasteunmaatregelen in 2022
Het coronavirus heeft het bedrijfsleven de afgelopen jaren ernstig op de 
proef gesteld. Sinds april 2022 zijn de coronasteunmaatregelen afgebouwd 
en vanaf oktober 2022 moeten ook de uitgestelde belastingen terugbetaald 
worden. Volgens het kabinet wegen de voordelen van het ondersteunen van 
bedrijven niet meer op tegen de nadelen daarvan. De normale economische 
dynamiek moet weer de ruimte krijgen.
Vanuit een macroperspectief lijkt het Nederlandse bedrijfsleven goed uit 
de coronacrisis te zijn gekomen, en ook internationaal gezien staan we er 
nog steeds goed voor. De economische vooruitzichten zijn echter zeker op 
korte termijn minder rooskleurig. Er staat op dit moment nog een belas­
tingschuld van zo’n 20 miljard euro uit bij ondernemingen die binnen zeven 
jaar moet worden terugbetaald. De Nederlandsche Bank (DNB) consta­
teerde dat ongeveer de helft van de bedrijven die uitstel van belastingbe­
taling hebben, gedurende de komende vijf jaar de helft van hun winst moet 
32
gebruiken voor terugbetalingen. Daarnaast moeten ook nog behoorlijk wat 
bedrijven coronasteun terugbetalen. Dit kan tot financiële problemen leiden 
bij een deel van deze bedrijven. Daarbovenop zijn de economische vooruit­
zichten mede door de oorlog in Oekraïne en allerlei toeleveringsproblemen 
op korte termijn niet florissant. Gevoed door de hoge inflatie en hoge 
energieprijzen dreigt een recessie. Zulke schokken raken het bedrijfsleven 
en vergroten het risico op opheffingen of faillissementen. Die risico’s lijken, 
althans voor een deel van de bedrijven, nu groter dan voor corona, omdat 
buffers zijn geslonken en een deel van de bedrijven blijvend te kampen heeft 
met een verslechterde uitgangspositie vanwege de nog bestaande schul­
denlast.
31
 Over de jaarlijkse voortgang van het bedrijvenbeleid en over de indicatoren en kengetallen op 
dit beleidsterrein wordt uitgebreid gerapporteerd op de website www.bedrijvenbeleidinbeeld.nl. 
De begroting geeft het overzicht van de budgettaire gevolgen van het bedrijvenbeleid. De website 
is een bijlage bij de begroting waarin kengetallen en instrumentengebruik zijn opgenomen, 
inclusief eventuele streefwaarden(realisaties) en evaluaties
32
 Winter, J. de, en B. Pruijt (2022) De invloed van het corona steun- en herstelpakket op het 
Nederlandse bedrijfsleven. Publicatie De Nederlandsche Bank, 29 maart.
Tweede Kamer, vergaderjaar 2022–2023, 36 360 XIII, nr. 1 62
