De omzet voor het DG Bedrijfsleven en Innovatie (B&I) is in 2022 uitgekomen 
op € 182,4 mln, dit is per saldo € 82,0 mln hoger dan begroot. De stijging 
wordt voornamelijk veroorzaakt door de COVID-19 regelingen die dit jaar 
aan de B&I opdracht zijn toegevoegd dan wel zijn opgehoogd. Hieronder 
vallen onder meer: Tegemoetkoming Vaste Lasten (TVL), Garantie Onder­
nemingsfinanciering (GO-c), Borgstelling MKB-Kredieten (BMKB-c), 
Baangerelateerde Investeringskorting (BIK), Kleine Kredieten Corona garan­
tieregeling (KKC), Tijdelijke Subsidie Regeling Evenementen Covid 
(TRSEC), Subsidieregeling Evenementengaranties (SEG) en Omscholing 
naar Kansrijke Beroepen in de Techniek en ICT. Het totaal van deze COVID-19 
regelingen betreft grofweg 31% van de totale omzet van B&I. Daarnaast zijn 
in de loop van het jaar nog grote aanvullende opdrachten verstrekt voor 
Netherlands Foreign Investment Agency (NFIA, € 2,3 mln), Brexit 
Adjustment Reserve (BAR, € 2,8 mln), Maatwerkafspraken (€ 1,6 mln) en 
Dcypher (€ 1,3 mln).
De omzet vanuit het DG Klimaat en Energie (K&E) is € 28,9 mln hoger dan 
de ontwerpbegroting. De toename komt voornamelijk door intensivering bij 
Investeringssubsidie Duurzame Energie en Energiebesparing (ISDE), 
Waterstof, Bureau Energieprojecten en Commissie mijnbouwschade. 
Daarnaast zijn Adviescollege Veiligheid Groningen (ACVG) en Programma 
Infrastructuur Duurzame Industrie (PIDI) overgeheveld naar K&E. Verder 
heeft K&E een opdracht gekregen voor Programma Energiesysteem (PES).
De gerealiseerde omzet op de opdracht van het DG Groningen Bovengronds 
is uitgekomen op € 223,7 mln, dat is € 12,3 mln lager dan begroot. Dit is met 
name het gevolg dat de schadeafhandelingen via maatwerk aanpak dan wel 
via een forfaitaire afhandeling (Vaste Eenmalige Schadevergoeding) 
plaatsvindt. Vanaf het jaar 2022 is de Immateriële schadevergoeding voor 
volwassenen van start gegaan, nadat in het jaar 2021 een pilot had plaats­
gevonden. Daarnaast is in 2022 middels een pilot ingezet op duurzaam 
herstel en op de aanvullende compensatie waardedaling NAM, die op 
5 december 2022 van start is gegaan.
De toename van € 3,7 mln van de opdracht Chief Economist komt voorna­
melijk door de aanvullende opdrachten Beter Aanbesteden en het Nationaal 
Groeifonds.
De omzet Overig is € 12,5 mln hoger dan begroot. Deze omzet bestaat 
voornamelijk uit de opdracht voor het Inkoop Uitvoeringscentrum, de 
opdracht Unit omgevingskennis en Concordaat/END.
Tabel 73 Omzet moederdepartement (bedragen x € 1.000)
Vastge­ Realisatie Verschil Realisatie 
stelde 2022 realisatie 2021
begroting en vastge­
2022 stelde 
begroting
DG Bedrijfsleven en Innovatie 100.387 182.387 82.000 164.609
DG Klimaat en Energie 56.401 85.296 28.895 74.050
DG Groningen Bovengronds 236.000 223.721 ‒ 12.279 257.229
DG Groningen Bovengronds kosten commissie 5.000 1.416 ‒ 3.584 3.492
Chief Economist 10.326 14.007 3.681 12.103
Overig 5.649 18.099 12.450 19.710
Totaal 413.763 524.926 111.163 531.193
Tweede Kamer, vergaderjaar 2022–2023, 36 360 XIII, nr. 1
