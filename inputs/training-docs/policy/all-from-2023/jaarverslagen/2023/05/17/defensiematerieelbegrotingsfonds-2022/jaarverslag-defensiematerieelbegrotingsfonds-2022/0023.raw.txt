Instandhouding
De uitgaven voor de post instandhouding zijn € 130,6 miljoen lager dan 
gepland. De gerealiseerde uitgaven op deze post betreffen onder andere 
de instandhoudingsuitgaven van het Kleding- en Personele 
Uitrustingbedrijf (KPU-bedrijf) en het Munitiebedrijf.
Bij het KPU-bedrijf is de realisatie € 13 miljoen lager dan begroot. Dit heeft 
meerdere oorzaken. De grootste twee zijn als volgt: het raamcontract van 
de combatshirts Netherlands Fractal Pattern (NFP (€ 4,8 miljoen)) is doorge­
schoven naar 2023. Daarnaast is de volgende batch interim NFP broek + jas 
(ongeveer € 6 miljoen) doorgeschoven naar 2023.
Bij de Nota van Wijziging naar aanleiding van Motie Hermans is o.a. 
structureel € 60 miljoen toegevoegd aan het munitiebudget om de 
geoefendheid te vergroten. In 2022 is een meerjarig munitieplan opgeleverd 
waarmee dit extra budget meerjarig in de begroting is opgenomen, 
rekening houdend met besteltermijnen en levertijden. Als gevolg hiervan is 
in 2022 het munitiebudget verlaagd met een bedrag van € 61,4 miljoen. Dit 
bedrag komt in latere jaren beschikbaar.
De uitgaven voor munitie voor opleiding en training zijn € 54 miljoen lager 
dan begroot. Er zijn meerdere oorzaken te benoemen die de lagere uitgaven 
verklaren. Uitgestelde leveringen zijn doorgeschoven van 2022 naar 2023 
(€ 14,1 miljoen), vanwege relatief lange levertermijnen zijn geplande 
uitgaven doorgeschoven naar latere jaren (€ 13,9 miljoen) en facturen 
(€ 12,1 miljoen) die gepland waren voor 2022 zijn niet meer ontvangen. 
Daarnaast zijn er lagere uitgaven (€ 11,7 miljoen) vanwege verrekening BIV, 
ontvangen creditnota’s en verrekening verbruiksuitgaven in het kader van 
Nederlandse en Belgische samenwerking (BENESAM).
De hogere uitgaven bij Kustwacht CARIB (€ 12,9 miljoen) zijn (zoals gemeld 
in de tweede suppletoire wet) het gevolg van het realiseren conform 
jaarplan, waarbij onder andere de capaciteiten voor luchtverkenning in de 
ontwerpbegroting HX, artikel 2 was opgenomen.
De instandhoudingsuitgaven van de grootste wapensystemen zijn verder 
weergegeven in onderstaande tabel. De instandhoudingsuitgaven per 
wapensysteem bevatten de uitgaven van alle defensieonderdelen voor deze 
wapensystemen. Deze informatie wordt extracomptabel bijgehouden en is 
niet direct uit de administratie af te leiden. Een optelling van de bedragen 
in deze tabel sluit daarom niet aan bij de cijfers uit de tabel budgettaire 
gevolgen van beleid, omdat sprake is van een andere doorsnede van de 
instandhoudingsuitgaven. In de budgettaire tabel aan het begin van het 
artikel zijn de uitgaven door de defensieonderdelen aan defensiebrede 
instandhouding opgenomen, inclusief uitgaven aan wapensystemen van 
andere defensieonderdelen en de uitgaven aan kleinere systemen. Deze 
informatie komt direct uit de administratie.
Tabel 4 Instandhoudingsuitgaven (in miljoenen euro)
Verwachte 
uitgaven 2022 
(conform DMF Gerealiseerde 
Wapensysteem 2022) uitgaven 2022 Verschil
Klein kaliber wapens 63,8 30,8 ‒ 33,0
Kleding- en persoonlijke uitrusting 75,5 63,0 ‒ 12,5
MILSATCOM 11,5 15,3 3,8
Tweede Kamer, vergaderjaar 2022–2023, 36 360 K, nr. 1 23
