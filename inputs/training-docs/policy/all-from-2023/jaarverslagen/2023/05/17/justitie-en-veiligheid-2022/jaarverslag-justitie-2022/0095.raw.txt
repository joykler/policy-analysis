Stichting Nidos
Stichting Nidos is conform het Burgerlijk Wetboek aangewezen als instantie 
die is belast met de (tijdelijke) voogdij over alleenstaande minderjarige 
vreemdelingen (amv). In het verlengde daarvan verzorgt Nidos ook de 
opvang voor een deel van de amv. In beginsel betreft dat kinderen die bij 
aankomst in Nederland jonger dan 15 jaar zijn. Daarnaast vangt Nidos, met 
de inwerkingtreding van het opvangmodel, amv op die een verblijfsstatus 
hebben gekregen. Een andere kerntaak van Nidos is om door middel van 
de maatregel van ondertoezichtstelling (OTS) de opvoedsituatie te 
verbeteren van minderjarige vreemdelingen die met hun ouders in 
Nederland zijn. Tot slot is Nidos vanaf 1 januari 2023 verantwoordelijk voor 
de verlengde opvang van (ex) amv vanaf 18 jaar, zodat er een doorgaande 
lijn voor deze doelgroep wordt aangeboden op het gebied van wonen en 
begeleiding, ter bevordering van de zelfredzaamheid en integratie van de 
betreffende jongere.
Op basis van de Kaderwet overige JenV-subsidies ontvangt Nidos subsidie 
voor haar taken. De bijdrage aan Nidos bestaat uit verzorgingskosten, 
begeleidingskosten en financiering van de verlengde opvang. Deze bijdrage 
wordt op basis van jaarplannen verstrekt en is voor wat betreft de begelei­
dingskosten direct gerelateerd aan het aantal pupillen onder de begeleiding 
van Nidos. De jaarlijkse instroom van amv en de uitstroom naar gemeenten 
is van invloed op het aantal pupillen onder de begeleiding van Nidos. De 
jaarlijkse instroom van amv en de uitstroom naar gemeenten is van invloed 
op het aantal pupillen van Nidos.
Stichting Nidos heeft in 2022 een subsidie van € 111,6 mln. voor het 
uitvoeren van haar taken. Aan het begin van 2022 was € 65,4 mln. 
beschikbaar op de begroting van JenV. Wegens de aanhoudende hoge 
instroom van amv had Nidos over 2022 een hoger bedrag nodig voor de 
opvang en begeleiding van pupillen en heeft deze ontvangen. Hierdoor was 
de totale instroom 4.400 amv, wat hoger is dan aanvankelijk verwacht werd. 
Het aantal pupillen dat Nidos heeft begeleid lag in 2022 gemiddeld op 5.600, 
de eindstand van 2022 is 7.400. Dat is eveneens hoger dan aanvankelijk 
verwacht en te verklaren vanuit de hogere instroom van amv.
Tabel 37 Kengetal instroom en bezetting AMV’s
Realisatie Begroting 
Verschil
2022 2022
Instroom AMV’s 4.400 1.480 2.920
Aantal pupillen onder Nidos begeleiding 5.600 2.976 2.624
Tabel 38 Kosten AMV's (bedragen * € 1)
Realisatie Begroting 
Verschil
2022 2022
Begeleidingskosten per AMV € 8.698 7.705 993
Verzorgingskosten per AMV € 17.219 16.708 511
Instroomteam(organiseren initiële begeleiding en opvang) € 5.597 3.693 1.904
Bron: Nidos rapportage
Dienst Justitiële Inrichtingen
Tweede Kamer, vergaderjaar 2022–2023, 36 360 VI, nr. 1 95
