In de tweede (2022) investeringsronde van het Nationaal Groeifonds zijn 
2 voorstellen van LNV Onderzoek, ontwikkeling en Innovatie goedgekeurd. 
Het project CROP-XR heeft een toekenning gekregen en is gestart in 2022. 
Voor het project Cellulaire Agricultuur is in eerste instantie een reservering 
geplaatst. Deze reservering is eind 2022 omgezet in een toekenning. In 2022 
zijn alleen uitgaven gerealiseerd voor het project CROP-XR.
CROP-XR
CROP-XR wordt een virtueel, Nederlands instituut gericht op snellere 
ontwikkeling van extra-weerbare (eXtra-Resilient) landbouwgewassen.
Sterkere, meer weerbare gewassen worden cruciaal nu klimaatomstandig­
heden extremer worden en we tegelijkertijd minder kunstmest en 
chemische bestrijdingsmiddelen gaan gebruiken om gewassen te helpen 
uiteenlopende stresscondities te weerstaan.
In CROP-XR ontwikkelen vooraanstaande Nederlandse onderzoeksgroepen 
en wereldwijd leidende, in Nederland gevestigde plantenveredelingsbe­
drijven samen innovatieve methoden om gewassen extra weerbaar te 
maken. In die methoden worden moderne plantenbiologie gecombineerd 
met kunstmatige intelligentie (AI) en digitale modellen. Die nieuwe inzichten 
worden direct toegepast om van een aantal modelgewassen sterkere, 
weerbaarder variëteiten te ontwikkelen die ook in extremer condities 
duurzaam kunnen worden geteeld.
In 2022 heeft een aantal activiteiten plaatsgevonden waaronder:
• Fase 0 van het programma is van start gegaan. Als onderdeel van deze 
fase is het virtueel instituut gestart. LNV heeft subsidie verleend voor 
deze fase.
• Voor PLANT-XR is een uitgewerkte aanvraag ingediend bij NWO. PLANT-
XR is het funderend programma binnen CROP-XR waarin het werkplan 
voor het wetenschappelijke gedeelte in detail is uitgewerkt. NWO besluit 
op 22 februari over de financiering van dit voorstel binnen het Lange-
Termijn-Programma (LTP).
• Een private partij heeft zich als investerende partner aangesloten bij 
het programma.
Bijlage 11: Rapportage Burgercorrespondentie 2022
Inleiding
Het Ministerie van Landbouw, Natuur en Voedselkwaliteit (LNV) rapporteert 
hierbij over de correspondentie van het kerndepartement, de Nederlandse 
Voedsel- en Warenautoriteit (NVWA) en Rijksdienst voor Ondernemend 
Nederland (RVO) met burgers voor het kalenderjaar 2022.
Onder de term "burgerbrief' wordt volgens de definitie van de Nationale 
ombudsman verstaan: elk schriftelijk stuk dat een overheidsinstantie van 
een burger ontvangt. Het medium (brief, fax of e-mail) maakt daarbij niet 
uit. Ook het begrip burger is breed. Hieronder worden niet alleen individuele 
burgers begrepen, maar ook groepen en organisaties. 
Specifiek betreft het bezwaarschriften, klaagschriften, Wob- en Woo-
verzoeken en overige brieven & e-mails. Deze laatsten voor zover zij worden 
afgehandeld door het kerndepartement. Ook via Rijksoverheid.nl (verzorgd 
door het Ministerie van Algemene Zaken) zijn er vele contacten met burgers 
over de LNV-beleidsterreinen.
Tweede Kamer, vergaderjaar 2022–2023, 36 360 XIV, nr. 1
