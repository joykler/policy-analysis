Internationale Militaire Samenwerking
Missies en oefeningen stonden veelvuldig in het teken van internationale 
militaire samenwerking. In het bijzonder heeft de landmacht op het gebied 
van kennisdeling, ontwikkeling van capaciteiten en integratie samenge­
werkt met de strategische partners Duitsland, Engeland, Frankrijk, de 
Verenigde Staten, België, Luxemburg en Noorwegen. Daarnaast is 
Litouwen een operationeel partner en is de hernieuwde samenwerking met 
Suriname doorontwikkeld. Met Duitsland is de intensivering van de samen­
werking verder vormgegeven door de gezamenlijke Common Army Vision. 
De belangrijkste elementen zijn het op elkaar afstemmen van de opbouw 
en inrichting van landeenheden, het versterken van de binationale comman­
dostructuur met geharmoniseerde procedures en interoperabele systemen, 
het synchroniseren van kennis- en doctrineontwikkeling, het afstemmen 
van behoeftestellingen, verwerving en instandhouding en het herdefiniëren 
e
van de rol van het 1 Duits-Nederlands Legerkorps in lijn met het NATO New 
Force Model.
Gereedstelling
Voor de gereedstelling van operationele landmachteenheden vond een 
veelvoud aan grote en kleine oefeningen in het binnen- en buitenland 
plaats. Voorbeelden van grote internationale en NAVO-oefeningen zijn: 
Rapid Falcon, Steadfast Jupiter, Falcon Autumn, Cougar Sword 22 en in 
afgeslankte vorm de oefeningen Vigorous Bison en Bison Sustain. In het 
bijzonder werd de NAVO Very High Readiness Joint Task Force, bestaande 
uit onder andere 2800 militairen van de Landmacht, voorbereid op haar 
stand-by-status als snelle reactiemacht in 2023.
Alle internationale ontwikkelingen, de vele inzetten en opdrachten en de 
gereedstelling, in combinatie met de druk op de eigen personele- en 
materiële gereedheid zorgden ondanks alle krijgsmachtbrede inspanningen 
en investeringen voor een moeizame ontwikkeling van de operationele 
gereedheid binnen de landmacht.
Tweede Kamer, vergaderjaar 2022–2023, 36 360 X, nr. 1
