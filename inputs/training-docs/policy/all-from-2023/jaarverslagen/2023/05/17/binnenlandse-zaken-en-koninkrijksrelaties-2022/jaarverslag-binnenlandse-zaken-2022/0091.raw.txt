– De minister van BZK heeft een kaderstellende rol op het gebied van de 
digitale overheid. Kaderstellen gebeurt in de vorm van wetgeving, 
standaarden, architectuurkaders en richtlijnen rekening houdend met 
Europese ontwikkelingen en verplichtingen.
– De minister van BZK heeft een coördinerende rol met betrekking tot alle 
officiële publicaties van de overheid.
Uitvoeren
– De minister van BZK is verantwoordelijk voor de inrichting, beschikbaar­
stelling, instandhouding, werking, beveiliging en betrouwbaarheid van 
generieke voorzieningen voor elektronisch berichtenverkeer en informa­
tieverschaffing, alsmede voor de voorzieningen voor het inloggen bij 
overheidsdienstverleners(authenticatie) en registratie van machti­
gingen in het burgerservicenummer (BSN)-domein.
– De minister van BZK is verantwoordelijk voor het beleid rondom het 
vaststellen van de identiteit alsmede de verstrekking van reisdocu­
menten op basis daarvan. Ook is de minister van BZK verantwoordelijk 
voor de vastlegging van persoons- en adresgegevens in de Basisregi­
stratie Personen (BRP). In dat kader houdt de minister van BZK toezicht 
op de uitvoering van de Paspoortwet, monitort de uitvoering van de Wet 
BRP en ondersteunt de gemeenten die primair verantwoordelijk zijn 
voor de uitvoering van deze wetten. De minister van BZK faciliteert 
hiermee het juiste gebruik van persoons- en adresgegevens door andere 
overheidsinstanties. Het tegengaan van fraude met, en het corrigeren 
van fouten van, persoons- en adresgegevens en reisdocumenten vormt 
hiervan een integraal onderdeel.
C. Beleidsconclusies
Internationaal
De Europese fondsen zijn van toenemend belang voor implementatie wet- 
en regelgeving, het verbeteren van digitale dienstverlening en het oplossen 
van maatschappelijke opgaven.
Uit het interbestuurlijke onderzoek naar de behoeften en wensen aan het 
Knooppunt Digitaal Europa (KDE) is een duidelijke behoefte van verschil­
lende overheidslagen, vooral op het gebied van kennis en ondersteuning 
bij Europese samenwerking. Medio november 2022 is gestart met het 
ontwikkelen van het KDE samen met de Rijksdienst voor Ondernemend 
Nederland (RVO), ICTU en Kenniscentrum Europa Decentraal (KED). Hieruit 
is bijvoorbeeld de verbetering van de EU-fondsenwijzer van het Kennis­
centrum Europa Decentraal (KED) over beschikbare Europese fondsen en 
subsidiefondsen gekomen. Ook is de digitalisseringsspecial van het online 
magazine Focus op Europa van KED op 5 december 2022 gepubliceerd. 
Daarnaast heeft de RVO een analyse gemaakt van de opties voor de 
overheid in het Digital Europe Programme en Horizon Europe. Tot slot is er 
gestart met de cofinanciering van de eerste drie projecten: de GovTech 
Incubator, de Dutch Societal Innovation Hub en deelname aan het 
consortium Smart Cities in het kader van test- en experimenteerfaciliteiten 
Artificial Intelligence.
Naast Europese fondsen is inbreng van Nederlandse standpunten in 
lopende Europese wet- en regelgeving gerealiseerd. Nederlandse inbreng 
is geleverd op (lopende) trajecten, zoals de inmiddels ondertekende 
Verklaring Digitale Rechten en Beginselen, als ook de lopende trajecten 
zoals de eIDAS-verordening en de AI-verordening waar grote successen zijn 
Tweede Kamer, vergaderjaar 2022–2023, 36 360 VII, nr. 1
