De overige personeelskosten betreft voornamelijk reiskosten woon-
werkverkeer en opleidingskosten. Als gevolg van het hybride werken zijn 
met name de reiskosten laag. In de begroting was hiermee nog geen 
rekening gehouden.
Materiële kosten
De realisatie van de totale materiële kosten komt uit op € 130,0 mln. en is 
€ 7,0 mln. hoger dan de begroting.
Apparaat ICT en overige materiele kosten
De realisatie van de apparaatskosten ICT en de overige materiële kosten 
tezamen komt uit op € 108,8 mln. Dit is € 5,0 mln. meer dan de begroting. 
Dit is het gevolg van prijsstijgingen op de markt en het tekort aan grond­
stoffen als gevolg van internationale maatregelen in het kader van de oorlog 
in Oekraïne.
Bijdrage aan SSO's
De realisatie van de bijdragen aan SSO’s is € 21,2 mln. Dit is € 1,9 mln. hoger 
dan geraamd. Dit wordt veroorzaakt door gestegen energiekosten.
Rentelasten
Het ministerie van Financiën berekent per september 2022 rekening-couran­
trente. Over 2022 komt dit uit € 0,4 mln.
Afschrijvingskosten
De realisatie van de afschrijvingslasten, materieel en immaterieel, komt uit 
op € 42,3 mln. In de begroting was hiervoor € 57,8 mln. begroot. Het verschil 
wordt veroorzaakt door het achterblijven van investeringen. Dit wordt 
veroorzaakt door de lage personele capaciteit. Tevens lopen sommige 
vervangingsinvesteringen vertraging op door het niet tijdig kunnen leveren 
door leveranciers (o.a. door een chip tekort).
Dotaties voorzieningen
Totaal is € 4,7 mln. gedoteerd aan de voorzieningen. Onderhoud licenties 
heeft betrekking op de licenties die per 31 december niet in eigen gebruik 
zijn genomen of in bruikleen zijn uitgegeven aan afnemers. Dubieuze 
debiteuren betreft twee dispuut facturen van tezamen € 3,3 mln.
Bijzondere lasten
Hiervoor was in de begroting geen bedrag opgenomen. De realisatie van 
de bijzondere lasten komt op uit op € 0,7 mln. (im)materiële desinveste­
ringen van met name mobiele apparaten die vervroegd worden 
afgeschreven, bijvoorbeeld vanwege diefstal of verlies maar ook bij 
dusdanige beschadiging dat ze niet langer bruikbaar zijn.
Saldo van baten en lasten
Het resultaat van de reguliere activiteiten komt uit op € 12,0 mln. positief. 
Dit wordt veroorzaakt door een hogere omzet van € 11,8 mln. t.o.v. de 
begroting. De begroting voor de lasten, inclusief € 6,9 mln. transitiekosten, 
is € 318,6 mln. Exclusief transitie is de begroting € 311,8 mln. De realisatie 
exclusief transitie en transformatiekosten komt uit op € 311,7 mln. Dit is € 0,1 
mln. lager dan begroot.
Tweede Kamer, vergaderjaar 2022–2023, 36 360 VII, nr. 1 203
