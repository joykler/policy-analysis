Ontwikkeling
Door problemen met de implementatie van de nieuwe Extern Wagenpark­
beheerder en de Europese aanbesteding voor Civiele Dienstauto’s, is het 
bestellen van auto’s in zijn algemeenheid en elektrische auto’s in het 
bijzonder zeer moeizaam gegaan. Daarnaast zijn door de Corona pandemie 
en de oorlog in de Oekraïne grote leveringsproblemen van auto’s ontstaan. 
Door deze zaken konden er in 2022 geen tot weinig nieuwe elektrische 
voertuigen besteld worden. Van de auto’s die wel besteld zijn, zijn steeds 
meer auto’s zero-emissie.
Activiteiten 2022
• De activiteiten in 2022 zijn een voortzetting van de inspanningen
van ingezet beleid, waaronder het ‘EV, tenzij’ beleid bij de aanschaf
van nieuwe dienstauto’s. Zo zijn door het ministerie van Defensie
onder meer 102 zero-emissie dienstauto’s aangeschaft en op dit
moment 240 zero-emissie dienstauto’s in aanbesteding.
Definitie en omvang
Een zero-emissievoertuig is een voertuig waarvan de aandrijving geen 
schadelijke stoffen uitstoot. Denk aan fijnstof (roet), koolwaterstoffen, 
koolstofmonoxide, ozon, lood en verschillende stikstofoxiden.
Een civiele dienstauto is een personenauto of een bestelauto met een 
toegestane maximum massa (TMM) minder of gelijk aan 3500 kg (lichte 
bestelauto), niet zijnde een taxi, die ten behoeve van zakelijk gebruik 
eigendom is van het Rijk of die vanwege een ministerie is gehuurd of 
geleaset en bestemd om door of voor functionarissen van het betreffende 
ministerie te worden gebruikt.
Het gaat om het aantal voertuigen van de Rijksoverheid in de categorie 
civiele dienstauto’s. We maken hierbij onderscheid in auto’s op basis van 
aandrijving (benzine, diesel, elektrisch, hybride, gas, brandstofcel, et 
cetera). De voertuigen hebben betrekking op het rijdende wagenpark en dus 
niet de bestelde voertuigen.
2.3 Sociale bedrijfsvoering
Het verduurzamen van Nederland is een van de prioriteiten van het kabinet. 
De Rijksoverheid stelt duurzaamheid centraal via haar bedrijfsvoering. Zo 
wil zij niet alleen het milieu, maar ook de mens positief beïnvloeden. 
Daarom heeft de Rijksoverheid haar doelen voor de eigen organisatie 
vastgelegd in de Inkoopstrategie en de Banenafspraak. Een van de 
hoofddoelen sociale bedrijfsvoering van het Rijk is het stimuleren van 
arbeidsparticipatie. Dit doen we onder meer door het creëren van 5.000 
participatiebanen (1.500 via het inkoopdomein).
In paragraaf 1.2.3 van deze rapportage staat de verantwoording van de 
doelgroep onder Wet banenafspraak.
2.3.1 Arbeidsparticipatie via inkoop
In het sociaal akkoord van 11 april 2013 spraken kabinet, werkgevers en 
werknemers af om bij werkgevers uit de overheids- en de marktsector 
125.000 banen te creëren voor mensen met een arbeidsbeperking. Het gaat 
om extra banen in vergelijking met de peildatum 1 januari 2013. De Rijks­
Organisatieomvang
overheid heeft zichzelf tot doel gesteld om 1.500 banen te creëren via inkoop 
Jaarrapportage Bedrijfsvoering Rijk 2022 50
