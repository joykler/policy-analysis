Projectbudget: De wisselsaneringen van € 2,7 miljoen die waren 
voorzien vanuit het Programma Hoogfrequent Spoorvervoer, worden 
gecombineerd met het Behandelen en Opstellen-project Water­
graafsmeer. Door werk met werk te maken wordt het gecombineerde 
project hierdoor bijna € 2 miljoen goedkoper dan wanneer beide 
projecten afzonderlijk zouden worden uitgevoerd. Tevens is het project­
budget geïndexeerd naar prijspeil 2022 (€ 8,3 miljoen);
4. Spoorcapaciteit 2030 (- € 9 miljoen): Dit programma bestaat uit meerdere 
deelprojecten. De lagere realisatie wordt onder andere verklaard door 
een tekort aan personele capaciteit binnen ProRail en bij externe partijen 
zoals gemeentes. Dit heeft voor vertraging gezorgd bij de vergunning­
verlening waardoor planningen van diverse deelprojecten naar achteren 
verschuiven. Tevens zijn er problemen met de levering van materialen 
en capaciteit op het landelijke en regionale elektriciteitsnet. Tenslotte 
kostte besluitvorming over de totale projectenportefeuille en finan-
ciering daarvan meer tijd dan eerder voorzien, waardoor enkele deelpro­
jecten later startten dan gepland.
Projectbudget: de toename in projectbudget is voornamelijk toe te 
schrijven aan de toevoeging prijsbijstelling (€ 9 miljoen);
5. Toegankelijkheid stations (- € 15 miljoen): De lagere realisatie wordt 
veroorzaakt doordat de planning van een aantal deelprogramma’s (o.a. 
Bereikbaarheid perrons) is herijkt en de kasreeks daarop is aangepast. 
Daarnaast zijn als gevolg van het combineren van werkzaamheden de 
hiervoor geplande uitgaven uiteindelijk lager uitgevallen dan gepland. 
De hierdoor ontstane vrijval is toegevoegd aan de post onvoorzien;
6. Aanleg ATBvv (- € 6 miljoen): Omdat ProRail meer tijd nodig heeft ten 
behoeve van de voorbereiding en aanleg van ATB-Vv-installaties heeft 
er geen realisatie plaatsgevonden;
7. Booggeluid: projectbudget: Ter dekking van de kosten voor onderhoud 
van in beheer genomen deelproject Deventer is € 2 miljoen overgeboekt 
naar het programma Exploitatie, onderhoud en vernieuwing;
8. Fietsparkeren stations (- € 14 miljoen): bij een groot aantal stallinglo­
caties is nog geen door alle betrokken partijen gedragen plan. Het plan- 
en besluitvormingsproces rond deze vaak complexe projecten verloopt 
langzamer dan verwacht. Daarnaast is bij de diverse studie- en realisa­
tieprojecten vertraging opgetreden als gevolg van capaciteitsgebrek bij 
de diverse gemeentes en/of ProRail waardoor onder andere de grond­
verwerving, het verkrijgen van opstalrecht of de verlening van 
benodigde vergunningen, meer tijd kost dan gepland. Ook verlopen bij 
een aantal stallinglocaties de afrondende werkzaamheden minder 
voorspoedig dan gedacht, met als gevolg latere opleveringen en een 
gewijzigde uitgavenprognose.
Projectbudget: De huidige capaciteit aan fietsparkeerplaatsen bij OV-
knooppunten is onvoldoende om te voorzien in de groeiende behoefte. 
Het huidige kabinet heeft in het coalitieakkoord daarom € 50 miljoen 
gereserveerd voor de beschikbaarheden ontsluiting van fietsenstal-
lingen bij OV knopen. Deze € 50 miljoen is toegevoegd aan het 
programma Fietsparkeren. Daarnaast is ter dekking van de kosten voor 
onderhoud van in beheer genomen aanlegprojecten € 6,4 miljoen 
overgeboekt naar het programma Exploitatie, onderhoud en 
vernieuwing, artikel 13.02;
9. Kleine projecten personenvervoer (- € 25 miljoen): om tegemoet te 
komen aan de wens om op het traject Roosendaal-Belgische grens de 
treinfrequenties te verhogen zou het noodzakelijk geweest zijn om de 
uitrusting van beveiligingssystemen in het materieel en/of de spoorwe­
ginfrastructuur te verbeteren. Het eerder naar voren gekomen voorstel 
om in de spoorweginfrastructuur het Belgische beveiligingssysteem 
Tweede Kamer, vergaderjaar 2022–2023, 36 360 A, nr. 1 40
