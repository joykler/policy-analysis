het Bestuurscollege van Bonaire besloten tot het instellen van een gemeen­
schappelijke stuurgroep R&O/T&H die op 26 januari voor het eerst bijeen­
gekomen is en waar ook de ministeries van BZK en IenW in 
vertegenwoordigd zijn
Afsprakenakkoord Sint Eustatius (2022-2023)
Het Afsprakenakkoord Sint Eustatius beslaat de thema’s welzijn, welvaart, 
circulariteit en goed bestuur. Deze thema’s zijn afkomstig uit het Meerjaren 
Uitvoerings- en Actieplan voor 2022-2026 van Sint Eustatius.
Met inzet van de Sint Eustatius Health Care Foundation is het gelukt om 
een gynaecoloog en tevens medisch adviseur aan te trekken. Momenteel 
worden de protocollen opgezet om te bezien welke gynaecologische zorg 
geleverd kan worden op Sint Eustatius. Verder is er gewerkt aan het 
wegenplan waarmee drie belangrijke wegen gerealiseerd zullen worden. 
Middels deze wegen wordt de toegankelijkheid voor onder andere 
hulpdiensten van zowel het Golden Rock Resort, de luchthaven en de haven 
verbeterd. Daarnaast is de Statia Housing Foundation gestart met het 
renoveren van de eerste twintig bestaande sociale huurwoningen, waarvan 
er al zes in de tweede helft van 2022 zijn opgeleverd. Een andere actie uit 
het Afsprakenakkoord betreft het beschermen van het nationaal erfgoed, 
waar ook het uitvoeren van de aanbevelingen van de Sint Eustatius Heritage 
Commission wordt genoemd.
Saba Package 2.0 (2022-2025)
De thema’s uit de Saba Package 2.0 zijn gebaseerd op de Saba Vision 2030 
en de Hoofdlijnenbrief Koninkrijksrelaties en bestaan uit het verbeteren van 
de bestaanszekerheid, economische & ruimtelijke ontwikkeling, klimaat & 
natuur en goed bestuur.
De eilandsraad van Saba heeft in de laatste vergadering van 2022 de 
verordening vastgesteld, waarmee taakuitvoering van de bijzondere 
onderstand aan het openbaar lichaam kan worden overgedragen. 
Daarnaast is het nieuwe cultuurbeleidsdocument afgerond en zal het door 
de gedeputeerde besproken worden met de eilandsraad en het bestuurs­
college. Het Toerisme Masterplan is in 2022 afgerond, net als het meerjarige 
onderhoudsprogramma voor de luchthaven. Het Bestuurscollege heeft 
besloten om de duurzame energieproductie op het eiland te vergroten met 
een extra zonnepark, fase 1, en twee kleine windturbines, fase 2.
Versterken bestuurs- en uitvoeringskracht
Het versterken van de bestuurs- en uitvoeringskracht op de openbare 
lichamen was ook het afgelopen jaar een speerpunt voor BZK. Zo is er in 
2022 geïnvesteerd in capaciteitsopbouw, het delen van kennis en kunde en 
het opleiden van bestuurders, raadsleden en ambtenaren. Dit ook als 
onderdeel van het Bestuursakkoord Bonaire 2018-2022 (Kamerstukken II 
2018/19, 31 568, nr. 207), Saba Package 2019-2022 (Kamerstukken II 2018/19, 
35000 IV, nr. 66) en de Wet Herstel Voorzieningen Sint-Eustatius. Daarin 
wordt op onderdelen ook samen opgetrokken met andere departementen. 
Deze afspraken kregen in 2022 een vervolg met de Bestuurlijke Werkaf­
spraken Bonaire 2022-2023 (Kamerstukken II 2021/22, 35925 IV, nr. 69), het 
Afsprakenakkoord Sint Eustatius 2022-2023 en de Saba Package 2.0 
2022-2025 (Kamerstukken II 2021/22, 35925 IV, nr. 69).
In samenwerking met de Vereniging Nederlandse Gemeenten (VNG) is 
een pilot voor een uitwisselingsnetwerk tussen Europees Nederlandse 
gemeenten en Caribisch Nederland opgezet. Het uitwisselingsnetwerk biedt 
Tweede Kamer, vergaderjaar 2022–2023, 36 360 IV, nr. 1
