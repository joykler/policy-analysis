6.2 Rijksbrede bedrijfsvoeringsonderwerpen
Grote lopende ICT-projecten
De 10 grote ICT projecten die in 2022 op het IT Rijks ICT-dashboard stonden, 
worden geüpdatet. In 2022 is één toets van het Adviescollege ICT-toetsing 
geweest. Dit was het programma Roger. Over uitvoeringsrisico's en priva­
cyrisico's van deze projecten wordt gerapporteerd in afzonderlijke 
rapportages aan de Tweede Kamer.
Gebruik open standaarden en open source software
Het beleid inzake open standaarden en open source software wordt zoveel 
mogelijk gevolgd.
Betaalgedrag
Bij Defensie is sprake van een gecompliceerde keten van aanvragen van 
een bestelling tot en met betaling met veel koppelvlakken tussen inkoop, 
logistiek en financiën. Defensie heeft over 2022 91,98% van de facturen tijdig 
betaald. Dat is hoger dan de harde norm van 90%, maar lager dan de 
streefnorm waarbij 95% van alle facturen binnen 30 dagen na ontvangst van 
de factuur moeten zijn betaald. Het percentage over 2022 is lager dan de 
score van 94,0% over het begrotingsjaar 2021. De hoofdoorzaken die 
hebben bijgedragen aan de daling zijn:
– Het proces blijft vele koppelvlakken en afhankelijkheden kennen;
– De druk op de verschillende ketens is hoog, waardoor het tijdig afdoen 
van facturen niet altijd de hoogste prioriteit heeft;
– Het gebruik van e-facturatie door leveranciers is in 2022 gestabiliseerd;
– De invoering van robotisering kost tijd;
– De onderbezetting bij FABK.
In 2022 is een robot voor tijdig betalen eenduidig ingericht en defensiebreed 
ingezet. De robot stuurt vanaf juli 2022 wekelijks naar actiehouders een 
melding met alle openstaande facturen met een verzoek om informatie of 
blokkade. Daarnaast wordt momenteel een dashboard ontwikkeld dat 
inzicht geeft in de realisatie van de betaalnorm en de reden waarom facturen 
niet kunnen worden betaald. Het dashboard zal defensiebreed worden 
gebruikt om te sturen op realisatie van de betaalnorm.
Audit Comité
Het Audit Comité (AC) is het adviesorgaan van Defensie met betrekking tot 
audit- en bedrijfsvoeringsaangelegenheden. Het AC is in 2022 zes keer bij 
elkaar gekomen waarbij de voornaamste agendapunten waren:
– De aanpak van de aandachtspunten die door de ADR en AR zijn gecon­
stateerd;
– Het curriculum bedrijfsvoering NLDA;
– Het managen van megaprojecten;
– De voortgang van de auditprogrammering;
– De Defensienota 2022;
– De geïntegreerde stuur- en verantwoordingsrapportage;
– De evaluatie van het AC.
Uit de evaluatie is de wens naar voren gekomen om meer het gesprek te 
voeren over de (strategische) risico’s en het risicomanagement en meer te 
werken met thema’s waarbij gefocust wordt op de achterliggende vraag c.q. 
Tweede Kamer, vergaderjaar 2022–2023, 36 360 X, nr. 1 81
