4.9 Artikel 9. Uitvoering Rijksvastgoedbeleid
A. Algemene doelstelling
Het ministerie van Binnenlandse Zaken en Koninkrijksrelaties (BZK) geeft 
uitvoering aan het Rijksvastgoedbeleid door:
– het verzorgen van de Rijkshuisvesting van Hoge Colleges van Staat, 
het ministerie van Algemene Zaken (AZ) en het Koninklijk Huis, het 
beheren van monumenten die, naar hun aard, niet geschikt zijn voor 
Rijkshuisvesting en het uitvoeren van het Rijkshuisvestingsbeleid;
– het realiseren van een optimaal financieel resultaat en maatschappelijk 
rendement bij het verwerven, beheren, ontwikkelen en vervreemden 
van materiële activa van/voor het Rijk voor de realisatie van Rijksdoel­
stellingen, gerelateerd aan de strategische opgaven van het kabinet.
B. Rol en verantwoordelijkheid
Uitvoeren
De minister voor Volkshuisvesting en Ruimtelijke Ordening (VRO) is, als 
opdrachtgever en uitvoerder, verantwoordelijk voor:
– de huisvesting van de Hoge Colleges van Staat en het ministerie van AZ;
– de huisvesting van het Koninklijk Huis, voor zover vallend onder de 
verantwoordelijkheid van de Staat;
– het beheer en onderhoud van de monumenten die aan het Rijksvast­
goedbedrijf (RVB) zijn toevertrouwd en die naar hun aard niet geschikt 
zijn voor de huisvesting van rijksdiensten;
– de doelmatige uitvoeringspraktijk van de Rijkshuisvesting binnen de 
wettelijke en afgesproken kaders.
Daarnaast is de minister voor VRO als uitvoerder op het terrein van Rijks­
vastgoed verantwoordelijk voor:
– het (privaatrechtelijk) beheer van onroerende zaken die aan de Staat 
toebehoren dan wel zijn toevertrouwd, een en ander voor zover de 
verantwoordelijkheid voor dat beheer niet bij of krachtens de wet bij 
een of meer andere ministers is gelegd;
– de vertegenwoordiging namens het Rijk bij gebiedsontwikkelingspro­
jecten waarbij meervoudige Rijksdoelstellingen aanwezig zijn. Ook 
hierbij wordt gestreefd naar een optimale inzet van (overtollige) 
Rijksactiva en/of financiële bijdragen van het Rijk;
– ingebruikgeving en vervreemding van (overtollige) onroerende zaken 
van andere ministeries. Voor zover er op basis van de huidige begro­
tingsregels van het kabinet sprake is van een generieke middelenaf­
spraak met een minister, wordt de opbrengst uit ingebruikgeving en/of 
vervreemding door de betreffende minister begroot en verantwoord op 
de eigen begroting.
 
C. Beleidsconclusies
In het kader van bijdragen aan een doelmatige werking van de Rijkshuis­
vesting heeft het Rijksvastgoedbedrijf (RVB) diverse activiteiten gereali­
seerd.
Tweede Kamer, vergaderjaar 2022–2023, 36 360 VII, nr. 1
