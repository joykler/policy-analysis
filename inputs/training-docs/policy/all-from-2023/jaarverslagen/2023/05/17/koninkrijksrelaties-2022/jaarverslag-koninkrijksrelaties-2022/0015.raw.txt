één duidelijk aanspreekpunt voor verzoeken om gemeentelijke vaktech­
nische assistentie en uitwisseling vanuit de openbare lichamen. De VNG 
matcht deze verzoeken vervolgens met relevante expertise uit het gemeen­
telijk netwerk. Ook worden stages voor ambtenaren van de openbare 
lichamen bij Nederlandse gemeenten, provincies of het Rijk gefaciliteerd als 
onderdeel van het uitwisselingsnetwerk. De pilot loopt door tot eind 2023.
Op Bonaire zijn nieuwe trainees en lokale ambtenaren begonnen met het 
tweejarige leer- en ontwikkeltraject van het Talent Ontwikkel Programma 
(TOP). Dit programma heeft een structureel karakter. Daarmee is de verdere 
uitbreiding van de lokale expertise en versterking van de uitvoeringskracht 
de komende jaren geborgd. Op Saba is een pilot TOP Saba van start gegaan 
om het ambtelijk apparaat op Saba te versterken, onder meer op thema’s 
als samenwerken, integriteit en time-management. De pilot loopt tot medio 
2023. Op Sint Eustatius is er vanuit de bestuurlijke ingreep geïnvesteerd in 
het opzetten van de Statia Academy: een online leerplatform waar 
ambtenaren cursussen en trainingen kunnen volgen.
Het opleidingstraject voor bestuurs- en eilandsraadsleden werd in 2022 
voortgezet. Tevens is de uitwerking van een trainingsprogramma BEST-23 
(BES Trainingsprogramma 2023) van start gegaan, gericht op het versterken 
van het bestuurlijk apparaat van de openbare lichamen door middel van 
trainingen aan de eilandsraadsleden en gedeputeerden die na de eiland­
raadsverkiezingen in maart 2023 aan zullen treden.
‘Comply or explain’
Bij nieuwe wet- en regelgeving en aanpassing van bestaande wet- en 
regelgeving in Europees-Nederland, moet steeds worden bezien of en hoe 
deze wetgeving van toepassing kan worden verklaard in Caribisch 
Nederland én of differentiatie nodig en wenselijk is. Het gaat dus hierbij 
zowel om differentiatie tussen Caribisch Nederland en Europees Nederland 
als differentiatie tussen de eilanden onderling. Hierbij wordt het principe 
van comply or explain van toepassing verklaard, waarbij de op te stellen 
criteria een belangrijk hulpmiddel zullen zijn. De legislatieve terughou­
dendheid is hierbij niet meer het uitgangspunt.
Met ‘comply or explain’ wordt in feite het nieuwe normatieve uitgangspunt 
bedoeld dat nieuwe Europees-Nederlandse beleidsdoelen of beleidsinten­
siveringen, waaronder ook bijbehorende nieuwe wetgeving, ook toepas­
selijk dienen te zijn op Caribisch Nederland, tenzij er redenen zijn om dat 
niet te doen. Redenen zijn bijvoorbeeld de beperkte uitvoeringskracht en 
het insulaire karakter.
Ook in 2022 is verder invulling gegeven aan de uitvoering van het principe 
van ‘comply or explain’. Het projectteam ‘comply or explain’ heeft niet alleen 
de totstandkoming van het wetgevingsoverzicht gecoördineerd, maar zorgt 
er tevens voor dat de toepassing van het principe blijvend onder de 
aandacht bij de departementen en de openbare lichamen (ambtelijk en 
bestuurlijk) wordt gebracht. Op verzoek biedt het projectteam bij de depar­
tementen en de openbare lichamen ondersteuning bij de vragen die spelen 
rondom de toepassing van het principe van ‘comply or explain’. Tot slot zijn 
enkele aanpassingen van onder meer het Draaiboek voor de regelgeving en 
de Aanwijzingen voor de regelgeving (wetgevingsproces) doorgevoerd.
Eind 2022 is het zogenoemde wetgevingsoverzicht met daarin opgenomen 
de meest prioritaire (kader)wetgeving ten behoeve van Caribisch Nederland 
naar de Tweede Kamer gezonden (Kamerstukken II, 2022/23, 36200 IV, nr 44).
Tweede Kamer, vergaderjaar 2022–2023, 36 360 IV, nr. 1 15
