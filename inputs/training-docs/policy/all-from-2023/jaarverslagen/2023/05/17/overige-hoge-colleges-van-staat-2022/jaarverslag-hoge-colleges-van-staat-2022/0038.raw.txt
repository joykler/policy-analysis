5. Bedrijfsvoeringsparagraaf
5.1 Bedrijfsvoeringsparagraaf Raad van State
Paragraaf 1 - Uitzonderingsrapportage
Rechtmatigheid
In 2022 zijn de tolerantiegrenzen voor de rechtmatigheid niet overschreden. 
Er is sprake van een getrouwe weergave.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
In het verantwoordingsonderzoek over de jaren 2019-2021 heeft de 
Algemene Rekenkamer met betrekking tot de informatiebeveiliging binnen 
de Raad van State onvolkomenheden geconstateerd. Daaraan gekoppeld 
heeft de Algemene Rekenkamer aanbevelingen gedaan. In 2020, 2021 en 
2022 heeft de Raad van State zich ingespannen om deze op te volgen. 
Daarbij zijn vorderingen gemaakt: er zijn organisatorische maatregelen 
getroffen om de functies die toezien op de informatiebeveiliging voldoende 
te borgen. Ook is een plan van aanpak opgesteld om in fases de informa­
tiebeveiliging op niveau te brengen. Aan dat plan is in 2020, 2021 en 2022 
uitvoering gegeven, onder andere door het reeds geldende informatiebe­
veiligingsbeleid te vernieuwen en extra capaciteit ten behoeve van de 
verbetering toe te kennen. Eind 2022 heeft de Raad van State geconstateerd 
dat deze inspanningen geleid hebben tot een verbeterde borging van 
nieuwe beveiligingsmaatregelen binnen de organisatie, waarbij de aanbe­
velingen van de Algemene Rekenkamer, zijn opgevolgd en geïmplemen­
teerd. Hoewel wettelijk niet verplicht streeft de Raad van State ernaar om 
voor de informatiebeveiliging te voldoen aan de normen uit de Baseline 
Informatiebeveiliging Overheid (BIO).
Belangrijkste materiële fraude- en corruptierisico’s en genomen 
maatregelen
De Raad van State kent een risicomanagementbeleid ten behoeve van 
identificatie, analyse en evaluatie van risico’s. Gezien de aard van de taken 
van de Raad van State en de genomen maatregelen kent de Raad van State 
een laag fraude-risicoprofiel. Mede door de uitgevoerde interne controle en 
gemonitorde beheersingsmaatregelen, zoals ver doorgevoerde functie­
scheiding in het betaal- en ontvangstenproces.
Overige aspecten van de bedrijfsvoering
Er zijn geen bijzonderheden te melden.
Paragraaf 2 - Rijksbrede bedrijfsvoeringsonderwerpen
Misbruik en oneigenlijk gebruik
De Raad van State heeft geen regelingen die vallen binnen het kader van 
misbruik en oneigenlijk gebruik.
Grote lopende ICT-projecten
De Raad van State valt niet onder de rapportageplicht voor grote ICT-
projecten.
Tweede Kamer, vergaderjaar 2022–2023, 36 360 IIB, nr. 1
