De Tweede Kamer heeft in 2022 aandacht besteed aan frauderisico’s gericht 
op het financieel en materieelbeheer en een beleidsnotitie vastgesteld 
waarin het proces van frauderisicobeheersing uitgebreid is beschreven. Op 
onderdelen is daarnaast vormgegeven aan de invoering van het 4-
ogenprincipe en is in het betalingsverkeer een extra waarborg gerealiseerd.
In 2023 wordt opnieuw een aantal risk-assessments uitgevoerd waarbij 
meer onderdelen binnen de Tweede Kamer worden betrokken.
Overige aspecten van de bedrijfsvoering
Er zijn geen bijzonderheden te melden.
Paragraaf 2 - Rijksbrede bedrijfsvoeringsonderwerpen
Audit Committee
Het Audit Committee heeft in 2022 driemaal hybride vergaderd. De vierde 
geplande bijeenkomst is door het neerleggen van de taken door het MT en 
het vertrek van een groot deel van de ambtelijke top komen te vervallen. In 
2023 wordt bezien wanneer en in welke samenstelling het Audit Committee 
weer bijeenkomt.
Open standaarden en toegankelijkheid
De Tweede Kamer doet haar uiterste best om aan alle verplichte open 
standaarden te voldoen. Voor de overgrote meerderheid voldoen we aan 
deze standaarden. Standaard voegt de Kamer ‘open standaarden’ toe als 
randvoorwaarde bij de aanschaf of ontwikkeling van nieuwe systemen of 
applicaties. Dit doen we door het als ontwerpeis mee te geven bij projecten. 
Voor reeds bestaande systemen, waarin documenten tot stand komen en 
gepubliceerd worden in een zeer complexe keten waarin ook derde partijen 
betrokken zijn, geldt dat een klein deel van de documenten nog niet in een 
open standaard op de website gepubliceerd wordt. De Tweede Kamer zet 
zich blijvend in om samen met de ketenpartners de benodigde wijzigingen 
in het werkproces te realiseren.
Paragraaf 3 - Belangrijke ontwikkelingen en verbeteringen in de 
bedrijfsvoering
Een belangrijke ontwikkeling eind 2022 was het neerleggen van de taken 
door het gehele MT en het vertrek van de groot deel van de ambtelijke top 
op 11 november 2022. De Tweede Kamer heeft na het vertrek een tijdelijk 
waarnemend Griffier aangesteld en passende maatregelen getroffen 
waardoor de continuïteit van het financieel beheer gewaarborgd bleef.
Tweede Kamer, vergaderjaar 2022–2023, 36 360 IIA, nr. 1 25
