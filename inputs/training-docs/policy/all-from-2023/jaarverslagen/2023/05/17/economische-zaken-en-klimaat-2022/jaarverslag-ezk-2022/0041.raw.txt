– Emailarchivering. Er is gewerkt aan een technische oplossing voor het 
veiligstellen van e-mails.
– Web-archivering. De archivering van websites is bij het merendeel van 
de organisaties afgerond. Er is gewerkt aan het optimaliseren van de 
beheerfase.
– Ontwikkeling Informatiesysteem. Er is bij het kerndepartement 
toegewerkt naar de invoering van het nieuwe documentinformatie­
systeem SIRIS op 4 januari 2023.
– Aansluiting Platform Open Overheidsinformatie (PLOOI). Naar 
aanleiding van de resultaten uit de AC-ICT toets is door het Rijksbrede 
programma PLOOI opnieuw gekeken naar de generieke digitale infra­
structuur. AC-ICT adviseert het programma om te werken aan een 
minimale variant. EZK heeft op basis van dit advies gewerkt aan een 
impactanalyse van de invoering van PLOOI voor het departement.
– Intuïtieve tooling. Er is gestart met het gebruik van de tool Octobox en 
er zijn eerste ervaringen opgedaan met de tool Zoek&Vind. Beide dragen 
bij aan het eenvoudiger lakken, ontdubbelen en zoeken van informatie.
– Data en Algoritme. Om in beeld te brengen hoe data efficiënt en veilig 
kan worden ingezet bij maatschappelijke opgaven, zijn datastrategieën 
ontwikkeld en is gewerkt aan bewustwording. Naar aanleiding van Motie 
21 Marijnissen is er onderzoek uitgevoerd naar gebruik van afkomst 
gerelateerde gegevens. De eindrapportage van dit onderzoek wordt naar 
verwachting in het eerste kwartaal in 2023 met de Tweede Kamer 
gedeeld.
– Ontwikkeling dashboards. Er zijn eerste stappen gezet voor de bouw van 
een Woo-dashboard om kwantitatieve data over Woo-verzoeken inzich­
telijk te maken en hierop te kunnen sturen.
– N-meting. Uit de jaarlijkse meting van de staat van de informatiehuis­
houding bij EZK blijkt dat er progressie is geboekt ten opzichte van de 
vorige meting. De resultaten zijn verwerkt in een rapportage die in 2023 
openbaar wordt gemaakt.
Actieve openbaarmaking
Actieve openbaarmaking houdt in dat de overheid uit eigen beweging 
informatie openbaar maakt voor de samenleving en politiek. Dit is een 
thema dat in ontwikkeling is en waarbij we zo goed mogelijk willen 
aansluiten op de behoefte van samenleving, politiek en media.
In 2022 zijn de volgende activiteiten uitgevoerd en doelen gerealiseerd:
– Uitbreiding actieve openbaarmaking beslisnota’s. De uitbreiding van 
actieve openbaarmaking van beslisnota’s is volledig geïmplementeerd 
waardoor nu bij alle categorieën Kamerstukken de bijbehorende 
beslisnota openbaar wordt gemaakt.
– Actieve openbaarmaking van 17 categorieën onder de Woo. Er is een 
analyse gedaan naar de status van de eerste 4 categorieën die verplicht 
openbaar gemaakt moeten worden vanaf 2023. En wat hierin nog nodig 
is qua proces voor openbaarmaking.
– Eerste ervaringen en verkenning proactieve openbaarmaking. Vanuit 
het DG-overleg Stikstof zijn stukken die zijn gebruikt voor besluitvorming 
proactief openbaar gemaakt. Er worden evaluaties uitgevoerd naar de 
interne en externe impact van deze manier van openbaarmaking. Vanuit 
deze ervaringen en de geluiden uit politiek en samenleving voor meer 
openbaarmaking, zijn eerste verkenningen gestart voor het meer 
proactief openbaar maken van informatie vanuit EZK.
Tweede Kamer, vergaderjaar 2022–2023, 36 360 XIII, nr. 1 41
