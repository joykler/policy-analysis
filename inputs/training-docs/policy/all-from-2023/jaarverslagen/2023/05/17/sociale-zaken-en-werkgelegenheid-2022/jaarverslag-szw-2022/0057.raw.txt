4. realiseren dat meer mensen eerder en betere schuldhulpverlening 
ontvangen en sneller perspectief hebben op een financieel zorgeloze 
toekomst.
Binnen de aanpak werken alle relevante departementen, de Vereniging 
Nederlandse Gemeenten (VNG) en Divosa met relevante partijen uit het 
maatschappelijk middenveld samen. Op 28 november 2022 is het imple­
mentatieplan met de Tweede Kamer gedeeld. Er is inmiddels gestart met 
de uitvoering van het programma.
Schuldenaanpak
Armoede en schulden kunnen een ingrijpend effect hebben op de levens 
van mensen. Voortbouwend op de brede schuldenaanpak, de intensive­
ringsaanpak armoede en schulden en de ambities kinderarmoede zijn in 
2022 verschillende stappen gezet.
Zowel de VNG - in haar programma Verbinden Schuldendomein - en de 
Vereniging voor Schuldhulpverlening (NVVK) hebben in 2022 gemeenten 
en schuldhulpverleners ondersteund om de dienstverlening om mensen 
beter door te geleiden naar de wettelijke schuldsanering. Tevens is in 2022 
de behandeling van het wetsvoorstel ‘wijziging van de Faillissementswet’ 
ter verbetering van de doorstroom van de gemeentelijke schuldhulpver­
lening naar de wettelijke schuldsaneringsregeling natuurlijke personen 
gestart. Op 23 januari 2023 heeft de Tweede Kamer ingestemd met het 
wetsvoorstel (Kamerstukken II 2021/22, 35 915, nr. 2).
In 2022 zijn de voorbereidingen door de Rijksorganisaties om te komen tot 
een Vorderingenoverzicht en een gezamenlijke betalingsregeling gestart. 
Op 1 december 2022 is een pilot gestart met een gezamenlijke betalingsre­
geling door DUO, CAK en CJIB. Ook is er in 2022, net als in 2021, aandacht 
geweest voor (de vormgeving van) experimenten om mensen met 
(dreigende) problematische schulden vroegtijdig te signaleren. In 2022 zijn 
gemeenten volop bezig geweest met vroegsignalering. Zij hebben meer 
mensen bereikt en mensen hulp aangeboden. Verder is op 1 januari 2022 
gestart met een pilot met hypotheekachterstanden en gemeentelijke 
belastingen.
In lijn met de motie Segers c.s. (Kamerstukken II 2020/21, 35 570, nr. 24) is 
in 2022 het Waarborgfonds saneringskredieten opgericht. Dit Waarborg­
fonds staat garant voor het risico dat gemeenten en kredietbanken lopen 
als saneringskredieten niet worden terugbetaald. Inmiddels zijn 6 krediet­
banken aangesloten die 80 gemeenten vertegenwoordigen. Voor een 
periode van maximaal vijf jaar zal het Rijk via een subsidie een bodem­
storting doen van maximaal € 6 miljoen per jaar aan de Stichting Toegang 
Bemiddeling Beheer Gelden van de NVVK. Verder heeft het kabinet besloten 
het Waarborgfonds tijdelijk in te zetten om te voorkomen dat mensen die 
door hoge energieprijzen in de financiële problemen komen geen schuld­
regeling meer kunnen sluiten of uit een schuldregeling vallen. Om dit 
mogelijk te maken is een subsidie verstrekt aan Stichting Bemiddeling en 
Fondsbeheer.
Energiearmoede
Om de hoge energierekening voor een deel te compenseren is in 2022 
een eenmalige energietoeslag beschikbaar gesteld voor huishoudens met 
een minimum inkomen (Kamerstukken II 2021/22, 35 925, nr. 84). De hoogte 
van deze toeslag is in principe € 1.800 in 2022 en nog eens € 800 in 2023. 
Gemeenten kunnen er ook voor kiezen beide jaren een toeslag van € 1.300 
Tweede Kamer, vergaderjaar 2022–2023, 36 360 XV, nr. 1
