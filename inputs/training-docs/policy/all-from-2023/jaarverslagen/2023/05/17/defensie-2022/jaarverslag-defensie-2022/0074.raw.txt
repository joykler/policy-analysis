tweede moet betere monitoring op de realisatie van verplichtingenbud­
getten plaatsvinden. In 2022 is een plan van aanpak opgesteld en zijn 
diverse verbeteracties genomen die tot gerichte kwaliteitsverbeteringen 
moeten leiden.
In 2022 zijn diverse netwerkbijeenkomsten over het onderwerp verplich­
tingen georganiseerd voor diverse ketenspelers. Op deze dagen is zowel 
plenair als in kleinere groepen gesproken over knelpunten in het verplich­
tingenbeheer. Hierdoor ontstaat een beter begrip van de gevolgen van het 
eigen handelen op andere ketenspelers. Daarnaast zijn de taken, bevoegd­
heden en verantwoordelijkheden in het verplichtingenbeheer in kaart 
gebracht.
Defensie heeft ook de regelgeving begrijpelijker gemaakt en gewerkt aan 
een betere toelichting. Zo is in 2022 een handreiking met een toelichting op 
het verplichtingen-kasstelsel geschreven en een handreiking over de 
vastlegging van een financiële verplichting voor BTW, accijnzen en douane­
rechten. In aanvulling hierop is een tabel met de verschillende ordersoorten 
opgesteld voor inkopers, controllers en FABK. Deze tabel dient als 
hulpmiddel voor de wijze waarop een verplichting moet worden vastgelegd 
in de financiële administratie. Ook zijn werkinstructies voor verschillende 
SAP M&F ordersoorten opgesteld. Deze werkinstructies zijn afgestemd met 
de spelers in de keten en geven een stapsgewijze beschrijving van het 
proces van de ordersoort. Ook is een samenwerkingsruimte opgericht om 
de keten te ondersteunen bij de uitvoering van het verplichtingenbeheer. 
Hierop is regelgeving en informatie terug te vinden. Bij vragen kunnen 
ketenspelers advies inwinnen via de opgerichte helpdesk voor financiële 
verplichtingen.
Als laatste verbeteractie zijn defensiebreed stappen ondernomen om de 
monitorings- en bijsturingsfunctie voor verplichtingen te borgen in de 
processen. De defensieonderdelen stellen elk triaal een verplichtingen­
prognose op. Op basis daarvan wordt eventueel bijgestuurd met verplich­
tingenmutaties in de suppletoire begrotingen.
Voorschotten
De AR constateerde bij de controle over 2021 achterstanden in het afrekenen 
van openstaande voorschotten subsidies en het project F-35. De achterstand 
bij het verrekenen van subsidievoorschotten is ingelopen. Voor de 
verrekening van voorschotten F-35 moet veelal aanvullende informatie 
worden opgevraagd bij het JPO. Daardoor is in 2022 minder voortgang in 
de verrekening van voorschotten F-35 gerealiseerd dan gepland. De verre­
kenactiviteiten zullen in 2023 worden voortgezet.
Onvolkomenheid Inkoopbeheer
In 2022 zijn verbetermaatregelen die de interne controle en het vastleggen 
van resultaten binnen de inkooppunten versterken op dossierniveau 
doorgevoerd. Tevens is de verplichte inschakeling van een aanbestedings­
deskundige en/of -jurist bij aanbestedingen met gebruik van een niet-
standaard aanbestedingsprocedure of bij een wijziging van een bestaande 
overeenkomst doorgevoerd. Een actie die een langere termijn vergt, is om 
de interne controle op organisatorisch en managementniveau beter in te 
richten. In 2023 wordt gewerkt aan een opzet voor de realisatie hiervan.
De analyse naar de oorzaken en achtergronden van het gebruik van de 
onderhandelingsprocedure zonder aankondiging is door Defensie 
uitgevoerd met als uitkomst dat de procedure op zich op juiste gronden lijkt 
Tweede Kamer, vergaderjaar 2022–2023, 36 360 X, nr. 1 74
