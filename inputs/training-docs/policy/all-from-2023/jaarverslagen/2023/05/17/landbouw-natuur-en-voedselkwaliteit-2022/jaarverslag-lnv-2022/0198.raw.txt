Met het Europese Visserijfonds voor Maritieme Zaken, Visserij en 
Aquacultuur (EMFAF) voert Nederland het Europees Geïntegreerd Maritiem 
Beleid (GMB) en het Gemeenschappelijk visserijbeleid (GVB) uit. Het fonds 
loopt van 2021 tot en met 2027. Het EMFAF-programma is bedoeld voor de 
(middel)lange termijn en maakt middelen vrij om de uitdagingen voor deze 
periode aan te gaan. De hoofddoelen van het Nederlandse programma zijn:
• · Het verder verduurzamen van de visserijvloot door innovatie;
• · Rendementsverbetering en verduurzaming van de aquacultuurpro­
ductie en de verwerkende keten;
• Een bijdrage leveren aan natuuronderzoek- en behoud;
• Ervoor zorgen dat Nederland haar verplichtingen uit het GVB op het 
gebied van datacollectie en controle- en handhaving nakomt.
Het programma is in december 2022 goedgekeurd.
Investeringen in Mosselzaadinvanginstallaties (MZI)
Deze maatregel is in 2021 opengesteld om bedrijven te steunen die op 
mosselzaad vissen en willen investeren in de koop, bouw en plaatsing van 
een MZI. Beslissing op de aanvraag en uitbetaling van de subsidie konden 
pas plaatsvinden na goedkeuring van het programma. Het budget voor deze 
subsidie is tussentijds opgehoogd naar € 2 mln.
Financieel overzicht EMFAF
Ook bij het EMFAF is de verdeling van de tussen overheid en begunstigden 
in de meeste gevallen maximaal 50/50. In enkele gevallen is het aandeel van 
de overheid lager. Bij overheidsopdrachten kan dit juist weer hoger zijn. 70% 
van de overheidsfinanciering zal uit het EMFAF komen, de resterende 30% 
is nationale cofinanciering. De totale omvang van het EMFAF (nationale deel 
en EU-deel) bedraagt € 139,9 mln. Op hoofdlijnen worden de middelen op 
de volgende onderdelen ingezet:
• Economisch, sociaal en milieuvriendelijk versterken van duurzame 
visserij;
• Het verbeteren van de energie-efficiëntie en het verminderen van de 
CO2-uitstoot door vervanging of modernisering van de motoren van 
vissersvaartuigen;
• Het bevorderen van de aanpassing van de vangstcapaciteit aan de 
vangstmogelijkheden in geval van definitieve stopzetting van visserijac­
tiviteiten en het bijdragen tot een billijke levensstandaard in geval van 
tijdelijke stopzetting van visserijactiviteiten;
• Het bevorderen van efficiënte controles en dataverzameling in de visserij 
voor kennisgedreven beleidsbepaling;
• Bijdragen aan de bescherming en herstellen van het aquatisch 
ecosysteem;
• Het bevorderen van duurzame aquacultuuractiviteiten, met name 
versterking van het concurrentievermogen van de aquacultuurpro­
ductie, terwijl ervoor wordt gezorgd dat de activiteiten op de lange 
termijn ecologisch duurzaam zijn;
• Het promoten van marketing, kwaliteit en toegevoegde waarde van 
visserij- en aquacultuurproducten, evenals de verwerking van deze 
producten;
• Het versterken van duurzaam zee- en oceaanmanagement door de 
bevordering van maritieme kennis, maritiem toezicht en/of kustwacht­
samenwerking.
Tweede Kamer, vergaderjaar 2022–2023, 36 360 XIV, nr. 1 198
