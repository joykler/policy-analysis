Tabel 57 Omzet naar productgroep (bedragen x € 1.000)
Omschrijving Vastgestelde Realisatie (2) Verschil 
begroting (1) realisatie en 
vastgestelde 
begroting 
(3)=(2)-(1)
Productgroepen
Generiek 134.177 131.858 ‒ 2.319
Specifiek 13.268 19.932 6.664
Overige opbrengsten ‒ 10 10
Totaal 147.445 151.800 4.355
Vrijval voorzieningen ‒ ‒ ‒
Rentebaten ‒ ‒ ‒
Bijzondere baten ‒ ‒ ‒
Totaal baten 147.445 151.800 4.355
Generiek
De Productgroep Generiek is een afgesproken pakket producten en diensten 
dat wordt afgenomen waarvoor een vaste prijs per vaste verrekeneenheid 
wordt betaald. De prijs (p) en hoeveelheid (q) staan gedurende het jaar vast. 
Bij substantiële wijzigingen in de dienstverlening zijn aanpassingen 
gedurende het jaar mogelijk.
De standaard dienstverlening in de DBFMO-panden die wordt geleverd door 
de consortia is ook verantwoord onder generieke dienstverlening.
De lagere omzet van de generieke dienstverlening komt doordat bij de 
begroting rekening is gehouden dat FMH wordt gecompenseerd voor de 
hogere kosten van de schoonmaakdienstverlening. De hogere kosten zijn 
het gevolg van het kabinetsbesluit om deze werkzaamheden bij het Rijk in 
eigen beheer uit te voeren. Het budget dat FMH ontvangt voor de generieke 
dienstverlening is in 2022 echter niet verhoogd. De afname wordt deels 
gecompenseerd door een hogere omzet als gevolg van de uitbreiding van 
vervoer voor de bewindslieden en ambtelijke top en het beheer van de 
dienstwoningen als gevolg van de kabinetswissel.
Specifiek
De productgroep Specifiek heeft betrekking op producten en diensten 
waarvoor de opdrachtgever afhankelijk van de afgenomen hoeveelheid, 
een prijs per product/dienst betaalt (onder andere catering) en/of producten 
en diensten waarover tussen opdrachtgever en opdrachtnemer aparte 
afspraken worden gemaakt (onder andere uitvoering van maatwerkpro­
jecten).
De hogere omzet van de specifieke dienstverlening is het gevolg van een 
toename in het aantal uit te voeren projecten, meer afname van catering, 
uitbreiding van de dienstverlening voor evenementen en stijging van de 
verkoop waardebonnen.
De hogere omzet bij projecten komt door wijzigingen in het verzorgings­
gebied (o.a. voorbereiding inhuizing van het ministerie van Algemene 
Zaken in Bezuidenhoutseweg 73 en de verhuizing van DICTU naar 
Bruggebouw Oost) en het hybride werken.
Tweede Kamer, vergaderjaar 2022–2023, 36 360 VII, nr. 1
