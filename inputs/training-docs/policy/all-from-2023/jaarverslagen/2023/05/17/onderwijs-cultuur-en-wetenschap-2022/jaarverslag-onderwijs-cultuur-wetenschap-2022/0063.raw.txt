de Subsidieregeling praktijkleren in totaal € 311,6 miljoen gerealiseerd. 
Het reguliere deel van de subsidie betreft een bedrag van € 272,9 miljoen. 
Het grootste deel van het reguliere subsidiebudget (€ 250,0 miljoen) was 
bestemd voor het mbo en de overige middelen waren bestemd voor de 
compartimenten vmbo, pro, vso, hbo en wo (€ 22,9 miljoen).
Om het aanbod van praktijkleerplaatsen in specifieke sectoren te 
stimuleren, was voor deze sectoren in 2022 € 37,6 miljoen beschikbaar voor 
een aanvullende subsidie bovenop de reguliere subsidie. Tenslotte is er in 
2022 € 1,1 miljoen nabetaling geweest van bezwaar en beroepen op de 
Subsidieregeling praktijkleren over 2021.
Werkgevers hebben in 2022 het maximale subsidiebedrag van € 2.700 per 
leerwerkplek uit de reguliere subsidie ontvangen voor het beschikbaar 
stellen van een praktijk- of werkleerplaats. Werkgevers hebben voor een 
praktijkleerplaats in specifieke sectoren, onderstaande aanvullende toeslag 
ontvangen:
• mbo landbouw, horeca en recreatie: € 2.058 ;
• mbo contact en conjunctuurgevoelige sectoren: € 920;
• hbo tekortsectoren techniek (inclusief ICT) en gezondheidszorg: € 1.327.
In 2022 is € 16,2 miljoen aan de subsidieregeling praktijkleren toegevoegd. 
Deze additionele middelen wordt grotendeels veroorzaakt door de 
toevoeging van de loon- en prijsbijstelling tranche 2022 van € 7,0 miljoen en 
een gesaldeerde kasschuif van € 7,6 miljoen uit de jaren 2023 en 2024.
Leven lang ontwikkelen
Het Ministerie van OCW werkt met andere departementen, sociale partners, 
onderwijsinstellingen en andere stakeholders aan het realiseren van een 
doorbraak op leven lang ontwikkelen. In 2022 zijn de beschikbare OCW-
middelen voor het verbeteren van de randvoorwaarden voor leven lang 
ontwikkelen grotendeels ingezet voor de Subsidieregeling flexibel beroeps­
onderwijs derde leerweg.
Actieplan laaggeletterdheid/Tel mee met Taal
De uitvoering van de aanpak van laaggeletterdheid loopt via het landelijke 
programma Tel mee met Taal dat door de Ministeries van OCW, SZW, VWS 
en BZK wordt uitgevoerd en gefinancierd. Met dit programma worden 
onder andere gemeenten, aanbieders van cursussen, werkgevers, biblio­
theken en maatschappelijke organisaties ondersteund om laaggeletterden 
te herkennen, door te verwijzen en te scholen. In 2022 ging het om een 
programmabudget van € 15,3 miljoen. Hiervan is € 13,6 miljoen gerealiseerd 
via het instrument subsidies en € 1,7 miljoen via het instrument opdrachten.
Vanuit het instrument subsidies (€ 13,6 miljoen) is in 2022 ruim € 4,8 miljoen 
toegekend vanuit de subsidieregeling Tel mee met Taal 2021-2024. Met dit 
geld zijn 219 werkgevers, scholen, bibliotheken en andere organisaties aan 
de slag met het voorkomen en verminderen van laaggeletterdheid. Het gaat 
om taal, rekenen en digitale vaardigheden bij volwassenen maar ook het 
voorkomen van achterstanden bij kinderen. Daarnaast is € 7,3 miljoen euro 
toegekend aan Stichting Lezen & Schrijven voor het Landelijke Onder­
steuning Programma Laaggeletterdheid 2020-2024 en is ongeveer 
€ 1,5 miljoen besteed aan diverse instellingssubsidies.
Tweede Kamer, vergaderjaar 2022–2023, 36 360 VIII, nr. 1
