Grote incidenten
Dit betreft het totaal aantal grote incidenten vanaf het begin van het kalen­
derjaar. Een groot incident wordt als zodanig gedefinieerd als de urgentie 
(intolerantie van uitstel), de impact (hoeveel gebruikers zijn geraakt) en 
het escalatierisico (verspreiding) hoog zijn. De norm voor 2022 is 75 grote 
incidenten per jaar. De score kwam uit op 56.
Gemiddelde hersteltijd storingen
Hierop heeft in 2022 geen meting plaatsgevonden.
Geleverd binnen gestelde termijn
Dit betreft de doorlooptijd van aanvragen van item uit de Producten en 
Diensten catalogus (PDC – Servicegroep Werkomgeving) met een 
afgesproken maximale levertijd. De meeste gebruikers werken al vanaf 
2020 thuis. In 2021 kwam de score uit op 95,9% t.o.v. de norm van 90%. In 
2021 was dit 95,4%.
LCM hardware
De norm is dat 80% van de gedefinieerde en geregistreerde hardware in 
support is bij de leverancier. Meting vindt plaats voor netwerkcompo­
nenten, servers en storage. De realisatie komt uit op 90,0%. De server 
hardware in support is 94% en blijft hiermee boven de afgesproken norm. 
Netwerkcomponenten (79%) blijft achter vanwege het buiten ondersteuning 
(«out of support») raken van enkele klantcomponenten. Belangrijkste 
oorzaak is dat Buitenlandse Zaken componenten in de datacentra (65%) en 
op de buitenlandse posten (50%) niet voldoende in support zijn. Storage 
(100%) blijft onveranderd ruim boven de afgesproken norm van 80%.
LCM software
Dit betreft het percentage softwarecomponenten waarvoor de leverancier 
beveiliging updates (support) levert. De software-componenten worden 
hier bepaald als operating-systems (Windows, Linux), runtimes (Java, .net) 
en applicatie-componenten (incl. databases). Per applicatielandschap is 
gedefinieerd welke servers daaraan gekoppeld zijn. Per server is inzichtelijk 
welke softwarecomponenten daarop draaien en tot wanneer zij in support 
zijn. De norm is 80%. Over 2022 is de realisatie 90,7%.
Tweede Kamer, vergaderjaar 2022–2023, 36 360 VII, nr. 1
