voedselverspilling binnen deze bandbreedte is niet te geven, omdat 
gegevens over afvalstromen per ketenschakel vooralsnog incompleet zijn 
en vaak niet bekend is welk aandeel voedsel heeft in een afvalstroom. Voor 
de monitor wordt gebruik gemaakt van cijfers uit geaggregeerde landelijke 
statistieken, waardoor de oorsprong en herkomst van reststromen niet altijd 
te achterhalen zijn. De experts hebben daarom aannames gedaan over de 
minimale en maximale hoeveelheid voedsel per afvalstroom.
2. Afgeleid voedselverspilling in kiloton
Nederland heeft zich gecommitteerd aan het realiseren van het Duurzame 
Ontwikkelingsdoel 12.3 van de Verenigde Naties (SDG 12.3). SDG 12.3 stelt 
dat in 2030 t.o.v. 2015 de hoeveelheid voedselverspilling gehalveerd dient 
te zijn. In de Monitor voedselverspilling wordt de omvang van de voedsel 
verspilling in Nederland niet als een absoluut getal weergegeven, maar 
aangeduid met een bandbreedte. De omvang van de voedselverspilling 
bedraagt tenminste de ondergrens van de bandbreedte (minimum) en ten 
hoogste de bovengrens van de bandbreedte (maximum). Hoewel het niet 
correct is om te stellen dat het ‘midden’ van de bandbreedte de hoeveelheid 
voedselverspilling aangeeft, is deze afgeleide voedselverspilling wel een 
indicatie van de ontwikkeling.
3. Duurzaam voedsel
De bovenstaande cijfers uit de Monitor Duurzaam Voedsel geven een 
overzicht van de consumentenbestedingen aan duurzaam voedsel. 
Duurzaam voedsel wordt in deze monitor gedefinieerd als voedsel waarbij 
tijdens de productie en verwerking meer rekening is gehouden met milieu, 
dierenwelzijn en/of sociale aspecten dan wettelijk verplicht is. Het gaat om 
de in Nederland geconsumeerde producten in de belangrijkste afzetkanalen 
voor duurzaam voedsel: supermarkten, foodservice en speciaalzaken voor 
duurzame voeding in Nederland. De gegevens zijn gebaseerd op de omzet 
van producten die zijn voorzien van een duurzaamheidskeurmerk met 
onafhankelijke controle. De voedingsmiddelen kunnen daarmee door 
consumenten op één of meer aspecten als duurzaam worden herkend. In 
de cijfers t/m 2018 was het mogelijk 70% van de uitgaven in supermarkten 
mee te nemen. Vanaf 2019 heeft er een aanpassing in de methodiek plaats 
gevonden, waardoor 100% van de uitgaven in supermarkten wordt 
meegenomen. Voor de cijfers over 2021 zijn ook de cijfers over 2020 
opnieuw berekend. Het betreft aanpassingen door correcties of aanvul­
lingen op de brondata.
Doelstelling: Verduurzaming productie en consumptie (d.m.v. 
kringlooplandbouw)
Tabel 7 Productie van dierlijke mest (miljoen kg stikstof)
Plafond 2017 2018 2019 2020 2021 2022 Bron
(voorlopig)
Landelijk 504,4 miljoen 512 503,5 490 489,4 471,0 465,5 CBS
kg
Melkvee 281,8 miljoen 303,5 289,9 280 286,5 273,0 269,9 CBS
kg
Varkens 99,1 miljoen 97,4 96,8 93,7 91,8 88,9 87,4 CBS
kg
Pluimvee 60,3 miljoen 58,9 56,7 56 54,7 54,3 53,5 CBS
kg
Tweede Kamer, vergaderjaar 2022–2023, 36 360 XIV, nr. 1 180
