langere termijn meer zekerheid kan worden geboden aan bedrijven ten 
aanzien van een stabiele en voorspelbare WBSO. Dat draagt bij aan het 
vestigingsklimaat voor R&D in Nederland.
Nationaal Groeifonds: in 2022 acht definitieve toekenningen ten gunste van 
artikel 2 van de EZK-begroting, voor een bedrag van € 1,67 mld
Binnen de pijler Onderzoek, ontwikkeling en innovatie van het Nationaal 
Groeifonds is in 2022 voor projectvoorstellen uit de tweede ronde 
(voorstellen ingediend in 2021) een bedrag van € 2,19 mld aan  definitieve
toekenningen gedaan en een bedrag van € 1,05 mld aan voorwaardelijke 
toekenningen. Voor een deel betreft dit voorstellen ingediend via EZK als 
departement. Bij de definitieve toekenningen gaat het om zes EZK-projecten 
voor een bedrag van € 1,45 mld en bij de voorwaardelijke toekenningen om 
vier EZK-projecten voor een bedrag van € 0,71 mld. Bij de definitieve 
toekenningen zijn er vijf projecten waarvan de toegekende middelen ten 
gunste van artikel 2 van de EZK-begroting zijn gekomen: Circulaire plastics, 
GroenvermogenII. NXTGEN HIGHTECH, Oncode-PACT en PhotonDelta; 
voor een bedrag van € 1,25 mld. Het overige EZK-project is Nieuwe Warmte 
Nu!, dat voor een bedrag van € 200 mln op artikel 4 van de EZK-begroting 
is gekomen. De voorwaardelijke toekenningen binnen de pijler Onderzoek, 
ontwikkeling en innovatie voor EZK-voorstellen zijn alle gerelateerd aan 
artikel 2 van de EZK-begroting. Daarbij gaat het om vervolgfinanciering voor 
de volgende vier projecten: Circulaire plastics, GroenvermogenII, Oncode-
PACT en PhotonDelta. In 2022 hebben ook omzettingen plaatsgevonden van 
voorwaardelijke toekenningen en een reservering naar definitieve toeken­
ningen voor projectvoorstellen binnen de pijler Onderzoek, ontwikkeling en 
innovatie uit de eerste ronde (voorstellen ingediend in 2020). Daarbij is 
vervolgfinanciering toegekend voor drie EZK-projecten die in 2021 al 
definitieve toekenningen hadden verkregen: AiNed, QuantumDeltaNL en 
RegMedXB. De definitieve toekenningen voor deze projecten in 2022 
bedragen € 380 mln in totaliteit. In het geval van RegMedXB en Quantum­
DeltaNL zijn het middelen die aan artikel 2 van de EZK-begroting zijn 
toegevoegd, voor een bedrag van € 260 mln. AiNed staat op artikel 1 van 
de EZK-begroting, voor een bedrag van € 120 mln. In totaliteit is er in 2022 
binnen de pijler Onderzoek, ontwikkeling en innovatie voor een bedrag van 
€ 1,51 mld aan definitieve toekenningen ten gunste gekomen van artikel 
2 van de EZK-begroting. Daarnaast heeft er in 2022 ook vanuit de pijler 
Kennisontwikkeling van het Nationaal Groeifonds een definitieve 
toekenning plaatsgevonden die ten gunste is gekomen van artikel 2 van 
de EZK-begroting. Dat is een definitieve toekenning voor het project 
‘Opschaling publiek-private samenwerking in het beroepsonderwijs'. De 
definitieve toekenning voor dit project bedraagt € 150 mln, waarnaast ook 
nog een bedrag van € 60 mln voorlopig is toegekend aan dit project. In 
totaliteit zijn er in 2022 acht definitieve toekenningen vanuit het Nationaal 
Groeifonds ten gunste gekomen van artikel 2 van de EZK-begroting, waarbij 
het totaalbedrag uitkomt op € 1,67 mld.
Nederland op vierde plaats in het European Innovation Scoreboard en 
aangemerkt als innovatieleider
Het European Innovation Scoreboard (EIS) geeft een overzicht van 
prestaties van EU-landen op het terrein van onderzoek en innovatie. In de 
ranglijst van EU-landen staat Nederland in 2022 op de vierde plaats, een 
plaats hoger dan in 2021. De stijging van de vijfde naar de vierde plaats 
hangt samen met data-aanpassingen die EU-breed hebben plaatsgevonden 
bij zes indicatoren die in het scoreboard worden gebruikt. Voor Nederland 
zorgen ze voor aanzienlijk betere scores ten opzichte van de EU-
gemiddelden bij die indicatoren. Met de nieuwe data voor de zes indicatoren 
Tweede Kamer, vergaderjaar 2022–2023, 36 360 XIII, nr. 1 72
