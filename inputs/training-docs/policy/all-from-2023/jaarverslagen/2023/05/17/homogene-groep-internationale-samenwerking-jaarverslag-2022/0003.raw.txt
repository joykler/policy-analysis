1. Leeswijzer  
1.1 Wat is de HGIS? 
De Homogene Groep Internationale Samenwerking (HGIS) is sinds 1997 een budgettaire constructie 
binnen de rijksbegroting. In de HGIS worden de uitgaven van de verschillende ministeries op het 
gebied van het buitenlandbeleid gebundeld, waarmee de onderlinge samenhang geïllustreerd wordt. 
Dit bevordert de samenwerking en de afstemming tussen de betrokken ministeries. De HGIS vormt 
daarmee een belangrijk instrument voor een geïntegreerd en coherent buitenlandbeleid. Binnen de 
HGIS worden de uitgaven voor ontwikkelingssamenwerking die voldoen aan de criteria voor officiële 
ontwikkelingssamenwerking (Official Development Assistance, ODA) expliciet zichtbaar gemaakt.  
 
De minister van Buitenlandse Zaken coördineert het Nederlandse buitenlandbeleid en daarmee de 
HGIS. De minister voor Buitenlandse Handel en Ontwikkelingssamenwerking heeft een coördinerende 
bevoegdheid voor de uitgaven aan ODA binnen de HGIS.  
 
Twee keer per jaar wordt de Tweede Kamer geïnformeerd over de ontwikkelingen binnen de HGIS. Op 
Prinsjesdag wordt de HGIS-nota en op Verantwoordingsdag wordt het HGIS-jaarverslag aangeboden 
aan de Staten-Generaal. Deze documenten geven een integraal overzicht van alle uitgaven op het 
terrein van internationale samenwerking, die op de verschillende departementale begrotingen staan.  
 
Buitenlandse betrekkingen zijn een zaak van het Koninkrijk der Nederlanden: Nederland in Europa, 
Aruba, Curaçao en Sint-Maarten, alsmede de Nederlandse openbare lichamen in het Caribisch gebied 
(Bonaire, Sint-Eustatius en Saba). Waar de HGIS-nota spreekt over ‘Nederland’ of ‘Nederlands’ wordt 
daarmee bedoeld: ‘(van) het Koninkrijk der Nederlanden’, tenzij het gaat om zaken die specifiek het 
land Nederland betreffen, zoals het EU-lidmaatschap en ontwikkelingssamenwerking. 
 
1.2 Opzet HGIS-jaarverslag 2022 
 
HGIS-beleidskader 
Het HGIS-jaarverslag geeft inzicht in de besteding op hoofdlijnen van de middelen voor internationale 
samenwerking in 2022. Het HGIS-beleidskader omvat de beleidsinzet van het buitenlandbeleid, op 
basis van de begrotingen van Buitenlandse zaken en Buitenlandse Handel en 
Ontwikkelingssamenwerking. De HGIS is ingericht langs negen beleidsthema’s. Deze indeling is ook 
gebaseerd op de begrotingen van Buitenlandse Zaken en voor Buitenlandse Handel en 
Ontwikkelingssamenwerking. De toelichtende teksten zijn ontleend aan de jaarverslagen van de 
departementen over 2022 en geven een overzicht in vogelvlucht. Meer uitgebreide toelichtingen 
worden in de begrotingen van de betrokken departementen weergegeven.  
 
In het jaarverslag wordt eerst op een aantal hoofdlijnen teruggeblikt op de ontwikkelingen ten aanzien 
van het buitenlandbeleid. Vervolgens wordt per beleidsthema de algemene beleidsdoelstelling 
gememoreerd en wordt daarna ingegaan op een aantal beleidsresultaten voor dit specifieke thema. 
Een aantal onderwerpen, nl. de EU-klimaatwet en cultuur, wordt verder belicht. Omdat de beleidsinzet 
meestal gepaard gaat met een financiële inspanning, wordt dit in een tabel weergegeven waarbij de 
ODA-component specifiek wordt benoemd. Ten slotte volgt een toelichting op de instrumenten waarbij 
sprake is van een substantiële mutatie ten opzichte van de HGIS-nota 2022, zoals weergegeven in de 
tabel.  
 
Landen-bijlage 
Om een inzicht te geven in de geografische focus van de BHOS-nota ‘Doen waar Nederland goed in is’ 
is de indeling van de landen-bijlage (bijlage 5) in dit jaarverslag gewijzigd ten opzichte van 
voorgaande jaren. Het HGIS-jaarverslag biedt voortaan het overzicht van de in het BHOS-beleid 
aangekondigde verschuivingen van ODA-middelen naar de focus-regio’s West-Afrika/Sahel, Hoorn van 
3
