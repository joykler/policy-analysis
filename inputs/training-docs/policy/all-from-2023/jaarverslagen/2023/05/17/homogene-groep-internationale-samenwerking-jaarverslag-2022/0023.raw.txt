Financiële toelichting 
 
Buitenlandse Handel en Ontwikkelingssamenwerking 
Artikel 05.01 
De uitgavenrealisatie op artikelonderdeel 5.1 (Multilaterale samenwerking) valt ten opzichte van de 
vastgestelde begroting 2022 EUR 197 miljoen hoger uit. De uitgaven zijn verhoogd met EUR 3,5 
miljoen wegens een gewijzigd betaalritme voor de Asian Development Bank (AsDB) en door een 
bijdrage voor het voorbereiden van Oekraïne op de winter (winterization). Voor deze bijdrage heeft 
het kabinet EUR 162 miljoen vrijgemaakt uit de generale middelen. Daarnaast zijn de bijdragen voor 
UNDP en UNICEF verhoogd en daarmee teruggebracht naar het gebruikelijke niveau en is er een 
eenmalige betaling van EUR 25 miljoen aan het Resilience and Sustainability Trust (RST) van het IMF 
gedaan. 
 
Justitie en Veiligheid 
Artikel 37.02.20 
De ODA-toerekening van eerstejaarsasielopvang is hoger dan begroot omdat de bezetting van het 
COA veel hoger is uitgevallen dan in de begroting opgenomen. Ook is een groter deel van de bezetting 
van COA toerekenbaar omdat een groter deel van de bezetting, als gevolg van de hoge instroom, in 
hun eerste jaar van opvang zitten.
