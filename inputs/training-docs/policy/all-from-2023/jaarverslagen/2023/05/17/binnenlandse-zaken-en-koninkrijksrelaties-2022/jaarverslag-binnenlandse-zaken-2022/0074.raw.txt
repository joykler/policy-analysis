E. Toelichting op de instrumenten
Uitgaven
4.1 Energietransitie en duurzaamheid
Subsidie(regelingen)
Energiebesparing Koopsector
Verenigingen van Wooneigenaren (VvE) kunnen voor de verduurzaming 
van hun woning subsidieaanvragen bij de regeling Subsidie Energiebe­
sparing Eigen Huis doen.
Hiervoor is aanvullende budget beschikbaar gesteld voor de jaren 2022 tot 
en met 2026 (Kamerstukken II 2020/21, 32813, nr. 667). Het besluitvormings­
proces bij VvE is complex en kost meer tijd, waardoor minder aanvragen 
zijn ingediend dan verwacht (ca. € 1,7 mln.) Bij de tweede suppletoire 
begroting is het budget bijgesteld en is € 5 mln. gerealloceerd naar het 
Warmtefonds. In totaal is er in 2022 ca. € 7 mln. uitgegeven. Het Nationaal 
Warmtefonds heeft door de hoge gasprijzen een grote toename van 
aanvragen en verstrekte financieringen. In het voorjaar van 2023 vindt een 
bijstelling van het Warmtefonds naar SEEH plaats.
Energiebesparing Huursector
De uitgaven in 2022 voor de Stimuleringsregeling energieprestatie 
huursector (STEP) bedroegen € 10,6 mln. Naar verwachting zouden in 2022 
voor ca. € 18,9 mln. aan aanvragen worden betaald en vastgesteld. De 
kwaliteit van de laatste aanvragen bleek achteraf beduidend minder, 
waardoor er minder is uitgegeven.
Bij de tweede suppletoire begroting is de kasprognose bijgesteld en zijn 
de middelen onder andere ingezet voor huisvesting van additionele groep 
mensen uit Afghanistan (€ 4,8 mln.) en € 3,7 mln. wordt ingezet ten behoeve 
van het algemeen beeld.
Energietransitie en duurzaamheid
In het kader van de afspraken voor energietransitie in de gebouwde 
omgeving uit het Klimaatakkoord heeft het ministerie van BZK in 2022 aan 
een aantal partijen subsidies verstrekt, waaronder de voorlichtingsorgani­
satie Milieu Centraal, Platform 31, diverse subsidies in het kader van de 
energiebespaarcoalitie en de Regionale Energiestrategiëen (RES) (o.a. 
nationaal programma RES en participatiecoalitie). In totaal is er € 24,8 mln. 
besteed. Bij de eerste en tweede suppletoire begroting is er budget gereal­
loceerd naar onder andere RES en er is circa € 5 mln. doorgeschoven naar 
2023 voor een brede maatschappelijke verduurzamingscoalitie en onder­
steuningscampagne. In totaal is er € 2,5 mln. uit het beschikbare budget niet 
uitgegeven.
Renovatieversneller
Voor de Renovatieversneller zijn in het klimaatakkoord subsidiemiddelen 
beschikbaar gesteld om opschaling bij verduurzaming van woningen te 
bevorderen met het oog op kostenreductie. Bij de eerste suppletoire 
begroting van 2022 is € 9 mln. doorgeschoven naar latere jaren. In het najaar 
van 2022 is het programma Renovatieversneller omgevormd en opgegaan 
in het ondersteuningsprogramma Verbouwstromen. Er is bij de tweede 
suppletoire begroting € 1 mln. weer toegevoegd aan het budget. Er is een 
meerjarige subsidie verstrekt en er is in 2022 € 1 mln. uitgegeven.
Tweede Kamer, vergaderjaar 2022–2023, 36 360 VII, nr. 1 74
