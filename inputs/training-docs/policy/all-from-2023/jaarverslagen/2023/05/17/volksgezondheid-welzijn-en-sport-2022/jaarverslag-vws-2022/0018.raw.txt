maatregelen en afspraken voor de ggz-sector gemaakt. Zo is in 2022 ingezet 
op de totstandkoming van de transfermechanismen in de regio’s, die als 
doel hebben om cliënten tijdiger passende zorg te bieden en zo de 
29
wachttijden te verkorten . Ook is de inzet op de casuïstiektafels hoogcom­
plexe ggz gecontinueerd, waarmee er bovenregionaal niveau passende 
zorg gevonden kan worden. Nieuw dit jaar was het model van regionale 
doorzettingsmacht dat in mei 2022 in werking is getreden. Cliënten die 
tussen wal en schip dreigen te vallen worden binnen het opschalingsmodel 
van regionale doorzettingsmacht alsnog naar passende zorg begeleid. In 
het kader van het IZA is ook een handreiking ontwikkeld waarmee in 2023 
regionaal en landelijk het aanbod cruciale zorgfuncties in kaart kan worden 
gebracht. Per 2022 is een nieuw bekostigingsmodel geïntroduceerd in de 
ggz en de forensische zorg, namelijk het zorgprestatiemodel. Dit nieuwe 
model moet bijdragen aan een passende vergoeding voor geleverde zorg, 
ook als het gaat om zorg voor cliënten met een complexe zorgvraag en/of 
een psychiatrische aandoening.
Tenslotte is het eigen risico een van de pijlers in de betaalbaarheid van de 
zorg. Het voornemen om het eigen risico voor 2022 te bevriezen op € 385 
moest daar aan bijdragen. Voor 2022 maar ook voor de resterende jaren in 
deze kabinetsperiode is dat gelukt.
3.4 Zorgvernieuwing en zorgprofessionals
De coronacrisis heeft laten zien hoe waardevol het werk is van zorgmede­
werkers, maar ook hoe zwaar het kan zijn. Zorgmedewerkers hebben de 
afgelopen tweeënhalfjaar jaar dag en nacht gewerkt om goede zorg te 
blijven bieden, onder soms moeilijke omstandigheden. De crisis heeft ons 
nog bewuster gemaakt dat de beschikbaarheid van voldoende gekwalifi­
ceerde zorgmedewerkers een randvoorwaarde is voor het kunnen leveren 
van goede zorg. In 2022 is daarom ingezet op een vervolg op het actiepro­
gramma Werken in de Zorg. Dat is het programmaplan Toekomstbestendige 
Arbeidsmarkt Zorg en Welzijn (TAZ), en bevat de ambitie om een transitie 
in gang te zetten naar passende en arbeidsbesparende zorg zodat ook in 
de toekomst niet meer dan 1 op 6 werkenden in de zorg en welzijnssector 
30
werkzaam hoeft te zijn . De ambitie van TAZ richt zich op innovatieve 
werkvormen, behoud van medewerkers door goed werkgeverschap en 
werkplezier, en (zij-) instroom door leren en ontwikkelen. De eerste stappen 
in de uitvoering van dit plan zijn in 2022 ter hand genomen. Dit gebeurde 
samen met alle relevante partijen in zorg en welzijn, zoals zorgmede­
werkers, zorgorganisaties, zorginkopers, opleiders en beroepsorganisaties. 
Diverse kerngroepen zijn aan de slag gegaan om te bepalen wat de belang­
rijkste onderwerpen zijn, wie wat gaat doen en wat hun daarbij kan helpen. 
Daarnaast is via de subsidie SectorPlanPlus ingezet op het faciliteren van 
opleidingstrajecten, en plannen uit te voeren die gericht zijn op het behoud 
van medewerkers. Ook is ingezet op het stimuleren van meer uren werken 
door een subsidie aan de stichting Het Potentieel Pakken. Er zijn door de 
stichting in ieder geval 10 trajecten afgerond. Meer dan 5000 zorgmede­
werkers hebben deelgenomen en minstens 143 contractuitbreidingen zijn 
gerealiseerd waarbij mensen gemiddeld 3,5 uur meer zijn gaan werken.
29
 Monitor Toegankelijkheid en wachttijden ggz eerste helft 2022 - Weg van de wachtlijst
30
 Kamerstukken II 2022/2023, 29 282, nr. 485
Tweede Kamer, vergaderjaar 2022–2023, 36 360 XVI, nr. 1
