De garantstellingsregeling curatoren (GSR) voorziet erin dat curatoren in 
faillissementen bij ontoereikendheid van de boedel de Minister een garan­
tiestelling kunnen vragen ter dekking van de kosten om een rechtsvordering 
in te kunnen stellen tegen bestuurders van de rechtspersoon in geval van 
vermoedelijk «kennelijk onbehoorlijk bestuur» Dit stelt curatoren in faillis­
sementen in staat om een procedure te beginnen teneinde de ver vreemde 
activa weer terug te laten vloeien in de boedel om benadeling van de 
crediteuren zoveel mogelijk te beperken. Naar aanleiding van de evaluatie 
van de GSR wordt de garantstellingsregeling herzien. Dit met het oog om 
de uitvoerbaarheid en effectiviteit te verbeteren en de regeling in overeen­
stemming te brengen met het Rijkskader voor risicoregelingen. De GSR is 
conjunctuurgevoelig. Het aantal faillissementen is in 2022 lager dan 
gemiddeld vanwege de steunmaatregelen inzake Covid-19. Dit heeft tot 
gevolg dat er daarom ook minder Garantstellingen zijn aangevraagd.
33.4 Vervolging en berechting MH17-verdachten
In juni 2019 hebben de landen wiens opsporingsautoriteiten samenwerken 
in het Joint Investigation Team (JIT) – Australië, België, Maleisië, Oekraïne 
en Nederland – meegedeeld dat het Nederlands OM vier verdachten gaat 
vervolgen voor hun rol in het neerhalen van vlucht MH17. Het strafproces 
tegen deze vier verdachten ging op 9 maart 2020 van start en op 
17 november 2022 heeft de rechtbank uitspraak gedaan: drie verdachten zijn 
veroordeeld, een verachte is vrijgesproken. De rechtbank Den Haag 
behandelde de strafzaak en hield zitting op de extra beveiligde rechtbank 
van het Justitieel Complex Schiphol. Hoewel de strafzaak tegen de vier 
verdachten is afgerond, loopt het strafrechtelijk onderzoek van het JIT nog 
wel.
De JIT-landen hebben hun politieke en financiële steun uitgesproken en 
begin 2019 hebben vertegenwoordigers van de JIT-landen een Financieel 
MOU ondertekend. Nederland draagt zelf de reguliere kosten voor getui­
genbescherming, rechtspraak en het Openbaar Ministerie. De overige 
kosten en dan met name de kosten die gerelateerd zijn aan het interna­
tionale karakter van deze zaak worden door de JIT-landen gezamenlijk 
gedeeld. De declaraties van de Raad voor de rechtspraak en het OM met 
betrekking tot het MH17 proces vielen lager uit dan verwacht, dit is mede te 
verklaren door de corona omstandigheden. Conform afspraak zullen de niet 
bestede middelen beschikbaar blijven voor vervolging en berechting MH17.
Ontvangsten 
Boeten en Transacties (B&T)
Ten opzichte van de begroting doet zich een lagere opbrengst voor van € 101 
mln. Dit is het resultaat van lagere realisaties op alle onderliggende 
categorieën, te weten: wet administratiefrechtelijke handhaving verkeers­
voorschriften (WAHV), transacties, strafbeschikkingen en geldboetevon­
nissen. De algeheel lagere realisatie is te verklaren door de kleinere 
verkeersstromen wegens de restanten van Covid-19, de dalende 
koopkracht, alsmede de hogere brandstofprijzen. De mee- en tegenvallers 
bij de Boeten en Transacties vloeien naar de algemene middelen van de 
Rijksbegroting.
Afpakken
Het afpakken van crimineel vermogen is een prioriteit van het kabinet en 
het stuurt met het ketenprogramma afpakken dan ook op ambitieuze 
doelstellingen. Het Openbaar Ministerie zet in het kader van de strafrechte­
lijke vervolging onder meer in op ontnemingsvorderingen van 
Tweede Kamer, vergaderjaar 2022–2023, 36 360 VI, nr. 1
