2. Leeswijzer
1. Inleiding
Voor u ligt het departementale jaarverslag 2022 van het Ministerie van 
Volksgezondheid, Welzijn en Sport (VWS).
Het onderdeel Algemeen omvat het verzoek tot dechargeverlening en deze 
leeswijzer.
Het jaarverslag is opgebouwd uit zeven onderdelen:
• De beleidsprioriteiten. Deze paragraaf gaat in op de belangrijkste 
resultaten van het ministerie van VWS over het afgelopen jaar. Het gaat 
om de hoofdlijnen van het beleid en de beleidsprioriteiten van het 
voormalig kabinet.
• De beleidsartikelen. Hierin wordt per artikel de algemene doelstelling 
vermeld en wat de rol en verantwoordelijkheden zijn van de minister. 
Daarnaast bevat elk beleidsartikel beleidsconclusies waarin een oordeel 
wordt gegeven over de uitvoering van beleid in het afgelopen jaar. 
Tevens is de budgettaire tabel opgenomen inclusief een toelichting op 
de belangrijkste bestedingen van middelen en op de opmerkelijke 
verschillen tussen de gerealiseerde en begrote uitgaven en ontvangsten.
• De niet-beleidsartikelen. Deze artikelen bestaan uit een budgettaire tabel 
en een toelichting op de verschillen tussen de gerealiseerde en begrote 
uitgaven en ontvangsten.
• De bedrijfsvoeringsparagraaf. Deze paragraaf geeft informatie op het 
gebied van rechtmatigheid, de totstandkoming van beleidsinformatie, 
financieel en materieel beheer en overige aspecten van de bedrijfs­
voering. In de bedrijfsvoeringsparagraaf wordt tevens ingegaan op de 
bevindingen en risico’s die het ministerie heeft gesignaleerd in de 
bedrijfsvoering ten aanzien van de corona gerelateerde uitgaven.
• De jaarrekening is opgebouwd uit de departementale verantwoordings­
staat, de samenvattende verantwoordingsstaat agentschappen, de 
jaarverantwoordingen van de agentschappen, de saldibalans en het 
overzicht van de topinkomens.
• Vervolgens wordt het Financieel Beeld Zorg (FBZ) gepresenteerd. Het 
FBZ geeft inzicht in de ontwikkeling van de uitgaven en ontvangsten 
onder het Uitgavenplafond Zorg.
• Tot slot bevat het jaarverslag een aantal bijlagen, te weten: de toezicht­
relaties op Rechtspersonen met een Wettelijke Taak (RWT’s) en de 
Zelfstandige Bestuursorganen (ZBO’s), afgerond evaluatie- en overig 
onderzoek, externe inhuur, het focusonderwerp goed beargumenteerd 
gebruik van ISB’s en het eventuele beroep op artikel 2.27 CW en conform 
de toezegging tijdens het wetgevingsoverleg over het jaarverslag 2021 
om inzage te geven in de uitvoering van de aangenomen amende­
menten.
2. Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent-
schappen het baten-lastenstelsel.
Tweede Kamer, vergaderjaar 2022–2023, 36 360 XVI, nr. 1 9
