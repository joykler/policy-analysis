de binnenvaart wordt gestimuleerd (Staatscourant 2021-4018) Deze inves­
teringsregeling loopt van 2021 tot 2025 en omvat eveneens de aanschaf van 
katalysatoren vanuit de permanente aanpak stikstofproblematiek. Hierover 
is de Tweede Kamer geïnformeerd bij brief van de Minister van Landbouw, 
Natuur en Voedselkwaliteit (Kamerstukken II 2019-2020, 35 334, nr. 82). Voor 
de zeevaart spant IenW zich in voor de invoering van mondiale prijsprikkels 
gericht op reductie van CO2 emissies.
In april 2022 is vanuit het Nationaal Groeifonds € 50,2 miljoen beschikbaar 
gesteld voor de uitrol van zero emissie binnenvaart via batterij containers. 
Tot 2026 moet dit leiden tot 45 zero emissie binnenvaartschepen met bijbe­
horende laadstations. Het bedrijf Zero Emission Services BV heeft eind 2022 
het eerste deel van het bedrag ontvangen voor de realisatie van laadstations 
en de aankoop van batterijcontainers en zal in 2023 en 2024 eveneens een 
bijdrage ontvangen. Daarnaast start in 2023 een subsidieregeling voor de 
ombouw van schepen.
In april 2022 is het voorstel Digitale Infrastructuur Logistiek onvoorwaar­
delijk en volledig toegekend. Een bedrag van € 51,1 miljoen is beschikbaar 
voor het realiseren van een digitale infrastructuur logistiek. De kwartierma­
kersfase is eind 2022 afgerond en de uitvoeringsfase is gestart. In de periode 
2023 ‒ 2026 zullen via diverse nadere opdrachten de vier werkpakketten van 
DIL overeenkomstig het Nationaal Groeifonds voorstel worden uitgevoerd.
Op 26 november 2020 is de Havennota 2020 ‒2030 naar de Tweede Kamer 
gezonden (Kamerstukken II 2020-2021, 31 409 nr. 306 ).De Havennota 2020‒
2030 heeft tot doel om vanuit een integraal en publiek perspectief in te 
spelen op de kansen en uitdagingen voor de Nederlandse havens. Ambitie 
is om de krachtige positie van de havens in onze delta-economie te 
behouden en te versterken zodat de toegevoegde waarde, de bijdrage aan 
het nationale verdienvermogen en de werkgelegenheid van de zee- en 
binnenhavens ook in een onzekere toekomst behouden blijven. In de 
Havennota zijn vijf havens van nationaal belang benoemd. Deze havens 
hebben in het Meerjarenprogramma Infrastructuur, Ruimte en Transport 
(MIRT) prioriteit voor bereikbaarheidsinvesteringen. Mainport Rotterdam 
heeft hierin een bijzondere positie vanwege de economische omvang en 
schaalgrootte. Meer havensamenwerking om te komen tot betere markt­
prestaties is een van de speerpunten van de Havennota.
In lijn met de Goederenvervoeragenda uit 2019 zijn bij het versterken en 
verder integreren van het multimodale transportsysteem de keuze van 
verladers voor transport via de binnenvaart en het spoor gestimuleerd, zijn 
knelpunten voor een dergelijke modal shiftaanpak geformuleerd en in gang 
gezet, is een nieuwe ruimere subsidieregeling ontwikkeld die met Brusselse 
instemming tot 2025 zal gelden en zijn ter versterking van het transport­
systeem stappen gezet met de ontwikkeling van buisleidingen als een 
‘nieuwe’ modaliteit. Hierbij is een stevige (politieke) basis gelegd voor de 
rol van buisleidingen in het multimodal goederenvervoer en de energie­
transitie. Ook zijn duidelijke stappen gezet op het gebied van de digitali­
sering om deze integratie en samenwerking binnen he goederenvervoer 
mogelijk te maken. Daarnaast is in het voorjaar van 2022 de corridoraanpak 
Zuid (goederenstroom Amsterdam – Rotterdam – Antwerpen) gestart in 
het bestuurlijk overleg MIRT GVC en is hierbij een eerste programma gericht 
op samenwerking binnen de corridor, modal shift en verduurzaming gestart. 
In de brief van 15 november 2022 (Kamerstukken II 2021-2022, 34 244, nr 3) 
is de Tweede Kamer over de eerste resultaten van de modal shiftaanpak 
geinformeerd.
Tweede Kamer, vergaderjaar 2022–2023, 36 360 XII, nr. 1
