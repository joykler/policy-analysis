kan gedacht worden aan het uitvoeren van de Nationale veiligheidheids­
analyses waarbij de belangrijkste veiligheidsrisico’s op nationaal niveau in 
beeld worden gebracht en het formuleren van maatregelen om deze risico’s 
te beheersen.
Verminderen risico op vogelaanvaringen
Uit de evaluatie van het vorige convenant over het verminderen van het 
vogelaanvaringsrisico op en rond Schiphol bleek dat de huidige genomen 
maatregelen om het risico van aanvaringen met vogels en met name ganzen 
te verminderen, effectief zijn en met enige aanpassing of aanvulling moeten 
worden gecontinueerd. Om die reden wordt het sinds 2012 toegepaste 
viersporenbeleid, met daaraan toegevoegd een gedegen monitoring, 
voortgezet. De vier sporen in dit beleid zijn de volgende:
• Het technisch spoor: de inzet van en onderzoek naar technische middelen 
om vogels te detecteren en/of te verjagen.
• Het ruimtelijk spoor: het voorkomen van nieuwe vogelaantrekkende 
bestemmingen rondom de luchthaven.
• Het foerageer spoor: het beperken van het voedselaanbod voor vogels 
op en rondom de luchthaven.
• Het populatie spoor: het beperken van de populatie en het aantal 
aanwezige overzomerende ganzen rondom Schiphol.
KDC
Er vindt opdrachtverlening plaats aan de Stichting Knowledge & 
Development Center (KDC) die kennis levert om innovatieve oplossingen te 
vinden voor de duurzame ontwikkeling van de Mainport Schiphol.
Onderzoeken Luchtvaartnota
De actualisatie van de Luchtvaartnota is in 2022 gestart. De resultaten van 
de deze actualisatie zijn voorzien in Q1 van 2023.
Cybersecurity
Het vergroten van de cyberweerbaarheid bij luchtvaartorganisaties is een 
continu aandachtspunt. De primaire verantwoordelijkheid voor de conti­
nuïteit en weerbaarheid van netwerk- en informatiesystemen ligt bij de 
organisaties zelf. Het ministerie van IenW draagt vanuit zijn systeemverant­
woordelijkheid hieraan bij via algemene kaders (in beleid of in wet- en 
regelgeving, al dan niet voortvloeiend uit EU/internationaal verband) en 
initieert projecten/trajecten om de cyberweerbaarheid te verhogen.
Opdrachten elektrisch vliegen
Omdat veel innovaties op het gebied van hybride elektrisch vliegen nog niet 
klaar zijn voor de markt, is een financiële impuls vanuit de overheid van 
groot belang. De overheid stimuleert de ontwikkeling op het gebied van 
hybride elektrisch vliegen door middel van het verlenen van (onder­
zoeks)opdrachten en subsidies. Denk hierbij aan een analyse naar de 
haalbaarheid van vluchten binnen 500 km vanuit Nederland met waterstof-
elektrische vliegtuigen.
Opdrachten versterking omgevingskwaliteit regionale luchthavens
Tweede Kamer, vergaderjaar 2022–2023, 36 360 XII, nr. 1
