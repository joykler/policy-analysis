Tabel 116 Specificatie (bedragen x € 1.000)
Artikel 11 Integraal Waterbeleid 33.927
Artikel 13 Bodem en Ondergrond 220.679
Artikel 14 Wegen en Verkeersveiligheid 420.932
Artikel 16 Openbaar Vervoer en Spoor 1.303.372
Artikel 17 Luchtvaart 34.466
Artikel 18 Scheepvaart en Havens 160.355
Artikel 19 Uitvoering Milieubeleid en Internationaal 12.664
Artikel 20 Lucht en Geluid 158.975
Artikel 21 Duurzaamheid 57.891
Artikel 22 Omgevingsveiligheid en Milieurisico's 95.543
Artikel 24 Inspectie Leefomgeving en Transport 4.102
Artikel 25 Brede Doeluitkering 1.485.718
Artikel 97 Algemeen Departement 157.475
Artikel 98 Apparaatsuitgaven Kerndepartement 39.023
Totaal 4.185.122
Toelichtingen
Artikel 11 Integraal Waterbeleid
In het kader van integraal waterbeleid staan voorschotten open voor ruim 
€ 32 miljoen om de doeltreffendheid en doelmatigheid van de bestuurlijke 
organisatie en het instrumentarium van het waterbeleid te verbeteren. Zo 
zijn aan onder andere de Rijksdienst voor Ondernemend Nederland (RVO) 
voor het programma Partners voor Water ca. € 7 miljoen, aan Waterschap 
Schelderstromen ten behoeve van het project Restopgave Vooroeverbe­
stortingen ruim € 10 miljoen en aan het ministerie van BuZa voor het 
programma Blue Deal dat door de Unie van Waterschappen wordt 
uitgevoerd ca € 6 miljoen aan voorschotten verstrekt. Deze voorschotten 
worden in de jaren 2023 tot en met 2026 afgerekend. In het kader van de 
specifieke uitkering uitvoeringspilots Ruimtelijke Adaptatie 2e tranche zijn 
aan diverse gemeenten voorschotten verstrekt van circa € 4 miljoen. 
Afrekening van deze voorschotten is verwacht in jaren 2023 tot en met 2030.
Artikel 13 Bodem en Ondergrond
In het kader van bodem en ondergrond zijn voorschotten verstrekt aan 
Bosatex, Bodemcentrum en Bodembeheer NL ten behoeve van bodemsa­
nering voor een bedrag van circa € 54 miljoen. Verder zijn er voorschotten 
van circa € 21 miljoen verstrekt aan de BES-eilanden ten behoeve van 
diverse watervoorzieningen. De afrekeningen van deze voorschotten 
worden in de jaren 2023 tot en met 2028 verwacht. Tenslotte zijn in het kader 
van de specifieke uitkering Bodem 2021 en 2022 aan diverse gemeenten en 
provincies voorschotten verstrekt van € 131 miljoen. Afrekening van deze 
voorschotten wordt verwacht in 2025 tot en met 2027.
Artikel 14 Wegen en Verkeersveiligheid
Voorschotten van ruim € 9 miljoen zijn verstrekt aan maatschappelijke 
organisaties zoals Veilig Verkeer Nederland (VVN), Stichting Wetenschap­
pelijk Onderzoek Verkeersveiligheid (SWOV), Fietsersbond en aan 
TeamAlert ten behoeve van verkeersveiligheid. Aan de BES-eilanden zijn 
voorschotten in het kader van de bijzondere uitkering van circa € 53 miljoen 
voor het beheer en onderhoud aan de infrastructuur en in het bijzonder de 
wegen, verstrekt. Verder zijn voorschotten van circa € 151 miljoen aan de 
RVO verstrekt voor de uitvoering van diverse programma’s. Aan het CBR 
zijn voorschotten verstrekt van € 19 miljoen als bijdrage op het gebied van 
rijvaardigheid en aan de RDW zijn voorschotten verstrekt van € 11 miljoen 
als bijdrage voor veilig en geordend wegverkeer. Tenslotte zijn in het kader 
Tweede Kamer, vergaderjaar 2022–2023, 36 360 XII, nr. 1 233
