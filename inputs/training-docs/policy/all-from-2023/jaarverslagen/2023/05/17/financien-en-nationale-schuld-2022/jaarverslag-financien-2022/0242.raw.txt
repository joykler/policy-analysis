Bijlage 6: Rijksuitgaven Caribisch Nederland
In het jaarverslag Koninkrijksrelaties (IV) is het totale overzicht van de Rijks­
uitgaven Caribisch Nederland te vinden. Hieronder is de uitsplitsing van 
de Rijksuitgaven aan Caribisch Nederland voor de departementale 
jaarverslag Financiën (IX) weergegeven. In het overzicht en de bijbehorende 
toelichtingen wordt aangegeven of het uitgaven zijn ten behoeve van eilan­
delijke taken of rijkstaken, of er sprake is van incidentele of structurele 
bekostiging en wordt een toelichting gegeven op de wijze van financiering 
welke gekoppeld is aan de beoogde beleidsdoelen.
Tabel 100 Departementaal overzicht Rijksuitgaven Caribisch Nederland (bedragen x € 1.000)
Taak Bijdrage Realisatie
2018 2019 2020 2021 2022
Totaal uitgaven 16.191 17.308 14.808 18.068 18.323
Artikel 1 Belastingen 13.312 13.879 12.216 14.347 16.432
Apparaatsuitgaven Rijk Structureel 13.312 13.879 12.216 14.347 16.432
Artikel 2 Financiële markten 2.879 3.429 2.592 3.721 1.891
Bijdrage aan ZBO’s/RWT’s Rijk Structureel 1.879 2.429 1.592 2.721 891
Storting/onttrekking begrotingsreserve Rijk Structureel 1.000 1.000 1.000 1.000 1.000
Toelichting
Artikel 1 Belastingen
Betreft de kosten van uitvoering van fiscale wet- en regelgeving en 
douanetaken in Caribisch Nederland.
Artikel 2 Financiële markten
Bijdrage aan ZBO's/ RWT's
De verantwoordelijkheid van de minister van Financiën ten aanzien van 
de toezichttaken is dezelfde voor de BES-eilanden als voor Europees 
Nederland, omdat de verhouding tussen de minister en de toezichthouders 
dezelfde is. Het toezicht op de BES-eilanden is net als in Europees Nederland 
op afstand geplaatst bij De Nederlandsche Bank (DNB) en de Autoriteit 
Financiële Markten (AFM); de minister van Financiën is systeemverant­
woordelijk. Voor het toezicht op de BES-eilanden ontvangt DNB jaarlijks 
een overheidsbijdrage en voor het gedragstoezicht op de financiële markten 
op de BES-eilanden ontvangt de AFM jaarlijks een overheidsbijdrage.
Garanties
Het Depositogarantiestelsel (DGS) voor de BES-eilanden (Bonaire, Sint-
Eustatius en Saba) is in de eerste suppletoire wet in 2017 ingesteld om 
depositohouders op de BES-eilanden te beschermen en financiële stabiliteit 
op de eilanden te borgen. Dit gebeurt middels een garantie waarbij de Staat 
garant staat voor eventueel beroep op het DGS. De premie voor deze 
garantie bedraagt € 1 mln. per jaar en wordt in een begrotingsreserve 
gestort.
Tweede Kamer, vergaderjaar 2022–2023, 36 360 IX, nr. 1 242
