Opdrachten
Voor de beleidsontwikkeling worden opdrachten verstrekt voor het 
uitvoeren van diensten. Het gaat hierbij met name om opdrachten voor 
beleidsgericht onderzoek en evaluaties.
Voor het opdrachten budget is ook een groter bedrag gerealiseerd dan van 
tevoren gebudgetteerd, met een waarde van € 2,5 miljoen. Dit bedrag valt 
ook te herleiden naar extra opdrachten naar aanleiding van de extra 
middelen uit het Regeerakkoord.
Bijdrage aan agentschappen
De Rijksdienst voor Ondernemend Nederland (RVO) voert een opdracht uit 
voor het ondersteunen en stimuleren van een zo groot mogelijke 
Nederlandse participatie in het EU-Kaderprogramma voor Onderzoek en 
Innovatie «Horizon Europe». Uit het Fonds Onderzoek en Wetenschap is 
een extra bijdrage gedaan aan de RVO hierdoor is sprake van een kleine 
overbesteding met een waarde van € 0,2 miljoen.
Bijdrage aan (inter)nationale organisaties
Hieronder vallen contributies aan grote internationale onderzoeksorgani­
saties EMBC, EMBL, ESA, CERN en ESO. Door deelname van Nederland aan 
deze intergouvernementele organisaties krijgen de Nederlandse weten­
schappelijke onderzoekers toegang tot unieke grootschalige onderzoeksfa­
ciliteiten en internationale netwerken van toponderzoekers. Deze deelname 
is van groot belang voor het functioneren van Nederlands nationale onder­
zoeksbestel.
De extra uitgaven in 2022 bestaan voornamelijk uit de loon- en prijsbij­
stelling. In het totaal is hier sprake van een overbesteding van € 1,4 miljoen.
Ontvangsten
De ontvangsten betreffen terugvorderingen bij instellingen en andere subsi­
dieontvangers als gevolg van eindafrekeningen op, in eerdere jaren, 
toegekende subsidies. In 2022 is een aantal oudere subsidies verantwoord 
waar bij een enkele subsidieverantwoording sprake was van een overschot 
aan ontvangen subsidie. Dit overschot is conform afspraken terugge­
vorderd.
Tweede Kamer, vergaderjaar 2022–2023, 36 360 VIII, nr. 1 122
