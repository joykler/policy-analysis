Uitgaven
Technische mutaties
Rente kasbeheer
In 2022 is de korte rente sterk gestegen en positief geworden. Hierdoor is 
75,1 mln. euro meer rente betaald over de aangehouden middelen in de 
schatkist dan in de tweede suppletoire begroting werd geraamd.
Rente vaste schuld
De rentelasten op de vaste schuld zijn 16,0 miljoen euro lager uitgevallen, 
met name als gevolg van de latere uitgifte van een Digital Subscriber Line 
(DSL) in het jaar. Hierdoor is minder rente uitgekeerd in het lopende jaar 
dan waar rekening mee is gehouden in de tweede suppletoire begroting.
Diversen
Deze post bestaat uit diverse mee- en tegenvallers die onder de ondergrens 
vallen.
Niet-plafondrelevant
Voortijdige beëindiging schuld
In 2022 is voor in totaal 23,8 miljoen euro aan kortlopende staatsobligaties 
en langlopende grootboekleningen voortijdig afgelost. De prijs waartegen 
de obligaties en grootboekleningen zijn ingekocht was hoger dan de 
nominale waarde. Het verschil resulteert in een uitgave bij voortijdige 
beëindiging.
Aflossing vaste schuld
Eind 2022 zijn enkele langlopende grootboekleningen volledig afgelost. 
Hierdoor vielen de aflossingen per saldo 18,6 miljoen euro hoger uit dan 
begroot bij de tweede suppletoire begroting.
Rente kasbeheer sociale fondsen
In 2022 is de korte rente sterk gestegen en positief geworden. Hierdoor is 
32,1 miljoen euro meer rente betaald over de aangehouden middelen in 
de schatkist dan in de tweede suppletoire begroting werd geraamd.
Verstrekte leningen
Het bedrag aan verstrekte leningen is in totaal 257,8 miljoen euro lager dan 
bij de tweede suppletoire begroting werd geraamd. Dit komt voornamelijk 
doordat het aantal leningen verstrekt aan Rechtspersonen met een 
Wettelijke Taak (RWT’s) lager is uitgevallen dan begroot.
Rente derivaten kort
De rentelasten op de kortlopende derivaten zijn, als gevolg van de gestegen 
rente, uitgekomen op 19,7 miljoen euro.
Voortijdige beëindiging derivaten
Het Agentschap heeft in 2022 rentederivaten voortijdig beëindigd. Dit is 
voornamelijk gedaan om het renterisico op de schuldportefeuille bij te 
sturen. Bij de voortijdige beëindiging van renteswaps wordt de netto 
contante waarde van de toekomstige rentestromen in één keer betaald of 
ontvangen in het jaar waarin de voortijdige beëindigingen van derivaten 
plaatsvinden. Dit heeft geleid tot 19,2 miljoen euro. aan uitgaven.
Tweede Kamer, vergaderjaar 2022–2023, 36 360, nr. 2 76
