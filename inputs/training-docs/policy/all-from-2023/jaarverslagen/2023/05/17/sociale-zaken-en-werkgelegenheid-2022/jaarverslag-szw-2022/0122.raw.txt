Algemene nabestaandenwet (Anw)
De Anw is een volksverzekering en regelt, onder voorwaarden, bij overlijden 
een uitkering voor de partner of een wezenuitkering voor kinderen die beide 
ouders hebben verloren. Daarnaast ontvangt iedere Anw-gerechtigde 
maandelijks de Anw-tegemoetkoming. De Anw wordt door de SVB 
uitgevoerd.
Budgettaire ontwikkelingen
De uitkeringslasten voor de Anw en de Anw-tegemoetkoming zijn hoger 
uitgevallen dan verwacht. De uitstroom van Anw-gerechtigden die een Anw-
uitkering ontvangen op basis van verminderde arbeidsgeschiktheid is lager 
dan verwacht. Tevens zijn meer uitkeringen in de Anw met terugwerkende 
kracht uitbetaald dan aanvankelijk was geraamd.
Beleidsrelevante kerncijfers
Het aantal Anw-gerechtigden neemt van jaar op jaar af, met name omdat 
het aantal gerechtigden met een uitkering op grond van overgangsrecht 
sinds de invoering van de Anw in 1996 gestaag afneemt. Het aantal Anw-
gerechtigden is eind 2022 licht hoger uitgevallen dan in de begroting 
geraamd. Het aandeel Anw-gerechtigden dat op basis van de zorg voor 
een minderjarig kind een Anw-uitkering ontvangt neemt af ten opzichte van 
het aandeel Anw-gerechtigden dat op basis van (gedeeltelijke) arbeidsge­
schiktheid een uitkering ontvangt.
Tabel 75 Kerncijfers Anw
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume Anw (x 1.000 personen, ultimo) 29 28 26 23 24 23 1
Volume nabestaandenuitkering (x 1.000 
personen, ultimo), ingang recht voor 1 juli 
1996 7,3 6,3 5,1 4 3,7 3,4 0,3
Volume nabestaandenuitkering (x 1.000 
personen, ultimo), ingang recht na 1 juli 1996 21 20 19 18 19 19 0
waarvan met kind 8,7 8,3 7,8 7,4 7,7 7,4 0,3
waarvan op grond van 
arbeidsongeschiktheid 12 12 12 11 11 11 0
Volume wezenuitkering (x 1.000 personen, 
ultimo) 1,1 1,1 1,1 1,0 1,0 1,0 0,0
Bron: SVB, jaarverslag.
Handhaving
Door een gewijzigde onderzoeksopzet van «Kennis der verplichtingen en 
detectiekans» zijn er over 2020 geen preventiecijfers voor de Anw. Over 
2021 en 2022 zijn echter wel cijfers beschikbaar die aansluiten bij de trend 
van voor 2020. De beperkte gepercipieerde detectiekans in 2021 is 
potentieel te verklaren door beperkte handhavingsmogelijkheden tijdens 
de coronacrisis. De kennis van plichten in de Anw is hoog. De kerncijfers 
over opsporing en sanctionering vertonen een stabiel beeld. Tevens wordt 
duidelijk dat er een beperkt boetebeslag in de Anw voorkomt. De incasso­
ratio is in recentere jaren lager, omdat de terugvorderingsperiode voor de 
cohorten dichter bij 2022 nog niet zo lang loopt als die voor de jaren verder 
in het verleden.
Tweede Kamer, vergaderjaar 2022–2023, 36 360 XV, nr. 1 122
