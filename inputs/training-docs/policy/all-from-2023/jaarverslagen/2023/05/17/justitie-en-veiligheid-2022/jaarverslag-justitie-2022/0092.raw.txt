De instroom van MMV nareis, VVR, TEV en VISA is toegenomen. De MVV 
nareis is gerelateerd aan het wegwerken van de zaken door de Taskforce in 
2021. De mensen waarvan de asielverzoek is ingewilligd zijn daardoor in 
de gelegenheid het gezin te laten nareizen. De toename VVR en TEV wordt 
veroorzaakt door een toename van het aantal mensen dat voor werk of 
studie naar Nederland afreist. De naturalisatieverzoeken zijn afgenomen 
naar het niveau van voor corona.
Terugkeer
Het percentage zelfstandig vertrek is 2022 toegenomen. In 2022 zijn in veel 
landen de corona maatregelen opgeheven waardoor vertrek mogelijk was. 
Daarnaast zijn er in 2022 afspraken gemaakt met verschillende landen van 
herkomst om het vertrek te bespoedigen. In het kader van gedwongen 
vertrek bemoeilijkt de PCR-vereisten in het kader van corona, in met name 
Noord-Afrikaanse herkomstlanden, de terugkeer.
37.2 Toegang, toelating en opvang vreemdelingen
Bijdragen agentschappen
Immigratie- en Naturalisatiedienst
De Immigratie- en Naturalisatiedienst (IND) is verantwoordelijk voor de 
uitvoering van het vreemdelingenbeleid en het beleid ten aanzien van de 
Rijkswet op het Nederlanderschap. Dat houdt in dat de IND alle aanvragen 
beoordeelt van vreemdelingen die in Nederland willen verblijven of 
Nederlander willen worden. Het kan gaan om vluchtelingen die niet veilig 
zijn in eigen land, maar ook om mensen die in Nederland willen werken en 
wonen of zich willen laten naturaliseren tot Nederlander.
De bekostiging van de IND vindt plaats door de bijdrage van het moeder­
departement en opbrengsten derden. De bijdrage van het moederdepar­
tement is gebaseerd op de vastgestelde kostprijzen (P), de 
instroomaantallen (Q) en een lumpsumbekostiging voor de materiële 
kosten (ICT, huisvesting, staf e.d.). De opbrengsten derden bestaan onder 
andere uit leges die vreemdelingen betalen voor de diensten van de IND en 
voor een kleiner gedeelte uit opbrengsten van Europese subsidies. Tabel 33 
maakt zichtbaar hoe het budget is verdeeld over de verschillende product­
groepen.
De IND wordt grotendeels op basis van PxQ (prijs maal de gemiddelde 
bezetting) gefinancierd en gedeeltelijk lumpsum. In de ontwerpbegroting 
van 2022 is uitgegaan van een bijdrage van € 470,8 mln. voor de IND. Voor 
een noodzakelijke toevoeging aan het eigen vermogen is, bij 1e suppletoire 
begroting 2022 € 20,2 mln. beschikbaar gesteld. Voor het lumpsum deel van 
de financiering is € 10,5 mln., bij 1e suppletoire begroting 2022 extra 
toegekend ten behoeve van de bedrijfsvoering van IND. Specifiek zijn er 
aanvullende middelen toegekend voor onder andere de loon- en prijsont­
wikkeling (15,5 mln.), het sneller kunnen werven van personeel (3 mln.), 
beide bij 1e suppletoire begroting 2022, en voor de inzet van de IND voor 
de ontheemden uit de Oekraïne (7 mln.) bij de 2e suppletoire begroting 
2022. De totale mutatie ten opzichte van de initiële begroting bedroeg 
hiermee € 56,2 mln.
Onderstaande tabel maakt zichtbaar hoe het budget is verdeeld over de 
verschillende productgroepen.
Tweede Kamer, vergaderjaar 2022–2023, 36 360 VI, nr. 1
