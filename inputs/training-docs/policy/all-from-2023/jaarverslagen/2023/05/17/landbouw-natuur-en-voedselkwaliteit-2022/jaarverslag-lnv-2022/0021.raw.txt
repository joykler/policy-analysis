samenwerking landbouwers gepubliceerd. Met de Agro-nutrimonitor van 
de ACM wordt empirisch inzicht geboden in de margeverdeling en prijsont­
wikkeling in de keten voor reguliere en duurzame landbouwproducten. In 
oktober 2022 publiceerde de ACM de derde monitor (Kamerstuk 
31532, nr 276).
In het coalitieakkoord 2021-2025 is afgesproken dat een niet-vrijblijvende 
bijdrage wordt verwacht van ketenpartijen in het versterken van de positie 
van de boer. LNV is gestart met de voorbereiding van de ketenaanpak 
verduurzaming landbouw. In de ketenaanpak worden de mogelijkheden 
onderzocht voor het inzetten van beleidsinstrumenten voor het vergroten 
van de markt voor duurzame producten en het (financieel) ondersteunen 
van boeren om dergelijke producten te kunnen leveren. De ketenaanpak zal 
een vervolg krijgen in het Landbouwakkoord en waar nodig aangevuld 
worden met juridisch instrumentarium.
Verduurzaming veehouderij
LNV stelt gefaseerd onderdelen van de Subsidiemodules brongerichte 
verduurzaming stal- en managementmaatregelen (Sbv) open. Veehouders 
kunnen hiermee innovatieve technieken en/of managementmaatregelen 
ontwikkelen en deze vervolgens breder toepassen. Dit moet resulteren in 
een vermindering van de uitstoot van ammoniak, methaan, geur en  fijnstof
en het verbeteren van dierenwelzijn en brandveiligheid. In 2022 heeft de 
derde openstelling van de innovatiemodule plaatsgevonden die is gericht 
op onderzoek en ontwikkeling. Nieuwe inzichten, over onder andere de 
effectiviteit van emissiearme stalsystemen in de praktijk (Kamerstuk 29 383, 
28 973, nr. 382) en de adviezen van de kwartiermaker (Kamerstuk 
30252/35334, nr. 35), maken het nodig om opnieuw naar de subsidieregeling 
als zodanig te kijken en te bezien hoe verdere openstellingen van beide 
modules er in de toekomst uit kunnen komen te zien, of dat ondersteuning 
van innovatie wellicht in een andere vorm wenselijk is.
Daarnaast werkt LNV aan de transitie naar een systeem met het werken met 
doelvoorschriften in combinatie met realisatie van emissiedoelen op 
bedrijfsniveau. LNV ondersteunt de ontwikkeling van meettechniekenom 
concentraties in de stal en emissies naar het milieu vanuit bedrijfssystemen 
te kunnen bepalen. Deze ontwikkeling is noodzakelijk om te komen tot een 
systeem op basis van doelvoorschriften. LNV ziet een belangrijke 
meerwaarde in de samenwerking tussen alle betrokken partijen om de 
benodigde versnelling op innovatie van stalsystemen te behalen en werkt 
om die reden aan het opzetten van een regieorgaan.
In het kader van het marktprogramma Verduurzaming dierlijke productie is 
samen met alle partijen uit de keten samengewerkt aan pilots en initiatieven 
om de vraag naar duurzame dierlijke producten te vergroten.
Duurzaam diervoeder
In 2022 is een start gemaakt, samen met de diervoedersector, aan een 
monitor Duurzaam Diervoeder. Doel is om met concrete doelstellingen te 
komen voor een aantal duurzaamheidscriteria voor de komende jaren en 
dat deze monitor inzicht geeft in het voldoen aan deze doelen. Dit onderwerp 
wordt ook besproken binnen het Landbouwakkoord.
Tweede Kamer, vergaderjaar 2022–2023, 36 360 XIV, nr. 1
