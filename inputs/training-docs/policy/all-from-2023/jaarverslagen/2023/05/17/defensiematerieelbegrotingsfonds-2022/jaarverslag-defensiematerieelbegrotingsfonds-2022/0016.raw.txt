Om er te kunnen staan als het nodig is, moeten de inzetvoorraden op orde 
zijn. Want alleen met beter gevulde voorraden is Defensie voldoende 
voorbereid op inzet. Met de extra gelden uit het Coalitieakkoord en de 
Voorjaarsnota 2022 verhoogt Defensie de inzetvoorraden.
Na de publicatie van de Defensienota 2022 heeft Defensie inmiddels 
stappen gezet. Zo zijn 155mm granaten geleverd vanuit het project 
‘Versnelde aanvulling inzetvoorraad munitie’ en zijn aanvullende 
opdrachten gegeven voor munitie. Dit betreft onder andere € 95 miljoen aan 
155mm munitie voor de Pantserhouwitser en € 200 miljoen voor maritieme 
munitie, waaronder de Standard Missile 2. In 2022 zijn in korte tijd grote 
contracten voor klein kaliber-munitie afgesloten. In 2023 komen de eerste 
leveringen hiervan binnen. Parallel daaraan wordt de veiligheid van 
munitieopslagplaatsen verbeterd (Kamerstuk 36 124, nr. 6 van 10 oktober 
2022).
In 2022 zijn voor een groot aantal systemen leveringen op gang gekomen 
of voortgezet, ondanks de tegenwind van de nasleep van de COVID-
pandemie en de gevolgen van de oorlog in Oekraïne op de markt voor 
defensiematerieel. Belangrijke leveringen in de afgelopen periode zijn 
onder andere dieplaad- en containerspoorwagons waardoor we in staat zijn 
een brigade per spoor te vervoeren, de eerste gepantserde 12KN Manticore-
voertuigen en Quads, CV-90s die zijn voorzien van een update, de laatste 
gemoderniseerde Chinook en de eerste gemoderniseerde Apache. Van de 
in totaal 52 F-35’s die Nederland aanschaft zijn er in 2022 10 geleverd, 
waarmee het totale aantal geleverde toestellen eind december 2022 op 34 
is gekomen. De Midlife Update van het tweede hydrografische opnemings­
vaartuig is inmiddels voltooid en van het eerste Nederlandse mijnenbestrij­
dingsvaartuig, dat in 2025 in dienst zal komen, is in juni de kiel gelegd. Op 
IT-gebied zijn inmiddels ook nieuwe terminals voor satellietcommunicatie 
opgeleverd, evenals een Joint Fires Training en Exercise System en het LGI 
extranet voor samenwerking met civiel bedrijven en kennisinstituten.
In 2022 heeft Defensie 16 nieuwe projecten gestart met een financiële 
omvang van meer dan € 25 miljoen. Het betreft onder andere de verdere 
aanvulling van de inzetvoorraden munitie (Kamerstuk 35 925-X, nr. 73), 
gebaseerd op de eerste hoofdtaak en de eisen die NAVO daaraan stelt.
Een deel van de zestien A-brieven had betrekking op investeringen in infra­
structuur en vastgoed. Dit betrof onder andere projecten op de vliegbases 
Volkel en Leeuwarden en voor hoofdkwartieren in Den Helder en Oirschot. 
Defensie geeft invulling aan de eerdergenoemde motie-Valstar c.s. door 
binnen het geactualiseerde Defensie Materieelproces vaker fases te 
combineren. Voor het project ’Raketartillerie’ is een gecombineerde A/B-
fase doorlopen (Kamerstuk 27 830, nr. 376 van 18 oktober 2022). De 
bedoeling is dat het eerste operationele systeem nog in 2023 instroomt.
B-brieven zijn verstuurd over de projecten ‘ESSM Block 2: Verwerving en 
Integratie’, Vervanging hulpvaartuigen’, ‘Vervanging tactische luchttrans­
portcapaciteit’ en ‘Vervanging Medium Range Air Defence (interceptieca­
paciteit).
Tweede Kamer, vergaderjaar 2022–2023, 36 360 K, nr. 1
