€ 190 per huishouden als korting op de energierekening via de tijdelijke 
overbruggingsregeling tegemoetkoming energieprijzen kleinverbruikers 
2022 (CEK22). Voor deze tegemoetkoming ontvangen de energieleveran­
ciers een eenmalige subsidie voor de uitgekeerde korting. Vanwege de 
urgentie gelet op het maatschappelijk belang om de verrekening van de 
tegemoetkoming van 190 euro per kleingebruiker tijdig tot stand te brengen 
was een incidentele suppletoire begroting met een beroep op het 2e lid van 
artikel 2.27 van de Comptabiliteitswet nodig.
Nota van wijziging op de Negende ISB 2022
In de negende ISB werd voor de tijdelijke overbruggingsregeling tegemoet­
koming energieprijzen kleinverbruikers 2022 (CEK22) uitgegaan van een 
raming van € 2,6 mld. Als gevolg van het per abuis betrekken van btw in 
de berekening werd het benodigde beslag voor de regeling te laag geraamd 
en had dit € 3,2 mld moeten zijn. Met een Nota van Wijziging op de 9e ISB 
is deze raming aangepast tot € 3,2 mld.
Tiende ISB 2022
In de tiende ISB van 2022 is aan de regeling Borgstelling mkb (BMKB) een 
groen luik toegevoegd, om verduurzaming van het mkb extra te onder­
steunen en stimuleren. Vanwege de sterk verhoogde energiekosten was 
nodig dat het mkb zo spoedig mogelijk gebruik kon maken van dit luik. 
Daarnaast is in deze ISB een budget opgenomen voor uitvoerende 
werkzaamheden van RVO.nl voor de regeling Tegemoetkoming Energie­
kosten voor energie-intensieve mkb-bedrijven (TEK-regeling). Aangezien 
de TEK-regeling naar verwachting in het eerste kwartaal van 2022 wordt 
gepubliceerd, was nodig per direct met deze werkzaamheden te starten. Om 
genoemde redenen was een incidentele suppletoire begroting met beroep 
op artikel 2.27 tweede lid van de CW nodig.
Met de 10e ISB is autorisatie gevraagd voor het aangaan van verplichtingen 
en het doen van uitgaven in 2022 voor de Subsidieregeling bekostiging 
plafond energietarieven kleinverbruikers 2023 (CEK23) omdat bij de start 
van het prijsplafond reeds in december 2022 bevoorschotting moest plaats­
vinden aan de betrokken energieleveranciers, zodat zij in januari 2023 het 
prijsplafond voor de kleinverbruikers kunnen uitvoeren.
Vanwege de noodzaak dat de energiebedrijven uiterlijk op 15 december 
2022 een voorschot op de te verlenen subsidie konden ontvangen, zodat zij 
het prijsplafond per 1 januari in werking konden laten treden is een beroep 
op het tweede lid van artikel 2.27 van de Comptabiliteitswet gedaan gelet 
op het maatschappelijk belang om het prijsplafond tijdig tot stand te 
brengen.
Tweede Kamer, vergaderjaar 2022–2023, 36 360 XIII, nr. 1 242
