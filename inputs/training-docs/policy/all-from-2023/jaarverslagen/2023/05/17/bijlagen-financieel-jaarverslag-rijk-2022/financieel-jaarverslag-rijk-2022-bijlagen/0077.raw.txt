Niet-belastingontvangsten
Technische mutaties
Rente vlottende schuld
De rentebaten op de vlottende schuld vallen 75,8 miljoen euro lager uit als 
gevolg van de gestegen korte rente en een hogere omvang van de 
kortlopende schuld dan waar bij de tweede suppletoire begroting rekening 
mee was gehouden.
Diversen
Deze post bestaat uit diverse mee- en tegenvallers die onder de ondergrens 
vallen.
Niet-plafondrelevant
Uitgifte vast schuld
Het kastekort is ultimo 2022 hoger uitgevallen dan bij de tweede suppletoire 
begroting werd geraamd. Hierdoor was 1,6 miljard euro meer schulduitgifte 
op de kapitaalmarkt nodig dan voorzien.
Mutatie vlottende schuld
In 2022 is aan het eind van het jaar de financieringsbehoefte toegenomen 
door de extra uitgaven aan de energiesteunpakketten. Om dit te financieren 
is voor 13,2 miljard euro een beroep gedaan op de geldmarkt.
Mutatie in rekening courant en deposito
Per saldo is door de sociale fondsen, RWT’s, agentschappen en decentrale 
overheden gezamenlijk 3,2 miljard euro minder geld op de rekening-courant 
aangehouden dan bij de tweede suppletoire begroting werd geraamd. Het 
saldo van de rekening-courant van de sociale fondsen is 6,3 miljard euro 
minder toegenomen dan begroot. De mutatie in rekening-courant van de 
RWT’s, agentschappen en decentrale overheden is per saldo met 3,1 miljard 
euro toegenomen.
Ontvangen aflossingen
In 2022 is 26,6 miljoen euro meer aan leningen afgelost dan bij de tweede 
suppletoire begroting werd geraamd. Deelnemers van schatkistbankieren 
hebben de mogelijkheid om hun leningen (deels) vervroegd af te lossen, 
bijvoorbeeld bij verkoop van de activa waarvoor was geleend.
Voortijdige beëindiging derivaten
Het Agentschap heeft in 2022 rentederivaten voortijdig beëindigd. Dit is 
voornamelijk gedaan om het renterisico op de schuldportefeuille bij te 
sturen. Bij de voortijdige beëindiging van renteswaps wordt de netto 
contante waarde van de toekomstige rentestromen in één keer ontvangen 
of betaald in het jaar waarin de voortijdige beëindigingen van derivaten 
plaatsvinden. De EMU-schuld is hierdoor verlaagd.
Rente derivaten lang
De rentebaten op derivaten zijn 34,5 miljoen euro lager uitgevallen als 
gevolg van de hogere rentepercentages. Hierdoor is de marktwaarde van 
de variabele delen van de renteswaps gedaald. Daarnaast zijn de rentebaten 
lager als gevolg van de voortijdige beëindiging van rentederivaten.
Diversen
Deze post bestaat uit een diverse mee- en tegenvallers die onder de 
ondergrens vallen.
Tweede Kamer, vergaderjaar 2022–2023, 36 360, nr. 2 77
