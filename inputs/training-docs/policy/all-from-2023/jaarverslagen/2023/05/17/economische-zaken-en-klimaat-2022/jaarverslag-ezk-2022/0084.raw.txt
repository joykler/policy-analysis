Tegemoetkoming Vaste Lasten (TVL)
Voor de TVL waren de terugontvangsten in de ontwerpbegroting 2022 
globaal geraamd op € 465 mln. Het gaat hierbij voornamelijk om (gedeel­
telijke) terugbetaling van subsidies in verband met lagere omzetderving dan 
verwacht. Het bedrag is in 2022 uitgekomen op € 275,5 mln.
BMKB
De raming van de ontvangsten is deels afhankelijk van het garantieplafond. 
Doordat in de afgelopen jaren niet het gehele garantieplafond is benut, 
blijven de ontvangsten uit premies achter.
Onttrekking reserve Garantie Ondernemingsfinanciering
Op basis van de gerealiseerde schade-uitgaven, de beschikbare middelen 
op de begroting en de gerealiseerde ontvangsten is € 81,7 mln onttrokken 
aan de begrotingsreserve Garantie Ondernemingsfinanciering. Hiervan is 
€ 75,9 mln afkomstig van GO-Corona.
Brexit Adjustment Reserve (BAR)
Door tegenvallende interesse heeft de BAR-regeling te maken gehad met 
forse onderuitputting, voornamelijk in het bedrijfslevenspoor. Hierdoor 
treedt er aanzienlijke onderuitputting op op het verplichtingen- en 
kasbudget. Een deel van de kasmiddelen (€ 149 mln) is eerder in 2022 al 
doorgeschoven naar 2023. Dit is nog niet met het verplichtingenbudget 
gebeurd, aangezien men in december nog aanvragen verwachtte.
Toelichting op de begrotingsreserves
De begrotingsreserves zijn ervoor bedoeld inkomsten uit premies en 
uitgaven voor schades, die over de jaren kunnen fluctueren, te verevenen. 
De reserve wordt aangehouden om als buffer te dienen voor uitgaven door 
EZK indien bedrijven niet aan hun terugbetalingsverplichtingen kunnen 
voldoen inzake leningen bij financieringsinstellingen waarop EZK een 
borgstelling heeft afgegeven. Gegeven de steunpakketten in het kader van 
de coronacrisis zijn de kasbuffers voor de garantieregelingen en corona­
modules versterkt. De kasbuffers voor de coronamodules zijn in het voor- 
en najaar van 2022 herijkt. Het saldo van enerzijds stortingen (uit inkomsten 
premies en/of bijdragen uit de EZK-begroting) en anderzijds onttrekkingen 
(schades uit borgstellingen) wordt jaarlijks aan de begrotingsreserves 
toegevoegd of onttrokken.
Er zijn begrotingsreserves voor de BMKB (inclusief de BMKB-C), voor 
BKMB-groen, de regeling Garantie Ondernemingsfinanciering (GO) 
inclusief de GO-C, de garantieregeling Klein Krediet Corona (KKC), de Groei­
faciliteit (GF) en de garanties voor nieuwe aanbieders van MKB-financiering. 
De GO, GF en de garanties voor alternatieve aanbieders van MKB-finan-
ciering betreffen kostendekkende garanties, waarvan de te realiseren 
premieontvangsten toereikend zijn voor het afdekken van eventuele verlies­
declaraties. Ultimo begrotingsjaar wordt op basis van de gerealiseerde 
ontvangsten en uitgaven vastgesteld of een onttrekking of storting dient 
plaats te vinden.
Tabel 16 Begrotingsreserve Borgstelling MKB-kredieten (BMKB) 
(bedragen x € 1 mln)
Stand 1/1/2022 214,7
+ Storting 4,1
– Onttrekking
Tweede Kamer, vergaderjaar 2022–2023, 36 360 XIII, nr. 1
