• Financiële stromen waarbij derden betrokken zijn, vallen onder het 
Misbruik en Oneigenlijk gebruik-beleid. Zie hiervoor de nadere 
uitwerking onder de paragraaf «Misbruik en Oneigenlijk gebruik».
• Ook bij nieuwe wet- en regelgeving wordt steeds meer aan de voorkant, 
namelijk bij het ontwerpen, het mogelijke misbruik en oneigenlijk 
gebruik in beeld gebracht en voorkomen.
• Een belangrijk onderdeel bij het voorkomen van fraude is integriteit. 
Nieuwe medewerkers worden gevraagd de eed of belofte af te leggen, 
zodat het belang van integriteit aan het begin van de loopbaan bij het 
Ministerie van OCW duidelijk wordt. En ook zijn er de formele gespreks­
momenten, zoals functioneringsgesprekken, periodieke overleggen 
(onder andere met de Ondernemingsraad), de gesprekken 
in de cyclus van de managementafs­
praken en aandacht voor de week van de integriteit. Ook de informele 
gesprekken en de open houding vanuithet management richtingmede­
werkers zijn belangrijk. Mocht iemand zich desondanks toch 
onvoldoende veilig voelen om misstanden te melden, dan kan de 
vertrouwenspersoon voor integriteit of contact met het 
Huis voor Klokkenluiders worden gezocht.
Misbruik en oneigenlijk gebruik (M&O)
Op grond van de Comptabiliteitswet 2016 dienen ministeries in het kader 
van het M&O-beleid toe te zien op het financieel beheer van de subsidie­
stroom. Het Ministerie van OCW heeft als uitgangspunt regelgeving tot 
stand te brengen die zo min mogelijk gevoelig is voor fraude, misbruik of 
oneigenlijk gebruik. Jaarlijks worden de risico’s op M&O geïnventariseerd. 
Waar nodig wordt het voorlichtings-, controle-, sanctie- en/of evaluatie­
beleid aangescherpt, daarbij de wenselijkheid en doelmatigheid van deze 
middelen in ogenschouw nemend.
Restrisico’s op M&O
In sommige gevallen zijn de getroffen beheersmaatregelen niet voldoende 
om M&O geheel uit te sluiten, bijvoorbeeld wanneer de kosten van de 
controles hoger zijn dan de baten of wettelijke mogelijkheden begrensd zijn. 
Er is dan sprake van een restrisico, oftewel restant M&O. Dit is de gevoe­
ligheid voor M&O die (bewust) overblijft nadat alle adequate maatregelen 
ten aanzien van voorlichting, controle, sanctie en evaluatie zijn getroffen.
Onderstaande tabel beschrijft per begrotingsartikel de geldstromen met 
restant M&O dat overblijft na inzet van beheersmaatregelen als aan het 
betreffende begrotingsartikel een restant M&O kleeft groter dan € 1 miljoen.
Tevens is het totaal aan restrisico opgenomen van de geldstromen met 
een restant M&O groter dan € 1 miljoen als percentage van de totale 
uitgaven op artikelniveau.
Tabel 70 Restant Misbruik en Oneigenlijk gebruik
Omschrijving Bedrag (x Percentage restant 
€ 1 miljoen) M&O>€1 mln (van 
de totale uitgave per 
artikel)
Artikel 11 Studiefinanciering
Aanvullende beurs 45,91 0,86%
1
Uitwonende beurzen 5,08 0,10%
Artikel 12 Tegemoetkoming onderwijsbijdrage en schoolkosten
Uitwonende beurzen 3,47 5,03%
1 Het betreft een geïmporteerd risico voor het ministerie van OCW.
Tweede Kamer, vergaderjaar 2022–2023, 36 360 VIII, nr. 1 135
