Bij het agentschap IND spelen diverse inkoopfouten en –onzekerheden (op 
het terrein van Europese aanbesteding, minicompetities en als gevolg van 
onrechtmatige overbruggingscontracten) voor een bedrag van € 30,8 mln.. 
Een ander punt is het niet kunnen aantonen van de deugdelijkheid van 
prestatieverklaringen en onvoldoende factuurcontrole (€ 8,7 mln.).
1b. Totstandkoming niet-financiële verantwoordingsinformatie
Voor dit onderdeel zijn geen bijzonderheden te melden.
1c. Begrotingsbeheer, financieel beheer en de materiële bedrijfsvoering
Afpakketen van het Openbaar Ministerie (en ketenpartners)
Het beheer van de afpakketen over 2021 is door de AR aangemerkt als een 
onvolkomenheid en de ADR heeft een gemiddelde bevinding opgenomen.
De programma Directeur-Generaal Ondermijning coördineert binnen een 
brede maatschappelijke coalitie de versterking van aanpak van georgani­
seerde, ondermijnende criminaliteit. Het criminele verdienmodel is daarbij 
een essentieel aanknopingspunt. De aanpak van criminele geldstromen 
gebeurt langs drie lijnen: voorkomen dat criminelen aan door misdaad 
verkregen geld kunnen verdienen; voorkomen dat illegaal verdiend geld zijn 
weg vindt in onze legale wereld (‘beleidsagenda aanpak witwassen’ met 
het ministerie van Financiën) en het opsporen en vervolgen van criminele 
machtsstructuren en het afpakken van crimineel vermogen.
De DG ondermijning heeft daarbij de specifieke taak van regie op de straf­
rechtelijke afpakketen en geeft die regierol invulling in samenspraak met 
de ketenpartners in het Coördinerend Beraad Afpakketen (CBA). Het plan 
van aanpak beslag van het OM is afgerond: de governance is versterkt en 
een uniforme registratie en procesafspraken zijn gerealiseerd. De resultaten 
zijn al in 2022 zichtbaar in een afname van de voorraad in beslaghuizen 
terwijl de instroom van zaken is toegenomen. Ook bij de Domeinen 
Roerende Zaken (DRZ) daalt de instroom en wordt door het OM sneller 
een beslissing over het beslag genomen. Een nieuw Beslag Informatie 
Systeem (BIS) ter vervanging van het tijdelijke Beslagportaal loopt helaas 
vertraging op door een negatief advies van het Adviescollege ICT. Het advies 
om de oplossing én het project kleiner te maken is overgenomen. Het 
herziene plan is aan de Stuurgroep BIS voorgelegd waarna de besluit­
vorming over de aanpak en planning plaatsvindt. Met DRZ wordt bezien 
welke maatregelen noodzakelijk zijn om het beheer van tijdelijke Beslag­
portaal te verstevigen en te verlengen. Bij het onderdeel volledigheid execu­
teerbare ontnemingsmaatregelen wordt een trage doorstroom 
waargenomen. Bij openstaand recht is de digitalisering van het proces nog 
een punt van aandacht.
Financiële administratie en verantwoording
Verplichtingenbeheer
In 2022 is extra controlecapaciteit ingezet op de controle van verplichtingen 
mede naar aanleiding van de resultaten uit de tussentijdse afsluiting, de 
ADR interim-rapportage en de oprichting van DG Oekraïne. De monitoring 
op de uitputting van het verplichtingenbudget verdient nog extra aandacht 
Tweede Kamer, vergaderjaar 2022–2023, 36 360 VI, nr. 1
