6 FISCALE REGELINGEN
Sinds 2002 wordt budgettaire informatie over fiscale regelingen 
opgenomen in de Miljoenennota en het Financieel Jaarverslag van het Rijk. 
In de Miljoenennota worden ook onder andere het beleidsverantwoordelijk 
departement en de afgeronde en geplande evaluaties vermeld. Meer 
beleidsmatige informatie over fiscale regelingen wordt opgenomen in de 
begrotingen en jaarverslagen van de verschillende vakdepartementen.
In het Financieel Jaarverslag van het Rijk wordt alleen het budgettaire 
belang gegeven van de fiscale regelingen waarvan op dat moment 
voorlopige realisatiegegevens over 2022 beschikbaar zijn. Dit betreft de 
afdrachtverminderingen in de loonbelasting voor zeevaart en speur- en 
ontwikkelingswerk (WBSO) en de investeringsfaciliteiten in de inkomsten­
belasting en vennootschapsbelasting waarvoor een aanmeldingsver­
plichting geldt, namelijk de energie-investeringsaftrek (EIA), milieu-
investeringsaftrek (MIA) en willekeurige afschrijving milieu-investeringen 
(Vamil). De voorlopige realisaties van deze regelingen worden hier vermeld. 
Definitieve realisaties worden pas in de loop van 2023 bekend en worden 
opgenomen in Miljoenennota 2024. Voor de overige fiscale regelingen zal 
in Miljoenennota 2024 een geactualiseerde raming voor 2022 worden 
opgenomen, op basis van de meest recente gegevens op dat moment.
De investeringsregelingen en de afdrachtvermindering speur- en ontwikke­
lingswerk zijn gebudgetteerde regelingen met een systematiek van 
meerjarige budgetegalisatie.
6.1 Afdrachtverminderingen in de loonbelasting
Tabel 6.1 laat de voorlopige (geschatte) realisaties van de betreffende 
afdrachtverminderingen over 2022 zien. De realisaties zijn gebaseerd op 
geaggregeerde informatie vanuit de loonaangiften.
Tabel 6.1 Gegevens afdrachtverminderingen over 2022 (stand april 2023 
in miljoenen euro)
Afdrachtvermindering Raming 2022 (MN 2023) Voorlopige realisatie 2022
Speur- en ontwikkelingswerk (WBSO) 1.336 1.295
Zeevaart 106 110
Het totale beschikbare budget voor de afdrachtvermindering speur- en 
ontwikkelingswerk voor het jaar 2022 bedroeg 1.336 miljoen euro (exclusief 
5 miljoen euro voor zelfstandigen). De geschatte voorlopige realisatie is 
1295 miljoen euro. Met deze realisatie is er een onderuitputting van 
41 miljoen euro. De onderuitputting wordt conform de geldende 
systematiek aan het in 2024 beschikbare budget toegevoegd. De hoogte van 
de verzilverde S&O-afdrachtvermindering over 2022 wordt in juli 2023 
definitief vastgesteld op basis van de realisaties tot en met juni 2023. De 
daadwerkelijke realisatie kan daardoor nog enkele miljoenen afwijken en 
wordt met Prinsjesdag openbaar gemaakt.
De afdrachtvermindering zeevaart is geen gebudgetteerde regeling. De 
voorlopige realisatie voor 2022 is vrijwel gelijk aan de raming in Miljoe­
nennota 2023. Het budgettaire belang van deze regeling is vrij constant over 
de jaren.
Tweede Kamer, vergaderjaar 2022–2023, 36 360, nr. 2
