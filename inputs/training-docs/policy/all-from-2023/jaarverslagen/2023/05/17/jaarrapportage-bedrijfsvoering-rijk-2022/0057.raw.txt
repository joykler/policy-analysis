In 2022 is ISV in 89 aanbestedingen (percelen) toegepast, waarvan 56 keer 
vrijwillig (terwijl dit niet verplicht was op grond van het ISV-beleidskader). 
In 74 van deze 89 toepassingen is ISV als contractvoorwaarde (ook wel 
bijzondere uitvoeringsvoorwaarde) toegepast. Dit is 12 procent van het 
totaal aantal gegunde aanbestedingen (percelen). In 2021 betrof dit nog 8,6 
procent van het totaal aantal gegunde aanbestedingen (percelen). In acht 
aanbestedingen (percelen) is daarnaast aangegeven dat ISV is toegepast als 
gunningscriterium. In 2021 was dit zes keer.
Activiteiten 2022
• Op 13 juni 2022 is de Uitvoeringsagenda ISV aan de Tweede Kamer
aangeboden. Het kabinet heeft de Kamer toegezegd om de inzet
van ISV binnen de rijksinkoop te verbeteren. Dit heeft geleid tot
de uitvoeringsagenda ISV. Hierin is aangegeven welke stappen en
acties we de komende jaren gaan uitvoeren om de impact van
het ISV-beleid te vergroten. We doen dat door:
• de toepassing van het huidige beleid te verbeteren, met name
het contractmanagement in dat kader (actielijn 1);
• onderzoek te doen naar eventuele uitbreidingen van dat
beleidskader, bijvoorbeeld door het verplicht te stellen in
andere inkoopcategorieën of door ook in te zetten op het
gebruik van ISV in gunningscriteria (actielijn 2);
• in te zetten op versterking van de beleidscoherentie met bijvoor­
beeld het IMVO-beleid en de OESO richtlijnen (actielijn 3).
• Ook is een start gemaakt met de implementatie van de Uitvoe­
ringsagenda ISV. De planning hiervoor is in maart gedeeld met
de Tweede Kamer.Daarbij is eerste instantie prioriteit gegeven aan
acties gericht op verbetering van de toepassing van de huidige
beleidsverplichting (actielijn 1). Zo is onder andere gewerkt aan
borging van ISV in enkele nieuwe categorieplannen in de risicoca­
tegorieën, zoals de categorie Werkplekomgeving Rijk (WPO),
23
Datacenters en Bedrijfskleding , waarbij ook gesprekken over ISV
zijn gevoerd met de klantenraden, zoals de klantenraad voor
Bedrijfskleding en de klantenraad ICT Hardware. Verder is in het
kader van de pilot sectorspecifieke kennisdeling IMVO een eerste
kennissessie georganiseerd met de categorie Consumptieve
Dienstverlening en is de (gratis toegankelijke) E-learning ISV/keten­
verantwoordelijkheid gepubliceerd. Dit is een opleidingspro­
gramma voor het toepassen van ISV in inkoop- en
aanbestedingsprocessen. In aanvulling daarop is in 2022 het
Ondersteuningspunt ISV voortgezet. Aanbestedende diensten
krijgen hier praktisch advies en ondersteuning voor het toepassen
van ISV. Naast het feit dat het Ondersteuningspunt het netwerk en
de kennisuitwisseling over praktijkervaring op het gebied van ISV
binnen en buiten het Rijk versterkt, heeft het ook mooie praktijk­
voorbeelden opgeleverd, waarvan er enkele via de PIANOo-
website zijn gedeeld. Zo heeft de categorie Connectiviteit met hulp
van SOMO via het Ondersteuningspunt meer inzicht verkregen in
de risico’s in de keten van vaste dataverbindingen. Daarbij werden
ook kansen gezien voor een meer integrale benadering van zowel
sociale als milieu gerelateerde risico’s.
23
 Zie hier voor een overzicht van rijksinkoopcategorieën en de categorieplannen.
Jaarrapportage Bedrijfsvoering Rijk 2022 57
