Artikel 13 Toeslagen
A. Algemene doelstelling
Het uitvoeren van de toeslagregelingen voor de ministeries van Binnen­
landse Zaken en Koninkrijksrelaties, Sociale Zaken en Werkgelegenheid en 
Volksgezondheid, Welzijn en Sport, die vallen onder de Algemene wet 
inkomensafhankelijke regelingen (Awir).
De uitvoering van Toeslagen is gericht om de toekenningszekerheid en 
begrijpelijkheid voor de burger te vergroten en de menselijke maat toe te 
passen. Hierbij wordt er naar gestreefd dat de benodigde inspanning van 
de kant van de belanghebbende om de toeslagen te verkrijgen zo beperkt 
mogelijk is en het toegekende voorschot zoveel mogelijk overeenkomt met 
de definitief toe te kennen toeslag waardoor terugbetalingen tot een 
minimum worden beperkt. Verder wordt toezicht gehouden dat gericht is op 
het voorkomen of snel herstellen van fouten en is sprake van een 
zorgvuldige en doortastende aanpak van (het risico van) misbruik.
De doelstelling van de Awir is het bewerkstelligen van harmonisatie tussen 
inkomensafhankelijke regelingen, het bevorderen van klantvriendelijkheid 
en doelmatigheid door het instellen van één uitvoeringsloket, en het 
realiseren van een betere aansluiting van inkomensafhankelijke regelingen 
bij de draagkracht door het gebruik van het actuele inkomen. Dit betreft de 
huurtoeslag, zorgtoeslag, kindgebonden budget en de kinderopvang­
toeslag.
Het doel van de Uitvoeringsorganisatie Herstel Toeslagen (UHT) is om 
toeslagen-dossiers waar ouders recht hebben op compensatie of herstel op 
een correcte manier af te handelen. Hierdoor krijgen ouders erkenning voor 
het onrecht dat hen is aangedaan. De herstelorganisatie is opgericht om 
voor alle gedupeerde ouders een zorgvuldig en snel herstel mogelijk te 
maken.
B. Rol en verantwoordelijkheid
Beleid
De minister van Financiën is verantwoordelijk en heeft een regisserende rol 
op het terrein van de inkomensafhankelijke regelingen. Daarbij gaat het om 
het te voeren beleid en het opstellen van de Algemene wet inkomensaf­
hankelijke regelingen (Awir) en de daarop gebaseerde regelgeving.
Uitvoering
De minister van Financiën is verantwoordelijk en heeft een uitvoerende rol 
op het terrein van de vaststelling en de uitbetaling van toeslagen. Toeslagen 
streeft naar klantgerichte dienstverlening aan burgers, de rechtmatige 
toekenning van toeslagen en efficiënte uitvoering van processen.
C. Beleidsconclusies
In het coalitieakkoord zijn fundamentele hervormingen aangekondigd voor 
de kinderopvangtoeslag en de huurtoeslag. Toeslagen is vanaf de start 
betrokken bij de nadere uitwerking van deze voorstellen. Naast de grote 
herzieningen blijven verbeteringen in het stelsel noodzakelijk. Mede naar 
aanleiding van de uitwerking motie Lodders en Van Weyenberg is in het 
coalitieakkoord opgenomen dat de koppeling gewerkte uren (KGU) wordt 
Tweede Kamer, vergaderjaar 2022–2023, 36 360 IX, nr. 1
