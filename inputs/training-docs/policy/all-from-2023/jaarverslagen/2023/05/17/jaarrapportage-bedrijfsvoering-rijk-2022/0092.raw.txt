1
Tabel 30 Beroep op leenfaciliteit in miljoenen euro
Jaar 2018 2019 2020 2021 2022
Beroep op de leenfaciliteit 626 562 726 580 786
1 Leenfaciliteit zegt iets over hoeveel het Rijksvastgoedbedrijf heeft geïnvesteerd in de vastgoedportefeuille. 
Daarbij maken we geen onderscheid naar organisatie.
Bron: Rijksvastgoedbedrijf.
4.4.3 Toegankelijkheid rijkskantoren
Rijksgebouwen met een publieke functie moeten goed toegankelijk zijn. Op 
dit moment voldoen deze gebouwen aan het wettelijk kader voor toegan­
kelijkheid. In rijkskantoren hanteert het Rijksvastgoedbedrijf de Integrale 
Toegankelijkheidsstandaard (ITs) 2012 als norm bij renovaties en 
nieuwbouw. Op verzoek van een pandgebruiker levert het Rijksvastgoed­
bedrijf ook maatwerk. Het Rijksvastgoedbedrijf analyseert dan de situatie 
en kijkt naar doelmatige oplossingen. Daarmee verbetert het Rijksvastgoed­
bedrijf de gebouwen steeds verder en brengt ze in lijn met de doelstellingen 
uit het VN-verdrag voor de rechten van mensen met een handicap. Het doel 
van dit verdrag is om personen met een handicap in staat te stellen om op 
gelijke voet met anderen aan de samenleving deel te kunnen nemen.
In 2019 is in zeven rijkskantoren in Den Haag onderzocht hoe we de toegan­
kelijkheid verder kunnen verbeteren. In vier van deze gebouwen bleken 
extra maatregelen mogelijk om de toegankelijkheid verder te verbeteren. In 
het eerste kwartaal van 2023 zijn de aanpassingen aan het laatste gebouw 
uitgevoerd.
In Nederland zijn diverse standaarden voor toegankelijk bouwen. Deze 
staan in het Actieplan Toegankelijkheid voor de Bouw. Daarom is overeen­
stemming in de toegankelijkheidsnormering nodig. Marktpartijen, belan­
genorganisaties en het Rijk (vertegenwoordigd door het 
Rijksvastgoedbedrijf) werken samen aan de ontwikkeling van een 
eenduidige en breed gedragen norm. Dit doen ze in NEN-verband (Stichting 
Koninklijk Nederlands Normalisatie Instituut). Hierdoor krijgen opdracht­
gevers en opdrachtnemers beter inzicht in de gewenste en te realiseren 
kwaliteit. De norm is naar verwachting in 2023 gereed.
4.4.4 Faciliteiten, concerndienstverleners en leveranciers
In 2011 is gestart met het concentreren van de facilitaire dienstverlening. 
Stapsgewijs vindt de overdracht plaats van ministeries aan de Belasting­
dienst, Rijkswaterstaat, DJI en FMHaaglanden. Deze diensten noemen we 
ook wel (rijks)concerndienstverleners (CDV’s). De CDV’s verzorgen de 
facilitaire dienstverlening op zo’n 92 procent van de rijkskantoren. De CDV’s 
zijn al ver met het harmoniseren van hun dienstverlening. In 2022 is de 
samenwerking met onder meer de ICT-dienstverleners, het Rijksvastgoed­
bedrijf en de rijksleveranciers verder versterkt. Zo zijn de digitale vergader­
faciliteiten voor hybride werken in centrale vergaderzalen verder uitgebreid. 
Ook zijn voorbereidingen getroffen voor het maken van Rijkshubs en Rijks­
ontmoetingspleinen en de introductie van een Workspace Management­
systeem (WMS).
In de zomer van 2022 is rijksbreed het Werkomgeving Belevingsonderzoek 
(WOBO) uitgevoerd. Ruim 40.000 rijksmedewerkers hebben hun mening 
gegeven over de sociale, fysieke en digitale werkomgeving. Departementen 
en dienstverleners gaan met de opgehaalde informatie aan de slag. Doel is 
Jaarrapportage Bedrijfsvoering Rijk 2022
