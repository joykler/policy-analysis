4.2.2 Realisatiekracht rijksbrede bedrijfsvoering
Om de strategische thema's te realiseren stuurde de ICBR in 2022 steeds 
vaker op basis van een iteratief en cyclisch proces. Hierdoor zijn meer 
besluiten genomen in 2022. Het proces helpt ons bij het uitwerken van 
beleidsvoornemens tot uitvoerbare beleidsdoelstellingen. Het zorgt ervoor 
dat we keuzes maken op basis van overzicht en inzicht hebben in de conse­
quenties als ze een bepaalde ambitie willen waarmaken. Het cyclische 
proces maakt gebruik van de bestaande structuur en ziet er als volgt uit:
• De ICBR vraagt voor ieder beleidsvoorstel een uitvoeringstoets en geeft
opdracht op basis van de uitkomsten hiervan. De ICBR:
• stuurt op samenwerking tussen beleid en uitvoering en aansluiting
bij de Planning en Control-cyclus;
• werkt de doelstellingen van de ICBR in beleidsagenda’s uit en vertaalt
deze door naar de uitvoeringsagenda;
• monitort de realisatie van beleidsdoelen.
• De vakinhoudelijke deskundigen van de departementen en alle dienst­
verleners op hetzelfde vakgebied verenigen zich in de domeinen. De
ICBR zorgt voor integraliteit en bewaakt de voortgang over domeinen
heen. Zo maken we wat betreft de maatschappelijke opgaves met de hele
keten het verschil.
4.3 Hybride werken
4.3.1 Medewerkers omarmen het hybride werken
In 2022 is de Rijksoverheid écht gestart met het hybride werken. In de jaren 
ervoor werd dit door de coronacrisis afgedwongen. Hybride werken is een 
manier van werken waarbij een medewerker zelf bewust kiest hoe, wanneer, 
met wie en waar hij of zij samenwerkt, uiteraard in afstemming met collega’s 
en leidinggevende. Hybride werken omvat verschillende aspecten: de 
werkomgeving (thuis, kantoor, onderweg) en de persoonlijke mogelijk­
heden (vaardigheden, verbinding met collega’s en organisatie).
Ruim 80 procent van de medewerkers is over het algemeen zeer positief 
over het hybride werken. Dat komt vooral door een betere werk-privébalans. 
41 42
Zowel de monitor als het Werkomgeving Belevingsonderzoek (WOBO ) 
laten zien dat er weinig verschillen zijn tussen de departementen. Dat is ook 
zichtbaar in de praktijk van werken thuis en op kantoor (standplaats of 
elders). Bijna driekwart van de medewerkers gaat twee keer per week of 
minder naar kantoor en wil dat ook zo. Het kantoorbezoek concentreert zich 
op dinsdagen en donderdagen (zie figuur 42).
41
 Rapportages rijksbrede monitor hybride werken voor maanden juni, juli, september, oktober, 
november 2022 en december/januari 2023.
42
 Werkomgeving Belevingsonderzoek (WOBO)-2022.
Jaarrapportage Bedrijfsvoering Rijk 2022
