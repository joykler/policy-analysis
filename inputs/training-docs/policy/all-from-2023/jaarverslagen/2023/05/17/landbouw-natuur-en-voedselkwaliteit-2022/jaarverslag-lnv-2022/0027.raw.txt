aangekondigd. Dit VIN is inmiddels operationeel en er is veel enthousiasme 
en creativiteit bij de deelnemende ondernemers en onderzoekers. Ook de 
maritieme sector is aangesloten. Voor de korte termijn gaat de aandacht 
vooral uit naar brandstofbeperkende maatregelen.
Om de effectiviteit van controle en handhaving te vergroten en de 
nalevingsbereidheid onder vissers te vergroten heeft LNV een wetsvoorstel 
tot wijziging van de Visserijwet 1963 in procedure gebracht die het mogelijk 
maakt om bij overtredingen een bestuurlijke boete op te leggen. Deze 
wetgeving is door de Tweede en Eerste Kamer behandeld. In december 2022 
is aangegeven dat inwerkingtreding van deze regelgeving wordt uitgesteld 
tot 1 januari 2024 vanwege nog af te ronden verdere uitwerking.
In vervolg op de convenanten Visserij in Beschermde Gebieden (VIBEG2) en 
VisWad werkt LNV met de garnalensector en natuurorganisaties aan een 
toekomstperspectief voor de garnalensector (Kamerstuk 29675, nr. 200). 
Samen met de NVWA start LNV de toepassing van de nieuwe black box met 
als doel de naleving van regelgeving in de garnalensector te verbeteren. 
Voor de visserij in het IJsselmeergebied stelt LNV, na een staatssteuntoets 
door de Europese Commissie, een saneringsregeling open voor de schub­
visvisserij met staand net en zegen. Ook hier is het doel om de visserij in 
balans te brengen met de draagkracht van het ecosysteem door het aantal 
netten per vergunningen te reduceren. De prenotificatie-procedure in 
verband met de noodzakelijke staatssteuntoets is in 2022 gestart. Vanwege 
aanvullende vragen over het doel en de onderbouwing van de regeling 
vanuit de Commissie is het beoogde doel van openstelling per eind 2022 
niet gehaald. Openstelling van de saneringsregeling is nu voorzien voor 
het tweede kwartaal van 2023.
Gemeenschappelijk landbouwbeleid (GLB) dat bijdraagt aan klimaat, 
biodiversiteit en landschap
In 2022 stond voor het GLB in het teken van de goedkeuring door de 
Europese Commissie van het Nationaal Strategisch Plan. Aan dit op 
30 december 2021 ingediende plan is de afgelopen jaren in een interbe­
stuurlijke programmateam van Rijk, Provincies en Waterschappen samen­
gewerkt en zijn keuzes gemaakt hoe Nederland de in EU-verband 
afgesproken GLB-bepalingen en financiële middelen wil gaan inzetten in 
de periode 2023-2027. Deze keuzes zijn besproken met de maatschappelijke 
stakeholders en hebben ook de goedkeuring van de Kamer gekregen.
Na intensieve onderhandelingen heeft de Europese Commissie eind 
december 2022 ingestemd met het Nederlandse NSP. Met het NSP worden 
verdere stappen gezet om agrarische bedrijven in Nederland toekomstbe­
stendiger te maken. Hierin worden boeren te beloond voor prestaties die 
bijdragen aan het verbeteren van de kwaliteit van lucht, bodem, water en 
de aanpak van klimaatverandering en het herstel van biodiversiteit 
(stikstof). Hierin is tevens een innovatie en kennismaatregel opgenomen. 
Het nieuwe GLB vormt daarmee een belangrijke ondersteuning voor de 
transitie naar een duurzame en toekomstbestendige landbouw. Daarmee is 
het GLB ook ondersteunend aan de gebiedsgerichte aanpak. Parallel aan 
de Brusselse onderhandelingen heeft 2022 in het teken gestaan van de 
implementatie en de inwerkingtreding van het nieuwe GLB. Voorberei­
dingen zijn gestart voor de vertaling van deze Europese verordening in 
een nationale regeling.
Tweede Kamer, vergaderjaar 2022–2023, 36 360 XIV, nr. 1 27
