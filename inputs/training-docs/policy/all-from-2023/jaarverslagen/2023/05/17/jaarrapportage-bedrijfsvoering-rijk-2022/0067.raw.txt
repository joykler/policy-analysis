beschikbaarheid van capaciteit op korte én lange termijn. Want een deel 
van de capaciteit stroomt door naar een vaste functie binnen de Rijks­
overheid.
• Begin 2022 is het Leerhuis Informatiehuishouding gestart met
15 verschillende opleidingen en workshops voor informatieprofessi­
onals. Eind 2022 waren 24 klassikale lessen en acht e-learnings
beschikbaar. Sinds september 2022 maken alle departementen gebruik
van het centrale opleidingsaanbod en zijn 800 professionals opgeleid.
De deelnemers geven aan dat de opleidingen bijdragen aan een betere
informatiehuishouding. De waardering voor de opleidingen ligt op een
8,2 (de norm is 7,5).
• Voor alle rijksmedewerkers zijn opleidingen en campagnes gestart over
het belang van actieve openbaarmaking. Dit doen we in samenwerking
met de Rijksacademie voor Digitalisering en Informatisering Overheid
34 
(RADIO) en de Algemene Bestuursdienst. Het flitspanelonderzoek
‘Werken met overheidsinformatie’ (oktober 2022) laat een grote
verbetering zien ten opzichte van 2020 en 2021 in bewustwording en
voorbeeldgedrag van leidinggevenden.
• Het afhandelen van informatieverzoeken moet sneller en beter. We
investeren daarom in tooling om informatie beter vindbaar te maken en
te voldoen aan de diverse wettelijke kaders. Denk aan zoekmachines en
laksoftware. Tegelijk zien we dat er meer nodig is dan goede zoekma­
chines. Daarom zijn rijksbrede praktische werkwijzen ontwikkeld met
passend trainingsaanbod om informatie tijdig actief en op verzoek
openbaar te maken. Ook het goed monitoren van de voortgang van
afhandeling is onderdeel van de aanpak.
• In 2021 en 2022 zijn alle websites van de Rijksoverheid blijvend bewaard
en zijn e-mails van (vertrekkende) bewindspersonen veiliggesteld.
Daarnaast hebben we bij bijna alle kerndepartementen maatregelen
genomen voor het veiligstellen van e-mails.
3.6.2 Archiefachterstanden
De Jaarrapportage Bedrijfsvoering Rijk geeft elk jaar een update over het 
wegwerken van de papieren archiefachterstanden over 1975 tot en met 
2005. In 2009 is besloten deze archiefachterstanden in tien jaar (2019) weg 
te werken. Doc-Direkt monitort het wegwerken hiervan.
Naast de monitoring werkt Doc-Direkt zelf ook een deel van de archiefach­
terstanden weg. Sommige rijksorganisaties voeren dit werk zelf uit zoals 
de ministeries van Defensie en Rijkswaterstaat.
Uit de laatste inventarisatie van 2018 bleek dat het wegwerken van deze 
archiefachterstanden nog enkele jaren langer duurt dan gedacht. Daarom is 
Doc-Direkt ook in 2022 nog bezig geweest met het wegwerken van de 
achterstanden.
Doc-Direkt heeft in 2022 3,2 kilometer (2021: 10,7 kilometer) archief intensief 
bewerkt en in 2022 11,5 kilometer (2021: 13,2 kilometer) vernietigd. Per 
1 november 2022 bedraagt de werkvoorraad binnen de DVO-A-opdracht nog 
4,1 kilometer archief. In 2024 komt de focus vooral te liggen op afronding 
van de diverse projecten.
34
 Het flitspanelonderzoek is te vinden via deze link.
Jaarrapportage Bedrijfsvoering Rijk 2022
