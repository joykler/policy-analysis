Toelichting op de instrumenten
De posten met een verschil groter dan €2 miljoen of noemenswaardige 
verschillen worden hieronder nader toegelicht.
Verplichtingen
De verplichtingen zijn €12,2 miljoen lager dan initieel begroot. Gedurende 
het jaar wordt budget naar andere defensieonderdelen overgeheveld en 
komt derhalve niet tot realisatie op dit artikel. Voor het jaar 2022 was dit 
€10,7 miljoen. Het verplichtingenbudget is gedurende 2022 hierop 
aangepast.
Uitgaven
Bijdrage aan andere begrotingshoofdstukken
De realisatie komt €4,2 miljoen hoger uit ten opzichte van de ontwerpbe­
groting. Dit is het gevolg van het opstarten van de versnelling op kennis­
opbouw bij de kennisinstituten als gevolg van de Defensienota 2022 en 
hogere uitgaven TNO als gevolg van de loon- en prijsbijstelling van 
€1,8 miljoen.
Opdrachten
De realisatie van beleidsopdrachten valt €7,1 miljoen lager uit dan begroot. 
Dit wordt grotendeels verklaard doordat €6,2 miljoen naar andere begro­
tingsartikelen is overgeheveld in verband met de uitvoering van de COVID 
Werkgelegenheidsgelden.
Bijdrage aan (inter)nationale organisaties
De lagere realisatie op (inter)nationale organisatie van €6,8 miljoen is het 
gevolg van de jaarlijkse overheveling van het budget voor de Very High 
Readiness Joint Task Force (VJTF). Gedurende het jaar wordt budget naar 
andere defensieonderdelen overgeheveld en komt derhalve niet tot 
realisatie op dit artikel. Voor het jaar 2022 was dit €10,7 miljoen. Verder is 
door een verhoging van de uitgaven voor het nakomen van internationale 
afspraken binnen de NAVO en de Europese Unie (EU) €4 miljoen meer 
gerealiseerd op het NAVO-Budget.
(Schade)vergoeding
In 2022 is €5 miljoen minder gerealiseerd dan begroot. Dit komt door de 
volgende posten:
– Schadevergoeding, overig
Ten opzichte van de ontwerpbegroting is €1,5 miljoen meer gerealiseerd 
voor schadevergoeding, overig. Dit wordt veroorzaakt door het betalen 
van een aanvullende claim in 2022 en hogere uitgaven met betrekking 
tot landsadvocaten.
– Civielrechtelijke regeling Srebrenica 2020
De Commissie Uitvoering civielrechtelijke regeling Srebrenica heeft, na 
publicatie van de schaderegeling op 15 juni 2021, €8,4 miljoen aan 
schadevergoedingen aan nabestaanden kunnen vergoeden in 2022. Dit 
is €6,6 miljoen lager dan initieel begroot. In totaal hebben nu 861 
personen een schadevergoeding ontvangen, op dit moment zijn er ruim 
7.000 aanvragen ontvangen. De beoordeling van aanvragen neemt veel 
tijd in beslag doordat vaak aanvullend onderzoek nodig is om 
zorgvuldige besluitvorming te kunnen waarborgen. De middelen blijven 
echter beschikbaar voor 2023 en alle aanvragen zullen in behandeling 
worden genomen.
Tweede Kamer, vergaderjaar 2022–2023, 36 360 X, nr. 1 65
