OVV follow-up
In 2022 is vervolg gegeven aan de implementatie van de aanbevelingen van 
het de OVV (Onderzoeksraad voor Veiligheid) rapport uit 2017 conform de 
aanpak zoals beschreven in de brief van het ministerie aan de OVV van 
11 oktober 2017 (Bijlage bij Kamerstukken II 2017-2018, 29 665, nr. 242) en 
daarop volgende voortgangsrapportages.
Lelystad
Besluitvorming over de eventuele openstelling van Lelystad Airport als 
overloopluchtvaarthaven van Schiphol kan niet eerder dan medio 2024 
plaatsvinden. De luchthaven moet beschikken over een stikstofvergunning 
in de zin van de Wet natuurbescherming en de laagvliegroutes moeten 
kunnen worden opgelost. Deze zaken zullen naar verwachting enige tijd in 
beslag nemen.
Luchtruimherziening en civiel-militaire samenwerking
Begin 2018 is het programma Luchtruimherziening van start gegaan. Het 
programma is gericht op het bereiken van drie samenhangende doelen: 
efficiënter gebruik en beheer van het luchtruim, beperking van klimaateffect 
en hinder in de omgeving, en verruiming van de civiele capaciteit en 
militaire missie effectiviteit. Het programma wordt gezamenlijk uitgevoerd 
door het Ministerie van Infrastructuur en Waterstaat, het Ministerie van 
Defensie, het Commando Luchtstrijdkrachten (CLSK), Luchtverkeersleiding 
Nederland (LVNL) en Maastricht Upper Area Control Centre (MUAC). Het 
programma volgt een op Meerjarenprogramma Infrastructuur, Ruimte en 
Transport (MIRT) geïnspireerde aanpak, waarin participatie en interna­
tionale samenwerking centraal staan. Het Kabinet heeft in oktober 2022 de 
Voorkeursbeslissing (VKB) Luchtruimherziening vastgesteld op grond van 
de resultaten van de Verkenningsfase, waaronder de effectbeoordeling in 
het plan-MER, de aanvulling daarop en de afgeronde zienswijzeprocedure 
(Kamerstukken II, 2022-2023, 31 936, nr. 997). Hiermee is de Verkenningsfase 
van het programma Luchtruimherziening afgerond. Het jaar 2023 staat in 
het teken van het zetten van zowel inhoudelijke stappen (onderzoek, 
ontwerp en simulaties) als het vaststellen van de Integrale Programmabe­
slissing.
Omgevingsmanagement en Projectbeheer
Om de realisatiekracht van de uitvoering in het luchtvaartbeleid te 
versterken worden o.a. de uitvoering van de Luchtvaartnota, de herziening 
van het luchtruim, de aanpak van drones, de ontwikkeling van de 
luchthavens in hun omgeving en het veiligheidsprogramma projectmatig 
opgezet. De middelen voor projectbeheer en omgevingsmanagement zijn 
ingezet om expertise aan te trekken en het afhandelen van zienswijzen.
Nederlands luchtvaartveiligheidsprogramma (NLVP)
In 2022 is uitvoering gegeven aan het Nederlands Luchtvaartveiligheids­
programma 2020-2024. Uitvoering van het NLVP is opgenomen in de uitvoe­
ringsagenda bij de Luchtvaartnota en geeft invulling aan het publieke 
belang om Nederland veilig te houden in de lucht en op de grond. Hierbij 
Tweede Kamer, vergaderjaar 2022–2023, 36 360 XII, nr. 1 101
