Het kabinet vindt het belangrijk dat bij de transitie in het landelijk gebied 
aandacht is voor de brede welvaart van de mensen die er wonen, werken, 
opgroeien en recreëren. Daarom zullen de provincies een sociaalecono­
mische effectenanalyse opnemen in hun integrale gebiedsprogramma’s die 
ze opstellen in het kader van het NPLG. Wageningen Economic Research 
(WEcR) heeft hiervoor in 2022 een methode ontwikkeld. Voorts is met onder­
steuning van LNV, BZK, EZK en IenW in november 2022 het Nationaal 
Netwerk Brede Welvaart (NNBW) van start gegaan. Het NNBW bundelt 
kennis en expertise van regionale en nationale spelers (waaronder kennis­
instellingen en beleidsmakers) om de toepassing van Brede Welvaart in 
de (decentrale) beleidspraktijk, waaronder het landelijk gebied, verder te 
brengen.
Nederlandse Voedsel- en Warenautoriteit (NVWA)
Onderzoek naar de taken en middelen van de NVWA liet zien dat de NVWA 
te weinig middelen had om haar maatschappelijke taak goed te kunnen 
uitoefenen. Het kabinet heeft daarom in het coalitieakkoord middelen 
beschikbaar gesteld om deze disbalans op te heffen en de positie van de 
NVWA te versterken. De NVWA is in 2022 gestart met werving en extra 
investeringen in een aantal urgente (beleids)thema’s. De extra middelen 
maken het mogelijk dat de NVWA zich ontwikkelt tot een innovatieve en 
toekomstbestendige toezichthouder.. Het realiseren van deze verande­
ringen en het bouwen aan het herstel van de organisatie vraagt tijd. Niet 
alle inzet zal daarom voor de samenleving direct zichtbaar zijn. In 2022 is 
opvolging gegeven aan het advies van de Raad van Advies van de NVWA 
(Kamerstuk 28286 nr. 1216) om de directie Keuren door te ontwikkelen tot 
een eigenstandige organisatie. In juni 2022 is daartoe een Houtskoolschets 
opgeleverd, waarin de splitsing van de directie Keuren in twee directies 
(Slachttoezicht en Handelstoezicht) is aangekondigd De Tweede Kamer heeft 
gevraagd om ten behoeve van de integratie van Kwaliteitskeuring Dierlijke 
Sector binnen de NVWA een impactanalyse uit te voeren, deze zal voorjaar 
2023 met de Tweede Kamer worden gedeeld.
In het kader van het programma Herziening Producten- en dienstencata­
logus, Kostprijsmodel en Retributiestelsel is een herzien kostprijsmodel 
NVWA opgeleverd. Basis voor de toerekening van kosten vormt een 
vernieuwde producten- en dienstencatalogus. De implementatie van het 
herziene kostprijsmodel zal per 1 januari 2023 plaatsvinden,.
Niet gekoppeld aan begrotingsparagrafen
EU conformiteit
In 2022 zijn EU-conformiteit-audits gestart op verschillende regelingen van 
het GLB. De Europese Rekenkamer heeft in 2022 een audit gestart in het 
kader van de tweede pijler (maatregelen investeringen, ANLB en samen­
werking). Gedurende 2022 zijn er ook werkzaamheden verricht voor audits 
die al voor 2022 waren gestart, maar nog niet zijn afgerond in het Fondsen­
comité: directe betalingen en de graasdierpremie. De aanbevelingen uit 
bovengenoemde audits zijn door de uitvoerende diensten opgevolgd voor 
verbeteringen in de uitvoering.
Oekraïne crisis – marktsituatie en steunmaatregelen
De oorlog in Oekraïne heeft tot grote verstoringen op de Europese en 
mondiale landbouwmarkten geleid. Hierdoor werden de toch al hoge prijzen 
als gevolg van de COVID crisis voor kunstmest, diervoer en energie nog 
verder opgevoerd wat leidde tot hoge kosten voor land- en tuinbouwers en 
Tweede Kamer, vergaderjaar 2022–2023, 36 360 XIV, nr. 1 29
