De Afdeling bestuursrechtspraak
Taak van de Afdeling bestuursrechtspraak is het op de meest doelmatige en 
kwalitatief goede wijze afdoen van binnengekomen zaken. Tijdigheid, 
kenbaarheid en voorspelbaarheid, bruikbare rechtsvorming en individuele 
rechtsbescherming zijn daarbij belangrijke aspecten. De Afdeling bestuurs­
rechtspraak bestaat uit drie kamers: de Algemene kamer, de Vreemdelin­
genkamer en de Omgevingskamer. In de onderstaande tabel is de realisatie 
van de afhandeling van zaken door de Afdeling bestuursrechtspraak 
weergegeven. De gemiddelde doorlooptijden van alle afdoeningen 
(hoofdzaken en Voorlopige Voorzieningen) zijn weergegeven.
Tabel 3 Doorlooptijden in weken
Norm doorlooptijd Realisatie 2022 Realisatie 2021 
gemiddelde gemiddelde 
doorlooptijd doorlooptijd
Omgevingskamer 52 39 37
Algemene kamer 40 42 41
Vreemdelingenkamer 23 16 9
Tabel 4 Instroom en afhandeling van zaken van de Afdeling bestuursrechtspraak (hoofdzaken en voorlopige 
voorzieningen)
Afgedaan Ingekomen Vastgestelde 
begroting
2019 2020 2021 2022 2022 2022
Omgevingskamer 1.328 1.891 2.286 2.242 2.732 2.400
Algemene kamer 3.409 1.499 1.306 1.333 1.746 1.900
Vreemdelingenkamer 8.788 6.003 5.562 5.084 5.213 11.020
Totaal bestuursrechtspraak 13.525 9.393 9.154 8.659 9.691 15.320
In het verslagjaar is de Afdeling bestuursrechtspraak gestart met het 
programma Betrokken Rechtspraak. Hiermee geeft de Afdeling bestuurs­
rechtspraak uitvoering aan de 35 actiepunten uit het rapport ‘Lessen uit de 
kinderopvangtoeslagzaken’ van het Reflectieprogramma Kinderopvangtoe­
slagen uit 2021. Het doel van het programma Betrokken Rechtspraak is dat 
medio 2023 alle 35 actiepunten zijn uitgewerkt.
De in de begroting opgenomen instroomverwachtingen van de Omgevings­
kamer en de Algemene kamer zijn gebaseerd op ervaringsgegevens en 
een verondersteld ongewijzigd beleid bij de wetgever en de bestuursor­
ganen. De veronderstellingen van de instroom en de uitstroom van hoger 
beroepen van vreemdelingen wordt doorgaans in de maand november 
voorafgaand aan het uitvoeringsjaar in het overleg van de partners in de 
vreemdelingenketen vastgesteld. De verwerking van de budgettaire 
gevolgen van deze actualisatie vindt plaats bij gelegenheid van de 
suppletoire begrotingen.
In 2022 was het aanbod aan nieuwe zaken circa 9.700. De Afdeling bestuurs­
rechtspraak heeft in 2022 ongeveer 8.700 zaken afgedaan. In het jaarverslag 
2021 is vermeld dat de instroom van zaken in de Omgevingskamer een 
stijgende trend liet zien; plus 25% ten opzichte van 2020. In 2022 is de 
instroom van omgevingsrechtelijke zaken op dit niveau gebleven. De 
instroom van zaken in de Algemene kamer nam in 2022 met circa 13% toe 
ten opzichte van de instroom in 2021. De Afdeling bestuursrechtspraak is na 
de Immigratie- en Naturalisatiedienst en de rechtbanken de laatste schakel 
in de vreemdelingenketen. De instroom van zaken binnen de Vreemdelin­
genkamer is grotendeels de uitkomst van de instroom, doorstroom en 
Tweede Kamer, vergaderjaar 2022–2023, 36 360 IIB, nr. 1 11
