1. Algemeen
De saldibalans is een financiële staat waarop de standen van de intra- en 
extracomptabele rekeningen van de begroting van Buitenlandse Handel en 
Ontwikkelingssamenwerking (BHOS) worden verantwoord.
Het intra-comptabele deel van de saldibalans geeft inzicht in de kasstromen. 
Het gaat hier voornamelijk om de uitgaven en ontvangsten van dienstjaar 
2022, die nog met het Ministerie van Financiën moeten worden verrekend. 
Na goedkeuring van de Rijksrekening vindt de verrekening plaats. De tegen- 
rekening van de uitgaven en ontvangsten is de post «Rijkshoofdboek­
houding» (RHB), de rekening-courant tussen de Ministeries van 
Buitenlandse Zaken en Financiën. Voor de BHOS-begroting wordt deze 
verrekening periodiek en achteraf gemaakt op basis van interne verreken­
stukken. Hierdoor zit er een vertraging tussen het saldo van kasstromen en 
het saldo van de rekening-courant RHB voor BHOS. Per eindejaar blijft er 
derhalve een (beperkt) saldo over van nog te verrekenen kasstromen (zie 
hoofdstuk 4).
Met uitzondering van de RHB Rekening BHOS worden alle liquide middelen 
verantwoord op de saldibalans van het Ministerie van Buitenlandse Zaken, 
begroting Buitenlandse Zaken.
Ook alle uitgaven en ontvangsten buiten begrotingsverband, die met 
derden zullen worden verrekend en niet ten laste c.q. ten gunste van de 
begroting zijn gebracht, worden verantwoord onder de intra-comptabele 
vorderingen en schulden van de BZ balans.
Het extracomptabele deel van de saldibalans geeft enerzijds inzicht in de 
standen van de uitstaande vorderingen en voorschotten die in het verleden 
tot kasstromen hebben geleid (ten laste van de begrotingen van BHOS in 
voorgaande jaren). Anderzijds bevat dit deel van de saldibalans de post 
openstaande verplichtingen en de garantieverplichtingen. Deze posten 
geven inzicht in de mogelijke toekomstige kasstromen. Openstaande 
verplichtingen kunnen leiden tot uitgaven ten laste van begrotingen van 
volgende jaren. De extracomptabele rekeningen worden met behulp van 
diverse tegenrekeningen in evenwichtsverband geboekt.
2. Waarderingsgrondslagen
Uitgaven, ontvangsten, verplichtingen en mutaties op balansrekeningen in 
vreemde valuta worden gedurende het jaar met behulp van een vaste 
verrekenkoers (de corporate rate) omgerekend naar EUR. De corporate rate 
2022 van de USD was per 1 januari 2022 vastgesteld op 1 USD = 0,85 EUR en 
is gedurende het jaar nog 4 keer bijgesteld (1 april 0,91 ‒ 1 augustus 0,986
‒ 1 oktober 1,047 en 4 december 0,95). Voor 2023 is deze 0,95 EUR.
Alle ODA-ontvangsten (zowel op de BHOS als de BZ begroting) worden 
verantwoord op het artikel 5.21 ‘Ontvangsten OS’ van de BHOS begroting. 
Non-ODA ontvangsten worden waar van toepassing verantwoord op resp. 
artikel 2.4 «Restituties programma’s» op de BZ begroting dan wel op artikel 
5.23 ‘Diverse ontvangsten non-ODA’ op de BHOS begroting.
Extracomptabele vorderingen zijn de per balansdatum bestaande rechten 
om geldmiddelen te ontvangen van een wederpartij die niet tot het Rijk 
behoort.
De extracomptabele balansrekeningen voor vorderingen, voorschotten, 
Tweede Kamer, vergaderjaar 2022–2023, 36 360 XVII, nr. 1 75
