Vanwege veiligheidsrisico’s worden deze uitgaven niet nader toegerekend, 
omdat daar informatie over de beveiliging aan zou kunnen worden ontleend 
naar de te beveiligen objecten en personen.
De maatschappelijke effecten van het beleid ter bescherming van de 
nationale veiligheid (onder andere crisis- en cybersecuritybeleid en terro­
rismebestrijding) laten zich door het grote aantal activiteiten en instru­
menten, de afhankelijkheid van derden bij de realisatie van de 
doelstellingen en met name de onvoorspelbaarheid van gebeurtenissen die 
de nationale veiligheid bedreigen, niet (altijd) in prestatie-indicatoren of 
kengetallen uitdrukken. Kwalitatieve indicatoren zijn te vinden in de voort­
gangsrapportages met betrekking tot contraterrorisme en -extremisme, 
cybersecurity en nationale veiligheid die aan de Tweede Kamer worden 
28
aangeboden .
C. Beleidsconclusies
Met onderstaande activiteiten is verder gewerkt aan het behalen van de 
algemene doelstelling bij te dragen aan een veilig en stabiel Nederland door 
het voorkomen en beperken van maatschappelijke ontwrichting door 
dreigingen te onderkennen, de weerbaarheid van burgers, bedrijfsleven en 
overheidsorganen te verhogen en de bescherming van vitale belangen te 
versterken.
VRC (Veiligheids Regio's Crisis beheersing)
Programma Versterking Crisisbeheersing en Brandweerzorg.
In het kabinetsstandpunt evaluatie Wet veiligheidsregio's (Kabinets­
standpunt d.d. 3 februari 2021, rapport evaluatiecommissie december 2020) 
heeft het kabinet aangekondigd een toekomstbestendig, samenhangend 
stelsel voor de crisisbeheersing en brandweerzorg te realiseren.
De opvolging hiervan is geland in het Programma Versterking Crisisbe­
heersing en Brandweerzorg. In dit programma is samengewerkt met 
publieke, maatschappelijke en private partners aan een contourennota, 
29
welke d.d. 6 december 2022 aan de Tweede Kamer is aangeboden .
Deze contourennota schetst op de hoofdlijnen de versterking van crisisbe­
heersing en brandweerzorg in Nederland, waarbij de nadruk ligt op het 
versterken van het stelsel bij bovenregionale en (inter-)nationale crises.
De plannen en ambities genoemd in de contourennota zijn omvangrijk en 
vragen trajecten die uiteenlopend zullen zijn in aard, omvang en tijdspanne. 
Een wetswijziging is hier onderdeel van. Deze is gericht op voorstellen, 
waarvoor aanpassing wet- en regelgeving noodzakelijk is, t.b.v. vernieuwd 
wettelijk kader als grondslag landelijk stelsel crisisbeheersing, brand­
weerzorg, GHOR/geneeskundige hulpverlening en bevolkingszorg.
28
 Voor de meest recente versies wordt verwezen naar respectievelijk de Rapportage Integrale 
Aanpak Terrorisme (Kamerstukken II, 2021/2022, 29754, nr. 645) en het Cybersecuritybeeld 
Nederland 2020 (Kamerstukken II, 2021/2022, 26643, nr. 891)
29
 Kamerstuk II, 22-23 29517, nr. 225 
Tweede Kamer, vergaderjaar 2022–2023, 36 360 VI, nr. 1 82
