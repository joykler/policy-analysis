Artikel 3 Financieringsactiviteiten publiek-private sector
A. Algemene doelstelling
Optimaal financieel resultaat bij de realisatie van publieke doelen; in het 
bijzonder bij het investeren in en verwerven, beheren en afstoten van de 
financiële en materiële activa van de Staat.
B. Rol en verantwoordelijkheid
De minister van Financiën is verantwoordelijk voor:
– een optimaal financieel resultaat bij het beheren, aangaan en afstoten 
van staatsdeelnemingen met inachtneming van de betrokken publieke 
belangen;
– het beheren en afwikkelen van de tijdelijke overheidsinvesteringen in 
de gesteunde financiële instellingen. In dit kader is de minister van 
Financiën verantwoordelijk voor zwaarwegende en/of principiële beslis­
singen (onder andere de exitstrategie en het beloningsbeleid van de 
financiële instellingen) van NL Financial Investments (NLFI). Voorts 
houdt de minister van Financiën toezicht op NLFI;
– de inbreng van bedrijfseconomische expertise op specifieke onderdelen 
zoals bij investeringen in de energietransitie, en financiële zekerheid­
stelling. In het kader van deze onderdelen is de minister verantwoor­
delijk voor het toetsen van door vergunninghouders gestelde financiële 
zekerheid ter dekking van de kosten die voortvloeien uit het buiten 
gebruik stellen en de ontmanteling van instellingen vallend onder de 
Kernenergiewet.
In dit jaarverslag heeft een wijziging plaatsgevonden in artikel 3 bij de Rol 
en verantwoordelijkheid van de minister van Financiën. De minister van 
Financiën heeft haar rol ten aanzien van de contractvorm Design-Build-
Finance-Maintain-Operate (DBFMO) per 1 juni 2022 beëindigd. Zoals 
beoogd is DBFMO namelijk volledig en succesvol overgedragen aan en 
geïntegreerd binnen de aanbestedende diensten Rijkswaterstaat en Rijks­
vastgoedbedrijf. Het uitgangspunt is dat DBFMO net als andere contract­
vormen wordt behandeld. Dit betekent ook dat de speciale rol van Financiën 
bij DBFMO wordt beëindigd.
De minister van Financiën heeft een aantal instrumenten tot haar 
beschikking, die ingezet kunnen worden voor de invulling van haar verant­
woordelijkheid:
– bevoegdheden die de minister van Financiën heeft op basis van de 
Comptabiliteitswet;
– bevoegdheden die de minister van Financiën heeft als aandeelhouder 
op basis van Boek 2 Burgerlijk Wetboek en de statuten van de onderne­
mingen;
– de Wet stichting administratiekantoor beheer financiële instellingen 
(NLFI);
– de gedragsregels uit de Corporate Governance Code voor haar rol als 
aandeelhouder in staatsdeelnemingen;
– structureel en incidenteel overleg met bestuurders en commissarissen 
van de staatsdeelnemingen;
– bevoegdheden die de minister van Financiën heeft op basis van de 
Telecommunicatiewet;
– bevoegdheden die de minister van Financiën heeft op basis van de 
Kernenergiewet.
Tweede Kamer, vergaderjaar 2022–2023, 36 360 IX, nr. 1 71
