Voor de externe inhuur en het overzicht WNT-verantwoording 2022 wordt 
verwezen naar het jaarverslag van het moederdepartement, Buitenlandse 
Zaken.
Bedrijfsvoeringparagraaf 
In de bedrijfsvoeringparagraaf worden de belangrijkste tekortkomingen en 
risico’s in het begrotingsjaar benoemd. In de uitvoering van het beleid op 
het terrein van Buitenlandse Handel en Ontwikkelingssamenwerking wordt 
gebruik gemaakt van het apparaat van het Ministerie van Buitenlandse 
Zaken. Het is om deze reden dat in de bedrijfsvoeringparagraaf wordt 
verwezen naar de bedrijfsvoeringparagraaf in het jaarverslag van het 
Ministerie van Buitenlandse Zaken. Uitzondering hierop zijn de onderdelen 
rechtmatigheid, de totstandkoming van de beleidsinformatie en de proces 
matige beheersing van de activiteitscyclus. Bij de uitsplitsing van de 
begroting in 2013 in het begrotingshoofdstuk V Buitenlandse Zaken en het 
begrotingshoofdstuk XVII Buitenlandse Handel en Ontwikkelingssamen 
werking zijn in navolging van een verzoek van de Algemene Rekenkamer 
de verantwoordelijkheden van de ministers ten aanzien van de bedrijfs 
voering expliciet vastgelegd. De Minister van Buitenlandse Zaken is verant­
woordelijk voor de integrale bedrijfsvoering, met uitzondering van de 
procesmatige beheersing van de activiteitencyclus. De belangrijkste reden 
voor deze splitsing is dat het merendeel van de projecten en programma’s 
in het kader van ontwikkelingssamenwerking wordt uitgevoerd. De huidige 
opzet van het activiteitenbeheer is gestoeld op de afspraken die de 
toenmalige Minister voor Ontwikkelingssamenwerking met de Tweede 
Kamer in 1998 heeft gemaakt over de reikwijdte van de ministeriële verant 
woordelijkheid voor de rechtmatigheid van besteding van middelen. Het 
voorschottenbeleid en beheer is daarom in het onderdeel financieel- en 
materieelbeheer in de bedrijfsvoeringparagraaf van hoofdstuk XVII 
opgenomen.
Groeiparagraaf 
-Er is, naast het al bestaande overzicht COVID-19 steunmaatregelen, een 
vergelijkbaar overzicht opgenomen met de uitgaven voor de maatregelen 
ter ondersteuning van Oekraïne. 
-Het aantal onderwerpen in de Bedrijfsvoeringparagraaf is sterk ingekort, 
en in de sectie «Misbruik en oneigenlijk gebruik en fraude en corruptie» is 
dit jaar voor het eerst aandacht gegeven aan interne fraude.
-Er is een nieuwe bijlage toegevoegd, namelijk een overzicht van de stand 
van zaken met betrekking tot de aangenomen moties en gedane toezeg­
gingen (Bijlage 1).
HGIS-jaarverslag 
De Nederlandse uitgaven voor buitenlands beleid, die op verschillende 
departementale begrotingen staan, zijn gebundeld in de Homogene Groep 
Internationale Samenwerking (HGIS). In aanvulling op de departementale 
jaarverslagen geeft het HGIS-jaarverslag een integraal overzicht van de 
besteding van middelen voor buitenlands beleid. Samen met de jaarver­
slagen van Buitenlandse Zaken en Buitenlandse Handel & Ontwikkelings 
samenwerking, wordt het HGIS-jaarverslag 2022 aangeboden aan het 
parlement.
Grondslagen voor de vastlegging en de waardering 
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling Rijksbegrotingsvoorschriften 2023. Voor de 
Tweede Kamer, vergaderjaar 2022–2023, 36 360 XVII, nr. 1 11
