Hoofdbekostiging
Universiteiten (wo) en hogescholen (hbo) ontvangen bekostiging voor 
onderwijs, onderzoek (wo) en ontwerp & ontwikkeling (hbo). De rijksbij­
drage wordt jaarlijks aan de universiteiten en hogescholen toegekend als 
een lumpsum. De rijksbijdrage is gebaseerd op de Wet op het hoger 
onderwijs en wetenschappelijk onderzoek (WHW). In het Uitvoeringsbesluit 
WHW 2008 en de Regeling financiën hoger onderwijs zijn de bepalingen, 
bedragen en percentages opgenomen op basis waarvan de rijksbijdrage 
wordt berekend.
Onderwijsdeel (hbo en wo)
Universiteiten en hogescholen ontvangen een rijksbijdrage vanwege 
onderwijs. De rijksbijdrage is gebaseerd op de nominale studieduur van 
de opleiding en het volgen en succesvol afronden van één bachelor- en één 
masteropleiding. Het onderwijsdeel bestaat uit:
1. een studentgebonden deel: gebaseerd op het aantal ingeschreven 
bekostigde studenten en graden (diploma’s). Er zijn drie bekostigingsni­
veaus (laag, hoog en top);
2. een onderwijsopslag in bedragen: bedragen op basis van afspraken voor 
kwaliteit, kwetsbare opleidingen en bijzondere voorzieningen;
3. een onderwijsopslag in percentages.
Deel ontwerp en ontwikkeling (hbo) en onderzoeksdeel (wo)
Hogescholen ontvangen een rijksbijdrage vanwege ontwerp en ontwik­
keling (praktijkgericht onderzoek). Universiteiten ontvangen een rijksbij­
drage vanwege het verrichten van wetenschappelijk onderzoek. Het 
onderzoeksdeel wo is gebaseerd op:
1. een studentgebonden deel: gebaseerd op het aantal bekostigde graden;
2. een deel promoties: gebaseerd op het aantal promoties leidend tot een 
proefschrift en het aantal ontwerperscertificaten;
3. een voorziening onderzoek in bedragen: bedragen op basis van 
afspraken over onder andere sectorplannen en zwaartekracht;
4. een voorziening onderzoek in percentages.
Deel ondersteuning geneeskundig onderwijs en onderzoek (wo)
De bekostiging van het onderwijs en onderzoek bij de acht academische 
ziekenhuizen loopt via de universiteiten. Hier kunnen studenten 
geneeskunde onderwijs volgen en praktijkervaring opdoen. De rijksbijdrage 
bestaat uit een deel dat is gebaseerd op het aantal ingeschreven studenten 
en graden, een procentueel deel en een bedrag vanwege rente en 
afschrijving (voor huisvesting).
Studievoorschot kwaliteitsafspraken (hbo en wo)
In het akkoord over het studievoorschot is afgesproken dat de middelen die 
beschikbaar komen door de invoering van het studievoorschot gekoppeld 
worden aan kwaliteitsafspraken. In het voorjaar 2019 zijn alle instellingen 
van start gegaan om, samen met de medezeggenschapsraad, te komen tot 
een plan voor de kwaliteitsafspraken. De plannen van de instellingen 
beslaan de periode van 2019 tot en met 2024 en zijn allemaal positief 
beoordeeld door de NVAO. Aan de hand van het advies van de NVAO is door 
de Minister besloten dat de plannen van de instellingen voldoende zijn om 
de studievoorschotmiddelen toegekend te krijgen voor de periode 2021 tot 
en met 2024. De toekenning van de middelen was in eerste instantie 
voorzien vanaf 2021. De beoordeling en besluitvorming leverde vanwege 
de coronamaatregelen echter vertraging op. Om ervoor te zorgen dat instel­
lingen niet in financiële onzekerheid zouden verkeren en de instellingen 
konden blijven investeren in de kwaliteit van het hoger onderwijs, is 
Tweede Kamer, vergaderjaar 2022–2023, 36 360 VIII, nr. 1 73
