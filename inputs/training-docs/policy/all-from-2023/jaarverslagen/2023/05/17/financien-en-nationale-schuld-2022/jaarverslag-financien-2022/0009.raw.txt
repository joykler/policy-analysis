2. Leeswijzer
Algemeen
Voor u ligt het jaarverslag 2022 van het ministerie van Financiën, begro­
tingshoofdstuk IX (Financiën en Nationale Schuld) van de Rijksbegroting. In 
het jaarverslag worden de gerealiseerde beleidsdoelen, gebruikte instru­
menten en ingezette middelen verantwoord ten opzichte van de begroting. 
Waar relevant wordt verwezen naar Kamerstukken of andere beschikbare 
verantwoordingsinformatie. De Rijksbegrotingsvoorschriften (RBV) en de 
Comptabiliteitswet (CW) vormen het regelgevend kader voor het 
jaarverslag.
Het algemeen financieel-economische beleid en het begrotingsbeleid 
worden primair verantwoord in het Financieel jaarverslag van het Rijk (FJR). 
Daarin worden ook de belastingontvangsten toegelicht.
Vanwege tussentijdse afrondingen op duizenden, miljoenen of miljarden 
euro’s kan het voorkomen dat de som der delen afwijkt van het totaal in 
de tabellen.
Opbouw van het jaarverslag
Het jaarverslag bestaat, conform RBV, uit de volgende onderdelen:
A. Algemeen;
B. Beleidsverslag;
C. Jaarrekening;
D. Bijlagen.
A. Algemeen
Dit gedeelte bestaat uit de aanbieding van het jaarverslag met een verzoek 
tot dechargeverlening en deze leeswijzer (hoofdstukken 1 en 2).
B. Beleidsverslag
Beleidsprioriteiten
In het beleidsverslag wordt allereerst ingegaan op de beleidsprioriteiten 
(hoofdstuk 3): welke resultaten zijn bereikt in 2022? Hierin wordt terugge­
keken op de beleidsagenda uit de begroting 2022, waarin de belangrijkste 
beleidsdoelen voor 2022 staan. Ook is een samenvatting van de Nationale 
Schuld, een overzicht van de gerealiseerde beleidsdoorlichtingen, een 
overzicht risicoregelingen en een openbaarheidsparagraaf opgenomen. 
Hoofdstuk 3 wordt afgesloten met twee bijlagen met daarin een overzicht 
van de coronamaatregelen en een budgettair overzicht van de maatregelen 
als gevolg van de oorlog in Oekraïne.
Beleidsartikelen
Daarna wordt in de beleidsartikelen (hoofdstuk 4) en de niet-beleidsartikelen 
(hoofdstuk 5) per artikel op hoofdlijnen gerapporteerd over de bereikte 
resultaten in 2022. Waar relevant en beschikbaar worden de realisaties van 
indicatoren of kengetallen weergegeven om te laten zien in welke mate de 
doelstellingen op een beleidsterrein zijn behaald. De beleidsartikelen in 
het jaarverslag hebben volgens de RBV standaard de volgende indeling:
A. Algemene doelstelling;
B. Rol en verantwoordelijkheid;
C. Beleidsconclusies;
D. Tabel Budgettaire gevolgen van beleid;
E. Toelichting op de instrumenten.
Tweede Kamer, vergaderjaar 2022–2023, 36 360 IX, nr. 1
