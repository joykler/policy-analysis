Klanttevredenheid- en Medewerkerstevredenheid
De klanttevredenheidsmeting is in 2022 weer opgepakt. Er is op dit moment 
nog geen realisatie over 2022 beschikbaar.
Het medewerkerstevredenheidsonderzoek wordt eens in de twee jaar 
gehouden. In het voorjaar van 2021 is een BZK-breed MTO uitgevoerd. De 
gemiddelde score bij SSC-ICT kwam uit op 6,7. Thema’s m.b.t. het individu 
zoals werkdruk, herstelbehoefte en betrokkenheid, kenden een lagere score 
dan thema’s op gebied van de inhoud van het werk.
Gebruikerstevredenheid
Het gemiddelde cijfer in zaken gebruikerstevredenheid voor de gehele 
dienstverlening van SSC-ICT is uitgekomen op een 7,2. Het meest tevreden 
zijn alle departementen over de klanttevredenheid van de baliemede­
werkers en de telefonische Servicedesk. Het minst tevreden zijn alle depar­
tementen over de Video vergaderfaciliteiten en de presentatiehulpmiddelen 
in de vergaderzalen. Echter is er wel stijging te zien in de tevredenheid over 
de vergaderfaciliteiten en de snelheid van de werking van de werkplek.
Kostprijzen
De Rijkswerkplekdiensten en de locatie gebonden services vallen onder 
de standaard dienstverlening. Deze producten worden geleverd als een 
nutsvoorziening met een jaarlijkse gebruikersvergoeding. Op basis van 
een inschatting c.q. planning van het gebruik wordt hier vooraf met de 
klanten een inschatting gemaakt van de jaarkosten die op basis van het 
feitelijk gebruik worden afgerekend. Als gevolg van het invoeren van een 
nieuw kostprijsmodel, waarmee beter inzicht wordt verkregen in de 
daadwerkelijke kosten van de producten en diensten van SSC-ICT, is de 
kostprijs voor de backend werkomgeving is vanaf 2021 gedifferentieerd 
naar kostprijzen voor de digitale werkomgeving basis, -online en –light. 
Deze differentiatie geeft meer inzicht in de mogelijkheden die beschikbaar 
zijn voor het plaats- en tijd onafhankelijk werken. Via meerdere apparaten 
is toegang mogelijk tot applicaties en bedrijfsdata.
Omzet
De realisatie van de totale baten voor 2022 komt uit op € 323,8 mln. In de 
begroting is de raming € 311,8 mln. Het verschil van € 12,0 mln. ten opzichte 
van de begroting wort veroorzaakt door een hogere omzet in de afname van 
mobiele apparatuur, accounts en. De omzet betreft uitsluitend generiek, 
gemeenschappelijk en klant specifiek. Vrijval voorzieningen betreft een 
dispuutfactuur. De bijzondere baten waren in 2021 nihil.
Specifiek deel
Beschikbaarheid kernsystemen
De beschikbaarheid van de basisinfra wordt gemeten over een vaste set aan 
kernsystemen, diensten en -platforms. Dit betreft de beschikbaarheid van 
de Rijks Werkomgeving (RWO) 99,7%, Kritische panden 100,0%, Applicatie­
omgeving 98,7%en Datacenter Netwerk Diensten 99,8%. Het niet 
beschikbaar zijn van een kernsysteem leidt altijd tot een Major Incident 
waarbij wordt vastgelegd hoe lang een systeem niet beschikbaar is. 
Gemiddeld kwam de beschikbaarheid uit op 99,6%.
Tweede Kamer, vergaderjaar 2022–2023, 36 360 VII, nr. 1 209
