3.5 Innoverend vermogen en nieuwe domeinen
Innovatie en onderzoek
In 2022 is door Defensie geïnvesteerd in defensieonderzoek, technolo­
gieontwikkeling en de innovatiecentra van Defensie. Met de investeringen 
in defensieonderzoek bij de hoogwaardige kennisinstituten zoals NLR, TNO 
en MARIN blijft Defensie verzekerd van een gedegen defensiespecifieke 
kennisbasis (lang-cyclisch innoveren). De innovatiecentra van de dienston­
derdelen hebben in 2022 opnieuw diverse activiteiten ontplooid om sneller 
en innovatiever te innoveren (kort-cyclisch innoveren). Daarin neemt de 
samenwerking met het bedrijfsleven (primair MKB en start-ups) een 
centrale plaats in. Met behulp van partnerschappen en samenwerkingen 
wordt op de markt verkrijgbare civiele technologie toepasbaar gemaakt 
voor defensiegebruik. Verder is er in 2022 aandacht geweest voor deelname 
aan internationale defensiematerieelprojecten en het positioneren van de 
Nederlandse defensie-industrie en kennisinstellingen voor het Europees 
Defensiefonds. In november 2022 is de Uitvoeringsagenda innovatie en 
onderzoek aan de Tweede Kamer aangeboden. Deze agenda beschrijft op 
hoofdlijnen in wat Defensie de komende jaren gaat doen met betrekking tot 
defensieonderzoek, technologieontwikkeling en innovatie. Zo werken 
bijvoorbeeld alle defensieonderdelen met hun eigen innovacentrum om 
experimenten met het bedrijfsleven uit te voeren of te faciliteren.
In 2022 zijn de uitgaven aan onderzoek, technologieontwikkeling en kennis­
gebruik (ter ondersteuning van investeringsprojecten) circa € 167 miljoen, 
hetgeen resulteert in een bijbehorende KPI van 1,29%. Deze KPI is ook 
opgenomen in het KPI-overicht in paragraaf 3.7.
3.6 Informatiegestuurd werken en optreden
Informatiegestuurd optreden
In 2022 heeft Defensie grote stappen gezet met het verder verankeren van 
lnformatiegestuurd Optreden (lGO). Eind december 2022 heeft de onafhan­
kelijke onderzoekscommissie Land Information Manoeuvre Centre (LIMC) 
haar eindrapport ‘Grondslag gezocht’ aan Defensie aangeboden. Deze 
commissie stond onder voorzitterschap van Harm Brouwer en was in de 
zomer van 2022 ingesteld. Het eindrapport is op 13 januari 2023 samen met 
de beleidsreactie aan de Kamer aangeboden (Kamerstuk 32 761, nr. 258). 
Defensie betrekt de lessen en aanbevelingen uit dit rapport bij de verdere 
ontwikkeling van lnformatiegestuurd Optreden (lGO). In deze beleidsreactie 
staat onder andere dat de eerder aangekondigde Beleidsvisie IGO, waaraan 
in 2022 hard is gewerkt, uiterlijk in het tweede kwartaal van 2023 aan de 
Kamer wordt aangeboden. Parallel aan het opstellen van de beleidsvisie is 
Defensie in 2022 gestart met nadere planvorming om de visie en 
aanvullende waarborgen nte concretiseren. Hiervoor zijn meer middelen 
beschikbaar door de significante ophoging van het defensiebudget door dit 
kabinet.
Het programma Defensie Open op Orde (DOO) versterkt in de periode 2021 
t/m 2026 zowel de informatiehuishouding als transparantie van Defensie, 
beide noodzakelijk voor de implementatie van IGO en het hebben van een 
gezaghebbende informatiepositie. In 2022 zette DOO belangrijke stappen 
richting informatiegestuurd werken. De proefimplementatie van het nieuwe 
documentmanagementsysteem (DMS) DefDoc is gestart bij de 
Tweede Kamer, vergaderjaar 2022–2023, 36 360 X, nr. 1 25
