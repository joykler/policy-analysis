Doordat de problematiek complex en hardnekkig is, kost het tijd om de 
bestaande problemen binnen de bedrijfsvoering op te lossen met de 
maatregelen die worden getroffen. De departementen besteden 
voortdurend aandacht aan het reduceren en oplossen van de problemen.
De meeste bevindingen gaan over:
– informatiebeveiliging en beheer van IT-systemen;
– interne beheersing;
– inkoop- en contractbeheer.
– financiële en materiële bedrijfsvoering
3.6.2 Verzelfstandigingsbeleid
Bij de uitvoering van beleid ontmoeten burgers en bedrijven de overheid in 
de praktijk. Het werk van uitvoeringsorganisaties is belangrijk voor het 
vertrouwen in de overheid en is ook essentieel voor hoe de overheid 
functioneert. Het verzelfstandigingsbeleid van het Rijk vergt daarom continu 
aandacht. In 2022 zijn er ook nieuwe verzelfstandigde organisaties 
bijgekomen. Deze zijn opgenomen in bijlage 3b uit de Jaarrapportage 
Bedrijfsvoering Rijk.
Onderzoeken naar de set aan regelgeving voor rijksorganisaties op afstand
In 2021 zijn twee onderzoeken opgeleverd over de regelgeving van rijksor­
ganisaties op afstand: de «Brede evaluatie naar organisatiekaders voor 
rijksorganisaties op afstand» en het Interdepartementaal Beleidsonderzoek 
38
naar de Regeling agentschappen "Samenwerken aan publieke waarde". In 
39
september 2022 heeft het kabinet op beide rapporten gereageerd. Het 
kabinet wilde inzicht krijgen in de kaders voor en samenhang tussen organi­
saties op afstand (zoals de Kaderwet zelfstandige bestuursorganen, de 
Regeling agentschappen en de Aanwijzingen inzake de rijksinspecties). De 
bedoeling hiervan was om te zien waar verzelfstandigingsbeleid beter kan 
aansluiten bij het huidige tijdsbeeld. Daarin zijn zowel doelmatigheid en 
doeltreffendheid belangrijk alsook andere waarden zoals responsiviteit, 
rechtvaardigheid en menselijke maat.
Op basis hiervan formuleerde het kabinet vier basisprincipes waaraan het 
geheel van kaders voor organisaties op afstand moet voldoen:
 
1. Er moet een eensluidend beeld over het op afstand plaatsen van 
publieke taken ten grondslag liggen aan het stelsel.
2. Het stelsel van kaders moet samenhangend en volledig zijn.
3. Het stelsel van kaders moet herkenbaar, eenduidig en geharmoniseerd 
zijn.
4. Binnen de kaders moet er een goede balans zijn tussen verschillende 
waarden. Met meer waarden die een rol spelen, moet er binnen de 
kaders een nieuw evenwicht tussen de verschillende waarden worden 
gezocht.
38
 Kamerbrief Eerste Kamer eindrapportage brede evaluatie organisatiekaders voor rijksorgani­
saties op afstand | Kamerstuk | Rijksoverheid.nl en Aanbiedingsbrief bij eindrapport IBO Agent­
schappen - Samen werken aan publieke waarde | Kamerstuk | Rijksoverheid.nl
39
 Kamerbrief met reactie op brede evaluatie organisatiekaders van overheidsorganisaties op 
afstand | Kamerstuk | Rijksoverheid.nl
Tweede Kamer, vergaderjaar 2022–2023, 36 360, nr. 1 80
