2. Leeswijzer
De leeswijzer gaat in op de volgende onderwerpen:
1. Opbouw jaarverslag;
2. Ondergrenzen toelichtingen;
3. Controlenormen financiële en niet-financiële gegevens;
4. Groeiparagraaf;
5. Grondslagen voor de vastlegging en de waardering;
6. Motie Schouw en motie Hachchi c.s..
1. Opbouw jaarverslag
Dit jaarverslag bevat het beleidsverslag, een jaarrekening, en diverse 
bijlagen. Deze bevatten informatie over de in 2022 gerealiseerde beleidsre­
sultaten en de budgettaire realisatiegegevens van EZK.
Het onderdeel beleidsprioriteiten van het beleidsverslag betreft de verant­
woording over de beleidsagenda uit de EZK-begroting 2022. Naast het 
macro-economisch beeld worden in het beleidsverslag de behaalde 
resultaten op de prioriteiten van EZK voor 2022 toegelicht. Dit gebeurt via 
de volgende blokken:
– Economisch beeld en uitdagingen voor EZK, Nationaal Groeifonds;
– Duurzaam Nederland (o.a. vervolg Klimaatakkoord, Fit-for-55 en energie­
beleid);
– Ondernemend Nederland (o.a. Industriebeleid en Economische 
Veiligheid, Verduurzaming Industrie, Innovatie en mkb);
– Digitale economie;
– Mededingings- en consumentenbeleid;
– Gaswinning Groningen;
– Europese en regionale samenwerking.
De beleidsartikelen in dit jaarverslag hebben dezelfde opzet als de begroting 
2022 (Kamerstuk 35 925 XIII, nrs. 1 en 2) en zijn conform de Rijksbegro­
tingsvoorschriften opgesteld (https://rbv.rijksfinancien.nl ). Elk beleidsartikel 
bevat een paragraaf beleidsconclusies waarin voor de belangrijkste instru­
menten een oordeel wordt gegeven over de uitvoering van het beleid in 
het afgelopen jaar. In beleidsartikel 4 (Een doelmatige energievoorziening 
en beperking van de klimaatverandering) is net als in de begroting 2022 
een overzicht opgenomen van maatregelen van bij het Klimaatakkoord 
betrokken ministeries ten behoeve van de uitvoering van het Klimaatak­
koord. De bedrijfsvoeringparagraaf doet verslag van relevante aandachts­
punten in de bedrijfsvoering van het Ministerie van EZK.
De jaarrekening bestaat uit de departementale verantwoordingsstaten, de 
samenvattende verantwoordingsstaten inzake de agentschappen, de 
jaarverantwoordingen van de agentschappen, de saldibalans en de WNT-
verantwoording.
De volgende bijlagen zijn opgenomen: Toezichtrelaties en Zelfstandige 
Bestuursorganen (ZBO’s) en Rechtspersonen met een Wettelijke Taak 
(RWT’s), Moties en toezeggingen, Afgerond evaluatie- en overig onderzoek, 
Inhuur externen, Focusonderwerp FJR 2022, Verantwoording EU-middelen 
in gedeeld beheer, Rijksuitgaven Caribisch Nederland, NGF-Bijlage, 
Rapportage burgercorrespondentie en een lijst van afkortingen.
Tweede Kamer, vergaderjaar 2022–2023, 36 360 XIII, nr. 1
