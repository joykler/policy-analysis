Groeifaciliteit
De Groeifaciliteit is een regeling die zich richt op risicodragend vermogen 
dat nodig is bij bijvoorbeeld snelle groei, bedrijfsovername of uitbreiding 
in het buitenland. Er zijn in 2022 minder aanvragen bij financiers gedaan 
dan in eerdere jaren.
Garantie Ondernemingsfinanciering (GO)
De Garantie Ondernemingsfinanciering (GO) is een garantieregeling gericht 
op middelgrote en grote leningen. In 2022 zijn weinig aanvragen binnen­
gekomen of door de RVO goedgekeurd.
Garantie Ondernemingsfinanciering (GO-C)
De Garantie Ondernemingsfinanciering Corona (GO-C) is de Corona-variant 
van de GO. Voor de GO-C zijn er in 2022 weinig aanvragen binnengekomen 
of door de RVO goedgekeurd. Daarnaast is de regeling in 2022 gesloten.
Bijdragen baten lasten diensten
Bijdrage DG Bedrijfsleven & Innovatie aan RVO
De opdracht aan RVO is gedurende het jaar aangevuld. Door aanvullende 
opdrachten en/of wijzigingen van de opdracht van DG B&I aan RVO is het 
budget en de uiteindelijke realisatie gewijzigd.
Bijdragen aan ZBO’s/RWT’s
Bijdrage aan NWO-TTW
In 2022 heeft het onderzoeksprogramma van NWO-TTW door COVID-19 
vertraging opgelopen, waardoor ten opzichte van de ontwerpbegroting 
€ 12,5 mln aan kasbudget niet is uitbetaald.
Bijdragen aan (inter-)nationale organisaties
Internationaal Innoveren
Eurostars / Internationaal Innoveren betreft regelingen die meerjarig van 
karakter zijn. De meeste dossiers hebben een looptijd van 3 tot 5 jaar. In 
2022 zijn ten gevolge van administratieve eindejaarsdrukte minder vaststel­
lingen afgehandeld dan was geraamd.
EU-cofinanciering JTF
Het JTF-programma is op 30 november goedgekeurd door de Europese 
Commissie. Goedkeuring was noodzakelijk om de JTF-regeling (die de 
juridische basis vormt voor het JTF-programma en de EZK-cofinanciering) 
voor te kunnen leggen aan de Minister. Deze heeft de regeling eind 
december ondertekend. Hierdoor was het niet meer mogelijk voor het einde 
van het jaar mandaatbesluiten en beschikkingsbesluiten op te stellen voor 
het toekennen van de cofinanciering aan de regionale organisaties. 
Zodoende is er in 2022 geen verplichting aangegaan. De regeling en 
vervolgdocumenten zullen begin 2023 worden vastgesteld waarnaar de 
verplichtingen alsnog aangegaan kunnen worden. Het verplichtingen- en 
kasbudget was gedeeltelijk al doorgeschoven naar latere jaren.
Tweede Kamer, vergaderjaar 2022–2023, 36 360 XIII, nr. 1 80
