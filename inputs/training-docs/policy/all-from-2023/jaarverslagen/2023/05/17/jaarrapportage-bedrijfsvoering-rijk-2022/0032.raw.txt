Het DG ABD is de management development organisatie van de Rijks­
overheid. Het ondersteunt de ministeries bij de werving en selectie voor 
functies in de Algemene Bestuursdienst. Daarnaast biedt het een ontwik­
kelaanbod op het gebied van leiderschaps- en talentontwikkeling voor 
ambtenaren in de top van de Rijksoverheid. Voor een goed functionerende 
overheid is het van belang dat we (top)managers hebben die klaar zijn voor 
de specifieke maatschappelijke opgaven van vandaag en morgen. DG ABD 
draagt hieraan bij door samen met de ministeries te zorgen voor een goede 
match tussen de (top)manager, de opgave waarvoor de organisatie staat en 
het team waarin hij of zij werkt.
DG ABD begeleidt jaarlijks een groot aantal wervings-en-selectieproce­
dures. Dit leidde in 2022 tot 349 nieuwe ABD-benoemingen. Gemiddeld 
kwam achttien procent van de benoemde personen van buiten het Rijk. 
Ongeveer 38 procent betrof doorstroom van een ABD-functie naar een 
andere functie. 119 mensen hebben een ABD-functie verlaten, hetzij 
vanwege pensioen, hetzij voor een functie buiten de ABD. De gemiddelde 
functieduur bij een overstap of vertrek uit een ABD-functie in 2022 was vier 
jaar en vijf maanden.
De Rijksoverheid streeft naar een breed, divers personeelsbeleid. Dit geldt 
dus ook voor de ambtelijke top. Het aandeel vrouwen dat een topfunctie 
binnen de Rijksoverheid bekleedt groeit gestaag. In 2022 was 43 procent 
vrouw, ten opzichte van 42 procent in 2021.
Figuur 16 Aandeel vrouwen in de ABD
Organisatieomvang
50%
43%43%
42%42%
41%41%
40%40%
40%
36%36%
30%
20%
10%
0%
2018 2019 2020 2021 2022
Bron: DG ABD.
Ontwikkeling ABD-stelsel
De afgelopen twee jaar zijn in het ABD-stelsel verschillende veranderingen 
doorgevoerd. Doel hiervan is ervoor te zorgen dat het stelsel blijft bijdragen 
aan de kwaliteit van de top van de Rijksoverheid en blijft aansluiten bij 
maatschappelijke ontwikkelingen. We besteden meer aandacht aan conti­
nuïteit in de ambtelijk top. Daarnaast vergroten we de transparantie en 
zichtbaarheid van de ABD. In 2022 zijn aanvullende maatregelen genomen 
naar aanleiding van het coalitieakkoord. De maatregelen zijn gericht op 
het vergroten van domein specifieke kennis en een langere functieduur in 
de ambtelijke top. Deze aspecten wegen nadrukkelijker mee in de werving, 
selectie en ontwikkeling van topambtenaren.
Jaarrapportage Bedrijfsvoering Rijk 2022 32
