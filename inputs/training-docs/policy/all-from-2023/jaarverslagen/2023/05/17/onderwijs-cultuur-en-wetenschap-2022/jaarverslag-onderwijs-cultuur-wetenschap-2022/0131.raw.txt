Totstandkoming niet-financiële verantwoordingsinformatie
Naast de indicatoren en kengetallen bevat het Jaarverslag ook «overige niet 
financiële informatie» in de bijlagen van het Jaarverslag. De ADR ziet verbe­
termogelijkheden ten aanzien van de vastlegging van de totstandkoming 
van deze bijlagen. Wij nemen deze aanbevelingen ter harte en zullen deze 
bij de toekomstige jaarverslagen oppakken.
Begrotingsbeheer, financieel beheer en de materiële bedrijfsvoering
De bedrijfsvoering, inclusief het begrotingsbeheer, financieel beheer en 
de materiële bedrijfsvoering binnen het Ministerie van OCW, is op orde. 
De Algemene Rekenkamer (AR) heeft in het verantwoordingsonderzoek 
over 2021 vier onvolkomenheden geconstateerd, te weten bij de informa­
tiebeveiliging bij het kerndepartement, het autorisatiebeheer Dienst 
Uitvoering Onderwijs (DUO), IT-beheersingsmaatregelingen DUO en M&O-
beleid subsidies onderwijsinstellingen. De ADR heeft ook een (lichte) 
bevinding geconstateerd bij de bevoorschotting van agentschappen. Het 
Ministerie van OCW heeft in 2022 voortgang geboekt in het oplossen van 
deze onvolkomenheden en bevinding. Hieronder volgt de status.
Informatiebeveiliging kerndepartement
De AR heeft over 2021 geconstateerd dat er verbetering is geboekt bij infor­
matiebeveiliging kerndepartement. Gedurende 2022 is hier verder aan 
gewerkt en heeft het programma Informatiebeveiliging (IB) grote stappen 
gezet in de meest urgente zaken rondom het voldoen aan de Baseline Infor­
matiebeveiliging Overheid.
Eind 2021 is gestart met het verhogen van het bewustzijn rondom digitale 
veiligheid binnen het Ministerie van OCW en zijn voorbereidingen getroffen 
voor een groot aantal activiteiten. In 2022 zijn de volgende effecten hiervan 
merkbaar. Via een poster-campagne, awareness e-learning (voor nieuwe en 
zittende collega’s) en een terugkerende phishing oefening zijn de 
medewerkers van concern-OCW bewust gemaakt van alledaagse IB-
handelingen.
Het MT-OCW heeft in december 2021 de I-Governance vastgelegd, deze gaat 
over de sturing en beheersing van digitalisering onderwerpen, waaronder 
informatiebeveiliging. Deze governance heeft in 2022 geleid tot de vorming 
van een netwerk van Chief Information Security Officer (CISO’s) van de 
dienstonderdelen dat wordt voorgezeten en geleid door de departementale 
CISO. Dit netwerk heeft als doel grotere samenhang, rapportage en 
structuur tussen de dienstonderdelen, een efficiënter en consistenter 
aanpak van de verbetering van informatiebeveiliging en werken aan de 
«één-concern» mentaliteit. Onderliggend aan dit netwerk is een afgestemd 
charter (set afspraken), waarmee concern-OCW meer grip krijgt op de 
verbetering van haar digitale weerbaarheid.
In 2022 is de risicomanagement-aanpak op meerdere niveaus uitgebreid. 
Proceseigenaren voeren samen met Security Officers quickscans uit op 
proces- en systeemniveau. In een cyclus op een hoger aggregatieniveau 
worden tijdens de Risicobeeld-jaarcyclus bij dienstonderdelen de risico’s en 
bijbehorende maatregelen rondom de ‘Te Beschermen Belangen’ 
vastgesteld. Dit is een integrale aanpak, waarbij de samenhang wordt 
gezocht tussen IB, privacy, fysieke veiligheid en integriteit. De terugkerende 
aard van de gesprekken en bijbehorend beeld verhoogt het bewustzijn van 
het belang bij zowel proceseigenaren als management en geeft de 
Tweede Kamer, vergaderjaar 2022–2023, 36 360 VIII, nr. 1
