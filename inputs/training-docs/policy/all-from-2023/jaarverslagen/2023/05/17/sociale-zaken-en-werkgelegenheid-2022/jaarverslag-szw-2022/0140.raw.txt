contact met gemeenten. De Minister van OCW is eigenaar van DUO en de 
Minister van J&V is eigenaar van COA. Vanuit deze rol zijn laatstgenoemde 
ministers verantwoordelijk voor de kwaliteit en continuïteit van de 
uitvoering en daaronder valt de dienstverlening van DUO respectievelijk 
COA aan het Ministerie van SZW. Gemeenten krijgen middelen voor uitvoe­
ringskosten via het Gemeentefonds en middelen voor inburgeringsvoorzie­
ningen via een specifieke uitkering.
C. Beleidsconclusies
Om invulling te geven aan de de Algemene Doelstelling zijn de meest 
opvallende ontwikkelingen uit 2022 hieronder verwoord.
Per 2022 is de Wet inburgering 2021 van kracht geworden. Als gevolg van 
onder andere extra opvang van Oekraïense ontheemden, krapte op de 
arbeidsmarkt en huisvestingsproblematiek, zijn er onder het nieuwe inbur­
geringsstelsel minder inburgeraars gestart dan verwacht. Er wordt nog 
nader onderzoek hiernaar gedaan. Bij de leerbaarheidstoets zijn technische 
en inhoudelijke verbeteringen doorgevoerd, zoals aanpassing van enkele 
opgaven, en is de communicatie aan gemeenten versterkt. Er zijn extra 
middelen beschikbaar gesteld voor gemeenten om tot en met 2025 de 
onderwijsroute te financieren.
In september 2022 zond het kabinet het Nationaal Programma tegen discri­
minatie en racisme (Kamerstukken II 2021/22, 30 950, nr. 316) naar de Kamer. 
Dit programma is ontwikkeld onder coördinatie van de Nationaal 
Coördinator Discriminatie en Racisme (NCDR) die in oktober 2021 is gestart. 
In 2022 is eveneens de Staatscommissie tegen Discriminatie en Racisme 
ingesteld, die onderzoek doet naar discriminatie en racisme in Nederland 
en zich richt op alle sectoren, inclusief een doorlichting op discriminatie en 
etnisch profileren binnen de overheid.
In november 2022 is het meerjarenplan Zelfbeschikking 2022-2025 aan de 
Tweede Kamer aangeboden (Kamerstukken II 2022/23, 35 341, nr. 17), 
gericht op het bevorderen van volwaardige deelname aan de Nederlandse 
samenleving zonder inperking van het zelfbeschikkingsrecht.
Bij VIA zijn in 2022 zijn enkele activiteiten ondersteund, te weten 
‘RefugeeWork’ van VluchtelingenWerk Nederland en de pilot ‘Toeleiding 
naar Werk’ van COA, Randstad en gemeente Almere gericht op vroegtijdige 
arbeidsparticipatie op het AZC.
Tweede Kamer, vergaderjaar 2022–2023, 36 360 XV, nr. 1
