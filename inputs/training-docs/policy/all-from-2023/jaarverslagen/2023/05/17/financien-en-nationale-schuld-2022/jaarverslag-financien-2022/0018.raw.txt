Versterking van de economie
Financiële sector
Om ervoor te zorgen dat de financiële sector goed functioneert, hebben we 
in 2022 de volgende activiteiten ondernomen.
– Stabiele en gezonde banken zijn een voorwaarde voor een sterke en 
duurzame economie. Kapitaaleisen spelen daarbij een belangrijke rol. 
Begin november 2022 bereikte de Europese Raad een akkoord over de 
aanpassing van de kapitaalvereisten voor banken (Bazel 3). Hierbij zijn 
Nederlandse prioriteiten als de financiering van de agrarische sector en 
8
ESG -risico’s meegenomen.
– Een belangrijk doel is het voltooien van de bankenunie. Het is niet gelukt 
om overeenstemming te bereiken over een werkplan dat richting geeft 
aan de vier vervolgstappen voor de bankenunie. De Eurogroep is wel 
overeengekomen verder werk te maken van een van de vervolgstappen, 
namelijk de herziening van het crisisraamwerk voor banken. Daardoor 
is de hoop dat toch betekenisvolle stappen kunnen worden gezet naar 
een verdere versteviging van de bankenunie.
– We hebben aandacht besteed aan groepen die financieel kwetsbaar zijn. 
Wijzer in Geldzaken heeft met verschillende campagnes hulp 
aangeboden. Zo heeft het platform tips verspreid om beter rond te 
komen en controle te houden over je energierekening.
– Op het gebied van consumptieve kredieten hebben we een voorlopig 
akkoord bereikt over een herziening van de Europese richtlijn consu­
mentenkrediet. Aangescherpte regels moeten consumenten beter 
beschermen tegen potentiële betalingsachterstanden.
– We hebben met de belangrijkste partijen uit het betalingsverkeer een 
Convenant Contant Geld afgesloten, zodat het mogelijk blijft met contant 
geld te betalen. In dit Convenant staan onder andere afspraken over de 
beschikbaarheid, acceptatie en bekostiging van contant geld.
– De minister heeft voor de zomer mede namens de minister voor Klimaat 
9 
en Energie de beleidsagenda duurzame financiering gepresenteerd.
Deze agenda beschrijft het beleid voor de verduurzaming van de 
financiële markten voor de komende jaren.
8
 Environmental, social, governance
9
 Kamerstukken II 2021-2022, 33 043, nr. 108
Tweede Kamer, vergaderjaar 2022–2023, 36 360 IX, nr. 1
