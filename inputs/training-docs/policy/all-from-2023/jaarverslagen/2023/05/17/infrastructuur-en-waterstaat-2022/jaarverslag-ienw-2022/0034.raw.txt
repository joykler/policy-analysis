buitenland. Het betreft bilaterale en multilaterale samenwerking en richt 
zich vooral op klimaatadaptatie en water. De samenwerking is 
beschreven in de Nederlandse Internationale Waterambitie (NIWA).
Regisseren 
De Minister is verantwoordelijk voor de vormgeving van het integrale 
waterbeleid, voor het Deltaprogramma en het toezicht op de uitvoering van 
de gerelateerde wet- en regelgeving. Ook is de Minister verantwoordelijk 
voor het verbeteren van de doeltreffendheid en de doelmatigheid van de 
bestuurlijke organisatie en het instrumentarium ten behoeve van het 
waterbeleid. De rol «regisseren» heeft in dit artikel betrekking op taken 
binnen de beleidsdomeinen waterveiligheid, waterkwantiteit, zoetwater­
voorziening, waterkwaliteit en innovatie, exportbevordering en interna­
tionale samenwerking (m.b.t. de Noordzee).
• Waterveiligheid. Het zorgen voor het ontwikkelen en implementeren van 
waterveiligheid gericht op alle primaire waterkeringen in Nederland. 
Tevens het zorgdragen voor de waterveiligheid van de regionale water­
keringen in het beheer van het Rijk. Het zorgen voor wettelijke kaders en 
instrumentarium voor het beoordelen en ontwerpen van primaire water­
keringen. Ontwikkelen van kaders voor het toetsen op veiligheid van 
de regionale waterkeringen in het beheer van het Rijk. Deze aanpak is 
onder andere terug te vinden in het Nationaal Waterplan 2016–2021 
(Kamerstukken II 2014–2015, 31 710, nr. 35) en het Beheer- en Ontwikkel­
programma voor de Rijkswateren 2016–2020.
• Waterkwantiteit en Zoetwatervoorziening. Het zorgen voor het 
ontwikkelen en implementeren van integraal waterbeleid in een aanpak 
gericht op de gebieden met grote Rijkswateren. Het realiseren van een 
maatschappelijk afgewogen verdeling van water en het daartoe zo te 
beheren hoofdwatersysteem dat wateroverlast en -tekort worden 
voorkomen. Het zorgen voor kaders en instrumentarium voor regionale 
afwegingen om het regionale watersysteem op orde te brengen en te 
houden. Deze aanpak is onder andere terug te vinden in het Nationaal 
Waterplan 2016–2021 (Kamerstukken II 2014–2015, 31 710, nr. 35) en het 
Beheer- en Ontwikkelprogramma voor de Rijkswateren 2016–2021. 
Hierbij worden maatregelpakketten geregisseerd voor waterbeschik­
baarheid op de korte en lange termijn in het Deltaprogramma Zoetwater. 
Het betreft maatregelen voor het robuuster maken van het watersysteem 
(nationaal en regionaal) en om de gevolgen van langdurige droogte en 
lage rivierafvoeren ten gevolge van klimaatverandering zoveel mogelijk 
te beperken.
• Waterkwaliteit. Het ontwikkelen van beleid ten behoeve van het bereiken 
van een goede ecologische en chemische waterkwaliteit van de opper­
vlaktewateren en inliggende communautair te beschermen waarden in 
de Rijkswateren van de stroomgebieden van de Rijn, Maas, Schelde en 
Eems. De uitvoering gericht op het behalen van een goede chemische 
en kwantitatieve toestand van de grondwateren in de vier stroomge­
bieden conform de voorschriften zoals opgenomen in de Kaderrichtlijn 
Water (KRW), om in drie planperiodes uiterlijk in 2027 aan de Europese 
verplichtingen te voldoen. De coördinerende verantwoordelijkheid voor 
de KRW ligt bij de Minister van IenW, tezamen met de Minister van LNV 
voor zover het aangelegenheden betreft die mede tot zijn verantwoor­
delijkheid behoren.
• Nederlands deel van de Noordzee. Het gaat hier om het ontwikkelen van 
ruimtelijk en milieubeleid en het nemen van maatregelen voor het 
bereiken van een gezonde zee met een duurzaam gebruik in het 
Nederlandse deel van de Noordzee. Dit gebeurt in samenwerking en 
samenhang met de andere Noordzeelanden, conform de vereisten zoals 
Tweede Kamer, vergaderjaar 2022–2023, 36 360 XII, nr. 1 34
