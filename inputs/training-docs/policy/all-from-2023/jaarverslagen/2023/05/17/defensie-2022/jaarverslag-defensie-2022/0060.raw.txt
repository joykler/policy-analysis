E. Toelichting op de instrumenten
De posten met een verschil groter dan € 5 miljoen of noemenswaardige 
verschillen worden hieronder nader toegelicht.
Verplichtingen
De verplichtingen bij dit artikel zijn € 88,9 miljoen hoger dan ten tijde van 
het vaststellen van de begroting werd verwacht. Deze hogere verpliching­
stand heeft drie hoofdredenen. Allereerst het nieuwe arbeidsvoorwaarden­
akkoord 2021-2023 dat in 2022 is overeengekomen tussen Defensie en de 
bonden en betreft € 30,5 miljoen.
Ten tweede betreft het de krappe arbeidsmarkt voor ICT-personeel die ertoe 
heeft geleid dat € 35,2 miljoen hogere meerjarige overeenkomsten zijn 
gesloten voor tijdelijke inhuur van ICT-personeel. Ook bestaande inhuur­
contracten zijn in dit kader verlengd.
Ten derde betreft het een overrealisatie € 23,2 miljoen bij het Defensie 
Brand- en Bedrijfsstoffenbedrijf (DBBB). Het budget voor gereedstelling 
steeg met € 9,2 miljoen in de 2e suppletoire begroting van 2022 omdat de 
huidige macro-economische factoren (waaronder de gevolgen van de 
Russische invasie van Oekraïne, de energiecrisis en de hoge inflatie) nog 
niet waren verwerkt in het budget. Daarnaast is het budget met € 7,5 miljoen 
verhoogd door de onvoorziene uitgave ten behoeve van een voorschot aan 
de NATO Support and Procurement Organisation voor het Multi Role Tanker 
Transport. Het voornemen was deze uitgave vast te leggen in het artikel 
4 Koninklijke Luchtmacht. Laat in het jaar is gekozen voor een vastlegging 
bij de defensie Materieel Organisatie. Het resterende deel betreft relatief 
kleine afwijkingen bij diverse verplichtingen.
Uitgaven
Opdrachten
De realisatie van de gereedstelling is € 7,6 miljoen hoger dan begroot. De 
realisatie van het DBBB is hoger uitgevallen dan begroot door een niet 
voorziene uitgave van € 7,5 miljoen ten behoeve van een voorschot aan 
het NATO Support and Procurement Organisation voor het Multi Role 
Tanker Transport. Het voornemen was deze uitgave vast te leggen in het 
artikel 4 Koninklijke Luchtmacht. Laat in het jaar is voor de vastlegging 
gekozen voor een vastlegging bij de defensie Materieel Organisatie. Het 
resterende deel betreft relatief kleine afwijkingen bij diverse uitgaven.
Personele uitgaven
De overrealisatie op salarisuitgaven eigen personeel van € 35,5 miljoen 
wordt veroorzaakt door het nieuwe arbeidsvoorwaardenakkoord 2021-2023 
dat in 2022 is overeengekomen tussen Defensie en de bonden.
Tweede Kamer, vergaderjaar 2022–2023, 36 360 X, nr. 1 60
