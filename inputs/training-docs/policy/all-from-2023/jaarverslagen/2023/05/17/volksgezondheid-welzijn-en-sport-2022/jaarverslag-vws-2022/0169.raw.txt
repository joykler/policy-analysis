D. FINANCIEEL BEELD ZORG
1 Inleiding
Het Financieel Beeld Zorg (FBZ) geeft een integraal beeld van de ontwik­
keling van de uitgaven en ontvangsten onder het Uitgavenplafond Zorg. Dit 
hoofdstuk geeft op hoofdlijnen een toelichting op de financiële cijfers en 
de voorlopige realisatie over het jaar 2022.
Het FBZ bestaat uit de volgende onderdelen:
• Paragraaf 1: Inleiding
Deze paragraaf gaat over de inhoud van het FBZ en over de wijzigingen in 
het jaarverslag 2022 ten opzichte van het jaarverslag 2021. Verder is er 
een leeswijzer opgenomen waarin uitleg wordt gegeven over het Uitgaven­
plafond Rijksbegroting en het Uitgavenplafond Zorg.
• Paragraaf 2: Zorguitgaven in vogelvlucht
In deze paragraaf wordt ingegaan op het financieel beeld op hoofdlijnen van 
de zorguitgaven, de ontwikkeling van de netto zorguitgaven en de ontwik­
keling van het Uitgavenplafond Zorg.
• Paragraaf 3: Verticale ontwikkeling van de zorguitgaven
In deze paragraaf wordt de verticale ontwikkeling van de Zvw, Wlz en 
begrotingsgefinancierde zorguitgaven toegelicht. Verder zijn opgenomen 
een paragraaf over de bestuurlijke akkoorden in de curatieve zorg en een 
paragraaf over de aansluiting tussen het Wlz-kader en begroting/
jaarverslag.
• Paragraaf 4: Horizontale ontwikkeling van de zorguitgaven en -
ontvangsten
In deze paragraaf wordt de horizontale ontwikkeling van de zorguitgaven- 
en -ontvangsten over meerdere jaren weergegeven en toegelicht. Verder is 
hierin een paragraaf over de coronakosten in de catastroferegeling 
opgenomen.
• Paragraaf 5: Financiering van de zorguitgaven
Deze paragraaf gaat in op de financiering van de zorguitgaven die 
toegerekend worden aan het Uitgavenplafond Zorg.
Verdieping van de zorguitgaven in deelsectoren
Het verdiepingshoofdstuk wordt integraal als open data beschikbaar gesteld 
op: Overzicht Datasets | Ministerie van Financiën - Rijksoverheid (rijksfi­
nancien.nl). Hierin worden de financiële bijstellingen per sector tussen de 
ontwerpbegroting 2022 en het jaarverslag 2022 gepresenteerd en 
toegelicht.
Tweede Kamer, vergaderjaar 2022–2023, 36 360 XVI, nr. 1
