Vrijval en dotatie voorzieningen
De toelichting op de vrijval en dotatie voorziening is weergegeven bij de 
toelichting op de balanspost voorzieningen.
Lasten
Apparaatskosten
Personele kosten + € 34,8 mln.
De hogere personele kosten worden verklaard door:
– Externe inhuur (+ € 33,7 mln.). De externe inhuur is hoger dan begroot 
bij KOOP, Personeel, OW en Bv&F. Bij KOOP is er sprake van inhuur ten 
behoeve van projecten (€ 23,4 mln.), waarbij de kosten één op één 
worden doorbelast naar de klanten. Bij Personeel en OW ligt de hogere 
externe inhuur in lijn met de hogere gerealiseerde omzet. Bij Bv&F is 
meer externe inhuur ingezet op het project Programma Vernieuwing ICT 
Landschap dan begroot.
– De personele kosten eigen personeel zijn € 0,5 mln. hoger dan begroot. 
Dit wordt verklaard door de reservering vakantie uren van € 2 mln. welke 
niet is begroot.
– De overige personele kosten zijn € 0,6 mln. hoger dan begroot als gevolg 
van het niet volledig inzetten van de begrote opleidingskosten ad € -1,4 
mln. en frictiekosten bij Bv&F ad € 2 mln. voortkomend uit de transitie.
Materiele kosten + € 3.6 mln.
De materiele kosten zijn € 3,6 mln. hoger dan begroot. Dit wordt verklaard 
door:
– Apparaat ICT: + € 1,8 mln. door hogere kosten voor Programma 
Vernieuwing ICT landschap en het besluit de nog te activeren posten 
voor een applicatie ontwikkel platform en een Talent Management 
Assessment tool bij Bv&F in het resultaat te laten vallen. Hiertoe is 
besloten omdat de ontwikkeling van de applicaties niet is afgerond in 
2022 en Bv&F in 2023 overgaat van een baten lasten stelsel naar een 
kasverplichtingen stelsel.
– Bijdrage aan SSO’s is € 0,2 mln. Dit wordt verklaard door nagekomen 
huurkosten bij de HIS.
– De overige materiele kosten zijn € 2,5 mln. hoger. Dit wordt verklaard 
door hogere kosten voor uitbesteding transport bij IPKD wat in lijn ligt 
met de hogere gerealiseerde omzet bij IPKD.
Rentelasten
De rentelasten zijn in lijn met de begroting.
Afschrijvingskosten
De ontwikkeling van het nieuwe orderadministratie en planningssysteem 
bij IPKD is nog niet afgerond waardoor de applicatie nog niet is geactiveerd. 
Er heeft derhalve geen afschrijving op plaatsgevonden. Het applicatie 
ontwikkel platform en de Talent Management Assessment tool bij BV&F zijn 
in 2022 niet geactiveerd. De ontwikkeling van de applicaties is in 2022 niet 
afgerond en ze zijn nog niet geactiveerd. Er heeft daarom geen afschrijving 
op plaatsgevonden. Naar aanleiding van het Programma Vernieuwing ICT 
landschap is voor 2022 een hoge afschrijving begroot. De keuzes die in 
het programma zijn gemaakt leiden tot een lagere activering van 
immateriële activa en daardoor tot een lagere afschrijving hierop dan 
begroot.
Tweede Kamer, vergaderjaar 2022–2023, 36 360 VII, nr. 1
