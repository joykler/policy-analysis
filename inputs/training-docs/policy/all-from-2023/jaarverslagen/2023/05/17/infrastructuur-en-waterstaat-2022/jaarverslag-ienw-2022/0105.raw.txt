IenW vindt het van belang dat bewonersorganisaties die zitting hebben in 
de Commissies regionaal overleg (CRO’s) en het Luchthaven Eindhoven 
Overleg (LEO) een bijdrage kunnen leveren aan de uitwerking van 
(beleids-)vraagstukken uit de Luchtvaartnota. Dat is de reden dat een 
subsidie van maximaal € 50.000 per jaar beschikbaar wordt gesteld aan 
de Stichting Advisering Bewonersvertegenwoordigers Regionale 
Luchthavens (ABReL). Concreet ziet de subsidie op de bijdrage van ABReL 
aan de regionale verkenningen rond de regionale luchthavens, de bijdrage 
aan landelijke (beleids-)vraagstukken en deelname aan de nationale lucht­
vaarttafel (als uitwerking van de Luchtvaartnota).
Subsidie luchthaven Twente
Area Development Twente (ADT) heeft van IenW een subsidie ontvangen 
voor het doen van luchtzijdige investeringen voor de ontwikkeling van 
luchthaven Twente (onder de voorwaarde dat de bijdrage voldoet aan de 
regels voor staatssteun) en voor het laten uitvoeren van een onderzoek naar 
de mogelijkheden voor een remote tower concept voor luchtverkeersdienst-
verlening. Deze subsidie vloeit voort uit het amendement Koopmans 
(Kamerstukken II 2007-2008, 31200 XII, nr. 60) en geeft invulling aan de 
afspraken uit de Bestuursovereenkomst Gebiedsontwikkeling Vliegveld 
Twente (Bijlage bij Kamerstukken II 2009-2010, 31 936, nr. 17). Het subsi­
diedeel voor het onderzoek naar remote control werd in voorschot verstrekt 
en is in 2019 vastgesteld.
Subsidies hybride elektrisch vliegen
Omdat veel innovaties op het gebied van hybride elektrisch vliegen nog niet 
klaar zijn voor de markt, is een financiële impuls vanuit de overheid van 
groot belang. De overheid kan de ontwikkeling op het gebied van hybride 
elektrisch vliegen stimuleren en versnellen door middel van het verlenen 
van subsidies. In 2022 is deze subsidie niet meer verleend.
Bijdragen aan agentschappen
Dit betreft voornamelijk de bijdrage die aan RWS ter beschikking wordt 
gesteld voor de uitvoering van de masterplannen luchthavens Caribisch 
Nederland gericht op het wegwerken van de tekortkomingen ten aanzien 
van de internationale regelgeving voor de vliegveiligheid en voor de 
wederopbouw van de Bovenwindse Eilanden als gevolg van de geleden 
schade door de orkanen Irma en Maria in september 2017.
Daarnaast betreft het investeringen voor de aanleg van platformen Bonaire. 
Deze investeringen zijn nodig om te kunnen voldoen aan internationale 
ICAO veiligheidsstandaarden.
Bijdragen aan medeoverheden
Voor Lelystad Airport is in 2022 een Incidentele specifieke uitkering ter 
beperking van overlast en (geluid)hinder Lelystad Airport aan de Provincie 
Flevoland verstrekt. Het doel van de uitkering is een vergoeding voor het 
aanbrengen van gevelisolatiemaatregelen voor circa 20 woningen rondom 
Lelystad Airport die buiten de reikwijdte van het Luchthavenfonds vallen en 
hinder ondervinden van het VFR circuit.
Bijdragen aan internationale organisaties
Tweede Kamer, vergaderjaar 2022–2023, 36 360 XII, nr. 1
