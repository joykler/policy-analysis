deze rollen en verantwoordelijkheden zijn en op welke van de drie onder­
scheiden strategische doelen ze betrekking hebben. De Minister is verant­
woordelijk voor de volgende rollen en verantwoordelijkheden: stimuleren, 
regisseren en (doen) uitvoeren.
(Doen) Uitvoeren
De Minister is verantwoordelijk voor een robuust mobiliteitssysteem van 
sterke verbindingen, sterke modaliteiten, voorspelbare reistijden en goede 
bereikbaarheid (zie ook artikel 16 Openbaar Vervoer en Spoor). Voor het 
hoofdwegennet betekent dit dat de Minister zorgt voor:
• Regelgeving en afspraken over voorzieningen- en kwaliteitsniveaus bij 
infrastructuur in het kader van veiligheid, betrouwbaarheid, snelheden, 
doorstroming en duurzaamheid.
• De besluitvorming over en uitvoering van infrastructuur in relatie tot 
gebiedsontwikkeling. Aanlegprojecten worden in het MIRT vastgelegd. 
De bijdragen zijn gerelateerd aan het Mobiliteitsfonds.
• De uitvoering van het beheer, onderhoud, vervanging, verkeersmana­
gement en het oplossen van doorstromings- en veiligheidsknelpunten 
door RWS als beheerder van het hoofdwegennet. Deze activiteiten zijn 
terug te vinden op het Mobiliteitsfonds.
• Het bevorderen van de veiligheid, bereikbaarheid en het beperken van 
de kosten door verbetering van de reisinformatie en het verkeersmana­
gement. Via inzet op de laatste technologieën en samenwerking tussen 
bedrijfsleven en wegbeheerders verbetert de reisinformatie voor de 
reiziger, die zich daardoor zowel beter kan voorbereiden op de reis, als 
de reis kan aanpassen.
• Het beheersen van de geluidproductie van het verkeer door middel van 
een jaarlijkse monitoring van de naleving van de geluidproductiepla­
fonds langs het rijkswegennet en het aanpakken van hoge geluidbelas­
tingen langs rijkswegen door middel van het Meerjarenprogramma 
Geluidsanering (MJPG).
Regisseren
De Minister is verantwoordelijk voor de vormgeving en deels ook voor de 
uitvoering van het beleid inzake wegen en verkeersveiligheid, waaronder 
het toezicht op de uitvoering van de wet- en regelgeving. Via wet- en 
regelgeving, aansturing van RWS in het beheer van het wegennet en 
afspraken met medeoverheden, het bedrijfsleven en andere maatschappe­
lijke organisaties, zorgt IenW voor veilige infrastructuur en optimaal gebruik 
daarvan. Daarbij wordt ingespeeld op ontwikkelingen bij gebruikers, 
voertuigen en infrastructuur. Deze regierol wordt concreet ingevuld door:
• –Met betrekking tot Smart Mobility invulling geven aan de ambities in 
het Regeerakkoord met betrekking tot het streven naar «Een slim en 
duurzaam vervoerssysteem waarvan de onderdelen naadloos op elkaar 
aansluiten».
• –Hierbij ligt de focus op de volgende prioriteiten:
• •een toekomstbestendig toelatingssysteem;
• •digitalisering van verkeersmanagement;
• •het benutten en verkennen van de potentie van data onder goede 
randvoorwaarden zoals privacy en cybersecurity;
• •toekomstbestendige infrastructuur door bij ontwerp, aanleg en 
onderhoud rekening te houden met nieuwe technologieën;
• •nieuwe mobiliteitsconcepten & Mobility as a service (MaaS).
Tweede Kamer, vergaderjaar 2022–2023, 36 360 XII, nr. 1
