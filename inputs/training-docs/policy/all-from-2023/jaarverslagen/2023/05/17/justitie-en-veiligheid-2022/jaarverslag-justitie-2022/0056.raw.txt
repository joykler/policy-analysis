Toelichting
In 2022 stroomden er ongeveer 1,4 mln. zaken in bij de gerechten. Het aantal 
afgehandelde zaken was ook ongeveer 1,4 mln. Zowel de instroom als het 
aantal afgehandelde zaken waren lager dan aanvankelijk bij de begroting 
was geraamd.
In het jaarverslag van de Rechtspraak, uitgebracht door de Raad voor de 
rechtspraak, dat tevens aan de Kamer wordt aangeboden, wordt meer 
gedetailleerd ingegaan op de diverse ontwikkelingen binnen de rechtspraak 
in 2022.
Bijdragen ZBO’s en RWT’s
Autoriteit persoonsgegevens (AP)
De AP is de onafhankelijke toezichthouder in Nederland die de bescherming 
van persoonsgegevens bevordert en bewaakt. Het budget is gedurende 
het jaar met bijna € 4 mln. verhoogd. Naast onder andere de loon- en prijs­
bijstellling betreft het een extra bijdrage van € 2 mln. die met het coalitie­
akkoord ter beschikking is gesteld. Als onafhankelijke toezichthouder heeft 
de AP de vrijheid om te bepalen hoe zij deze middelen over haar verschil­
lende taken verdeelt.
College voor de Rechten van de Mens
Het College voor de Rechten van de Mens (hierna: het College) is het 
nationale mensenrechteninstituut van Nederland. Als onafhankelijk 
toezichthouder belicht, beschermt en bevordert het College de mensen­
rechten in Europees en Caribisch Nederland. Daartoe voert het College de 
taken uit die door de Wet College voor de Rechten van de Mens zijn 
opgedragen. Het College doet onderzoek, adviseert de regering en het 
parlement, rapporteert aan internationale comités, geeft voorlichting, 
bevordert mensenrechteneducatie en oordeelt in individuele gevallen over 
discriminatie. Het College is tevens toezichthouder voor het VN-verdrag 
handicap. Het rapporteert jaarlijks over de manier waarop dat verdrag in 
Nederland wordt uitgevoerd en nageleefd.
Nederlands Register Gerechtelijk Deskundigen (NRGD)
Het NRGD waarborgt en bevordert de kwaliteit van de inbreng van 
deskundigen in de rechtsgang. Zij doen dit door het normeren van deskun­
digheidsgebieden en het toetsen en registreren van deskundigen (bv. een 
psycholoog of DNA-deskundige). Het NRGD is onafhankelijk en heeft een 
wettelijke basis (Wet deskundigen in strafzaken).
Stichting Advisering Bestuursrechtspraak (StAB)
De StAB adviseert, door middel van deskundigenberichten, op verzoek van 
de Raad van State en de rechtbanken over geschillen op het terrein van de 
fysieke leefomgeving zoals milieu, ruimtelijke ordening, bouw en schade. 
De StAB heeft een wettelijke basis (Wet milieubeheer en Wet ruimtelijke 
ordening) en is onafhankelijk.
Subsidies
Subsidie Rechtspleging
De subsidie wordt aan de Nederlandse Vereninging voor Rechtspraak 
(NVvR) verstrekt voor de activiteiten die de NVvR in de hoedanigheid van 
beroepsvereniging uitvoert. Onderdeel daarvan is fungeren als spreekbuis 
voor de beroepsgroepen van rechters en officieren van justitie en gevraagd 
en ongevraagd adviseren bij wetgeving die deze beroepsgroepen raken.
Tweede Kamer, vergaderjaar 2022–2023, 36 360 VI, nr. 1
