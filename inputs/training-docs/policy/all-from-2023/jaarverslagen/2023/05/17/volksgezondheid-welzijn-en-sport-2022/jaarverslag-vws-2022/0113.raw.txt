€ 20,7 miljoen. Wegens de toegenomen voorraad in 2022 is het contract met 
de leverancier onrechtmatig uitgebreid om deze voorraad op te kunnen 
slaan. Als tweede hebben het RIVM en het CIBG gebruik gemaakt van de 
onrechtmatige Rijksbrede overbruggingsovereenkomsten IMOA, financieel 
advies, audit advies en inkoopadvies ter hoogte van € 17,9 miljoen voor 
het RIVM en € 1,6 miljoen voor het CIBG. Als laatste heeft het CIBG onrecht­
matig medicinale cannabis ingekocht voor € 11,7 miljoen. Dit komt voort uit 
een onrechtmatige verlening van de bestaande overeenkomst voor 
levering. Er wordt gewerkt aan een nieuwe aanbesteding om weer te zorgen 
voor een rechtmatige overeenkomst.
Afgerekende voorschotten
De onrechtmatigheden in de afgerekende voorschotten zit hoofdzakelijk in 
zeven dossiers. Deze worden hieronder op volgorde van grootte toegelicht.
Meerkosten i.v.m. coronamaatregelen GGD’en en Veiligheidsregio’s in 2020 
en 2021
In 2020 en 2021 hebben de verschillende GGD’en en Veiligheidsregio’s in 
Nederland extra kosten gemaakt in verband met de bestrijding van de 
coronapandemie. Deze extra kosten stonden los van de reguliere bedrijfs­
voering van deze organisaties. Op basis van de opdracht, die volgt uit de 
meerkostenregeling, zijn aan de GGD’en en Veiligheidsregio’s voorschotten 
verstrekt. In 2022 heeft definitieve vaststelling van deze voorschotten plaats­
gevonden. Voor 2020 en 2021 zijn per jaar verantwoordingsinstructies 
opgesteld. Hierin staan aanwijzingen voor de GGD’en en Veiligheidsregio’s 
over de wijze van verantwoorden en is een instructie voor de accountant 
over de wijze van controleren opgenomen. Deze instructie is tot stand 
gekomen in overleg met vertegenwoordigers van de Sectorcommissie 
Decentrale Overheden (SDO) van de Koninklijke Nederlandse Beroepsor­
ganisatie van Accountants (NBA).
In de verantwoording is gebleken dat de afgerekende voorschotten 
(€ 1,77 miljard) als onzeker dienen te worden aangemerkt. Oorzaak ligt op 
drie facetten, 1) een ontbrekende risicoanalyse, 2) onvoldoende zekerheid 
op de diepgang van de controle op de meerkostentabel conform de 
opgestelde verantwoordingseisen en 3) onvoldoende zekerheid over de 
naleving van de in de verantwoordingsinstructie opgenomen controle 
aspecten voor de accountant.
Voorafgaand aan het opstellen van de verantwoordingsinstructie dient 
een risicoanalyse uitgevoerd te worden. Op basis van deze risicoanalyse 
kunnen beheersmaatregelen worden bepaald die opgenomen worden in 
de verantwoordingsinstructie. In de hectische crisisomstandigheden – waar 
in korte tijd afspraken over de financiering gemaakt moesten worden – is 
deze risicoanalyse niet uitgevoerd. Hierdoor heeft VWS geen absolute 
zekerheid dat alle mogelijke risico’s afdoende geadresseerd zijn in de 
verantwoordingsinstructie.
De verantwoording van de verstrekte voorschotten vindt plaats in de 
jaarverslagen met een meerkostentabel van de GGD’en en Veiligheidsre­
gio’s en niet in de jaarrekening. Het jaarverslag maakt onderdeel uit van 
de controle door de accountant, maar wordt minder diepgaand gecontro­
leerd dan de jaarrekening. De controle van de meerkostentabel is uitgevoerd 
conform controlestandaard 720). Dit stelt dat na lezing beoordeeld moet 
worden of hetgeen opgenomen is materiële afwijkingen bevat t.o.v. de 
Tweede Kamer, vergaderjaar 2022–2023, 36 360 XVI, nr. 1
