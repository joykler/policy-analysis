Minder mensen hebben het afgelopen jaar gebruik gemaakt van bovenre­
gionaal gehandicaptenvervoer vanwege de Corona-maatregelen en de 
angst voor Corona. Daarnaast stagneerden geplande acties ten behoeve 
van de doorontwikkeling van het vervoerssysteem en waren tijdelijke 
maatregelen van kracht vanwege chauffeurstekorten. Er is in 2022 8,7 mln. 
minder gerealiseerd dan de vastgestelde begroting. We zien gedurende 
2022 een licht herstel in het bovenregionaal gehandicapten vervoer.
Inclusiviteit
Voor het programma Langer Thuis waren vanuit het vorige regeerakkoord 
structureel middelen beschikbaar gesteld voor opdrachten. Het programma 
Langer Thuis is eind 2021 afgerond. De behoefte van ouderen om in hun 
eigen vertrouwde omgeving zelfstandig oud te kunnen worden met een 
goede kwaliteit van leven blijft uiteraard bestaan en wordt voortgezet in 
de plannen van het nieuwe regeerakkoord. In 2022 zijn minder opdrachten 
verstrekt, waardoor onderuitputting is ontstaan ter hoogte van ongeveer 3,5 
mln.
Overige
De onderuitputting op opdrachten wordt veroorzaakt doordat diverse 
algemene voornemens geen doorgang hebben gevonden. Voor deze 
voornemens (ongeveer 5 mln.) was er geen specifiek opdrachten budget. 
Denk hierbij aan bepaalde WMO voorzieningen, opdrachten in het kader van 
sociaal domein, pgb en onbeperkt meedoen. Voor onbeperkt meedoen zijn 
pas in 2023 RA middelen beschikbaar gesteld.
Bijdragen aan ZBO's/RWT's
Overige
De overschrijding van het budget is veroorzaakt door de stijgende kosten 
(2,7 miljoen) van de doventolkvoorzieningen waarvan de uitvoering bij het 
UWV ligt. De stijgende kosten zijn toe te schrijven aan het verhoogde 
verbruik van de voorziening alsmede door prijsindexatie gedurende 2022. 
Daarnaast zijn per 1 januari 2022 nieuwe normbedragen voor de tolkta­
rieven opgesteld welke terug zijn te zien in de realisatie.
Bijdragen aan medeoverheden
Overige
De overschrijding van dit budget is veroorzaakt door volledige indexatie van 
de specifieke uitkering huiselijk geweld en kindermishandeling.
Storting/onttrekking begrotingsreserve
Overige
Op het instrument storting/onttrekking begrotingsreserve staan de 
middelen voor leningen voor de planontwikkelfase van woon-zorginitia­
tieven. Om de middelen te laten revolveren en om aan de begrotingsregels 
te voldoen, is gekozen om een verplichting van € 20,8 miljoen aan te gaan. 
De uitgaven (geleende bedragen) worden afgeboekt van de verplichting en 
de aflossingen worden als negatieve ontvangsten bijgeboekt op deze 
verplichting. Om verschillende redenen werden er minder leningen 
aangevraagd voor de planontwikkeling van een wooninitiatief. Veel initia­
tieven hebben door Corona vertraging opgelopen in het onderzoeken van 
de haalbaarheid; de vergunningverlening bij gemeenten duurt vaak langer 
dan verwacht; de bouwkosten zijn flink gestegen en het vinden van een 
uitvoerder is bemoeilijkt door de sterk gestegen vraag. Wel wordt een 
Tweede Kamer, vergaderjaar 2022–2023, 36 360 XVI, nr. 1 64
