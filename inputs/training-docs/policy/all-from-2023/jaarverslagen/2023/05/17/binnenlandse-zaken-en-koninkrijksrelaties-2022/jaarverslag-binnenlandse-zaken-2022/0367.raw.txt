externen zijn ingehuurd. De andere reden is dat uit het coalitieakkoord 
een intensivering heeft plaatsgevonden op het beleidsterrein van 
Woningbouw, waardoor er extra inhuur heeft plaatsgevonden
Toelichting bij de agentschappen
Rijksdienst voor Identiteitsgegevens
Het sturingspercentage externe inhuur is t.o.v. 2021 gestegen. Het 
percentage externe inhuur voor (tijdelijke) projecten bedroeg 19,0% (2021: 
13,5%). Het percentage externe inhuur m.b.t. reguliere werkzaamheden 
bedroeg 16,1% en is daarmee vergelijkbaar met voorgaand jaar (2021: 
16,0%). Dit relatief hoge percentage is het gevolg van tijdelijke inhuur 
vooruitlopend op de in onderhavig boekjaar goedgekeurde formatie-
uitbreiding.
Dienst van de Huurcommissie
De Huurcommissie heeft in het jaar 2022 nog sterk moeten leunen op 
externen om twee redenen. Allereerst door krapte op de arbeidsmarkt 
waardoor invulling op bestaande formatie moeizaam was en veelal niet 
mogelijk bleek. Verder is de zaaksoort Huurverhoging sterk aan fluctuaties 
onderhevig, medio het jaar stroomden circa 3.500 zaken in en deze dienen 
binnen wettelijke termijn afgewikkeld te worden. Dit vraagt elk jaar tijdelijk 
om een forse inzet van externen. De Huurcommissie heeft net als in 2021 
sterk ingezet op het verder terugdringen van externe inhuur. Aan de start 
van 2022 waren 54 externen werkzaam bij de huurcommissie en aan het 
einde van 2022 is dit aantal teruggebracht naar 36. Ultimo de maand 
december heeft wederom een verdere verambtelijking plaatsgevonden en 
zijn nog eens 20 uitgestroomd met als gevolg dat aan de start van het 
nieuwe jaar slechts 16 externe krachten werkzaam zijn bij de Huurcom­
missie.
Logius
Logius biedt publieke dienstverleners een samenhangende digitale infra­
structuur die hen in staat stelt met burgers en bedrijven en onderling, 7x24, 
betrouwbaar, snel, groen en gemakkelijk elektronisch zaken te doen. Bij 
Logius vindt inhuur voornamelijk plaats ten behoeve van werkzaamheden 
voor afnemers, zoals andere uitvoeringsorganisaties en ministeries. Voor 
sommige opdrachten geldt dat uit doelmatigheidsoverwegingen gebruik 
wordt gemaakt van externe inhuur vanwege het vaak tijdelijke karakter van 
deze opdrachten of omdat de gevraagde specifieke kennis en expertise niet 
altijd in huis is.
Shared Service Center-ICT
SSC-ICT heeft vanwege tijdelijke werkzaamheden en de behoefte aan 
specifieke expertise, elk jaar een aanzienlijk aantal externe krachten. In 2022 
is voor € 52,1 mln. ingehuurd. Dit is hoger dan 2021. De voornaamste 
oorzaak betreft de externe expertise welke benodigd is voor de uitvoering 
van de transitie- en transformatie plannen. Ook de krapte op de arbeids­
markt heeft geleidt tot meer externe inhuur.
P-Direkt
Het gerealiseerde percentage inhuur 2022 bedraagt 17,5%. Dat is hoger dan 
het meerjarig met de eigenaar afgesproken plafond van 15,8%. P-Direkt blijft 
voor de basis dienstverlening binnen het plafond maar heeft jaarlijks extra 
externe inhuur nodig in verband met de ontwikkeling van nieuwe dienst­
verlening en de samenwerking in de keten. De hogere realisatie betreft de 
Tweede Kamer, vergaderjaar 2022–2023, 36 360 VII, nr. 1
