– De voorraadbeschikbaarheid van reservedelen is voor diverse wapen­
systemen op 90% gebracht. Dit effect is (nog) niet zichtbaar in de 
materiele gereedheid.
– De materiele beschikbaarheid (technische staat van het wapensysteem) 
blijft licht stijgen.
Met de middelen uit het Coalitieakkoord en de motie-Hermans (Kamerstuk 
35 925, nr. 13 van 23 september 2021) de motie-Sjoerdsma (Kamerstuk 21 
501, nr. 2499 van 15 juni 2022) kreeg Defensie vanaf 2022 extra financiële 
ruimte om de instandhoudingsachterstanden te verkleinen. De hieruit 
voorkomende nieuwe functies zijn eind 2022 gerealiseerd. Dit heeft nog 
geen positief effect gehad op de materiele gereedheid, omdat er nog 
onvoldoende gekwalificeerd personeel is om de extra financiële ruimte te 
benutten. De effecten van de investeringen in materieel hebben tijd nodig 
en zijn mede afhankelijk van het beschikbaar komen van kwantitatief en 
kwantitatief voldoende personele capaciteit. Substantieel herstel van de 
materiële gereedheid is daarom (nog) niet direct waarneembaar. In overleg 
met de Defensieonderdelen is afgesproken om de focus te leggen op het 
verhogen van de materiele gereedheid van zes hoofdwapensystemen (2 per 
OPCO: OPV, LCF, CV-90, Patriot-systemen, F-35 en de NH-90).
Geoefendheid
Geoefendheid is de mate waarin een eenheid de taken heeft beoefend en 
daarvoor voldoende niveau van beheersing van de taken heeft getoond. 
De mate van geoefendheid van de krijgsmacht is met name negatief 
beïnvloed door een lage personele en materiële gereedheid. Hierdoor 
vertalen de gerealiseerde oefenmogelijkheden zich nog niet ten volle in 
een hogere geoefendheid en operationele gereedheid. De geoefendheid 
van eenheden aangewezen voor missies en operaties blijft geborgd door 
het prioriteren van middelen om de norm qua geoefendheid te behalen. 
Deelname aan oefeningen op grotere schaal, op de hogere geweldniveaus 
en in grotere verbanden blijven noodzakelijk om de geoefendheid voor de 
eerste hoofdtaak in de breedte (dus voor alle eenheden en taken) te 
verbeteren. In Nederland zijn de oefenruimte en de milieu- en geluids­
normen te gelimiteerd voor dergelijke grootschalige oefeningen benodigd 
voor het samengesteld optreden in het hogere geweldspectrum. Er blijft 
aandacht nodig voor het behouden van ‘gebruiksruimte’ voor oefeningen 
in Nederland, zowel in het fysieke domein als in het virtuele informatie­
domein. Verlies van ruimte vormt een risico voor de gereedstelling.
Voorraden
Om er te kunnen staan als het nodig is, moeten de inzetvoorraden op orde 
zijn. Want alleen met beter gevulde voorraden is Defensie voldoende 
voorbereid op inzet. Met de extra gelden uit het Coalitieakkoord en de 
Voorjaarsnota 2022 is Defensie de inzetvoorraden aan het verhogen. Tussen 
nu en medio 2030 hogen we de inzetvoorraden stapsgewijs verder op voor 
de eerste hoofdtaak voor de eigen en bondgenootschappelijke verdediging. 
Met deze ophoging groeien we in de richting van wat de NAVO van ons 
verwacht. Dit is een flinke stap in de groei van de voorraden die voorheen 
waren toegesneden op de tweede hoofdtaak: de bevordering van de inter­
nationale rechtsorde, door bijvoorbeeld bijdragen aan crisisbeheersings­
operaties. Door deze stapsgewijze opbouw van de voorraden kan Defensie 
de munitievoorraad actueel en modern houden.
Tweede Kamer, vergaderjaar 2022–2023, 36 360 X, nr. 1
