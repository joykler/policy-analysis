Uitgaven
Institutionele inrichting
Advisering
Bij gelegenheid van de 2e suppletoire begroting is het bedrag van de loon- 
en prijscompensatie aan de raming toegevoegd. De gerealiseerde uitgaven 
zijn als gevolg van enkele vacatures die in 2022 niet zijn vervuld of later 
ingevuld zijn dan verwacht, circa € 0,7 mln. lager dan begroot.
Bestuursrechtspraak
Bij gelegenheid van de 2e suppletoire begroting is het bedrag van de loon- 
en prijscompensatie aan de raming toegevoegd en is de uitgavenraming op 
basis van de inmiddels verlaagde prognose van de instroom en uitstroom 
van vreemdelingenzaken verlaagd. De ambtelijke capaciteit die beschikbaar 
is voor de bestuursrechtspraak is, in vergelijking met het jaar 2021, 
gestegen. De aan bestuursrechtspraak toe te rekenen personele uitgaven 
zijn navenant gestegen.
Gemeenschappelijke diensten
Bij gelegenheid van de 2e suppletoire begroting zijn middelen aan de 
begroting van de Raad van State toegevoegd voor de implementatie en 
uitvoering van de Wet Open Overheid en het bedrag van de loon- en prijs­
compensatie. De begrotingsonderdelen van de RvS moeten in samenhang 
met elkaar worden bezien. Resultaat daarvan is een verschuiving naar de 
Gemeenschappelijke diensten voor IV en ICT uitgaven als gevolg van digita­
lisering. De in 2022 gerealiseerde uitgaven zijn als gevolg van een aantal 
projecten op het vlak van de bedrijfsvoering en als gevolg van gestegen 
inhuur van externe capaciteit en aanschaffingen op het vlak van IT ontwik­
keling en beheer hoger dan de realisatie 2021. Voor de Wet Open Overheid 
zijn projecten ter verbetering van registratie en archivering van documenten 
en centraal datamanagement opgepakt.
Ontvangsten
De ontvangsten uit hoofde van de griffierechten zijn als gevolg van boven­
genoemde ontwikkelingen circa € 0,3 mln. lager dan oorspronkelijk 
geraamd.
Tweede Kamer, vergaderjaar 2022–2023, 36 360 IIB, nr. 1
