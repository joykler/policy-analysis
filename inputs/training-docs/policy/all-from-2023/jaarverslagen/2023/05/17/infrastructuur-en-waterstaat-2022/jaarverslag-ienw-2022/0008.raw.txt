2. Leeswijzer
Algemeen
Voor u ligt het Jaarverslag 2022 van het Ministerie van Infrastructuur en 
Waterstaat (IenW), Hoofdstuk XII van de Rijksbegroting. In dit Jaarverslag 
2022 wordt verantwoording afgelegd over de gerealiseerde uitgaven, 
ontvangsten en aangegane verplichtingen ten opzichte van de begroting 
2022.
Opbouw
Het Jaarverslag IenW 2022 bestaat uit de volgende onderdelen:
• Een algemeen deel: hierin is naast deze leeswijzer de officiële aanbieding 
van het Jaarverslag aan de Staten-Generaal en het verzoek tot dechar­
geverlening opgenomen.
• Het beleidsverslag 2022 van IenW: hierin wordt ingegaan op de 
resultaten die in 2022 zijn geboekt. Het beleidsverslag bestaat uit vier 
onderdelen: het verslag over de beleidsprioriteiten, de beleidsartikelen, 
de niet-beleidsartikelen en de bedrijfsvoeringparagraaf.
• De Jaarrekening 2022 van IenW: deze bestaat uit de departementale 
verantwoordingstaat van IenW en de samenvattende verantwoordings­
staten van de agentschappen Rijkswaterstaat (RWS) en het Koninklijk 
Nederlands Meteorologisch Instituut (KNMI). Tevens bevat dit deel de 
departementale saldibalans van IenW, de balansen van de agent­
schappen en de opgave van Topinkomens.
• De bijlagen bestaan uit:
1. Toezichtrelaties RWT's en ZBO's
2. Moties en Toezeggingen
3. Afgerond evaluatie- en overig onderzoek
4. Inhuur externen
5. Overzicht ISB's en NvW's en beroep op artikel 2.25 en/of 2.27 tweede 
lid van de comptabiliteitswet
6. Rijksuitgaven Caribisch Nederland
7. NGF-Bijlage
8. Rapportage Correspondentie
9. Afkortingenlijst
Naast dit Jaarverslag, Hoofdstuk XII van de Rijksbegroting, kent IenW ook 
de Jaarverslagen van het Mobiliteitsfonds en het Deltafonds, respectievelijk 
Hoofdstuk A en J van de Rijksbegroting. In deze fondsen worden de 
concrete investeringsprojecten en programma’s geraamd en verantwoord.
Normering Jaarverslag
De financiële informatie in het beleidsverslag (onderdeel B) wordt gepre­
senteerd door middel van de tabellen ‘Budgettaire gevolgen van beleid’. 
Verschillen tussen de vastgestelde begroting en de realisatie worden 
conform de Regeling rijksbegrotingsvoorschriften 2023 op het niveau van 
de financiële instrumenten toegelicht volgens onderstaande uniforme 
ondergrenzen. In aanvulling hierop worden ook de verschillen van de 
verplichtingen volgens deze ondergrenzen toegelicht.
Tweede Kamer, vergaderjaar 2022–2023, 36 360 XII, nr. 1 8
