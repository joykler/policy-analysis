2. Leeswijzer
Algemeen
Voor u ligt het jaarverslag van het Defensiematerieelbegrotingsfonds 
(DMF), hoofdstuk K van de Rijksbegroting. Naast het DMF kent Defensie ook 
een reguliere begroting (hoofdstuk X). Voor beide begrotingen zijn separate 
jaarverslagen opgesteld.
Het DMF zorgt voor de financiering en bekostiging van investeringen en 
instandhouding van het materieel, de infrastructuur en de IT-middelen van 
Defensie. Door een apart fonds voor het defensiematerieel wordt invulling 
gegeven aan een meerjarig integraal beheer van de financiering en 
bekostiging van het materieel, de IT-middelen en de infrastructuur van het 
Ministerie van Defensie.
Het DMF wordt gevoed door de bijdragen uit de reguliere defensiebe­
groting, hoofdstuk X van de Rijksbegroting. De apparaatsuitgaven en -
ontvangsten voor de uitvoering van het fonds zijn opgenomen in hoofdstuk 
X.
Verschillen tussen de vastgestelde begroting en de realisatie worden 
conform de Regeling Rijksbegrotingsvoorschriften (RBV) 2023 op het niveau 
van de financiele instrumenten (en eventueel artikelonderdeel) volgens 
onderstaande staffelgrenzen toegelicht. Dit zijn dezelfde staffelgrenzen die 
worden toegepast voor het toelichten van mutaties in de suppletoire 
begrotingen.
Tabel 1 Staffelgrenzen voor het toelichten van mutaties
Omvang begrotingsartikel (stand Beleidsmatige mutaties Technische mutaties 
ontwerpbegroting) in € miljoen (ondergrens in € miljoen) (ondergrens in 
€ miljoen)
< 50 1 2
=> 50 en < 200 2 4
=> 200 en < 1000 5 10
=> 1000 10 20
Opzet DMF
In het jaarverslag 2022 wordt verantwoording afgelegd over de gereali­
seerde uitgaven en ontvangsten ten opzichte van de begroting van het DMF 
2022. De structuur van het jaarverslag is als volgt:
– Deel A: Algemeen. In dit deel wordt het jaarverslag officieel aan de 
Eerste en Tweede Kamer aangeboden met het verzoek tot dechargever­
lening. Daarnaast maakt deze leeswijzer onderdeel uit van het algemene 
deel.
– Deel B: Het Beleidsverslag. De kern van het jaarverslag wordt gevormd 
door het beleidsverslag. In juni 2011 is de motie Schouw ingediend en 
aangenomen. Deze motie zorgt ervoor dat de landenspecifieke aanbe­
velingen van de Raad op grond van de nationale hervormingspro­
gramma’s een eigenstandige plaats krijgen in de departementale 
begrotingen. In de beleidsprioriteiten wordt (waar van toepassing) 
teruggekomen op de landenspecifieke aanbevelingen zoals verwoord in 
de begroting. Dit beleidsverslag bestaat uit drie delen:
1. Het Defensiematerieelverslag, waar onder andere een korte terugblik 
is opgenomen met betrekking tot de realisatie van de belangrijkste 
uitvoeringsprioriteiten over het jaar 2022;
2. De artikelen van het DMF;
3. De bedrijfsvoeringsparagraaf.
Tweede Kamer, vergaderjaar 2022–2023, 36 360 K, nr. 1 8
