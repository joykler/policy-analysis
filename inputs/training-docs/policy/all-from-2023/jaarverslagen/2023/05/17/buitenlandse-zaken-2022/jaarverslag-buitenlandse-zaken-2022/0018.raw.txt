name op klimaat en energie. En met het VK, dat ondanks Brexit een 
belangrijke buurland en partner blijft, werd een gezamenlijke verklaring 
ondertekend om de bilaterale samenwerking te verdiepen.
Veiligheid en stabiliteit
Uitgangspunt voor de Nederlandse inzet op het terrein van internationale 
veiligheid was ook in 2022 geordend langs drie pijlers: 1) voorkomen van 
onveiligheid waar mogelijk; 2) verdedigen van Nederland met een effectieve 
en moderne aanpak en; 3) versterken van ons veiligheidsfundament zoals 
benoemd in de Geïntegreerde Buitenland- en Veiligheidsstrategie.
1. Voorkomen van onveiligheid waar mogelijk
Non-proliferatie, ontwapening en wapenbeheersing: Nederland heeft in 
2022 bijgedragen aan de succesvolle uitvoering van de (uitgestelde) tiende 
toetsingsconferentie van het Non-Proliferatie Verdrag (NPV). Ook was 
Nederland in 2022 voorzitter van het Non-Proliferation and Disarmament 
Initiative, actieve deelnemer in het Stockholm Initiative for Nuclear 
Disarmament en gedeeld voorzitter van het International Partnership for 
Nuclear Disarmament Verification (IPNDV).
In 2022 heeft Nederland de zorgvuldige exportcontrole op militaire en dual-
use goederen en technologie voorgezet. De levering van militaire goederen 
aan Oekraïne in reactie op de Russische invasie was hierin een bijzonder 
aspect. Het kabinet heeft bij het vormgeven van de leveranties een gebalan­
ceerde benadering toegepast met zowel oog voor de noodzaak tot snel 
handelen als het belang van een zorgvuldige risicoanalyse.
2022 was een mijlpaal in het maken van internationale afspraken over het 
gebruik van explosieve wapens in bevolkte gebieden. 83 landen onder­
schreven in november 2022 een politieke verklaring over het beter 
beschermen van burgers tegen het gebruik van dergelijke wapens. In reactie 
op het advies van de Adviesraad Internationale Vraagstukken (AIV) en de 
Commissie van advies inzake volkenrechtelijke vraagstukken (CAVV) over 
autonome wapensystemen zette het kabinet in juni 2022 de Nederlandse 
beleidsinzet voor de komende jaren uiteen.
Via diplomatieke inzet en programmatische steun aan multilaterale instel­
lingen zoals de VN, het Global Counterterrorism Forum en de EU heeft 
Nederland in 2022 ingezet op een centrale rol voor mensenrechten en het 
betrekken van maatschappelijk middenveld bij terrorismebestrijding. Deze 
en andere onderwerpen zijn mede dankzij Nederlandse inzet stevig 
verankerd in de in 2022 herziene EU-Raadsconclusies over de strijd tegen 
terrorisme. Nederland heeft in 2022 bijgedragen aan bestrijding van 
terrorisme door de inzet in onder andere de Anti-ISIS Coalitie en was 
gastheer van de bijeenkomst over de inzet op terrorismebestrijding in Syrië, 
Irak, Afghanistan en Afrikaanse landen.
Daarnaast bleef Nederland inzetten op het ondersteunen van derde landen 
in het tegengaan en voorkomen van gewelddadig extremisme door beleids­
dialoog en gerichte projectondersteuning in zes fragiele regio’s. Naast de 
kabinetsinzet tegen dit fenomeen was Nederland actief in multilaterale 
discussies over de internationale aanpak hiervan. De in 2021 versterkte inzet 
op het tegengaan van grensoverschrijdende criminaliteit is in 2022 
voortgezet.
Tweede Kamer, vergaderjaar 2022–2023, 36 360 V, nr. 1
