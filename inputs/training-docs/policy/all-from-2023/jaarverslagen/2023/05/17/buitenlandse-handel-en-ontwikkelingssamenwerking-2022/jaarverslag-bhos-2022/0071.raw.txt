– Bij het coalitieakkoord van Rutte IV is het ODA-budget verhoogd met 
EUR 300 miljoen en vanaf 2025 met structureel EUR 500 miljoen. Na 
de reservering voor de toegenomen asieltoerekening wordt het restant 
van de intensivering conform het coalitieakkoord ingezet op klimaat, 
opvang in de regio en aan COVID-bestrijding en het versterken van 
wereldwijde gezondheidssystemen. Wegens het meerjarige fluctue-
rende karakter van de intensivering uit het coalitieakkoord (door de 
reservering asieltoerekening) is deze reeks aangevuld met de middelen 
op verdeelartikel 5.4
In de tweede suppletoire begroting neemt de stand van het verdeelartikel 
5.4 af. De belangrijkste oorzaak is een tegenvaller van EUR 160 miljoen voor 
de ODA-toerekening in 2022 van eerstejaarsopvang van asielzoekers uit 
DAC-landen. Hiertegenover staat ondere andere een overheveling vanuit 
artikel 5.2 vanwege de Verdragsmiddelen voor Suriname.
Na de tweede suppletoire begroting was de stand op het verdeelartikel 5.4 
EUR -72 miljoen. Deze stand is aan het einde van het jaar teruggebracht naar 
EUR 0.
Ontvangsten
Ontvangsten worden verantwoord op de ontvangsten van artikelonder­
delen van beleidsartikel 5, met uitzondering van de ontvangsten op risico­
regelingen van beleidsartikel 1.
Artikelonderdeel 5.20
De ontvangstenrealisatie op artikelonderdeel 5.20 (ontvangsten en 
restituties met betrekking tot leningen) valt ten opzichte van de vastgestelde 
begroting 2022 EUR 1 miljoen lager uit. Deze verlaging betreft naar beneden 
bijgestelde ontvangstenramingen van terugbetalingen op leningen die 
worden beheerd door de Nederlandse Investeringsbank voor Ontwikke­
lingslanden (NIO).
Artikelonderdeel 5.21
De ontvangstenrealisatie op artikelonderdeel 5.2 is ten opzichte van de 
vastgestelde begroting verhoogd. Dit komt hoofdzakelijk door een 
teruggave van het Law and Order Trust Fund for Afghanistan (LOTFA) van 
UNDP. Deze activiteit kon door de huidige situatie in Afghanistan geen 
doorgang meer vinden. Deze teruggave is via begroting van Buitenlandse 
Zaken ingezet voor een vervangende UNDP activiteit middels het Special 
Trust Fund for Afghanistan voor programma’s op het gebied van sociaal-
economisch herstel.
Artikelonderdeel 5.23
De verwachte ontvangsten op artikelonderdeel 5.23 worden vanaf 2022 
verhoogd met EUR 1,73 miljoen door de rente-ontvangsten vanuit een 
achtergestelde converteerbare schuldenfaciliteit. Deze faciliteit beoogd op 
een innovatieve manier valutarisico’s weg te nemen voor lokale lening­
nemers en financiële instellingen in het kader van een versterkte private 
sector en arbeidsmarkt in ontwikkelingslanden.
6. Bedrijfsvoeringparagraaf
In de uitvoering van het beleid op het terrein van Buitenlandse Handel en 
Ontwikkelingssamenwerking (BHOS) wordt gebruik gemaakt van het 
apparaat van het ministerie van Buitenlandse Zaken (BZ). Om deze reden 
Tweede Kamer, vergaderjaar 2022–2023, 36 360 XVII, nr. 1 71
