5.2.2. Toelichting apparaatsuitgaven inspecties
Personele - en materiële uitgaven inspecties
Personele uitgaven
Bij de personele uitgaven van inspecties is sprake van lagere dan begrote 
uitgaven, van per saldo € 4,0 miljoen. Tegenover een lagere realisatie voor 
eigen personeel (€ 7,5 miljoen) en overige personele uitgaven 
(€ 0,5 miljoen), staan hogere uitgaven voor inhuur externen (€ 4,0 miljoen).
De lagere realisatie op eigen personeel is mede het gevolg van openstaande 
vacatures en vertraagde werving in 2022. De hogere realisatie voor inhuur 
externen hangt eveneens samen met de openstaande vacatures en 
vertraagde werving van eigen personeel, waardoor een groter beroep op 
externe medewerkers moest worden gedaan. Ten opzichte van eerdere 
begrotingsjaren is daarentegen sprake van een beperkte stijging in de 
realisatie van de inhuur.
Materiële uitgaven
De materiële uitgaven bij inspecties laten hogere uitgaven van per saldo 
€ 1,1 miljoen zien. De bijdrage van de IGJ aan SSO's is € 3,7 miljoen hoger 
dan begroot, terwijl de uitgaven aan ICT € 2,4 miljoen lager zijn uitgevallen. 
Het in kaart brengen van de wensen en doelen van de informatievoorziening 
neemt meer tijd in beslag waardoor ICT-uitgaven welke eerder voor 2022 
waren voorzien, niet meer in 2022 zijn gerealiseerd. De hogere uitgaven aan 
SSO's zijn grotendeels het gevolg van hoger dan begrote huur-en service­
kosten (€ 2,7 miljoen).
Ontvangsten
De gerealiseerde ontvangsten bedroegen in 2022 € 10,9 miljoen en zijn 
daarmee € 2,3 miljoen hoger dan begroot. Dit wordt onder meer veroorzaakt 
door de ontvangen pseudo-premies voor het Eigen Risicodragerschap WGA 
(€ 2,1 miljoen) en ontvangsten welke betrekking hebben op DUS-I 
(€ 0,5 miljoen). Lopende het jaar zijn deze ontvangsten gedesaldeerd. 
Tegenover deze hogere ontvangsten staan navenant hogere uitgaven (zie 
ook uitgaven voor eigen personeel kerndepartement). Naast deze hogere 
ontvangsten staat een restpost van per saldo -/- € 0,3 miljoen. Dit betreft 
een post van een groot aantal ontvangsten mee- en tegenvallers op 
apparaat, waaronder hogere ontvangsten IGJ (€ 2,7 miljoen) en DICIO 
(€ 0,5 miljoen) en de afboeking van een VWS-brede ontvangstentaakstelling 
(€ 3,9 miljoen).
Tweede Kamer, vergaderjaar 2022–2023, 36 360 XVI, nr. 1 107
