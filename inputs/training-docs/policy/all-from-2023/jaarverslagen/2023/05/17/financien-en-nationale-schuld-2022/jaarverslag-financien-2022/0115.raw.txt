E. Toelichting op de financiële instrumenten
Het ministerie van Financiën is de uitvoerder van schatkistbankieren en 
beheert de aangehouden (liquide) middelen en de leningen. Het ministerie 
heeft geen zicht op de beweegredenen van instellingen om leningen aan te 
gaan, of meer of minder middelen aan te houden op rekeningen-courant en/
of deposito’s en rapporteert alleen over de totale omvang ervan per deelne­
mersgroep.
Verplichtingen en uitgaven
Rente
In 2022 is de korte rente sterk gestegen en positief geworden. Hierdoor is 
meer rente betaald over de aangehouden middelen in de schatkist dan in 
de begroting werd geraamd.
Leningen
Het bedrag aan verstrekte leningen is in 2022 € 1,0 mld. hoger dan in de 
begroting werd geraamd. Dit komt doordat het aantal leningen verstrekt aan 
RWT’s hoger is uitgevallen dan begroot.
Ontvangsten
Leningen 
In 2022 is € 85,7 mln. meer aan leningen afgelost dan in de begroting werd 
geraamd. Deelnemers van schatkistbankieren hebben de mogelijkheid om 
hun leningen (deels) vervroegd af te lossen, bijvoorbeeld bij verkoop van 
de activa waarvoor was geleend.
Mutaties in rekening-courant en deposito’s 
Alle deelnemers aan het schatkistbankieren hebben één of meerdere 
rekeningen-courant waarop zij tegoeden aanhouden. Een stijging van het 
saldo van rekeningen-courant en deposito’s betekent een instroom van geld 
en is daarom een ontvangst voor de Staat. Een daling van het saldo leidt tot 
een uitgave. In 2022 is het saldo van de rekeningen-courant met € 10,6 mld. 
toegenomen, met name door de sociale fondsen en de RWT’s.
De mutaties in rekening-courant en deposito’s zijn per saldo € 4,6 mld. hoger 
dan geraamd. Dit wordt vooral veroorzaakt door een hoger dan verwachte 
toename van het rekening-courant saldo van de RWT’s, hetgeen mede komt 
door een toename van het aantal RWT’s.
Tweede Kamer, vergaderjaar 2022–2023, 36 360 IX, nr. 1
