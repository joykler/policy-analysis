Defensie wil informatiegericht sturen op haar vastgoed. Om die reden is in 
2022 gestart met het ontwikkelen van een informatieplan, dat inzicht moet 
geven in de informatie die nodig is om op portefeuille, object en gebouw 
niveau te kunnen sturen. Het OMS, als bron van informatie, zal een 
belangrijke plaats krijgen in dit informatieplan.
In de tussentijd werken het RVB en Defensie met interim-oplossingen om 
inzicht te hebben en te houden in het vastgoed. Dit heeft als voordeel dat 
geleerde lessen gebruikt kunnen worden bij de implementatie van het OMS. 
Daarnaast heeft de TaskForce Nova in 2022 periodiek rapportages 
opgeleverd, waardoor het inzicht in de bezetting en benutting van kazernes 
groeit. De rapportages leveren input voor het Programma Transformatie 
Vastgoed. Ook worden de rapportages gebruikt voor actualisatie van de 
gegevens in het vastgoedinformatiepresentatiesysteem (beheerd door het 
RVB), waarin alle gebouwen van Defensie zijn opgenomen. Momenteel zijn 
36 rapporten opgeleverd (peildatum 1/1/23).
Balans budget en vastgoedportefeuille
Om te komen tot een balans tussen budget en vastgoedportefeuille heeft 
Defensie in 2022 de mogelijkheden verder verkend om de vastgoedporte­
feuille door middel van concentreren, verduurzamen en vernieuwen (Trans­
formatie van de Vastgoedportefeuille) aan te passen. Het doel is een 
vastgoedportefeuille die de taakuitvoering optimaal ondersteunt, toekomst­
bestendig is, bijdraagt aan werkbeleving en trots, duurzaam is en die waar 
mogelijk nog meer met de samenleving en de regio verbonden is dan 
voorheen. De doelstelling en aanpak van de Transformatie Vastgoed zijn 
gebaseerd op diverse onderzoeken en aanbevelingen, zoals het Interdepar­
tementaal Beleidsonderzoek naar een toekomstbestendige vastgoedporte­
feuille voor Defensie en de verantwoordingsonderzoeken 2020 en 2021.
Ambtelijke verkenningen hebben geleid tot een vertrekpunt, gebaseerd op 
de lange-termijndoelstellingen en financiële kaderstelling, gebaseerd op 
het eerder genoemde rekenmodel. Onderlinge afhankelijkheden en externe 
ontwikkelingen vragen om een gefaseerde realisatie van dit ambtelijke 
vertrekpunt, waarbij grote strategische stappen eerst worden gezet. Op 
het moment dat Defensie van plan is een object op te pakken, wordt dat als 
bestuurlijk voornemen gecommuniceerd. Voor het strategisch 
vastgoedplan heeft dit geleid tot zes projecten.
Onvolkomenheid Autorisatiebeheer
In 2022 is verder gewerkt aan maatregelen om de onvolkomenheid autori­
satiebeheer weg te werken voor het materieel-logistieke domein. De activi­
teiten uit het plan van aanpak worden stapsgewijs gerealiseerd met 
beperkte personele capaciteit. Het aantal functiescheidingsconflicten is op 
een vergelijkbaar niveau als vorig jaar. Een aantal veel voorkomende 
conflicten is mogelijk vals door een te scherpe afstelling, het herijken van 
deze conflicten maakt onderdeel uit van het plan van aanpak. Aanpassing 
van de huidige autorisatieopzet vindt beperkt plaats, ingezet wordt op een 
geactualiseerde autorisatieopzet in verband met de transitie naar SAP4/
HANA.
Risico's MIVD
In navolging van aanbevelingen van de AR wordt ingegaan op de risico’s in 
de bedrijfsvoering van de MIVD.
Tweede Kamer, vergaderjaar 2022–2023, 36 360 X, nr. 1 79
