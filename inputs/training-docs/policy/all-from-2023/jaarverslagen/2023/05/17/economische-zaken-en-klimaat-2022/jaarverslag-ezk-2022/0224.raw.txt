aandachtspunten voor verbeteringen, waaronder de verruiming van de 
openingstijden voor de beeldbemiddelingsdienst. Met het aanbieden van 
de evaluatie aan de Tweede Kamer is toegezegd deze aandachtspunten 
nader te bestuderen en in het eerste kwartaal van 2023 de Kamer verder te 
informeren over het beleidsvoornemen met betrekking tot de nieuwe 
aanwijzing.
Evaluatie van de instellingen onder de waarborgwet
De waarborginstellingen WaarborgHolland B.V. en Edelmetaal Waarborg 
Nederland B.V. zijn aangewezen als (deeltijd) zelfstandig bestuursorganen 
voor de wettelijke taken die volgen uit de Waarborgwet 2019. Deze taken 
bestaan uit het waarborgen van voorwerpen op hun gehalte aan platina, 
goud, palladium of zilver en deze voorwerpen voorzien van andere merken, 
indien dat voortvloeit uit de Waarborgwet 2019. De waarborginstellingen 
zijn in 2022 geëvalueerd, conform de verplichting daartoe in de Kaderwet 
ZBO’s. De evaluatie toont aan dat het aannemelijk is dat de waarborginstel­
lingen hun taken in de periode 1 januari 2017 tot en met 31 december 2021 
doelmatig en doeltreffend hebben uitgevoerd. Enkele aanbevelingen die 
voortvloeien uit de evaluatie zien op het verbeteren van de transparantie 
van kosten en tarieven, de omgang met doorlooptijden, de interne en 
externe governance en het vergroten van de bekendheid van het waarborg­
stelsel. Verder concludeert het onderzoeksbureau dat deze evaluatie geen 
aanleiding geeft om te pleiten voor grote veranderingen of afschaffing van 
het huidige waarborgstelsel.
De doelmatigheid en doeltreffendheid van het functioneren van het CBS
De evaluatie concludeert in algemene zin dat het CBS in de periode 
2016-2020 doeltreffend, doelmatig en onafhankelijk is geweest. Er worden 
een aantal aanbevelingen gedaan. Zo wordt o.a. aanbevolen om de trans­
parantie in de werkprogramma's van het CBS te vergroten, om samen met 
andere Europese statistiekbureaus in te zetten op het genereren van meer 
vergelijkingsinformatie en de interactie tussen de eigenaar, opdrachtgever 
en het CBS te versterken.
Adviesgroep Gids Proportionaliteit
Kwink concludeert dat het stelsel van wijziging van de Gids proportionaliteit 
als zodanig functioneert; er is geen aanleiding om de kernelementen van 
het stelsel aan te passen. Wel is er ruimte voor verbetering: Kwink geeft 
een zestal aanbevelingen/lessen. EZK zal een lichte opvolging geven aan 
het rapport: de kernelementen uit het stelsel blijven behouden, verbete­
ringen zijn in de loop van 2022 doorgevoerd.
Evaluatie Universele Postdienst
– Uit de evaluatie blijkt dat de uitvoering van de hoofdelementen van de 
UPD (betaalbaarheid, toegankelijkheid en minimaal niveau van dienst­
verlening) op orde is. De evaluatie geeft geen directe aanleiding voor 
aanpassing regelgeving. De wijziging van de Postwet die parallel in 
behandeling is bij de Tweede Kamer staat los van de uitkomsten van 
deze evaluatie.
– De informatievoorziening door de UPD verlener over de financiële stand 
van zaken in relatie tot de UPD richting EZK en de Kamer kan beter 
volgens de onderzoekers. Deze informatie is nodig voor het monitoren 
van de publieke belangen en het tijdig kunnen interveniëren.
– Het kan zijn dat er in de toekomst een ander of minder complex tarie­
freguleringssysteem nodig is om de financiële houdbaarheid te borgen.
Tweede Kamer, vergaderjaar 2022–2023, 36 360 XIII, nr. 1
