750.000 via een lokale aanpak van gemeenten. Met deze lokale aanpak 
kunnen gemeenten extra ondersteuning bieden aan kwetsbare groepen in 
woningen met slechte energielabels. Verder is er het programma hybride 
warmtepompen gericht op het installeren van 1 miljoen hybridewarmte 
pompen in de bestaande bouw. Om te kunnen doorvoeren dat per 2026 bij 
vervanging van gasketels efficiëntere verwarmingsinstallaties terugkomen, 
is het van belang dat er tijdig voldoende apparaten en vakbekwame instal­
lateurs beschikbaar zijn. Daartoe is het actieplan hybride warmtepompen in 
juni 2022 gepresenteerd met de inzet voor verdere opschaling.
Verbouwstromen - organiseren van opschaling
In het najaar van 2022 is het programma de Renovatieversneller 
omgevormd en opgegaan in het ondersteuningsprogramma verbouw-
stromen, voor het realiseren van opschaalbare en voorspelbare renovatie 
stromen in de huur én koopsector. Dit lerende en adaptieve ondersteu­
ningsprogramma wordt uitgevoerd door een netwerkorganisatie van vier 
partijen actief op het terrein van het opschalen van verduurzaming van 
woningen: TKI Urban Energy (penvoerder van het samenwerkings 
verband), de Stroomversnelling, TKI Bouw & Techniek en de Bouwcampus.
Naast het programma, is de subsidieregeling Renovatieversneller in 2022 
ook omgevormd. Omdat de subsidieregeling in 2021 geen enkele 
succesvolle aanvraag heeft gehad is deze o.a. door de afschaffing van de 
verhuurderheffing stopgezet. In 2022 zijn we daarom samen met RVO 
gestart met het opstellen van een procesondersteuningsregeling die 
partijen praktisch ondersteunt in het proces van het bundelen van (de 
woningen van) vragende partijen aan (de producten) van aanbiedende 
partijen.
SAH
In 2022 zijn via de Stimuleringsregeling Aardgasvrije Huurwoningen (SAH) 
36 aanvragen ingediend om circa 3.685 bestaande woningen van het 
aardgas af te halen. Omdat het meer tijd bleek te kosten om aansluitingen 
op warmtenetten te realiseren, is er vertraging in het aanvraagproces 
opgelopen. Daarnaast heeft de onduidelijkheid over het wettelijke kader 
voor warmtenetten (uitstel Wet collectieve warmtevoorziening en besluit 
marktordening collectieve warmte) geleid tot een lagere realisatie ten 
opzichte van de vastgestelde begroting.
SVOH
Per 1 april 2022 is de Subsidieregeling Verduurzaming Onderhoud Huurwo­
ningen (SVOH) open gesteld voor (kleine) verhuurders met huurwoningen 
in het gereguleerde segment. De SVOH is opgezet als tegemoetkoming voor 
de bevriezing van de huren in 2021 in verband met de coronacrisis. Met 
de SVOH kunnen verhuurders in het gereguleerde segment subsidie 
aanvragen voor maatregelen op het gebied van energiebesparing, 
onderhoud en energieadvies. In 2022 is via de SVOH subsidie verleend aan 
181 subsidieaanvragers (181 woningen). In totaal werd voor € 153.068 
subsidie beschikt.
Warmtefonds
Het Nationaal Warmtefonds biedt met budget van het Rijk en private 
geldverstrekkers langjarige financiering tegen aantrekkelijke voorwaarden 
aan voor alle woningeigenaren en voor Verenigingen van Eigenaren (VvE’s) 
die hun woningen verduurzamen. In 2022 zijn de voorwaarden voor finan-
ciering met het Warmtefonds verbeterd: woningeigenaren met een laag 
inkomen kunnen vanaf november 2022 financiering tegen 0% rente krijgen, 
Tweede Kamer, vergaderjaar 2022–2023, 36 360 VII, nr. 1 68
