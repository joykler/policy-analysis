Artikel 4 Internationale financiële betrekkingen
A. Algemene doelstelling
Een bijdrage leveren aan een financieel gezond en welvarend Europa en 
een evenwichtige internationale financieel-economische ontwikkeling.
B. Rol en verantwoordelijkheid
De minister van Financiën speelt in Nederland op dit gebied een regisse­
rende rol en maakt daarbij gebruik van een aantal instrumenten. Ten 
behoeve van de bevordering van de financiële stabiliteit neemt de minister 
actief deel aan internationale overleggen (onder andere de Ecofinraad en 
de Eurogroep) ter versterking van de begrotingsdiscipline van lidstaten van 
de EU en een stabiele macro-economische omgeving in de eurozone. 
Hieronder valt ook de economische beleidscoördinatie in de EU en de EMU 
in het kader van het Europees Semester. Verder neemt de minister van 
Financiën besluiten over het Nederlandse standpunt met betrekking tot 
toetreding van landen tot het Exchange Rate Mechanism (ERM-II) en 
invoering van de euro.
De minister houdt als aandeelhouder toezicht op de verschillende Interna­
tionale Financiële Instellingen met als doel om onder andere financiële 
soliditeit en goed bestuur te waarborgen. Hierbij bewaakt de minister ook 
de financiële belangen van de Nederlandse overheid en de Nederlandse 
burger en ziet de minister toe op de effectiviteit van de internationale 
financiële architectuur.
Daarnaast levert de minister een bijdrage aan de internationale beleidsdis­
cussies en beleidsresponses bij internationale fora zoals de Ecofinraad, de 
Eurogroep, de G20, verschillende OESO-werkgroepen en commissies en 
discussies bij het IMF, de Wereldbank en andere IFI’s.
C. Beleidsconclusies
Oekraïne
Sinds de uitbraak van de Russische oorlog in Oekraïne, op 24 februari 2022, 
heeft Nederland Oekraïne op verschillende manieren gesteund. Zo zijn 
wapens geleverd, is het land voorzien van technische assistentie, en is 
humanitaire steun geleverd. Het ministerie van Financiën heeft via interna­
tionale kanalen bijgedragen aan de steun aan Oekraïne. In februari 
publiceerde de Europese Commissie een voorstel voor  macro-financiële
bijstand (MFB) met een omvang van € 1,2 mld. aan leningen tegen gunstige 
voorwaarden. In juli publiceerde de Commissie een voorstel voor 
additionele MFB met een omvang van € 1 mld. Deze twee MFB-voorstellen 
zijn opgevangen binnen de kaders van het Meerjarig Financieel Kader 
2021-2027 (MFK). In september presenteerde de Commissie wederom een 
voorstel voor MFB met € 5 mld. aan leningen tegen gunstige voorwaarden. 
Nederland zal hiertoe een bilaterale garantie verstrekken in 2023 aan de 
44
Europese begroting van € 215,4 mln.
Naast steun via de Europese begroting heeft Nederland ook steun verleend 
via internationale financiële instellingen aan de Wereldbank, het Interna­
tionaal Monetair Fonds (IMF) en de Europese Bank voor Wederopbouw en 
44
 Kamerstukken 2022-2023, 36200-10.
Tweede Kamer, vergaderjaar 2022–2023, 36 360 IX, nr. 1
