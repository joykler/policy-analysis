(Vergaderjaar 2019/20, 35300 VIII, nr. 131) wordt ook onderzocht in welke 
mate in Nederland niet-medisch noodzakelijke ingrepen plaatsvinden bij 
jonge intersekse kinderen. Hierin wordt ook het perspectief van het kind zelf 
meegenomen. Het onderzoeksrapport zal spoedig met de Tweede Kamer 
gedeeld worden. Ter uitvoering van de motie Van Ginneken en Ellian 
(Kamerstukken 2021/22, 33836, nr. 75), ingediend op 21 juni 2022, is een 
interdepartementale werkgroep over meerouderschap in het leven 
geroepen. De werkgroep zal een aantal scenario’s, een plan en planning 
uitwerken voor de manier waarop meerouderschap en -gezag kan worden 
geïmplementeerd. Hierbij wordt gebruik gemaakt van focusgroepen 
(bijvoorbeeld van meerouders, kinderen en jeugdbescherming) om de 
diverse maatschappelijke behoeften in kaart te brengen. Parallel aan de 
organisatie van de focusgroepen wordt verkend wat de benodigde 
wijzigingen zijn in het Burgerlijk Wetboek 1 en de doorwerking daarvan in 
alle relevante wet- en regelgeving, voortbouwend op de eerdere analyse 
van de invoering van meerouderschap en -gezag.
9. Verbetering dienstverlening van de overheid
Het programma OCW Open richt zich enerzijds op (cultuur)verandering, 
waarbij het menselijk handelen van ambtenaren een belangrijke rol speelt 
en er daardoor tijd nodig is om verandering aan te brengen. Anderzijds is 
het een overkoepelend programma en biedt het overzicht en voert de regie 
op de implementatie van de acties voor het ministerie van OCW als gevolg 
van de Parlementaire ondervragingscommissie Kinderopvangtoeslagaf­
faire (inclusief Werkagenda Werken aan Uitvoering en advies Tijdelijke 
commissie Uitvoeringsorganisaties, en hoofdstuk 1 van het regeerakkoord).
Begin 2022 heeft het programma OCW Open haar programmaplan 
opgeleverd en zijn de eerste inspanningen hiervoor verricht. Een aantal 
voorbeelden wordt hier uitgelicht. Als eerste zijn er vanaf 2022 meerjarig 
middelen voor Werken aan Uitvoering (WaU) toegevoegd aan de OCW-
begroting. Dit is gebeurd op basis van bestedingsvoorstellen van 19 taakor­
ganisaties van het ministerie van OCW voor de onderwerpen 
dienstverlening, ICT en statuur van de uitvoering. In de bestedingsvoor­
stellen staat het verlenen van betere dienstverlening en aansluiten op de 
behoefte van mensen voor wie wij werken in relatie tot onze uitvoeringsor­
ganisaties centraal. Ten tweede heeft er een tweede dialoog plaatsgevonden 
met als thema «Kan ik drager zijn van de nieuwe bestuurscultuur?». Deze 
dialoog was bedoeld om naast het voeren van de dialoog over de verande­
rambitie en het bevorderen van bewustzijn op de veranderopgave, input op 
te halen voor het spoor «leiderschap» van Ambtelijk Vakmanschap en 
Vermogen (AVV)/OCW Open. De uitkomsten hiervan worden meegenomen 
in de verdere ontwikkeling van het leiderschapstraject. Ten derde is de pilot 
«Het versterken van gegevenseigenaar» uitgewerkt en deze wordt dooront­
wikkeld in samenspraak met de betrokken organisatieonderdelen. Tot slot 
zijn sinds Prinsjesdag 2022 alle beslisnota’s openbaar. Binnen het ministerie 
OCW is in september afgesproken dat er een «laktool» beschikbaar komt 
voor alle medewerkers van het departement, zodat iedere medewerker in 
staat is het nodige te lakken, zoals persoonsgegevens. OCW Open is 
voornemens om fase 1 "veranderen in dialoog" begin 2023 af te sluiten en 
direct te starten met fase 2 "veranderen in co-creatie". Dit doen wij op 
aanraden van de Auditdienst Rijk (ADR), die het programma heeft 
geadviseerd om meer te gaan sturen op de veranderopgave die we als 
gehele organisatie op te pakken hebben. Het doel is om de verandering neer 
te leggen waar het moet gebeuren, in de staande organisatie, en om als 
programma te ondersteunen en richting te geven. Het idee is om door 
middel van een VeranderWijzer inzicht te krijgen en geven in de mate 
Tweede Kamer, vergaderjaar 2022–2023, 36 360 VIII, nr. 1
