Roap
Voor RijksOverheid Accesspoint op Peppol (ROAP) is alleen het noodzake­
lijke Beheer & Exploitatie uitgevoerd met oog op het herbeleggen van deze 
voorziening buiten Logius. Dit heeft geleid tot een onderuitputting van € 0,4 
mln.
Bijzondere baten
Er is circa € 1,0 mln. gerealiseerd aan bijzondere baten als gevolg van vrijval 
van transitorische posten (kortlopende schulden voor ontvangen diensten 
waarvoor de betaling nog moest worden gedaan) uit 2021.
Personele kosten
Tot de personele kosten zijn gerekend de lonen en salarissen van eigen 
personeel, de kosten van inhuur en overige personeelskosten. Deze 
capaciteit aan medewerkers is nodig voor het kunnen uitvoeren van alle 
geplande activiteiten. De begrote kosten voor capaciteit hangen samen met 
de begrote en gecontracteerde omzet. Voor het merendeel van de dienst­
verlening geldt dat de werkelijke kosten worden afgerekend. Dit houdt in 
dat wanneer werkzaamheden niet doorgaan dit invloed heeft op zowel de 
kosten als de omzet. De personele kosten zijn ten opzichte van 2021 met 5% 
toegenomen, het aandeel van de personele kosten van de totale kosten 
bedraagt in 2022 34,5%.
Ten opzichte van de begroting zijn de totale personeelskosten € 6,5 mln. 
hoger. De hogere realisatie is met name veroorzaakt door de CAO-stijging 
en de toegenomen inhuur van exteren. De verlaging van € 6,0 mln. ten 
opzichte van begroting intern personeel wordt ruimschoots overschreden 
door een overbesteding extern personeel, € 13,5 mln..
Materiële kosten
De materiële kosten ad € 159,6 mln. zijn € 12,3 mln. lager dan begroot.
De materiële kosten bestaan uit kosten voor beheer en exploitatie, dooront­
wikkeling en overige kosten van de dienstverlening (€ 150,1 mln.) en kosten 
voor bedrijfsvoering (€ 9,5 mln.). De kosten voor de dienstverlening zijn 
voornamelijk ICT-kosten die aan private partijen worden betaald voor infra­
structuur, applicatiebeheer, licenties, migraties, ontwikkelkosten, sms-
dienstverlening, servicedesks, veiligheidsmaatregelen, testen, audits en 
benchmarks. De kosten voor de bedrijfsvoering betreffen voornamelijk 
kosten voor huisvesting, ICT, werkplekkosten en overige bedrijfsvoeringas­
pecten.
Afschrijvingen en Rentelasten
Logius heeft in 2022 zelf geen investeringen gedaan, maar deze uitbesteed 
aan de markt. Hierdoor is er in 2022 geen gebruik gemaakt van de leenfa­
ciliteit.
Saldo van baten en lasten
Het resultaat van Logius over 2022 bedraagt circa € 1,0 mln. positief. Dit is 
ontstaan door ontvangsten (vrijvallende posten) uit 2021 en eerdere jaren.
Balans
Tabel 37 Balans per 31 december 2022 (bedragen x € 1.000)
Balans 2022 Balans 2021
Activa
Tweede Kamer, vergaderjaar 2022–2023, 36 360 VII, nr. 1
