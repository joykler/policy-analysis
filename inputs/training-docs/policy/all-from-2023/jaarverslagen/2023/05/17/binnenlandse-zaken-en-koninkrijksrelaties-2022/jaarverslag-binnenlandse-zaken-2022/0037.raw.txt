Uitvoeren
– Politieke partijen vervullen een cruciale rol in de democratie. De minister 
van BZK voert de Wet financiering politieke partijen(Wfpp) uit en 
financiert deze ook.
– De minister van BZK geeft uitvoering aan het Nederlandse decoratie­
stelsel en aan de ontslag- en benoemingsprocedures van burge­
meesters, commissarissen van de Koning en leden van de Hoge 
Colleges van Staat.
– Om het stelsel van het openbaar bestuur te ondersteunen voert de 
minister onderzoek uit en ontwikkelt zij kennisproducten, zoals de Staat 
van het Bestuur en de website www.findo.nl .
De minister voor Volkshuisvesting en Ruimtelijke Ordening (VRO) is verant­
woordelijk voor:
Stimuleren
– Om de leefsituatie en het perspectief van bewoners in de kwetsbaarste 
gebieden te verbeteren, stimuleert de minister voor VRO de interdepar­
tementale en interbestuurlijke samenwerking via het Nationaal 
Programma Leefbaarheid en Veiligheid. De minister faciliteert alle 
betrokken partijen door zorg te dragen voor kennisontwikkeling en –
verspreiding.
Regisseren
– De minister voor VRO coördineert aan rijkszijde de integrale aanpak van 
de grootstedelijke problematiek vanuit het Nationaal Programma 
Leefbaarheid en Veiligheid.
– De minister kan op basis van de Wet bijzondere maatregelen grootste­
delijke problematiek op verzoek van de gemeenteraad wooncomplexen 
of straten aanwijzen waarin aan woningzoekende huurders eisen 
kunnen worden gesteld of voorrang wordt verleend. Op basis van de Wet 
aanpak woonoverlast (artikel 151d van de Gemw) is de minister stelsel­
verantwoordelijk om hiermee gemeenten de mogelijkheid te bieden 
ernstige en herhaaldelijke hinder voor omwonenden tegen te gaan door 
middel van het opleggen van een gedragsaanwijzing.
– Daar waar het juridisch instrumentarium ontoereikend is voor het 
oplossen van de grootstedelijke problematiek en een integrale aanpak 
in de weg staat, zal door de minister voor VRO meer ruimte worden 
gecreëerd voor experimenten en maatwerk.
C. Beleidsconclusies
Gebiedsgerichte inzet en investeringen in regio’s aan de grens
Dit kabinet zet in op sterke regio´s aan de grens door interbestuurlijk te 
werken aan de (gebieds)opgaven in deze regio’s én door het versterken van 
de grensoverschrijdende samenwerking met grensregio’s in onze 
buurlanden. Over deze inzet is de kamer in mei 2022 geïnformeerd 
(Kamerstuk TK 2021/22, 32 851, nr. 75). Dit dient deze coalitieperiode in elk 
geval te leiden tot investeringen in Regio’s aan de grens via nieuw af te 
sluiten Regio Deals, de uitvoering van de grensoverschrijdende samenwer­
kingsagenda’s met onze Duitse partners, het uitvoeren van (een deel van) 
de aanbevelingen van de Bestuurlijke werkgroep Donner-Berx met de 
Vlaamse partners en het ondersteunen van de regio’s aan de grens door 
middel van een kennis- en onderzoeksprogramma en innovatie. Dit doen 
we samen met gemeenten, provincies en de buurlanden.
Tweede Kamer, vergaderjaar 2022–2023, 36 360 VII, nr. 1
