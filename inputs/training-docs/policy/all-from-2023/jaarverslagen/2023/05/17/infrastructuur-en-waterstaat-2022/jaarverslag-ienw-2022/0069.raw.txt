Emissies luchtverontreinigende stoffen en broeikasgas
Tabel 21 Kengetal: Emissies luchtverontreinigende stoffen en broeikasgas door verkeer en vervoer. Betreft 
mobiele bronnen in totaal, dus transportmiddelen en mobiele werktuigen, exclusief zeevaart, in kton/jr
Realisatie Realisatie Realisatie Realisatie Realisatie Realisatie Realisatie Raming Raming 
2000 2005 2010 2015 2020 2021 2022 2025 2030
NOx 299,2 266,8 220,4 169,9 119,8 121,1 n.n.b. 101,4 84,3
SO 14,9 9,5 2,9 1 0,7 0,7 n.n.b. 0,6 0,6
2
PM 15,9 12,2 7,7 4,9 3,2 3,3 n.n.b. 2,5 2,2
2,5
NH 4,3 5,3 4,9 4,1 3,9 4 n.n.b. 5,1 5,5
3
1
NMVOS 88,3 58,7 48,9 37,4 32,5 34 n.n.b. 26,2 23,7
1 Vluchtige Organische Stoffen, exclusief Methaan.
Bron realisatie t/m 2021: National Emission Ceilings (NEC). Bron raming 2025 en 2030: Monitoringsrapportage 
Doelbereik Schone Lucht Akkoord
Toelichting
De sector mobiliteit draagt substantieel bij aan de totale emissie van lucht­
verontreinigende stoffen. Nederland moet op grond van Europese 
regelgeving ('National Emission Ceilings' (NEC)-richtlijn EU 2016/2284) voor 
de betreffende stoffen voldoen aan een nationaal emissieplafond, maar er 
is geen specifiek doel voor mobiliteit. In december 2016 zijn de nieuwe 
doelstellingen voor luchtverontreinigende stoffen vastgesteld voor de 
periodes 2020 ‒ 2029 en de periode 2030 en verder. De tabel laat zien dat 
de emissies die aan mobiliteit gerelateerd zijn nog steeds stelselmatig 
dalen. Berekeningen van het PBL geven aan dat dit ook voor 2025 en 2030 
het geval zal zijn. Mede dankzij deze trend is de verwachting gerecht­
vaardigd dat Nederland ook in de toekomst aan de NEC-verplichtingen kan 
voldoen. Daarnaast is in het Schone Lucht Akkoord als streefdoel 
opgenomen dat de negatieve gezondheidseffecten van verkeersemissies 
voor heel Nederland in 2030 met 70% afnemen ten opzichte van 2016. Uit 
de meest recente SLA monitoringsrapportage (2022) blijkt dat het verwachte 
doelbereik voor de sector verkeer vooralsnog uitkomt op een reductie van 
56%.
De definitieve gegevens over 2022 waren nog niet beschikbaar ten tijde van 
het opstellen van het jaarverslag 2022. De informatie zal daarom aan de 
Tweede Kamer worden aangeboden bij de begroting 2024.
Tweede Kamer, vergaderjaar 2022–2023, 36 360 XII, nr. 1 69
