middelen in het gemeentefonds om jaarlijks 50% van de voorzieningen voor 
gastouderopvang per gemeente te inspecteren. Deze toezichtsnorm is per 
1 januari 2023 verankerd in de Wet kinderopvang. Daarmee zijn gemeenten 
wettelijk verplicht om jaarlijks 50% van de voorzieningen voor gastouder­
opvang te laten inspecteren. De Inspectie van het Onderwijs controleert dit. 
De maatregel is van dekking voorzien door de maximum uurprijs voor 
gastouderopvang in 2023 met 15 cent minder te indexeren 
(Stb. 2022, 386).
Verbetering kwaliteit en toegankelijkheid van kinderopvang in Caribisch 
Nederland
De inwerkingtreding van het wetsvoorstel Kinderopvang Caribisch 
Nederland is vertraagd. Dit komt mede doordat de afspraken over de kinder­
opvang uit het coalitieakkoord vertaald moesten worden naar de situatie in 
Caribisch Nederland. Het wetsvoorstel is begin 2023 aan de Tweede Kamer 
aangeboden. Het onderdeel over de financiering van de kinderopvang 
binnen het wetsvoorstel kinderopvang zal naar verwachting pas in 2025 van 
kracht worden. Tot die tijd zal de Tijdelijke subsidieregeling Financiering 
kinderopvang Caribisch Nederland plaatsvinden. In 2022 zijn de subsidie­
bedragen van de tijdelijke subsidieregeling verhoogd om verbeteringen in 
de arbeidsvoorwaarden inclusief verhoging van het wettelijk minimumloon 
in Caribisch Nederland te kunnen betalen. De openbare lichamen hebben in 
het kader van het programma BES(t) 4 kids een bijzondere uitkering 
ontvangen om de kinderopvangorganisaties te ondersteunen. Dit wordt 
onder andere gedaan door het bieden van opleidingen aan medewerkers.
Tweede Kamer, vergaderjaar 2022–2023, 36 360 XV, nr. 1 105
