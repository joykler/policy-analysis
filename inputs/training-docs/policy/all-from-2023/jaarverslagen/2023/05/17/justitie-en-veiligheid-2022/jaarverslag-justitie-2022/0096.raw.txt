Samen met de partners in de migratieketen werkt Dienst Justitiële Inrich­
tingen (DJI) aan het ketendoel: ‘Gedwongen vertrek van vreemdelingen 
zonder rechtmatig verblijf in Nederland’. De opdrachtverlening inzake 
vreemdelingenbewaring is gericht op de uitvoering van de wettelijke taak 
zoals vermeld in artikelen 6, 6a, 59, 59a en 59 Vreemdelingenwet 2000, 
alsmede andere geldende wet- en regelgeving op het terrein van vreemde­
lingenbewaring en grensdetentie en (inter)nationale jurisprudentie in dit 
verband. De opdracht wordt verstrekt door de Directeur Regie Migratie­
keten.
DJI draagt zorg voor de vreemdeling vanaf het moment dat een 
vreemdeling vanuit de politie, de DT&V of de Koninklijke Marechaussee is 
overgebracht naar een inrichting voor vreemdelingenbewaring dan wel 
grensdetentie. Het is de taak van DJI om vreemdelingen in de detentiecentra 
zo goed mogelijk te verzorgen, te ondersteunen bij voorbereiding van de 
terugkeer en hen beschikbaar te houden voor vertrek uit Nederland.
Ten behoeve van gezinnen met minderjarige kinderen en alleenstaande 
minderjarige vreemdelingen (AMV) is de Gesloten Gezinsvoorziening 
(GGV) te Zeist beschikbaar. Daarnaast werkt DJI steeds vaker samen met 
het COA, bijvoorbeeld als het gaat om de opvang van asielzoekers in de 
Handhaving- en Toezichtslocatie (HTL).
In de agentschapsparagraaf van DJI vindt u nadere informatie over vreem­
delingenbewaring.
Bijdrage medeoverheden
Nationaal Programma Oekraïense Vluchtelingen
Sinds het uitbreken van de oorlog in Oekraïne op 24 februari 2022 staat 
Nederland voor de opgave om grote aantallen ontheemden uit Oekraïne op 
te vangen. Het kabinet heeft aangegeven Oekraïne te ondersteunen. Hier 
vallen onder andere de uitgaven onder voor de opvang van Oekraïense 
ontheemden in Nederland. Als onderdeel van het Nationaal Programma 
Oekraïense vluchtelingen heeft het kabinet besloten tot oprichting van 
Programma-Directoraat-Generaal Oekraïense ontheemden (DG.Oek) en de 
Nationale Opvangorganisatie (NOO). DG.Oek is belast met beleidscoördi­
natie, ondersteuning en planvorming ten behoeve van de opvang van 
Oekraïense ontheemden. De NOO heeft als taak om bij te dragen aan het 
realiseren van voldoende opvanglocaties en het beschikbaar stellen van 
de benodigde basisvoorzieningen.
Aangezien de uitbraak van de oorlog onverwachts was en er geen geld 
begroot was, zijn er grote verschillen tussen de begrote en gerealiseerde 
uitgaven. Het kabinet heeft gedurende het jaar 2022 budget beschikbaar 
gesteld voor deze opgave via drie incidentele suppletoire begrotingen.
De realisatie voor de bijdrage medeoverheden is € 937,6 mln. Dit betreft 
uitgaven aan gemeenten (€ 866,5mln)en veiligheidsregio’s (€ 71,1 mln). 
Vanwege de opvangtaak van gemeenten compenseert het kabinet voor de 
realisatie van noodopvangplekken en verstrekkingen aan ontheemden uit 
Oekraïne. Het kabinet heeft daartoe een Bekostigingsregeling opvang 
ontheemden Oekraïne in het leven geroepen. De bekostigingsregeling ziet 
op twee vormen van opvang; gemeentelijke en particuliere opvang. Veilig­
heidsregio’s ontvangen daarnaast compensatie voor hun rol in het 
Tweede Kamer, vergaderjaar 2022–2023, 36 360 VI, nr. 1 96
