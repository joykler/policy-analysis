B. Rol en verantwoordelijkheid
De Minister van Binnenlandse Zaken en Koninkrijksrelaties (BZK) is verant­
woordelijk voor het beheer van de begroting van de Staten-Generaal en van 
de begroting van de Overige Hoge Colleges van Staat, de Kabinetten van 
de Gouverneurs en de Kiesraad. De Colleges voeren zelf het beheer over 
hun begroting of hun begrotingsdeel. Over de inhoud van dit beheer zijn in 
artikel 4.4 lid 4 van de Comptabiliteitswet 2016 afspraken vastgelegd (de 
zogenoemde beheerafspraken) tussen de minister en de Colleges, waarin 
recht gedaan wordt aan hun staatsrechtelijke positie.
C. Beleidsconclusies
Strategie
Voor de Algemene Rekenkamer was 2022 het tweede jaar van de 
strategische periode 2021-2025 ‘ Vertrouwen in Verantwoording’. De 
Algemene Rekenkamer kiest er net als voorheen voor om publiek geld 
scherp te volgen. In 2022 hebben de onderzoeksdirecties van de Algemene 
Rekenkamer een verdere vertaling gemaakt van de nieuwe strategie naar 
de onderzoeksprogrammering. Verder hebben zij gewerkt aan verdere 
doorontwikkeling van het verantwoordingsonderzoek en versterking van 
het doelmatigheidsonderzoek. Hierbij maken de onderzoeksteams steeds 
meer gebruik van nieuwe methoden en technieken van onderzoek.
Onderzoeksprogramma´s
De afgelopen jaren heeft de Algemene Rekenkamer een aantal 
onderwerpen en thema’s aangewezen, die centraal staan in onze 
onderzoeksprogrammering. Deze onderwerpen komen onder andere tot 
uitdrukking in onderzoeksprogramma’s. In 2022 is het programma 
‘Ontvangsten ontcijferd’ afgerond met een overzichtspublicatie. Vanuit het 
programma ‘Energietransitie’ zijn in 2022 verschillende publicaties 
verschenen, en verder is in 2022 het nieuwe onderzoeksprogramma 
‘Digitalisering’ gestart. Ook in de komende jaren zal de Algemene 
Rekenkamer programmatisch blijven werken.
Resultaten
De naweeën van de coronacrisis hebben ook in 2022 impact gehad op de 
Rekenkamer. De organisatie heeft een balans gevonden in nieuwe vormen 
van hybride werken. Medewerkers werken meer vanuit huis, de 
samenwerking vindt meer digitaal en anders plaats. Desondanks heeft de 
Algemene Rekenkamer vooruitgang gemaakt met de voor 2022 gestelde 
doelen.
Op www.rekenkamer.nl heeft de Algemene Rekenkamer de onderzoeksrap­
porten, de brieven aan de Tweede Kamer en de jaarlijkse Verslagen gepubli­
ceerd. Daar zijn ook de webdossiers te vinden. De Algemene Rekenkamer 
maakt de uitgaven (het grootboek) openbaar in de vorm van open data.
Zo heeft de Algemene Rekenkamer in 2022 in totaal 59 publicaties 
opgeleverd:
• 39 rapporten waarvan 24 in het Verantwoordingsonderzoek;
• 15 brieven aan de Tweede Kamer, waarvan 12 begrotingsbrieven;
• 5 updates van een webdossier.
Het aantal publicaties was iets lager dan in 2021 om capaciteit vrij te maken 
voor andere activiteiten die bijdragen aan een beter presterende overheid.
Tweede Kamer, vergaderjaar 2022–2023, 36 360 IIB, nr. 1
