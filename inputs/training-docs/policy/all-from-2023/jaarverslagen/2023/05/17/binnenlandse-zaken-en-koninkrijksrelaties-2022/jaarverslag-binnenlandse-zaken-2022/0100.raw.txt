Een voorbeeld van een van de overheidsvoorzieningen is e-facturatie. 
Digitaal zakendoen is voor veel ondernemers onderdeel van de dagelijks 
bedrijfsvoering geworden. RVO heeft als kenniscentrum voor e-facturatie 
partijen geholpen met de aansluiting op e-facturatie. Ook wordt er hierbij 
ingezet op innovatie in de dienstverlening. Zo handelde de chatbot voor 
gebruikersondersteuning over e-factureren ruim 6.500 vragen af. Het klant­
contact ontving ook positieve beoordelingen in 2022.
eIDAS verzorgt de Nederlandse aansluiting op het Nederlandse elektro­
nische identiteitsstelsel (eID stelsel).
In 2022 is de 2e fase van SBIR mensgerichte AI en Blockchain en de eerste 
fase van een nieuwe SBIR uitgevoerd. Vijf bedrijven zijn uitgekozen voor 
het ontwikkelen van een prototype.
UBR
Het Kennis- en Exploitatiecentrum Officiële Overheidspublicaties (KOOP), 
onderdeel van UBR, heeft in 2022 een bijdrage ontvangen voor de dooront­
wikkeling en implementatie van het Platform Open Overheidsinformatie 
(PLOOI). Door middel van dit platform moeten bestuursorganen op termijn 
verplichte categorieën documenten actief openbaar maken. Deze 
verplichting komt voort uit de Wet open overheid (Woo) die op 1 mei 2022 
in werking is getreden. Met de bijdrage heeft KOOP in 2022 onder andere 
gewerkt aan technologische verzwaring en standaardisatie van het 
platform, de ontwikkeling van een API (koppelvlak) en handmatig loket om 
aansluiting door bestuursorganen mogelijk te maken en aan het opstellen 
van een implementatiestrategie.
In 2022 zijn de middelen met betrekking tot PLOOI overgeheveld naar een 
ander begrotingsartikel. Eind 2022 is de koers van de doorontwikkeling van 
PLOOI gewijzigd. Dit heeft plaatsgevonden naar aanleiding van een toets 
door het AcICT (adviescollege ICT-toetsing) waarin onder meer is geconsta­
teerd dat de oplossingsrichting niet passend is voor de Woo en een 
herontwerp werd aanbevolen op basis van een eenvoudige oplossing 
waarin de aansluitlast voor bestuursorganen minimaal is. 
Daarnaast heeft KOOP in 2022 een bijdrage ontvangen voor de project­
kosten van de Bekendmakingswet, de uitvoering van beheeropdrachten 
(data.overheid.nl, overheid.nl, zoekdienst, Staatscourant en Officiële 
Publicaties). Daarnaast is een bijdrage verstrekt voor de start van het 
Register Internetdomeinen Overheid (RIO).
Logius
Logius heeft een bijdrage ontvangen voor de doorontwikkeling van 
MijnOverheid: de centrale plaats binnen de dienstverlening van de overheid 
die de informatiepositie van burgers versterkt. Met politieke toezeggingen 
als basis, betekende dit concreet:
– De inzage van gegevens is uitgebreid met een inzage in de verstrek­
kingen die vanuit de BRP plaatsvinden aan derde partijen. Het is 
inmiddels ook mogelijk om de gegevens middels de mobiele app 
MijnGegevens in te zien.
– Technische voorbereidingen zijn getroffen om over te kunnen gaan naar 
een hoger niveau van informatiebeveiliging i.e. 2-factor-authenticatie.
Tweede Kamer, vergaderjaar 2022–2023, 36 360 VII, nr. 1
