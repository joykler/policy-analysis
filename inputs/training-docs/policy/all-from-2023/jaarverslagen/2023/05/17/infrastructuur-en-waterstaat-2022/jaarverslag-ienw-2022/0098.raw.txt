Andere onderdelen van het actieplan richten zich op integratie in het 
luchtruim, het ontwikkelen van innovatiekracht, het verbreden van kennis 
en stimuleren van ontwikkeling, en het versterken van (inter)nationale 
samenwerking. Hiervoor zijn onderzoeken uitgezet naar het realiseren van 
U-Space (=luchtverkeersleidingsdiensten voor onbemande luchtvaart), is 
een beleids- en monitoringskader voor innovatie opgesteld, zijn verken­
ningen gestart naar vertiports en urban air mobility, en is de Drone Council 
Nederland (=publiek-privaat-maatschappelijk samenwerkingsgremium) 
opgericht.
Luchtruimherziening en civiel-militaire samenwerking
Het Kabinet heeft in oktober 2022 de Voorkeursbeslissing (VKB) Luchtruim­
herziening vastgesteld op grond van de resultaten van de Verkenningsfase, 
waaronder de effectbeoordeling in het plan-MER, de aanvulling daarop en 
de afgeronde zienswijzeprocedure (Kamerstukken II, 2022-2023, 31 936, nr. 
997). Hiermee is de Verkenningsfase van het programma Luchtruimher­
ziening afgerond. Het jaar 2023 staat in het teken van het zetten van zowel 
inhoudelijke stappen (onderzoek, ontwerp en simulaties) als het vaststellen 
van de Integrale Programmabeslissing.
Programmatische Aanpak Meten en Berekenen Vliegtuiggeluid
Het doel van de programmatische aanpak is het verbeteren van de bereke­
ningen van vliegtuiggeluid en het daarvoor (ook) gebruiken van metingen. 
Het onderling versterken van beide methoden leidt tot betrouwbare en 
herkenbare gegevens, op basis waarvan burgers goed kunnen worden 
geïnformeerd en weloverwogen beleidskeuzes kunnen worden gemaakt. 
Daarnaast heeft het programma tot doel de kennis over hinderbeleving te 
vergroten, opdat er beter kan worden gestuurd op hinderbeperking. In 2022 
is verder gewerkt aan de uitvoering van de Programmatische Aanpak Meten 
en Berekenen Vliegtuiggeluid, gericht op zeven onderwerpen meetstra­
tegie, signaalfunctie, modelontwikkeling, publiekscommunicatie, hinder en 
gezondheid, citizen science en wetenschappelijke advisering. In 2022 is 
het GGD-rapport opgeleverd over geluidhinder en slaapverstoring rondom 
luchthavens en heeft het RIVM onderzoek gedaan naar de relatie tussen 
blootstelling aan de geluidbelasting en de geluidhinder/slaapverstoring 
(hindercurves) die daarvan het gevolg is (Kamerstukken II 2021-2022, 31 936, 
nr. 984). Het rapport over hindercurves wordt begin 2023 gepubliceerd. 
Daarnaast zijn stappen gezet in het valideren van het rekenmodel en het 
toepassingsbereik van de reken- en meetmethode waarmee de geluidbe­
lasting worden bepaald (en waarmee wordt gevalideerd). Diverse adviezen 
van de expertgroep zijn verschenen over onder andere validatie, hinder­
curves, publieksvoorlichting en betrokkenheid van burgers. Deze adviezen 
worden gepubliceerd begin 2023, gelijktijdig met het onderwerp waarop 
het betrekking heeft.
E. Budgettaire gevolgen van beleid
Tabel 40 Budgettaire gevolgen van beleid artikel 17 Luchtvaart (bedragen x € 1.000)
Realisatie Vastgestelde Verschil
Begroting
2018 2019 2020 2021 2022 2022 2022
Verplichtingen 20.877 37.066 167.781 188.754 60.046 87.413 ‒ 27.367 1
Uitgaven 21.913 28.695 33.366 26.662 22.536 27.366 ‒ 4.830
1 Luchtvaart 21.913 28.695 33.366 26.662 22.533 27.366 ‒ 4.833
Tweede Kamer, vergaderjaar 2022–2023, 36 360 XII, nr. 1
