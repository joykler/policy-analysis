Organisatieomvang
Leeswijzer JBR 2022
Dit jaar bestaat de JBR uit vier hoofdstukken en drie bijlagen waarin de 
verschillende beleidsterreinen van de bedrijfsvoering aan bod komen. De 
hoofdstukindeling van de JBR is als volgt:
1. In Rijk als werkgever staan de beleidsmatige ontwikkelingen op perso­
neelsgebied.
2. Duurzaamheid in de bedrijfsvoering geeft inzicht in de beleidsmatige
voortgang op het gebied van een duurzamere, sociale en innovatieve
bedrijfsvoering.
3. In Informatievoorziening Rijk staat hoe het Rijk werkt aan een betere
digitale dienstverlening en welke ontwikkelingen er op dit gebied zijn.
4. Organisatie Rijk en overige bedrijfsvoering is een verzameling van de
organisatorische ontwikkelingen en de ontwikkelingen op het gebied
van rijksinkoop en rijkshuisvesting.
Bijlagen:
• Bijlage 1: AVG en afkortingenlijst;
• Bijlage 2: Aanvullende kerngetallen hoofdstuk 1 t/m 4;
• Bijlage 3a: Overzichten van de adviescolleges;
• Bijlage 3b: Privatiseringen en verzelfstandigingen.
Verantwoordelijkheid minister van Binnenlandse Zaken en 
Koninkrijksrelaties
De minister van Binnenlandse Zaken en Koninkrijksrelaties (BZK) ontleent 
zijn coördinerende bevoegdheden aan het ‘Coördinatiebesluit organisatie, 
bedrijfsvoering en informatiesystemen Rijksdienst’. Het doel hiervan is: 
zorgen voor rijksbrede eenheid, kwaliteit en efficiëntie van de bedrijfs­
voering. Sinds 2018 vallen hieronder ook de coördinerende bevoegdheden 
voor de informatiesystemen en informatiebeveiliging. In de praktijk komt 
dat neer op het monitoren van de bedrijfsvoering en het plegen van inter­
venties. De minister (of de staatssecretaris aan wie de coördinatie van de 
rijksbrede bedrijfsvoering in 2021 was gedelegeerd) en het Rijk hebben 
daarbij vastgestelde normen en standaarden als uitgangspunt. Daarmee 
zorgen ze voor kwaliteit en efficiëntie van de bedrijfsv oering. De normen en 
standaarden in kaders (Kaderboek) en in het Informatiestatuut maken het 
voor alle betrokkenen duidelijk wat er van hen wordt verwacht. In het Infor­
matiestatuut staat welke informatie we uitvragen. De JBR meldt onder meer 
of en hoe we aan de in kaders vastgelegde normen en standaarden voldoen.
Jaarrapportage Bedrijfsvoering Rijk 2022 6
