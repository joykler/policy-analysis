activiteiten wordt bekostigd uit het Investment Facility, een ‘revolverend 
fonds’ dat gefinancierd is uit het European Development Fund (EDF). De EIB 
financiert daarnaast ook activiteiten uit eigen middelen. Op deze eigen 
middelen hebben de lidstaten een garantie afgegeven om het politieke 
risico dat op deze activiteiten wordt gelopen af te dekken. In 2022 is deze 
garantie voor Nederland gestegen met € 9,2 mln.
ESM
De garantie aan ESM is met € 24,7 mln. bijgesteld. De daling van de garantie 
voor het ESM kapitaal is het gevolg van het aflopen van de kortingsperiode 
van Estland per 1 januari 2023. Eerder werd verwacht dat deze afliep in 2022, 
maar dit heeft vertraging opgelopen en vindt nu pas in 2023 plaats.
SURE
De Nederlandse garantie aan de Europese Commissie voor het SURE 
instrument is met € 29,2 mln. gestegen. SURE heeft als doel om lidstaten 
financiële assistentie te bieden met betrekking tot uitgaven als gevolg van 
de coronacrisis die direct gerelateerd zijn aan arbeidsmarktmaatregelen en 
relevante gezondheidszorg. De garantie is aangepast doordat de Europese 
Commissie nieuwe leningen heeft uitgegeven tegen hogere rentes dan 
voorheen geraamd, wat leidt tot een hogere garantie. Daarnaast konden 
t/m eind 2022 leningen worden afgesloten onder SURE. Het leenplafond van 
SURE is niet gehaald en daarom is de garantie met € 96,9 mln. naar beneden 
bijgesteld. Per saldo leiden deze twee effecten tot een verhoging van de 
garantie.
Next Generation EU (NGEU)
De Nederlandse garantie aan NGEU is met circa € 10,7 mld. naar boven 
bijgesteld naar aanleiding van nieuwe renteverwachtingen. Nederland heeft 
een garantie aan de Europese Commissie verleend voor het leningendeel 
van het NGEU. Het NGEU is ingesteld in reactie op de coronacrisis en 
bedoeld om het herstel van de gevolgen ervan te ondersteunen. De 
Nederlandse garantie voor NGEU wordt bepaald aan de hand van het 
Nederlandse bni-aandeel in de EU en mutaties in de verwachtte schulduit­
gifte en renteverplichtingen. Voorheen werden renteverwachtingen 
gebruikt die de Commissie in 2018 heeft gecommuniceerd. Omdat deze niet 
meer realistisch zijn, wordt de renteverwachting nu berekend op basis van 
actuele rentestanden. Deze aanpassing zorgt voor een aanzienlijke 
verhoging van de garantie voor NGEU.
Overige verplichtingen 
Lening aan Oekraïne
Nederland heeft een bilaterale lening van € 200 mln. aan Oekraïne verstrekt 
via een speciale kredietlijn van het IMF. Deze begrotingssteun heeft als doel 
een bijdrage te leveren aan Oekraïense inspanningen om de dagelijkse 
uitgaven te financieren en daarmee de economie draaiende te houden.
Rentecompensatie ESM
De verplichting aan ESM is met € 54,8 mln. naar beneden bijgesteld. Dit 
betreft het bijstellen van de verplichting in 2023 t/m 2025 naar nul, omdat er 
geen sprake meer is van negatieve rente waarover compensatie nodig is.
Wereldbank
Nederland heeft in 2021 ingestemd om de twintigste middelenaanvulling 
van de International Development Association (IDA20) een jaar naar voren 
te halen. Hiermee kon het financieringstekort van IDA, als gevolg van de 
Tweede Kamer, vergaderjaar 2022–2023, 36 360 IX, nr. 1
