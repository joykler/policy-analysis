UNDP. Daarnaast is er EUR 20 miljoen overgeheveld naar artikel 2 (Voedsel­
zekerheid) en artikel 3 (SRGR) voor de herstart van sociale bescherming 
programma’s in respectievelijk Ethiopië en Benin.
Ook is het budget dat gereserveerd staat voor de Verdragsmiddelen 
Suriname (EUR 16,5 miljoen) overgeheveld naar verdeelartikel 5.4. De 
Verdragsmiddelen zullen in 2022 niet meer tot betaling komen en zullen in 
2023 weer beschikbaar zijn.
Daarnaast is gedurende het jaar sprake van koersverschillen die worden 
gemeld op artikelonderdeel 5.2. De begroting voor Buitenlandse handel en 
Ontwikkelingssamenwerking werkt met een vooraf vastgestelde 
wisselkoers ten opzichte van buitenlandse valuta (de zgn. corporate rate). 
Deze koers wordt gelijktijdig met de presentatie van de begroting 
vastgesteld. Omdat bij betalingen in buitenlandse valuta gedurende het jaar 
een verschil ontstaat als gevolg van de werkelijk geldende koers, ontstaat 
er een saldo. Voor de koersontwikkeling is ten opzichte van de tweede 
suppletoire begroting een meevaller ontstaan. Deze meevaller werd eerder 
gemeld in de Decemberbrief. Het totaal aan koersverliezen voor 2022 was 
EUR 1,6 miljoen. Koersverliezen worden sinds 2020 gerapporteerd onder 
artikelonderdeel 5.2 op de regel 'Diverse ondersteunende activiteiten'.
Artikelonderdeel 5.4
Het ODA-budget wordt gecorrigeerd voor ontwikkelingen van het BNI. Om 
de stabiliteit van de algehele BHOS-begroting te versterken worden aanpas­
singen naar aanleiding van bijgestelde BNI-ramingen op dit artikel 
opgevangen. Daarnaast worden binnen dit artikel de wijzigingen in de 
toerekeningen aan ODA, zoals eerstejaars opvang asielzoekers in 
Nederland, verwerkt.
In de eerste suppletoire begroting is het buget van het verdeelartikel terug­
gebracht naar nul. Dit betreft een som van mutaties.
Allereerst was er sprake van een verhoging als gevolg van de meest recente 
ramingen van het Centraal Planbureau (CEP 2022) over de ontwikkeling van 
het BNI, en daarmee het ODA-budget. Vervolgens is het budget verlaagd 
door een hogere verwachte opvang van eerstejaars asielzoekers uit DAC-
landen. Bovenop deze reguliere asieltoerekening draagt BHOS eenmalig 
EUR 150 miljoen bij uit het ODA-budget in 2022 voor de opvang van 
Oekraïense vluchtelingen in Nederland. Deze eenmalige bijdrage wordt 
gedekt middels een kasschuif van EUR 75 miljoen in zowel 2023 als 2024.
Het verdeelaartikel is teruggebracht naar nul doordat het restant van het 
budget is herverdeeld over de verschillende beleidsartikelen. Het budget op 
het verdeelartikel is herverdeeld over onder andere de volgende 
onderwerpen:
– Een overheveling naar beleidsartikel 4 voor een eenmalige bijdrage voor 
Giro555 en de opvang van vluchtelingen in Moldavië in verband met 
de oorlog in Oekraïne.
– EUR 47 miljoen ten behoeve van de toegenomen honger door voedse­
lonzekerheid elders in de wereld.
– De reservering van de Verdragsmiddelen voor Suriname.
– Een aanvullende overheveling naar artikelonderdeel 2.3 klimaat in het 
kader van het voortzetten van de intensivering op klimaat met het oog 
op de internationale collectieve toezegging van USD 100 miljard per jaar 
voor klimaatactie in OS-landen.
Tweede Kamer, vergaderjaar 2022–2023, 36 360 XVII, nr. 1 70
