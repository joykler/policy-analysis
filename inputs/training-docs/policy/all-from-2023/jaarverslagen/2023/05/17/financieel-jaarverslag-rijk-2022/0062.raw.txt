Taskforce heeft hierbij intensief samengewerkt met zowel het Ministerie van 
Financiën als met alle andere departementen. Op 23 december 2022 is de 
Kamer geïnformeerd over de verdere uitwerking van het plan van aanpak 
20
en de voortgang van de activiteiten van de Taskforce . In deze Kamerbrief 
zijn per lijn uit het plan van aanpak de belangrijkste activiteiten van de 
Taskforce beschreven. Binnen deze activiteiten is op basis van de 
knelpunten in het financieel beheer een aantal inhoudelijke onderwerpen 
geselecteerd die met prioriteit zijn aangepakt. Dit waren onder andere het 
gebruik van incidentele suppletoire begrotingen (ISB's), het verplichtingen­
beheer en het rechtmatigheidsdashboard. Van het gebruik van ISB's en 
het verplichtingenbeheer is de problematiek geanalyseerd. Ook zijn 
hierover expertsessies gehouden, waarbij oplossingsrichtingen zijn 
verkend. Over het gebruik van ISB's wordt nader ingegaan in paragraaf 
3.2.5. Het rechtmatigheidsdashboard wordt momenteel in samenwerking 
met de departementen ontwikkeld als tool om nog beter 'in control' te 
komen op het financieel beheer. Het dashboard is een intern sturingsin­
strument voor de departementen en gaat helpen om het (tijdige) inzicht in 
de eigen onrechtmatigheden te vergroten (zie ook paragraaf 3.5.1).
Er zijn geen structuurwijzigingen nodig voor een beter financieel beheer, 
zoals aanpassingen in de governance, administraties of taken en verant­
woordelijkheden. Het is afdoende om in te zetten op het voorkomen van 
onrechtmatigheden, het oplossen van tekortkomingen, het slimmer 
organiseren van bestaande kennis binnen departementen en het delen van 
deze kennis tussen de departementen. Daarbij moet onderkend worden dat 
het complex is en tijd en energie kost om structurele onrechtmatigheden en 
onvolkomenheden op te lossen. De activiteiten van de Taskforce resulteren 
daarom naar verwachting niet meteen in een beter rijksbreed financieel 
beheer; ze zullen met name in de toekomst effect hebben.
Op Verantwoordingsdag 2022 ontvangt de Tweede Kamer een volgende 
voortgangsrapportage van de Taskforce.
3.2.5 Focusonderwerp «De terugkeer naar een regulier en voorspelbaar 
begrotingsproces»
De minister van Financiën heeft van de Tweede Kamer, net als voorgaande 
jaren, het verzoek ontvangen om in het FJR specifiek in te gaan op een 
focusonderwerp. Voor 2022 is het focusonderwerp ‘De terugkeer naar een 
regulier en voorspelbaar begrotingsproces’. De Tweede Kamer wijst erop 
dat voor het derde jaar op rij in 2022 veelvuldig gebruik wordt gemaakt van 
incidentele suppletoire begrotingen (ISB’s) en een beroep wordt gedaan op 
artikel 2.27 van de Comptabiliteitswet 2016 (CW 2016), ondanks toezeg­
gingen van de minister van Financiën om aan te sturen op terughoudend 
beroep op dit artikel. De commissie voor de Rijksuitgaven van de Tweede 
Kamer heeft daarom voorgesteld om in de departementale jaarverslagen 
extra aandacht te besteden aan de afwegingen die zijn gemaakt bij het 
indienen van spoedeisende begrotingsvoorstellen, de modaliteiten die 
daarvoor bestaan en het beroep op artikel 2.27 CW 2016 daarbij. Daarbij kan, 
bijvoorbeeld in de bijbehorende beslisnota's, worden gekeken naar de 
procedurele en inhoudelijke alternatieven die zijn overwogen om het 
parlement volwaardig gebruik te kunnen laten maken van zijn budgetrecht. 
20
 Kamerbrief Voortgang Taskfoce Verbetering Financieel beheer
Tweede Kamer, vergaderjaar 2022–2023, 36 360, nr. 1 62
