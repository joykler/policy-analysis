2. Het scheppen van voorwaarden voor een goed functionerende digitale 
economie
De digitale economie levert ongekende kansen op voor economie en 
samenleving. Een strategisch doel van het kabinet is het faciliteren van de 
transitie naar een klimaatneutrale, digitale en inclusieve economie. Op die 
manier zorgen we voor duurzame economische groei en de aanpak van 
maatschappelijke uitdagingen rond onderwijs, zorg, klimaat en vergrijzing. 
In november 2022 is de strategie voor de digitale economie uitgebracht 
(Kamerstuk 26 643, nr. 941) met daarin de ambities, doelstellingen en acties 
van EZK op het gebied van de digitale economie richting 2030. Vertrouwen 
is bij de digitale transitie van essentieel belang. Daarom moeten belangrijke 
randvoorwaarden als innovatie, veiligheid, eerlijke concurrentie en grip op 
gegevens geborgd zijn.
Om uitdagingen te adresseren en de vruchten van de digitale transitie te 
blijven plukken, werkt EZK in de Strategie Digitale Economie aan een open, 
weerbare, ondernemende, vernieuwende en duurzame digitale economie. 
De strategie zet stevig in op het versterken van ons verdienvermogen, het 
versterken van het fundament, het borgen van publieke waarden en het 
zorgvuldig afwegen van publieke belangen in een steeds geopolitiekere 
context met de volgende prioriteiten:
– Creëren van de juiste randvoorwaarden voor goedwerkende digitale 
markten en diensten
– Stimuleren digitale innovatie en vaardigheden
– Behouden en versterken van een veilige, betrouwbare en hoogwaardige 
digitale infrastructuur
– Versterken cybersecurity
– Versnellen digitalisering mkb
3. Het voorzien in maatschappelijke behoeften aan statistieken.
EZK is voor het Centraal Bureau voor de Statistiek (CBS) systeemverant­
woordelijk voor het in stand houden van de onafhankelijke productie van 
goede en betrouwbare statistieken, en voor de rechtmatigheid en doelma­
tigheid van de besteding van publieke gelden die daarmee gemoeid zijn. 
Het CBS heeft als onafhankelijk kennisinstituut de taak om betrouwbare 
statistische informatie te leveren. Onafhankelijke en betrouwbare statis­
tieken zijn van belang om meer inzicht te krijgen in de samenleving en 
maatschappelijke fenomenen. Deze informatie draagt bij aan het voeren van 
becijferde maatschappelijke debatten en inzichten voor beleid. De Minister 
van Economische Zaken en Klimaat financiert het CBS om het van 
overheidswege verrichten van statistisch onderzoek ten behoeve van 
praktijk, beleid en wetenschap en het openbaar maken van de op grond van 
zodanig onderzoek samengestelde statistieken mogelijk te maken.
B. Rol en Verantwoordelijkheid
De Minister van Economische Zaken en Klimaat ziet het als taak eventuele 
belemmeringen voor het goed functioneren van markten te verminderen of 
weg te nemen en innovatie te stimuleren. In dat verband is de minister 
systeemverantwoordelijk voor de Mededingingswet, de Aanbestedingswet 
en voor het functioneren van de Autoriteit Consument en Markt. Zij is 
voorts op grond van de Telecommunicatiewet verantwoordelijk voor het 
stellen van regels voor vaste en mobiele communicatienetwerken. Samen 
met bewindspersonen van J&V en BZK geeft de Minister van Economische 
Zaken en Klimaat invulling aan de Nederlandse Digitaliseringstrategie. Dat 
is een kabinetsbrede agenda om de maatschappelijke en economische 
kansen van digitalisering te benutten en het fundament van de digitale 
Tweede Kamer, vergaderjaar 2022–2023, 36 360 XIII, nr. 1
