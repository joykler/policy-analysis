te pakken. In 2022 heeft AiNed nieuwe activiteiten opgezet en zijn bestaande 
activiteiten met NGF-financiering vervolgd. Zo zijn vier projecten met 
Nederlandse bedrijven opgestart met ieder € 5 mln budget, die met 
Europese cofinanciering via een hefboomconstructie gefinancierd zijn. Ook 
is er een programma opgezet om veelbelovende onderzoekers te onder­
steunen, door per universiteit twee promovendi te financieren. Voor de 
ontwikkeling van het ketenproject zijn nu drie projecten voorgeselecteerd 
voor verdere uitwerking, waarna één ketenproject gekozen zal worden voor 
doorontwikkeling. De eerder opgezette MIT-regeling waarin MKB-partners 
aan kennisinstellingen worden gekoppeld, wordt dit voorjaar in een tweede 
ronde vervolgd met NGF-middelen. Ook voor de ELSA-labs calls komt er 
een tweede ronde met NGF-financiering, waar nu ook private partijen aan 
mee mogen doen.
Nationaal Onderwijslab AI
Het project Nationaal Onderwijslab Artificiele Intelligentie (NOLAI) beoogt 
innovaties in artificiële intelligentie (AI) op een goede manier te 
ontwikkelen. Het doel is om te zorgen voor digitale innovaties waar iedere 
leerling in het primair en voortgezet onderwijs mee vooruit kan. Wereldwijd 
is dit het eerste publiek gefinancierde lab op het gebied van digitale onder­
wijsinnovaties. In 2022 is het project gestart en zijn de eerste subsidies 
verleend. Direct na het besluit tot subsidieverlening op 8 juli 2022 is het 
project NOLAI gestart met de inrichting van het lab.
Groenvermogen van de Nederlandse economie
Het project GroenvermogenI investeert in een groene-waterstof-
ecosysteem bestaande uit (i) klein- en grootschalige demonstratieprojecten, 
(ii) een R&D-programma en (iii) een human capital programma. Het doel 
van het project is om toepassingen van groene waterstof in o.a. de chemie, 
transport en zware industrie versneld mogelijk te maken door innovatie en 
kostenreductie. Daarmee kan het project ook een waardevolle bijdrage 
leveren aan de overgang naar een CO -neutrale samenleving. Het jaar 2022 
2
stond vooral in het teken van het opstarten van het programma. Daarbij is 
o.a. de maakindustrie actief betrokken geweest. Voor het R&D-programma 
is een radicaal innovatieve procedure ontwikkeld waarbij consortia tijdens 
workshops worden gevormd. De eerste calls staan inmiddels open (€ 14,25 
mln). Daarnaast is er een pilotregeling van (€ 29,4 mln) opgesteld om 
opschaling te kunnen versnellen. De eerste beschikkingen zijn hiervoor 
afgegeven. Ook zijn eerste stappen gezet ter versterking van de samen­
werking binnen en tussen de relevante (innovatie)ecosystemen en is de 
Human Capital Agenda uitgewerkt. Dit in samenwerking met projecten 
Opschaling publiek-private samenwerking in het beroepsonderwijs en LLO-
Katalysator. Na toekenning van Groenvermogen II in ronde 2 is het geheel 
samengevoegd tot GroenvermogenNL.
Health-RI
Het project Health-RI investeert in (i) de ontwikkeling van een geïntegreerde, 
nationale gezondheidsdata- en onderzoeksinfrastructuur, (ii) het wegnemen 
van sociale en organisatorische belemmeringen door middel van een 
afsprakenstelsel, en (iii) een centraal punt voor data-uitgifte. Het doel is om 
innovatie in de life sciences and health-sector te stimuleren door data van 
Nederlandse ziekenhuizen en zorgorganisaties, kennisinstellingen, organi­
saties in de publieke gezondheid, patiëntenorganisaties, gezondheids­
fondsen en bedrijven te standaardiseren en met elkaar te verbinden. Het 
project richt zich op het delen en gebruiken van (onderzoeks)data. In 2022 
heeft Health-RI belangrijke stappen gezet door het verder opbouwen van 
de Health-RI organisatie én door het integraal aanpakken van de complexe 
Tweede Kamer, vergaderjaar 2022–2023, 36 360 XIII, nr. 1 248
