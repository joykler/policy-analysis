Doc-Direkt
Sinds mei 2021 is Doc-Direkt in opdracht van Open op Orde gestart met 
het operationaliseren van een adviespool. Dit had als doel nieuwe 
medewerkers op te leiden, ervaring te laten opdoen en uiteindelijk door te 
laten stromen binnen de Rijksoverheid. De vraag naar capaciteit voor 
(flexibele) inzet bij o.a. Parlementaire Enquêtes, Wet Open Overheid (WOO)-
verzoeken en data-entry blijft onverminderd hoog. Zo is hier in 2022 vol op 
ingezet. Het overschrijden van het inhuurpercentage vloeit voort uit het 
inhuren van ca. 90 medewerkers. Een aantal van deze medewerkers is 
inmiddels in dienst van de Rijksoverheid.
Programmadirectie Aan De Slag
Vanwege het tijdelijke en inhoudelijk ingewikkelde karakter van de 
werkzaamheden rondom de inwerkingtreding van de Omgevingswet en om 
de continuïteit van de afbouw, ontwikkeling en het beheer van het Digitaal 
Stelsel Omgevingswet (DSO) te waarborgen, is er opnieuw relatief veel 
gebruik gemaakt van externe inhuur. 
DGDOO/directies Digitale Overheid en Digitale Samenleving
De uitdagingen voor deze directies zijn groot. Het kabinet heeft de ambitie 
om veilige, inclusieve en kansrijke digitale samenleving te realiseren. Dit is 
uitgewerkt in de Agenda Waardengedreven Digitaliseren. Steeds meer 
burgers en bedrijven moeten op een volwaardige wijze aan de digitale 
overheid kunnen meedoen, waarbij hun grondrechten en publieke waarden 
worden beschermd. Door onderbezetting, krapte op de arbeidsmarkt, het 
tegelijkertijd wegwerken van werkvoorraden als inzet op het programma­
tisch en projectmatig begeleiden van innovaties waarbij specifieke kennis 
en ervaring niet altijd in huis is om te voldoen aan eerdergenoemde 
ambities, is er in 2022 sprake van een relatief hoog inhuurpercentage.
Directie Ruimte en Leefomgeving
De relatief hoge kosten voor externe inhuur hangen samen met de intensi­
vering van taken in het coalitieakkoord op het beleidsterrein van ruimtelijke 
ordening en een interne reorganisatie.
Directie CIO Rijk
De directie CIO Rijk heeft voornamelijk externen ingehuurd voor het 
programma Open op Orde/Informatiehuishouding, onder andere voor de 
ondersteuning van het programma en de actielijnen 3 en 4, voor het in orde 
maken van de informatiesystemen en inrichting van bestuur en naleving. 
CIO Rijk heeft hier experts voor moeten inhuren omdat hier specifieke 
kennis voor benodigd is, dat BZK niet in huis heeft.
IFHR
Het overgrote deel van externe inhuur binnen directie IFHR vond plaats ten 
behoeve van de programma’s Hybride Werken, DenkDoeDuurzaam en 
DigiInkoop. Dit zijn tijdelijke programma’s die IFHR uitvoert n.a.v. ICBR 
besluitvorming. De capaciteit hiervoor is (gedeeltelijk) niet te vinden binnen 
de eigen directie. Daarnaast was in 2022 sprake van langdurig ziekte uitval 
binnen de directie waardoor detachering heeft plaatsgevonden.
Woningbouw
De relatief grote post aan inhuur voor de directie Woningbouw heeft 
voornamelijk te maken met het feit dat voor de programmadirectie 
Versnelling Tijdelijke huisvesting, die is opgezet n.a.v. de asielcrisis, veel 
Tweede Kamer, vergaderjaar 2022–2023, 36 360 VII, nr. 1
