Raad voor de Rechtsbijstand vordering
De Raad voor Rechtsbijstand had ultimo 2021 een vordering van 
€ 200.350.643 op het Ministerie van Justitie en Veiligheid die samenhangt 
met haar verplichting in haar balans voor het deel van de afgegeven toevoe­
gingen dat nog niet is vastgesteld. ( Bron: raad voor de Rechtsbijstand 
jaarrekening). Het cijfer ultimo 2022 is nog niet beschikbaar.
Raad voor de rechtspraak vakantiegelden
De Raad voor de rechtspraak heeft sinds het boekjaar 2005 een vordering 
op het Ministerie inzake de financiering van de te betalen vakantiegelden 
en sociale lasten. Bij het inwerking treden van het baten lasten stelsel per 
1 januari 2005 is overeengekomen dat ter financiering van deze verplichting 
op de openingsbalans van de RvdR een separate vordering wordt 
opgenomen en er door Ministerie van J&V geen aflossing op deze vordering 
zal plaatsvinden. Het betreft hier louter een boekhoudkundige vordering. 
De vordering bedraagt € 21,1 mln.
Bekostigingsregeling GOO/ POO
In het kader van de opvang van ontheemden uit Oekraïne zijn door de 
gemeenten vorig jaar veel opvangplekken gecreëerd voor Oekraïense 
ontheemden. Deze worden vergoed via de Bekostigingsregeling opvang 
ontheemden Oekraïne. Voor de in de particuliere opvang opgevangen 
ontheemden verstrekt de gemeente leefgeld en een wooncomponent. Ook 
verstrekt JenV transitiekosten voor het gereed maken van opvangplekken. 
In 2022 zijn door de gemeenten voor € 907,4 aan voorschotten aangevraagd 
voor de gemaakte kosten voor de opvang van ontheemden uit Oekraïne. Dit 
is slechts een deel van de werkelijke kosten die gemaakt zijn. Dit komt 
doordat nog niet alle gemeenten een voorschot hebben aangevraagd of 
de aanvragen later hebben ingediend. Naar verwachting zal JenV richting 
gemeenten nog € 915 mln in 2023 aan kosten betalen met betrekking tot 
2022.
Rijkshuisvestingsstelsel voor specialties
Als gevolg van een wijziging in de RBV 2022 hoeft deze niet meer verder te 
worden toegelicht aangezien het garantiebegrip is ingeperkt. In het 
jaarverslag 2021 was dit onderwerp nog wel toegelicht.
12. WNT-Verantwoording 2022 Ministerie van Justitie en Veiligheid (VI)
De Wet normering topinkomens (WNT) bepaalt dat de bezoldiging en 
eventuele ontslaguitkeringen van topfunctionarissen en gewezen topfunc­
tionarissen in de publieke en semi-publieke sector op naamsniveau vermeld 
moeten worden in het financieel jaarverslag. Deze publicatieplicht geldt 
tevens voor topfunctionarissen die bij een WNT-instelling geen - al dan niet 
fictieve - dienstbetrekking hebben of hadden. Daarnaast moeten van niet-
topfunctionarissen de bezoldiging (zonder naamsvermelding) gepubliceerd 
worden indien deze het wettelijk bezoldigingsmaximum te boven gaan. 
Echter, niet-topfunctionarissen zonder dienstverband vallen buiten de 
reikwijdte van de wet.
Tweede Kamer, vergaderjaar 2022–2023, 36 360 VI, nr. 1
