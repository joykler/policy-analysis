Zorgopleidingen
De subsidieregeling Stageplaatsen Zorg II is in 2020 geëvalueerd. De 
evaluatie is in 2020 naar de Tweede Kamer verstuurd. In 2022 is de subsi­
dieregeling met een aantal technische wijzigingen verlengd tot augustus 
2027. Daarnaast is in 2022 de Subsidieregeling stageplaatsen zorg II van 
€ 63,5 miljoen eenmalig opgehoogd tot € 179,2 miljoen. Hiermee stimuleert 
VWS ten behoeve van het collegejaar 2022-2023 werkgevers om meer 
stage- en leerwerkplekken aan te bieden voor de initiële opleidingen.
Wet op de beroepen in de individuele gezondheidszorg
Om de Wet BIG toekomstbestendig te maken met het oog op verschillende 
maatschappelijke ontwikkelingen is nader onderzoek uitgevoerd onder 
leiding van een stuurgroep met vertegenwoordigers uit het veld (Kamer­
stukken II, 2021/22, 29282, nr. 461). De resultaten van het onderzoek zijn met 
de stuurgroep besproken en er zijn vervolgacties vastgesteld, zoals het 
inrichten van een tijdelijke adviescommissie m.b.t. voorbehouden 
handelingen en een communicatiecampagne.
Hiernaast zijn de kwaliteitsdoelstellingen van de Wet BIG en het voorkomen 
van overregulering nader bekeken. Zo is bijvoorbeeld de tweejaar-werkon­
derbrekingeis met betrekking tot het herregistreren in het BIG-register 
geschrapt. Naar aanleiding van een wens vanuit de beroepsverenigingen in 
de psychologische zorg en mede op basis van impactanalyses (Kamer­
stukken II 2021/22, 35925 XVI, nr. 164) is het besluit genomen om de beroe­
penstructuur in de GGZ te wijzigen (Kamerstukken II, 2022/23, 29282, nr. 
487). Hierdoor wordt meer eenheid en duidelijkheid gecreëerd en een 
bijdrage geleverd aan de toegankelijkheid en effectiviteit van de psycholo­
gische zorg.
Hoewel het inzetten van buitenslands gediplomeerd zorgpersoneel geen 
structurele oplossing is om de krapte op de arbeidsmarkt te verminderen 
kan het zorgorganisaties in bepaalde situaties ontlasten, mits goed georga­
niseerd en wordt voldaan aan de wet- en regelgeving. Om te bevorderen 
dat buitenlands gediplomeerde zorgverleners sneller een plek vinden op 
de arbeidsmarkt is met betrokken partijen ingezet om de BIG-toelatingspro­
cedure met behoud van kwaliteit te stroomlijnen en versnellen. Zo is er 
bijvoorbeeld bij het CIBG in de vorm van een tweejarige pilot een centraal 
aanspreekpunt gecreëerd waar buitenlands gediplomeerde terecht kunnen 
met alle vragen over de BIG-toelatingsprocedure (Kamerstukken II, 2021/22, 
29282, nr. 455).
Duurzaamheid en Zorg
Ook in 2022 faciliteerde het ministerie van VWS de verduurzamingsbe­
weging in de zorgsector. Zo publiceerde het RIVM een onderzoek in 
opdracht van VWS naar de totale voetafdruk van de Nederlandse zorgsector 
en onderzocht het Expertisecentrum Verduurzaming Zorg (EVZ) onder 
andere hoe zorginstellingen zich kunnen voorbereiden op het toekomstig 
aansluiten op warmte- en/of koude-distributiesystemen. Daarnaast is 
ingezet op vergroten van kennis en bewustwording van professionals in 
de zorg via een nieuwsbrief, webinars en een jaarlijks congres. Ook zijn 
diverse initiatieven uit de sector ondersteund, zoals het Landelijke Netwerk 
Groene OK waarbij steeds meer operatiekamers werken aan afvalvermin­
dering en energiebesparing op operatiekamers, de Groene Zorgalliantie, 
die zorgprofessionals stimuleert en activeert om te verduurzamen en waar 
inmiddels 79 ‘Green Teams’ uit de hele zorg bij zijn aangesloten, en een 
hackaton dat leidde tot een advies voor ziekenhuizen hoe circulair te 
Tweede Kamer, vergaderjaar 2022–2023, 36 360 XVI, nr. 1 70
