en € 8,6 miljoen in 2026. Het betreft de aanschaf van verschillende soorten 
conventionele munitie bij verschillende leveranciers conform de gegeven 
opdracht.
Met GrIT vervangt en vernieuwt Defensie een groot deel van de IT-infra­
structuur. Binnen het programma GrIT zijn gedurende 2022 een aantal 
blokken in opdracht gegeven. Het totaal van alle openstaande verplich­
tingen ultimo 2022 bedraagt € 119.599. In de Voortgangsrapportage van 
het programma GrIT wordt de voortgang van het programma nader 
toegelicht.
De openstaande verplichting van € 543.254 voor het project Midlife Update 
CV90 beslaat voornamelijk het hoofdcontract met BAE Systems Hägglunds 
(OEM) voor het ontwerpen en uitvoeren van de voertuigupdate. Het 
voertuigontwerp is inmiddels vastgesteld, en bevindt zich nu in de test- en 
verificatiefase. Hierbij wordt de integrale werking van de nieuwe systemen 
getest en vastgesteld. Het modificeren van de voertuigen zal hierna plaats­
vinden.
Een openstaande verplichting van € 388.982 betreft het investeringsdeel van 
de Design Build Finance Maintain en Operate (DBFMO) constructie voor 
de Kromhout Kazerne (KHK). Als gevolg van de beleidslijn vastgoed is de 
DBFMO verplichting KHK in 2016 meerjarig vastgelegd op de investerings­
begroting voor de jaren tot en met 2035. De leverancier is Komfort B.V. door 
tussenkomst van het Rijksvastgoedbedrijf (RVB). Het contractmanagement 
en beheer van het Komfortcontract is belegd bij het RVB. De betaling aan 
het RVB vindt plaats binnen de jaaropdracht defensievastgoed aan het RVB 
en vindt in maandelijkse termijnen plaats.
Een verplichting van € 206.536 vertegenwoordigt de totale brutobeschik­
baarheidsvergoeding (BBV) voor het Defensie bewaking- en beveiligings­
systeem(DBBS). Met het consortium Thales/Unica is hiervoor een contract 
afgesloten van vijftien jaar, dat afloopt in 2037. Naarmate de transitiefase 
van het project DBBS vordert, zal de leverancier steeds meer defensielo­
caties in beheer hebben, en zal de BBV toenemen, totdat de transitiefase 
afgerond is. Vanaf dat moment zal de volledige BBV per kwartaal worden 
betaald. De toename ten opzichte van vorig jaar laat zich verklaren door 
de verwerking van jaarlijkse indexering en opgeleverde nieuwbouwpro­
jecten.
Het project Defensie bewaking- en beveiligingssysteem (DBBS) heeft een 
openstaande verplichting van € 152.021. Het grootste deel hiervan betreft 
het investeringsdeel van het DBBS-contract met Thales Unica. Hiervoor 
worden de defensielocaties op het nieuwe DBBS ontsloten. Dit geschiedt in 
mijlpalen, waarvan de laatste, volgens de huidige planning, in 2027 
betaalbaar zal worden gesteld.
Een openstaande verplichting van in totaal € 137.046 betref een leasecon­
tract voor de levering van luchtverkenningscapaciteit in het Caribisch 
gebied met een vastvleugelig vliegtuig voor een periode van 10 jaar. Het 
contract is afgesloten met ISR Support Europe B.V. Geplande ingangsdatum 
van het contract is 1 februari 2024. Het contract loopt t/m 31 januari 2034. 
Het contract betreft het beschikbaar stellen van twee Dash toestellen, 
inclusief personeel waarbij ook het onderhoud is inbegrepen.
Tweede Kamer, vergaderjaar 2022–2023, 36 360 K, nr. 1
