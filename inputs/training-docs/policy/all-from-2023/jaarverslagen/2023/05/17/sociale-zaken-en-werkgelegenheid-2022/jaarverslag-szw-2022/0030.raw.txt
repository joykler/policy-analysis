naar de opvang gaat en het gemiddelde aantal uren kinderopvang per kind 
zijn beide hoger uitgekomen, zowel in de dagopvang als in de buiten­
schoolse opvang.
De uitgaven aan AKW en WKB zijn € 370 miljoen hoger uitgekomen dan 
begroot. Indien rekening wordt gehouden met de ten tijde van de begro­
tingsopstelling geraamde loon- en prijsbijstelling, is de realisatie 
€ 323 miljoen hoger dan bij begroting. Deze bijstelling wordt verklaard door 
het hogere aantal kinderen in de realisatie ten opzichte van de begroting 
2022.
Re-integratie en Participatie
In 2022 is € 28 miljoen minder uitgegeven aan re-integratie arbeidsonge­
schikten dan begroot. Dit bestaat uit lagere uitgaven aan re-integratie 
Wajong (€ 6 miljoen) en lagere uitgaven aan re-integratie WIA/WAO/WAZ 
(€ 22 miljoen). Indien rekening wordt gehouden met de ten tijde van de 
begrotingsopstelling geraamde loon- en prijsbijstelling, is de realisatie 
€ 33 miljoen lager dan begroot. De uitgaven aan de integratie-uitkeringen 
sociaal domein zijn € 77 miljoen hoger dan verwacht bij de begroting 2022.
Uitvoeringskosten en overige uitgaven
De uitvoeringskosten van onder andere UWV en de SVB komen € 17 miljoen 
lager uit dan begroot. Indien rekening wordt gehouden met de ten tijde van 
de begrotingsopstelling geraamde loon- en prijsbijstellingen, is de realisatie 
€ 69 miljoen lager dan begroot. De lagere uitgaven worden voornamelijk 
veroorzaakt doordat de gerealiseerde volumes van de UWV-regelingen 
lager zijn dan geraamd.
Als onderdeel van het Noodpakket banen en economie is de Tijdelijke 
overbruggingsregeling zelfstandig ondernemers (Tozo) voortgezet. Op dit 
onderdeel komen de uitgaven € 61 miljoen hoger uit dan begroot. De 
overige uitgaven zijn € 846 miljoen lager uitgekomen dan begroot. Dit komt 
onder andere doordat het grootste deel van de reserveringen op artikel 99 
(nog onverdeeld) à € 243 miljoen is overgeboekt naar de betreffende 
beleidsartikelen of departementale begrotingshoofdstukken.
Toetsing aan het plafond
Tabel 7 laat de ontwikkeling van het SZ-plafond en de netto SZ-uitgaven zien 
voor het jaar 2022. De SZ-uitgaven worden getoetst aan het plafond.
Tabel 7 Bijstellingen SZ-uitgaven en ijklijn sinds de indiening van de 
Miljoenennota 2022 (x € 1 mln)
Uitgaven
SZ-uitgaven bij indiening Miljoenennota 2022 95.835
Budgettaire mutaties ‒ 9.886
SZ-uitgaven jaarverslag 2022 85.949
Uitgavenplafond
Uitgavenplafond SZ bij Voorjaarsnota 2022* 93.433
Correcties ‒ 6.884
Uitgavenplafond SZ jaarverslag 2022 86.548
Plafondtoetsing (over-/onderschrijding) Jaarverslag 2022 ‒ 599
Tweede Kamer, vergaderjaar 2022–2023, 36 360 XV, nr. 1 30
