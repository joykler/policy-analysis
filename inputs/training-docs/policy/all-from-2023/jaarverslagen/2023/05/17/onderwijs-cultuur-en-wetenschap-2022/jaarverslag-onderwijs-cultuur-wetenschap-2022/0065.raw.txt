Vanaf juni 2022 konden studenten en onderwijspersoneel zelftesten niet 
langer thuis laten bezorgen maar verliep de distributie alleen nog via onder­
wijslocaties.
Overige subsidies
Hieronder vallen posten zoals ondersteuning RMC’s en Stichting Combo, 
Stichting School en veiligheid en de Kennispunten onderwijs & examinering 
en Burgerschap.
Opdrachten
In- en uitbesteding
Dit betreft middelen voor diverse beleidsgerichte activiteiten en 
onderzoeken. Deze meevaller is grotendeels ontstaan doordat er minder 
middelen zijn besteed aan onderzoek, monitoring en uitvoering van het NP 
Onderwijs. Daarnaast is er ook sprake van lichte onderuitputting bij 
Maatschappelijke Diensttijd, Gelijke Kansen Alliantie, Tel mee met Taal en 
kleinere diverse beleidsgerichte activiteiten en onderzoeken.
Bijdragen aan agentschappen
Dienst Uitvoering Onderwijs
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
de bekostiging van instellingen, financiering van studenten en informatie­
voorziening. Het betreft hier het aandeel in de uitvoeringskosten van DUO 
voor dit begrotingsartikel. De realisatie is in 2022 € 5,2 miljoen hoger dan 
de vastgestelde begroting doordat er meer uitvoeringskosten benodigd 
waren dan begroot.
Rijksdienst voor Ondernemend Nederland
De Rijksdienst voor Ondernemend Nederland (RVO) heeft middelen 
ontvangen voor het uitvoeren van de Subsidieregeling praktijkleren. De 
uitvoeringskosten waren € 1,0 miljoen lager dan de vastgestelde begroting. 
Deze middelen zijn weer beschikbaar gesteld voor de Subsidieregeling 
praktijkleren.
Bijdragen aan ZBO's/RWT's
College voor Toetsen en Examens (CvTE)
Het CvTE is verantwoordelijk voor de examens voor rekenen en taal in het 
beroepsonderwijs en staatsexamens Nederlands als tweede taal. De 
realisatie is in 2021 € 9,6 miljoen lager dan de vastgestelde begroting. Dit 
komt grotendeels doordat ten behoeve van het werkprogramma CvTE 2022 
€ 8,2 miljoen aan middelen zijn overgeboekt naar artikel 3 (Voortgezet 
onderwijs) en via dit artikel aan het CvTE is uitbetaald. Voor € 1,5 miljoen is 
bijgedragen aan het nieuwe inburgeringsstelsel.
Wet subsidiëring landelijke onderwijsondersteunende activiteiten (SLOA)
De subsidieverlening voor Cito verloopt op basis van de Wet SLOA. De 
middelen worden ingezet voor het ontwikkelen van centrale examens 
Nederlandse taal, rekenen en Engels in het mbo door Cito. De realisatie in 
2022 is € 1,1 miljoen lager dan de vastgestelde begroting. Dit komt 
grotendeels omdat er een overboeking heeft plaatsgevonden in 2022 van 
€ 0,5 miljoen naar het onderdeel overige subsidies. Door een wijziging in 
het beleid voor rekenexamens worden de rekenexamens niet meer belegd 
bij Cito. In plaats daarvan worden deze middelen ingezet ter subsidiëring 
van de coöperatie waarbinnen rekenexamens door en voor de mbo-scholen 
worden gemaakt. Het overige deel is ingezet om o.a. extra uitvoerings­
kosten te bekostigen inzake de Nt2 staatsexamens.
Tweede Kamer, vergaderjaar 2022–2023, 36 360 VIII, nr. 1 65
