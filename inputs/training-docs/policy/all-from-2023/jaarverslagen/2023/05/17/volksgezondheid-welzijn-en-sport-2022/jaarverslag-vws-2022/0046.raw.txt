– Het financieren van initiatieven die bijdragen aan een zorgvuldige 
orgaan- en weefseldonorwerving in de ziekenhuizen, het onderhouden 
van het donorregister en het geven van publieksvoorlichting over 
orgaan- en weefseldonatie.
– Het financieren van onderzoek ten behoeve van het monitoren van de 
productveiligheid.
– Het bevorderen van de toegankelijkheid en betaalbaarheid van de zorg 
door het (deels) compenseren van de gederfde inkomsten van zorgaan­
bieders als gevolg van het verstrekken van zorg aan onverzekerde 
(verwarde) personen, illegalen en andere onverzekerbare vreemde­
lingen.
– Het compenseren van kostencomponenten die een gelijk speelveld 
verstoren (risicoverevening).
– Het financieren van initiatieven op het gebied van ICT-infrastructuur ten 
behoeve van innovatieve zorgverlening en toegankelijkheid van 
gegevens voor patiënten.
Regisseren:
– Het onderhouden van wet- en regelgeving op het gebied van genees­
middelen, medische hulpmiddelen, lichaamsmaterialen en bloedvoor­
ziening.
– Het (door)ontwikkelen van productstructuren op basis waarvan onder­
handelingen over bekostiging plaatsvinden.
– Het bepalen van de normen/criteria, waaraan de registers (bijvoorbeeld 
het BIG-register) die worden bijgehouden om de werking van het stelsel 
te bevorderen, moeten voldoen.
C. Beleidsconclusies
Acute zorg
Per 1 januari 2022 zijn de bepalingen in het Uitvoeringsbesluit Wet kwaliteit, 
klachten en geschillen zorg (Wkkgz) over de beschikbaarheid en bereik­
baarheid van acute zorg in werking getreden. Deze bepalingen hebben de 
positie van het Regionaal Overleg Acute Zorgketen (ROAZ) in de 
regelgeving verbeterd en zijn leidend voor besluitvormingsprocessen bij 
voorgenomen gehele of gedeeltelijke, tijdelijke of permanente sluitingen 
van het aanbod van acute zorg op een bepaalde locatie. De Inspectie 
Gezondheidszorg en Jeugd (IGJ) heeft gerapporteerd over de eerste 
ervaringen met betrekking tot de bepalingen die bij zo’n voorgenomen 
sluiting moeten worden gevolgd (Kamerstukken II 35925-XVI, nr. 198). De 
IGJ heeft geconcludeerd dat in het eerste half jaar van 2022 sprake was van 
zorgvuldige besluitvormingsprocessen.
Bevriezen eigen risico
In de jaren 2018 tot en met 2021 was het verplicht eigen risico bevroren op 
€ 385. Op 29 juni 2021 is een motie van het lid Kwint c.s. aangenomen waarin 
de regering werd verzocht om het verplicht eigen risico ook voor het jaar 
2022 niet te indexeren en dus te bevriezen op € 385. Het wetsvoorstel 
waarmee uitvoering wordt gegeven aan de motie is in september 2021 
aangenomen door de Tweede en Eerste Kamer.
Wetsvoorstel Domein-Overstijgende samenwerking
Het wetsvoorstel Domein-overstijgende samenwerking (DOS) is nog in 
voorbereiding. Met dit wetsvoorstel wordt middels een aanpassing van de 
Wlz geregeld dat zorgkantoren de mogelijkheid krijgen te investeren in 
preventieve maatregelen om duurdere en zwaardere zorg te voorkomen of 
uit te stellen. Daarnaast wordt ook een aanvulling van de Wmg voorgesteld, 
Tweede Kamer, vergaderjaar 2022–2023, 36 360 XVI, nr. 1
