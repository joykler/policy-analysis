4.6 Artikel 36: Contraterrorisme en Nationaal Veiligheidsbeleid
A. Algemene doelstelling
Bijdragen aan een veilig en stabiel Nederland door het voorkomen en 
beperken van maatschappelijke ontwrichting door dreigingen te 
onderkennen, de weerbaarheid van burgers, bedrijfsleven en overheidsor­
ganen te verhogen en de bescherming van vitale belangen te versterken.
B. Rol en verantwoordelijkheid
De Minister heeft een regisserende rol op het gebied van nationale 
26
veiligheid en crisisbeheersing, terrorismebestrijding en cybersecurity. De 
Minister coördineert de totstandkoming van de rijksbrede analyse op het 
gebied van nationale veiligheid en de strategische aanpak die daarop volgt. 
Bij Koninklijk Besluit is vastgelegd dat de Minister van Justitie en Veiligheid 
doorzettingsmacht heeft wanneer het gaat om het voorkomen van terroris­
 27
tische misdrijven.
De Minister is stelselverantwoordelijk voor de brandweerzorg, rampenbe­
strijding en crisisbeheersing. De Minister verstrekt aan de veiligheidsregio’s 
een bijdrage, de Brede Doeluitkering Rampenbestrijding, voor hun taken op 
dat gebied. Ook verstrekt de Minister een bijdrage aan het Nederlands 
Instituut Publieke Veiligheid (NIPV) om de veiligheidsregio’s bij hun taakuit­
voering te ondersteunen.
Op basis van onder andere de Politiewet heeft de Minister de verantwoor­
delijkheid voor de veiligheid van de leden van het Koninklijk Huis en is 
daarmee verantwoordelijk voor een adequate en proportionele uitvoering 
van de beveiliging rondom de leden van het Koninklijk Huis en hun woon- 
en werkverblijven. De Minister van Justitie en Veiligheid en de Minister van 
Defensie zorgen voor de uitvoering daarvan in personele zin. Deze ministers 
hebben middelen voor deze beveiligingstaken op de begroting staan, 
ongeacht of deze uitgaven voor beveiliging betrekking hebben op leden van 
het kabinet, van de Kamers der Staten-Generaal of het Koninklijk Huis. De 
Minister van Binnenlandse Zaken en Koninkrijkrelaties zorgt voor een 
adequate uitvoering van fysieke beveiliging van woon- en werkverblijven. 
26
 De verantwoordelijkheid van de Minister is gebaseerd op de Wet veiligheidsregio’s (verantwoor­
delijkheid voor het stelsel van brandweerzorg, geneeskundige hulpverlening in de regio (GHOR), 
rampenbestrijding en crisisbeheersing), de Politiewet 2012 (bewaken en beveiligen), de Lucht­
vaartwet (beveiliging burgerluchtvaart) en het Koninklijk Besluit van 14 december 2005 (terroris­
mebestrijding).
27
 Besluit van 14 december 2005, houdende tijdelijke herindeling van ministeriële taken in geval 
van een terroristische dreiging met een urgent karakter, Stb. 2005, nr. 662.
Tweede Kamer, vergaderjaar 2022–2023, 36 360 VI, nr. 1
