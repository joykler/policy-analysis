E. Toelichting op de financiële instrumenten
Verplichtingen
Ten opzichte van de ontwerpbegroting vallen de verplichtingen € 25,6 mln. 
hoger uit. Dit hangt voor een deel samen met hogere uitgaven zoals 
toegelicht onder 'Uitgaven'. Hiernaast maakt de Douane meer gebruik van 
externe inhuur en overschrijden de aangegane verplichtingen op externe 
inhuur (vanuit contractverlengingen) het beschikbare kader in 2022 met € 8 
mln. De externe inhuur is noodzakelijk voor de rijksbrede trajecten als 
«Informatiehuishouding op Orde» en andere projecten als «Digitale 
Snelweg Douane» (DSD) en «Douane Wetboek van de Unie» (DWU). Ook 
gezien de huidige krapte op de arbeidsmarkt is het noodzakelijk om externe 
inhuur in te zetten op reguliere formatieplaatsen.
Uitgaven
De realisatie op de uitgaven is in totaal € 10,2 mln. hoger dan begroot 
conform de Ontwerpbegroting. De belangrijkste oorzaken van de hogere 
uitgaven worden hieronder vermeld.
Personele uitgaven
De personele uitgaven vallen per saldo € 16,2 mln. hoger uit dan begroot. 
Dit wordt voor € 12,6 mln. verklaard door de loonstijgingen in de nieuwe 
cao 2022. Hiernaast maakt de Douane meer gebruik van externe inhuur. Dit 
is o.a. ten behoeve van het rijksbrede traject «Informatiehuishouding op 
Orde» en Douaneprojecten als «Digitale Snelweg Douane» (DSD), «Douane 
Wetboek van de Unie» (DWU) en het «Strategisch Meerjaren Plan» (SMP). 
Ook worden er reguliere formatieplaatsen ingevuld met externe inhuur door 
de krapte op de arbeidsmarkt.
Er zijn aanvullende middelen beschikbaar gesteld aan de Douane voor het 
verder verzelfstandigen als directoraat generaal. Ook zijn middelen 
beschikbaar gesteld voor de versterking van grenstoezicht Aruba, Curaçao 
en Sint Maarten (bestrijding ondermijnende grensoverschrijdende crimina­
liteit) door middel van inzet douaniers.
Materiële uitgaven 
De uitgaven zijn € 16,3 mln. lager uitgevallen dan begroot. Dit heeft een 
technische oorzaak. In 2022 was een pilot voorzien waarbij de Belasting­
dienst aan de Douane factureert voor facilitaire werkzaamheden en levering 
van uniforms (vanuit de directie Centrum voor Facilitaire Dienstverlening, 
CFD). Deze pilot is niet doorgegaan in 2022. De uitgaven zijn verantwoord 
onder het instrument 'Bijdrage aan (andere) begrotingshoofdstukken’.
Opdrachten 
De uitgaven voor opdrachten vallen € 13 mln. lager uit dan begroot. Dit komt 
o.a. doordat de uitgaven voor enkele scansystemen niet in 2022 hebben 
plaatsgevonden, maar zullen doorschuiven naar 2023 en verder. Daarnaast 
geldt voor diverse uitgaven dat ze zijn vertraagd doordat afspraken met 
externe partijen niet tijdig tot stand zijn gekomen. Er zijn ook lagere uitgaven 
gerealiseerd ten behoeve van «Douane Wetboek van de Unie» (DWU).
Tweede Kamer, vergaderjaar 2022–2023, 36 360 IX, nr. 1
