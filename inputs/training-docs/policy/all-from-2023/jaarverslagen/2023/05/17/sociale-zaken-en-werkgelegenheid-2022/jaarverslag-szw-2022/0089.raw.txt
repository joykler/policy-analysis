E. Toelichting op de instrumenten
Inkomensoverdrachten
Wet inkomensvoorziening oudere werklozen (IOW)
De IOW geeft werklozen die bij aanvang van de WW-uitkering 60 jaar en vier 
maanden of ouder zijn, na afloop van hun WW-uitkering recht op een 
vervolguitkering. Ook gedeeltelijk arbeidsgeschikten die bij aanvang van 
de loongerelateerde WGA-uitkering 60 jaar en vier maanden of ouder zijn, 
kunnen na afloop van hun loongerelateerde uitkering recht hebben op IOW.
De IOW is een tijdelijke regeling. Oudere WW’ers en WGA’ers kunnen in 
aanmerking komen voor een IOW-uitkering als zij vóór 1 januari 2024 
werkloos of gedeeltelijk arbeidsongeschikt worden. De IOW wordt 
uitgevoerd door UWV.
Budgettaire ontwikkelingen
De IOW-uitgaven zijn in 2022 circa € 29 miljoen lager uitgevallen dan 
begroot. Indien rekening wordt gehouden met de ten tijde van de begro­
tingsopstelling geraamde loon- en prijsbijstelling (€ 3 miljoen) is de 
realisatie € 33 miljoen lager dan begroot. De voornaamste oorzaak hiervoor 
is een lager volume.
Beleidsrelevante kerncijfers
Het aantal IOW-uitkeringen is in 2022 2.800 lager uitgevallen dan begroot. 
Een mogelijke oorzaak hiervoor is de oplopende arbeidsmarktkrapte in 
2022. Door de krapte is er minder instroom in de WW en ook snellere 
uitstroom uit de WW naar werk. Als gevolg hiervan kan het IOW volume 
dalen.
Tabel 47 Kerncijfers IOW
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume IOW (x 1.000 uitkeringsjaren) 5,7 7,6 8,5 8,0 7,3 10,1 ‒ 2,8
Bron: UWV, jaarverslag.
Cessantiawet (Caribisch Nederland)
Werknemers in Caribisch Nederland die werkzaam zijn in de private sector 
ontvangen bij beëindiging van de dienstbetrekking anders dan door de 
schuld van de werknemer op grond van de Cessantiawet een eenmalige 
uitkering, te betalen door de werkgever. Als de werkgever wegens faillis­
sement of surseance van betaling niet in staat is om de uitkering (tijdig) te 
betalen, neemt SZW deze verplichting over.
Budgettaire ontwikkelingen
De realisatie van de uitkeringslasten voor de Cessantia is € 0,06 miljoen 
lager ten opzichte van de stand bij de vastgestelde begroting.
Beleidsrelevante kerncijfers
Tabel 48 Kerncijfers Cessantiawet (Caribisch Nederland)
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume Cessantiawet (x 1.000 uitkeringen) <0,1 <0,1 <0,1 <0,1 <0,1 <0,1 <0,1
Bron: RCN-unit SZW.
Tweede Kamer, vergaderjaar 2022–2023, 36 360 XV, nr. 1 89
