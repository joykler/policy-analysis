2 LEESWIJZER JAARVERSLAG
Opzet jaarverslag
In het jaarverslag 2022 wordt verantwoording afgelegd over de gereali­
seerde uitgaven ten opzichte van de begroting 2022 (Kamerstuk 35 925 X). 
Het jaarverslag bestaat uit een deel algemeen (inclusief de aanbieding en 
het verzoek tot dechargeverlening en de leeswijzer), het beleidsverslag 
(inclusief de beleidsprioriteiten, de (niet-)beleidsartikelen en de bedrijfs­
voeringsparagraaf), de jaarrekening (inclusief departementale verantwoor­
dingsstaat, samenvattende verantwoordingsstaat agentschap, 
jaarverantwoording agentschap per 31 december 2022, saldibalans en WNT-
verantwoording 2022) en een aantal bijlagen. Het focusonderwerp voor de 
verantwoording van het Rijk in het Financieel jaarverslag Rijk 2022 is 
‘beroep op artikel 2.27, tweede lid, CW’. Hier behandeld Defensie twee 
incidentele suppletoire begrotingen waarbij er voor één een beroep gedaan 
is op artikel 2.27, tweede lid, CW.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
Beleidsprioriteiten
De kern van het jaarverslag wordt gevormd door het beleidsverslag (deel 
B). In juni 2011 is de motie Schouw ingediend en aangenomen. Deze motie 
zorgt ervoor dat de landenspecifieke aanbevelingen van de Raad op grond 
van de nationale hervormingsprogramma’s een eigenstandige plaats 
krijgen in de departementale begrotingen. In de beleidsprioriteiten wordt 
(waar van toepassing) teruggekomen op de landenspecifieke aanbeve­
lingen zoals verwoord in de begroting.
Beleidsartikelen
Bij de beleidsartikelen zijn algemene doelstellingen geformuleerd en de 
financiële gevolgen van de beleidsmatige verschillen (grensbedrag van 
€ 5 miljoen voor de artikelen 1, 2, 4, 5 en 7 en € 10 miljoen voor de artikelen 
3 en 8) worden per defensieonderdeel toegelicht bij de tabellen «budgettaire 
gevolgen van beleid». Voor technische mutaties worden de grensbedragen 
verdubbeld. Daarnaast kunnen waar nodig (los van de grensbedragen) 
opmerkelijke verschillen nader zijn toegelicht. Informatie over de inzet­
baarheid en gereedheid van een krijgsmacht betreft operationeel gevoelige 
informatie. Potentiële tegenstanders zijn actief op zoek naar dergelijke 
informatie en kunnen er misbruik van maken, enige terughoudendheid is 
derhalve geboden. Het voorgaande mag echter geen belemmering vormen 
voor de informatiepositie van de Eerste en Tweede Kamer. Om die reden is 
de gevoelige informatie over inzetbaarheid en gereedheid gebundeld in 
een vertrouwelijke rapportage, die tegelijkertijd met het jaarverslag aan 
de Kamer zal worden aangeboden. De in de inzetbaarheidsrapportage 
opgenomen niet-financiële informatie maakt onverminderd deel uit van 
het verantwoordingsproces conform de Comptabiliteitswet 2016.
Tweede Kamer, vergaderjaar 2022–2023, 36 360 X, nr. 1
