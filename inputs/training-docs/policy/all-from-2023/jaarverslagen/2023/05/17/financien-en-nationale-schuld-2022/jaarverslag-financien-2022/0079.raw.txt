Ontwikkeling (EBRD). In maart heeft Nederland middels een garantie van 
€ 100 mln. bijgedragen aan financiële steun via de Wereldbank aan 
45
Oekraïne. Een deel hiervan is verstrekt voor begrotingssteun en een deel 
voor projectfinanciering. Verder heeft Nederland in 2022 een bilaterale 
46
lening van € 200 mln. aan begrotingssteun via het IMF verstrekt.
EU/Eurozone
Fit-For-55
In 2022 is verder onderhandeld over het Fit-for-55-pakket dat de Europese 
47
Commissie op 14 juli 2021 had gepresenteerd. Dit betreft een pakket met 
een breed aantal voorstellen om het Europese klimaatbeleid in lijn te 
brengen met de doelstellingen uit de Europese klimaatwet. Voor het 
ministerie van Financiën bevat het verschillende relevante onderdelen, 
zoals de voorstellen voor het Social Climate Fund (SCF), een mechanisme 
voor koolstofcorrectie aan de grens (CBAM) en een herziening van de 
richtlijn energiebelastingen. Over het SCF en CBAM heeft het Tsjechisch 
voorzitterschap eind 2022 namens de Raad een voorlopig akkoord weten te 
bereiken met het Europees Parlement en de Europese Commissie in de 
trilogen. De onderhandelingen over de herziening van de richtlijn energie­
belastingen lopen nog.
Internationale Financiële Instellingen
De investeringen van de Europese Bank voor Wederopbouw en Ontwik­
keling (EBRD) stonden in het teken van steun aan Oekraïne en de breder 
getroffen regio. De EBRD heeft in 2022 recordhoge investeringen van in 
totaal € 13,1 mld. gedaan, waarvan € 1,7 mld. in Oekraïne. De helft van de 
investeringen had een groene component.
De Europese Investeringsbank (EIB) heeft in 2022 middels projecten verder 
uitvoering gegeven aan haar mandaat. Het door de EIB opgerichte pan-
Europees Garantiefonds (EGF) heeft in totaliteit garanties ter waarde van 
€ 23,5 mld. goedgekeurd tot en met 2022. Hiermee wordt naar verwachting 
€ 187,3 mld. aan liquiditeit gemobiliseerd, met name voor het midden- en 
kleinbedrijf. Gezien het risicoprofiel van de garanties zijn de netto verwachte 
verliezen van het fonds 20%. Voor Nederland komt dit neer op € 260 mln. 
(uitgaande van de oorspronkelijke doelomvang van het EGF van € 25 mld.). 
Deze uitgaven zullen verspreid plaatsvinden over enkele jaren, afhankelijk 
van wanneer de verliezen, kosten en inkomsten neerslaan. In 2022 heeft 
Nederland betalingen aan het EGF gedaan van in totaal € 338.000.
De Wereldbank behield het afgelopen jaar de focus op het bestrijden van 
de pandemie en de negatieve economische gevolgen daarvan. Tussen april 
2020 en maart 2022 werd daarvoor ongeveer $ 200 mld. uitgegeven. 
Afgelopen jaar kwam daar ook aandacht voor de oorlog in Oekraïne als 
prioriteit bij; zowel in Oekraïne, in buurlanden als in lage-inkomens landen 
die getroffen worden de negatieve economische gevolgen van de oorlog. In 
april 2022 presenteerde de Wereldbank de aanpak daarvoor waarbij als 
onderdeel daarvan tot juli 2022 $ 6,8 mld. aan financiering voor Oekraïne 
werd verstrekt. In totaal liepen de toezeggingen van de Wereldbank in het 
afgelopen fiscale jaar (juli 2021 t/m juni 2022) op tot $ 104,4 mld., in het 
48
daaraan voorafgaande jaar was dit $ 98,8 mld.
45
 Kamerstukken 2021-2022, 36048-3.
46
 Kamerstukken 2021-2022, 36182-6.
47
 «Fit for 55»: het EU-Klimaatstreefdoel voor 2030 bereiken op weg naar klimaatneutraliteit, COM 
(2021) 550 Final
48
 https://www.worldbank.org/en/about/annual-report#anchor-annual
Tweede Kamer, vergaderjaar 2022–2023, 36 360 IX, nr. 1
