Overige opbrengsten
De overige opbrengsten hebben betrekking op de verkoop van roerende 
zaken.
Lasten
Personele kosten
De hogere personele kosten zijn het gevolg van de loonafspraken die zijn 
vastgelegd in de CAO Rijk 2022-2024. De personele kosten stijgen niet 
evenredig mee met deze loonstijging omdat de gemiddelde bezetting over 
2022 lager is dan de begroting. De lagere gemiddelde bezetting komt 
doordat de eerste maanden nog sprake was van coronamaatregelen 
waardoor vacatures op een later moment zijn ingevuld dan verwacht. 
Daarnaast zijn sommige vacatures in de huidige arbeidsmarkt lastig in te 
vullen.
Materiële kosten
De hogere materiële kosten zijn het gevolg van het leveren van meer 
specifieke dienstverlening. Dit heeft, zoals bij de baten reeds aangegeven, 
met name betrekking op toename in het aantal uit te voeren projecten, meer 
afname van catering, uitbreiding van de dienstverlening voor evenementen 
en stijging van de verkoop waardebonnen. De materiële kosten voor de 
generieke dienstverlening laten een daling zien en dit heeft met name 
betrekking op de producten/diensten beheer en onderhoud, rijksbrede 
kunstvoorziening en warme dranken.
De toename van de post bijdrage aan SSO’s heeft met name betrekking op 
de doorbelasting van de Rijksvastgoedbedrijf voor de dienstverlening op 
de panden Bezuidenhoutseweg 30 en Rijnstraat 8.
Rentelasten
De hogere rentelasten zijn het gevolg van relatief hogere rentepercentages 
voor de nieuwe leningen ten opzichte van de bestaande leningen waar het 
rentepercentage bijna nihil is.
Afschrijvingslasten
De verwachte investeringen van 2022 blijven achter waardoor de afschrij­
vingskosten lager zijn. Het achterblijven van de investeringen is mede het 
gevolg van een tekort aan grondstoffen waardoor levering van meubilair 
een langere doorlooptijd kent.
Saldo van baten en lasten
FMH heeft in 2022 meer dienstverlening geleverd maar dit heeft niet 
geresulteerd in een evenredige stijging van de kosten. Een belangrijke 
oorzaak hiervan is het achterblijven van de afschrijvingslasten door een 
tekort aan grondstoffen waardoor investeringen zijn vertraagd. Bij de 
personele kosten heeft dit betrekking op een lagere gemiddelde bezetting 
over 2022. Bij de materiële kosten heeft dit met name betrekking op de 
kosten voor op de producten/diensten beheer en onderhoud, rijksbrede 
kunstvoorziening en warme dranken. Dit heeft uiteindelijk geleid tot een 
positief resultaat van circa € 4,3 mln.
Tweede Kamer, vergaderjaar 2022–2023, 36 360 VII, nr. 1 195
