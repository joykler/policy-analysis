verzorgen van de eerste opvang van ontheemden uit Oekraïne bij aankomst 
in Nederland en het ondersteunen bij de plaatsing in (nood)opvanglocaties 
bij verschillende gemeenten.
Overige Bijdrage medeoverheden
Hiervoor is niets geraamd in de begroting. De realisatie betreft de inzet van 
de gemeenten voor LVV en inzet bij gemeenten tegen overlast. Deze zijn 
geraamd op de post Versterking Vreemdelingenketen. Adminstratief 
technisch is gebruik gemaakt van deze post omdat het bijdragen aan 
gemeenten (mede-overheid) betreft.
Subsidies
Vluchtelingenwerk Nederland
Vereniging Vluchtelingenwerk Nederland (VWN) zet zich op basis van 
Universele verklaring voor de Rechten van de Mens in voor de bescherming 
en het behartigen van de belangen van vluchtelingen en asielzoekers. VWN 
heeft een bij wet vastgelegde taak ten aanzien van voorlichting aan asiel­
zoekers direct na aankomst in Nederland. VWN geeft voorafgaand aan de 
asielprocedure voorlichting over de procedure, de rol van alle actoren in 
de keten en de eigen rol van de asielzoeker. Zowel de inhoud van de 
voorlichting als het moment van de voorlichting (kort voor de start van de 
algemene asielprocedure) en de locaties (POL) zijn afgestemd met COA, IND 
en rechtsbijstand.
Ook geeft VWN in alle COA-locaties begeleiding in de asielprocedure, geeft 
met behulp van tolken uitleg over brieven van IND en advocaten, helpt met 
het verkrijgen van documenten (ID-bewijzen of documenten die relevant zijn 
voor de beoordeling van de beschermingsvraag door IND) en vangt vragen 
over voortgang in de procedure af voor advocaat en IND.
Tevens gaat VWN na afwijzing gesprekken aan over de juridische situatie en 
de mogelijkheden van beroep en terugkeer en geeft ook eigen onder­
steuning bij terugkeer.
Vluchtelingenwerk heeft een steunfunctie voor haar medewerkers om de 
kwaliteit van de uitvoering van hun taken te kunnen borgen. Hieronder 
vallen onder andere een (juridische) helpdesk, scholingsmogelijkheden en 
AVG-ondersteuning. Daarnaast ondersteunt VWN vergunninghouders in 
alle COA-locaties bij gezinshereniging.
De totale toegekende subsidie aan VWN bedroeg over 2022 € 14,3 mln.
Nationaal Programma Oekraïense Vluchtelingen
De realisatie voor subsidies is € 26,9 mln. Voor de ondersteuning van de 
opvang van Oekraïense ontheemden is de samenwerking aangegaan met 
verschillende Niet Gouvernementele Organisaties (NGO's). Om particuliere 
opvang zo veilig mogelijk te laten verlopen heeft het ministerie van Justitie 
en Veiligheid met het Rode Kruis, Vluchtelingenwerk, TakeCareBNB en het 
Leger des Heils afgesproken dat deze organisaties de particuliere opvang 
coördineren en faciliteren. Deze organisaties opereren onder de naam 
RefugeeHomeNL. Daarnaast ondersteunt het Rode Kruis de gemeentelijke 
opvanglocaties met uiteenlopende dienstverlening zoals Humanitaire 
Servicepunten, ondersteuning bij de organisatie en inrichting van 
(crisisnood)opvanglocaties, gespecialiseerd vervoer, hygiëne kits.
Tweede Kamer, vergaderjaar 2022–2023, 36 360 VI, nr. 1
