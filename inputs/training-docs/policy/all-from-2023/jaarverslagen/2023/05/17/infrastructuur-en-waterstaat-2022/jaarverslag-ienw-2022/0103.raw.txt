Voor de regionale luchthavens Rotterdam The Hague Airport, Groningen 
Airport Eelde, Maastricht Aachen Airport en de militaire luchthaven 
Eindhoven met civiel medegebruik worden de komende jaren nieuwe of 
gewijzigde gebruiksvergunningen (Luchthavenbesluiten) vastgesteld. In 
2022 zijn regionale verkenningen voor Rotterdam The Hague Airport en 
Maastricht Aachen Airport afgerond. Het Rijk vindt het van belang dat deze 
luchthavens zich ontwikkelen voor de regio’s waarin ze liggen.
Onbemande luchtvaart (drones)
Het gebruik van onbemande luchtvaart (drones) neemt sterk toe. Deze 
ontwikkeling biedt nieuwe kansen voor bedrijven en leidt tot nuttige toepas­
singen. Het Rijk wil deze ontwikkeling de ruimte geven en innovatie in 
technologie en diensten mogelijk maken. De komst van drones in het lagere 
luchtruim zorgt naast kansen, ook voor nieuwe uitdagingen. Bij de ontwik­
keling moet onder andere rekening gehouden worden met veiligheid, 
duurzaamheid en maatschappelijke acceptatie. De komende jaren komen er 
stapsgewijs meer Europese regels. In 2022 zijn er met de beschikbare 
middelen conform het actieplan Onbemande Luchtvaart (Kamerstukken II 
2021-2022, 30 806, nr. 55) diverse activiteiten uitgevoerd die bijdragen aan 
het realiseren van de programmadoelen. Voorbeelden hiervan zijn het 
omzetten van de vliegerbevoegdheden van de staatsoperaties en het 
uitzetten van onderzoeken naar het realiseren van U-Space.
Opdrachten klimaatbeleid
De overheid beoogt de duurzame ontwikkeling van de luchtvaart te 
versterken. Opdrachten die in dit kader zijn uitgevoerd, betreffen effecten­
studies en juridische analyses voor het verder uitwerken van een plafond 
voor de CO2-uitstoot van uit Nederland vertrekkende internationale 
vluchten (Kamerstukken II 2022-2023, 31 936, nr. 1027), een onderzoek naar 
de waterstofbehoefte voor de luchtvaart, als ook het opstellen van een 
innovatiestrategie.
Subsidies
Klimaatbeleid
De overheid beoogt de duurzame ontwikkeling van de luchtvaart te 
versterken. Met investeringen in schone energie en o.a. technologische 
innovaties wordt een impuls gegeven aan de transitie naar een toekomst­
bestendige duurzame petrochemische- en maakindustrie en luchthaven-
infrastructuur in Nederland. De subsidies zijn in 2022 nog niet verstrekt.
Tarieven Bonaire
Om een onaanvaardbare stijging in de tarieven voor het gebruik van lucht­
verkeersdienstverlening op en rond Bonaire International Airport voor de 
periode 2020-2022 te voorkomen, heeft IenW een deel van de kosten voor 
het leveren van de dienst door Dutch Caribbean Air Navigation Service 
Provider (dc-ANSP) gedekt via subsidiering. Zonder deze bijdrage zouden 
de tarieven dusdanig sterk stijgen dat een mogelijke verstoring van de 
markt zal optreden, met bijbehorend negatief effect op de lokale 
gemeenschap.
Versneld onderwerken graanresten voor het reduceren risico vogelaanva­
ringen Schiphol
Tweede Kamer, vergaderjaar 2022–2023, 36 360 XII, nr. 1
