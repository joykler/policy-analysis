Hervormingen en ontwikkeling in de Caribische Landen van het Koninkrijk 
na COVID-19
De Tijdelijke Werkorganisatie (TWO) van het directoraat-generaal Konink­
rijksrelaties heeft in 2022 de landen Aruba, Curaçao en Sint Maarten verder 
ondersteund bij de uitvoering van de hervormingen en maatregelen uit de 
zogeheten Landspakketten (Kamerstukken II 2019/20, 35420, nr. 96). De 
Landspakketten hebben als doel om de sociaaleconomische structuur van 
de Landen te bevorderen en de veerkracht van de economieën te versterken. 
Samen met de Caribische Landen in het Koninkrijk is het ministerie van BZK 
gekomen tot een hoofdlijnenakkoord over de verdere uitvoering van de 
Landspakketten, waarin gelijkwaardigheid en eigenaarschap nadrukkelijk 
de aandacht krijgen.
In 2022 is gewerkt aan de verschillende maatregelen in het Landspakket, die 
liggen op het terrein van de thema’s financieel beheer, kosten en effectiviteit 
publieke sector, belastingen, financiële sector, economische hervormingen, 
zorg, onderwijs en de versterking van de rechtstaat. Een van de prioriteiten 
is ook het bevorderen van de uitvoeringskracht in de Landen. In alle drie 
de Landen zijn stappen gezet om het financieel beheer van de overheid te 
verbeteren, waaronder het verbeteren van het begrotingsproces en het 
verkorten van het traject voor het controleren van de jaarrekening. Ook los 
van het financieel beheer wordt onderzocht welke aanpassingen in de 
overheidsorganisatie nodig zijn om de effectiviteit en doelmatigheid van 
de publieke sector te verhogen. Digitalisering is één van de instrumenten 
die daarbij nadrukkelijk wordt meegenomen.
Aan de inkomstenkant is het onderwerp belastingen van belang om 
publieke dienstverlening te kunnen betalen. Daarnaast worden de fiscale 
stelsels hervormd, zodat iedereen op een eerlijke manier gaat bijdragen. In 
Aruba is een aantal wijzigingen doorgevoerd aan het belastingstelsel, een 
goede eerste stap richting een eerlijker en eenvoudiger stelsel. In Sint 
Maarten is het plan voor de nieuwe ICT-huishouding van de belastingdienst 
afgerond en wordt de aanbesteding hiervoor voorbereid. Met dit systeem 
wordt het voor de inwoners van Sint Maarten mogelijk om online belas­
tingaangifte te doen.
Verder heeft de kwaliteit en betaalbaarheid van de zorgstelsels in de Landen 
de aandacht. In Sint Maarten is hiertoe verder gewerkt aan de invoering van 
een General Health Insurance. In Curaçao is het plan van aanpak verduur­
zaming Curaçao Medical Center (CMC) in uitvoering gebracht. Als onderdeel 
daarvan heeft de Nederlandse Zorgautoriteit aanbevelingen gedaan over 
de precaire financiële situatie van het CMC, waar in 2023 opvolging aan 
wordt gegeven. In Aruba worden verschillende acties uitgevoerd voor het 
versterken van de eerstelijns zorg, zijn preventieprogramma’s van start 
gegaan en is onderzoek gedaan naar de ‘cost drivers’ in de geneesmiddelen. 
In Sint Maarten zijn de eerste maatregelen voor het tegengaan van illegale 
tewerkstelling ingevoerd. In Curaçao is in 2022 een onderzoek (knelpunten­
analyse) naar het bijstandsstelsel afgerond, naar aanleiding waarvan in 
2023 een implementatieagenda wordt opgesteld.
Daarnaast zijn de processen van het ministerie van Sociale Ontwikkeling, 
Arbeid en Welzijn verbeterd. Beiden moeten gaan resulteren in verbeterde 
diensteverlening aan de inwoners van Curaçao. De doorlichtingen van het 
onderwijsstelsel die het afgelopen jaar zijn uitgevoerd in de drie landen 
geven een goede basis voor de doorontwikkeling van het onderwijs, die 
de komende jaren ter hand zal worden genomen. In Curaçao is in 2022 reeds 
Tweede Kamer, vergaderjaar 2022–2023, 36 360 IV, nr. 1
