4 ORGANISATIE RIJKSDIENST EN OVERIGE BEDRIJFSVOERING
4.1 Inleiding
De Rijksdienst heeft te maken met complexe maatschappelijke uitdagingen. 
Die vragen om een langlopende transitie die soms een kabinetsperiode 
overstijgen. Daarnaast hebben we te maken met ingrijpende crisissen. 
Steeds vaker gaat het om vraagstukken die niet vanuit één invalshoek 
kunnen worden benaderd en zich al helemaal niet aan de klassieke grenzen 
van departementen en andere overheidsorganisatie houden. Dit vraagt om 
een grenzeloos samenwerkende, wendbare overheid die oog heeft voor 
de mens en in staat is de huidige maatschappelijke opgaven aan te pakken. 
In dit hoofdstuk geven we inzicht in hoe we ons als Rijksoverheid 
ontwikkelen. Meer specifiek gaan we in op:
• Grenzeloos samenwerken;
• Rijksbrede bedrijfsvoering;
• Hybride werken;
• Huisvesting en faciliteiten;
• Rijksinkoop;
• Organisatie van de Rijksoverheid.
4.1.1 Grenzeloos samenwerken
Het is steeds belangrijker om samen te werken over de grenzen van depar­
tementen heen. Onder meer omdat maatschappelijke opgaven steeds 
complexer worden. Het programma Grenzeloos samenwerken helpt rijks­
ambtenaren meer bewust te worden van de noodzaak van deze rijksbrede 
samenwerking. We streven daarbij naar een Rijksoverheid die opgavege­
richt samenwerkt. Ruim 146.000 medewerkers werken dagelijks aan 
verschillende maatschappelijke opgaven. Voor elk van deze opgaven is 
vakmanschap vereist. Vanuit het programma Grenzeloos samenwerken 
dragen we zorg voor ondersteuning en verbinding. In 2022 heeft het 
programma bijgedragen aan het volgende:
Gemeenschappelijke waarden ambtelijk vakmanschap
Voor opgavegericht samenwerken is een andere manier van werken nodig 
die gebaseerd is op andere waarden. Door de opgaven centraal te stellen 
en over grenzen heen samen te werken realiseren we gestelde doelen. We 
richten ons meer op de eigenlijke bedoeling van het werk die beter aansluit 
op de beleving van burgers, maatschappelijke organisaties en politiek. 
Daarom is in 2022 de «Gids Ambtelijk vakmanschap» ontwikkeld. Hierin 
staan alle gemeenschappelijke waarden en principes die voor het ambtelijk 
werk belangrijk zijn. Deze zijn aangevuld met inspirerende voorbeelden. In 
de Gids zijn ook verbindingen gelegd met gidsen die departement  specifiek
zijn. De nieuwste versie van de Gids staat op onze website www.grenze­
loossamenwerken.nl.
Dialoog en ethiek
Het programmaonderdeel ‘Dialoog en ethiek’ wil het ethisch vermogen van 
ambtenaren op alle niveaus versterken. Het ethisch vermogen van een 
overheidsorganisatie is de mate waarin die organisatie in staat is te 
reflecteren op de eigen rechtsstatelijke rol en te handelen overeenkomstig 
de waarden die de democratische rechtsstaat daaraan verbindt. In 2022 is 
een rijksbrede community van begeleiders van ethische onderzoeksge­
sprekken opgezet. We bouwen deze community in de komende jaren verder 
Jaarrapportage Bedrijfsvoering Rijk 2022
