In 2022 is bij DJI naar aanleiding van de bevindingen van de ADR een 
verbeterplan opgesteld. Uit de resultaten van de afsluiting bij DJI blijkt dat 
een duidelijke verbetering zichtbaar is, maar dat er nog een stap gezet moet 
worden.
Bij de IND is verdere verbetering noodzakelijk in de vastlegging van een 
kwalitatief goed onderbouwde prestatieverklaring of een goede audit trail 
naar het brondocument. Er worden verdere verbetermaatregelen opgesteld 
en die worden vervolgens opgenomen in het verbeterplan PV over 2023.
Beheer financieel systeem Leonardo
Technisch beheer Leonardo
De systeemeigenaar van het financieel en inkoopsysteem van JenV 
(Leonardo) heeft de ADR ook in 2022 verzocht om onderzoek te doen naar 
het technisch beheer Leonardo, dat wordt uitgevoerd door SSC-ICT van 
het ministerie van BZK. Een en ander is in aanvulling op de monitoring door 
DFEZ op basis van de reguliere ISAE verantwoordingsrapportage. De kwali­
teitsborging van het technisch beheer is in 2022 verder versterkt, echter de 
vereiste verbeteringen met betrekking tot de beveiliging van componenten 
heeft SSC-ICT binnen de auditperiode nog niet volledig gerealiseerd. De 
aard en scope van deze beheerbeperking is zodanig dat JenV verwacht dat 
SSC-ICT dit in 2023 (op korte termijn) op orde brengt.
Functioneel Beheer Leonardo
Het centraal functioneel beheer Leonardo dat binnen DFEZ wordt 
uitgevoerd is in 2022 door de ADR in orde bevonden evenals het concern 
toezicht op het decentrale functioneel beheer. De escalatieprocedure als 
sluitstuk van dit toezicht wordt door DFEZ op korte termijn geactualiseerd. 
De tekortkomingen van het decentraal functioneel beheer binnen SSC-BLS 
worden ook in 2023 gemonitord als onderdeel van het concern toezicht.
Facturatie van forensische zorg (DFORZO)
De implementatie in 2022 van de nieuwe bekostigingssystematiek voor de 
GGZ en FZ, het zorgprestatiemodel (ZPM) heeft bij de zorgverleners tot 
stagnatie in de facturatie geleid. Om zorg te dragen voor een betrouwbare 
verantwoording van deze uitgaven is een alternatieve methode ontwikkeld, 
het Uniforme Productie Monitor overzicht (UPM). Deze werkwijze heeft 
eenmalig tot veel extra werk geleid bij zowel DFORZO alsl bij de ADR. De 
betrouwbaarheid van de verantwoordingsinformatie is pas kort voor de 
opleverdatum van de jaarrekening grotendeels vastgesteld. De bedoeling 
en de verwachting is dat zorgaanbieders over 2023 wel zullen factureren en 
dat de controle op de juistheid en volledigheid van deze kosten conform 
de gebruikelijke procedure kan plaatsvinden. De accountantscontrole op 
de ZPM productieverantwoording van de zorgaanbieders komt in 2023 te 
vervallen. DFORZO zal vooral gaan steunen op de eigen materiële controles. 
In het voorjaar 2023 zal een nader voorstel worden uitgewerkt waarin is 
opgenomen op welke wijze deze controle moet plaatsvinden inclusief het 
tijdspad. Dit voorstel zal worden voorgelegd aan de ADR en worden 
voorzien (na overeenstemming) van een implementatieplan.
Datafixes Centraal Justitieel Incasso Bureau (CJIB)
Het CJIB heeft het proces voor het doorvoeren van datafixes in het vierde 
kwartaal verbeterd door de audit trail beter inzichtelijk te maken via Topdesk 
en het uitvoeren van procescontroles. Deze verbeteringen zullen in 2023 
verder worden verankerd in de processen voor het doorvoeren van 
datafixes binnen het CJIB.
Inkoopbeheer
Tweede Kamer, vergaderjaar 2022–2023, 36 360 VI, nr. 1 107
