Figuur 1.2.7 Huizenprijzen en aantal verkochte woningen
Bron: CBS
Vertrouwen in de economie daalt in 2022, maar de Nederlandse economie 
ontwikkelt zich sterk in internationaal perspectief
In de loop van 2022 nam het consumentenvertrouwen snel af, mede door 
zorgen over de opkomende inflatie. In september bereikte het consumen­
tenvertrouwen een (historisch) dieptepunt van ‒ 59, waarna het weer 
enigszins opliep tot ‒ 52 in december. Dit cijfer is gebaseerd op het oordeel 
van mensen bij verschillende vragen over de economische situatie en hun 
persoonlijke financiële situatie. Hoewel het consumentenvertrouwen zeer 
laag was, vertaalde zich dat niet in lagere consumptie. De consumptie van 
huishoudens steeg in 2022 immers met 6,6 procent ten opzichte van het 
vorige jaar.
Het producentenvertrouwen daalde in 2022 ook, maar bleef ten opzichte van 
het consumentenvertrouwen toch relatief hoog. Van het cijfer 9 in januari 
daalde het cijfer naar 2,5 in november, om vervolgens weer te stijgen naar 
3,3 in december. Dit cijfer geeft de stemming aan onder de ondernemers in 
de Nederlandse industrie.
Figuur 1.2.8 Consumenten- en producentenvertrouwen
Bron: CBS
Tweede Kamer, vergaderjaar 2022–2023, 36 360, nr. 1
