22 maart 2022 is het evaluatierapport aan de Tweede Kamer gestuurd met 
een begeleidende Kamerbrief (Kamerstuk 26991, nr 581) van beide 
ministers. De centrale vraag van de evaluatie was of de uitvoering van het 
actieplan heeft geleid tot versterking van het voedselveiligheids-systeem. 
Er is gekozen voor een kwalitatief onderzoek waarin de betrokken partijen 
gezamenlijk hebben teruggekeken op de uitvoering van de verschillende 
acties en de aandachtspunten die daaruit voortvloeien en waarin tevens is 
besproken welke punten en acties nog verdere aandacht behoeven voor 
de toekomst. Uit de evaluatie is gebleken dat het voedselveiligheidsstelsel 
in Nederland is verbeterd en goed is ingericht om voedselveiligheid op 
een hoog niveau te houden. De partijen zijn van mening dat het uitvoeren 
van het actieplan heeft gezorgd voor een aanzienlijke versterking van de 
zelfregulering in de eierketen.
Voedselagenda/Voedselverspilling
Op 29 maart 2022 is de ex-post evaluatie van de Voedselagenda 2016-2020 
(gericht op o.a. de doelstelling het vergroten van de maatschappelijke 
waardering van voedsel) naar de Tweede Kamer gestuurd met in bijbeho­
rende voedselbrief een uitwerking van het voedselbeleid (Kamerstuk 31 532, 
nr 271). Op basis van de evaluatie kan worden geconcludeerd dat er over 
het algemeen tevredenheid is over de inzet, de tot stand gekomen samen­
werking en de ‘output’ van de afzonderlijke activiteiten vanuit de Voedsel­
agenda. De losse activiteiten die onder de Voedselagenda vallen, worden in 
grote lijnen als doelmatig ervaren. Tegelijk constateert de evaluatie dat er 
geen sprake is geweest van een integraal voedselbeleid. Uit de evaluatie is 
niet gebleken dat er een gezamenlijk doel of een duidelijke samenhang 
tussen de verschillende instrumenten van VWS en LNV was. In reactie op 
de evaluatie is aangegeven dat in gezamenlijkheid met VWS gekomen 
wordt tot een nadere uitwerking van het voedselbeleid. Hierin is de 
gezamenlijk ambitie geformuleerd om in 2030 een balans te realiseren in 
de consumptie tussen dierlijke en plantaardige eiwitten (de eiwittransitie). 
Reeds bestaande ambities zijn voortgezet, zoals de inzet op het halveren van 
de voedselverspilling in 2030 ten opzichte van 2015.
CTGB
De doelmatigheid en de doeltreffendheid van het functioneren van het 
College voor de toelating van gewasbeschermingsmiddelen en biociden 
(Ctgb) is onderwerp geweest van dit evaluatieonderzoek. Dit onderzoek 
vindt op grond van artikel 39, eerste lid, Kaderwet zelfstandige bestuursor­
ganen, vijfjaarlijks plaats. Uit het evaluatieonderzoek naar de doelmatigheid 
en de doeltreffendheid van het functioneren van het Ctgb komen onder 
andere aandachtspunten ten aanzien van doorlooptijd en capaciteit bij het 
behandelen van aanvragen, beleidsadvisering en inrichting van werkpro­
cessen en organisatie aan de orde. De aanbevelingen uit de vorige evaluatie 
zijn opgevolgd. Ctgb functioneert voldoende doeltreffend en doelmatig. 
De aandachtspunten door de onderzoekers zijn in de brede context 
geplaatst. Dat wil zeggen dat deze problemen deels door het Ctgb, maar ook 
deels door de departementen en (Europese) politiek opgepakt dienen te 
worden.
Handhavingsinstrumentarium Keuringsdiensten binnen de Zaaizaad en 
plantgoedwet
In deze ex post evaluatie is onderzocht in hoeverre de instanties die onder 
de Zaaizaad- en plantgoedwet en de Landbouwkwaliteitswet vallen, een 
toereikend handhavingsinstrumentarium hebben. Het rapport concludeert 
dat het huidige systeem goed functioneert, maar dat er door de betrokken 
diensten knelpunten worden ervaren. In het rapport staan verschillende 
Tweede Kamer, vergaderjaar 2022–2023, 36 360 XIV, nr. 1 171
