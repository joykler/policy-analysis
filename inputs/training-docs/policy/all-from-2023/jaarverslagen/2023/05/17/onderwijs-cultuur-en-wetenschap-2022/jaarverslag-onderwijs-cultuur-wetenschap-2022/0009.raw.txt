2. Leeswijzer
Het departementaal jaarverslag 2022 bestaat uit de volgende onderdelen:
• een algemeen deel;
• het beleidsverslag;
• de jaarrekening;
• de bijlagen.
De Minister voor Primair en Voortgezet Onderwijs is verantwoordelijk voor 
artikel 1 (primair onderwijs), artikel 3 (voortgezet onderwijs), artikel 
9 (arbeidsmarkt- en personeelsbeleid) en Leven Lang Ontwikkelen. De 
Minister van Onderwijs, Cultuur en Wetenschap is verantwoordelijk voor 
de overige artikelen. De verdeling van de beleidsterreinen tussen de 
Ministers en de Staatssecretaris is vastgelegd in de portefeuilleverdeling 
van Kabinet Rutte IV.
Algemeen deel
Het Algemeen deel bevat de aanbieding van het departementaal 
jaarverslag, het verzoek tot dechargeverlening en deze leeswijzer.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
Groeiparagraaf
Ten opzichte van het jaarverslag 2021 zijn, conform de Regeling rijksbegro­
tingsvoorschriften 2023, de volgende wijzigingen aangebracht:
• Bijlage Moties en toezeggingen.
Ingevolge een toezegging aan het lid Stoffer wordt deze bijlage ook in 
het jaarverslag opgenomen. Deze bijlage, zowel die bij het jaarverslag 
als bij de Ontwerpbegroting, behoort een redelijk actuele stand van 
zaken weer te geven;
• Bijlage Nationaal Groeifonds (NGF).
Deze bijlage verschaft extracomptabel inzicht in de totale uitgaven voor 
de NGF-projecten. De bijlage bevat financiële informatie en op 
hoofdlijnen een toelichting van de stand van zaken per project;
• Bijlage Focusonderwerp Financieel Jaarverslag Rijk (FJR) 2022.
Het focusonderwerp van de Tweede Kamer voor het FJR 2022 betreft 
het alsdan goed beargumenteerde gebruik van Incidentele Suppletoire 
Begrotingen en het eventuele beroep op artikel 2.27 CW, tweede lid;
• Modellen Strategische Evaluatie Agenda.
Deze modellen zijn in lijn gebracht met de nieuwe Regeling Periodieke 
Evaluatie (RPE).
Informatie in begroting, jaarverslag en andere relevante publicaties
De begroting en het jaarverslag zijn compacte documenten en toegespitst 
op de financiële informatie. Door ook in te gaan op de  niet-financiële
informatie, kan meer inzicht worden geven in de impact van het beleid en 
de publieke middelen die daarvoor worden ingezet.
Tweede Kamer, vergaderjaar 2022–2023, 36 360 VIII, nr. 1 9
