Bijlage 10: Maatregelen Oekraïne
Op 24 februari 2022 begon Rusland met een grootschalige militaire inval in 
Oekraïne. De consequenties van deze oorlog zijn niet alleen groot voor 
Oekraïne maar ook voor Nederland, Europa en de wereld als geheel. Een 
permanent lid van de Veiligheidsraad probeert met grof militair geweld 
een lidstaat van de Verenigde Naties van zijn land, soevereiniteit en zelfs 
van zijn identiteit te beroven. Nederland heeft zich dan ook ingezet om 
zoveel mogelijk militaire, financiële en humanitaire steun te leveren aan 
Oekraïne, samen met internationale partners.
Gezien de zwaarwegende veiligheidsbelangen voor Nederland en onze 
bondgenoten, was de militaire steun aan Oekraïne in 2022 een belangrijke 
prioriteit. De Nederlandse militaire steun was breed en in samenwerking 
met bondgenoten en partners – in de context van de NAVO, EU en de 
Ukraine Defence Contact Group. Die samenwerking en coördinatie was 
onontbeerlijk om te zorgen dat de steun effectief was en de levering ervan 
zo efficiënt mogelijk.
Defensie heeft een breed palet aan militair materieel aan Oekraïne kunnen 
leveren om Oekraïne te ondersteunen in haar strijd. De steun bestond uit 
materiële steun, training, opleidingen en onderhoud. Defensie heeft het 
materieel zowel commercieel aangekocht als geleverd uit voorraad. 
Daarnaast heeft Defensie bijgedragen aan het International Fund for 
Ukraine (IFU) en heeft de KMar bijgedragen aan Forensische onderzoeken 
in Oekraïne. Op deze wijze leverde Nederland een samenhangend pakket 
waarmee de Oekraïense strijdkrachten in alle facetten van de strijd werden 
ondersteund. De Tweede Kamer is periodiek op de hoogte gehouden van 
9
deze bijdragen middels diverse kamerbrieven. Hierbij is de Kamer ook 
geïnformeerd over de inhoud van deze steun middels de vertrouwelijke 
bijlagen.
In de onderstaande tabel wordt gerapporteerd, conform de RBV, over de 
uitgaven, verplichtingen en ontvangsten voor 2022. De commerciële 
aankopen en de bijdragen aan het IFU dan wel de FO OEK resulteren in 
uitgaven en verplichtingen in 2022. De vervanging van eigen materieel en 
misgelopen opbrengsten leidt met name in opvolgende jaren tot uitgaven, 
ontvangsten en verplichtingen en staan dus niet in de onderstaande tabel.
De uitgaven en gemiste verkoopopbrengsten zijn generaal gedekt door 
het Ministerie van Financiën en zijn dus niet ten koste gegaan van andere 
delen van de defensiebegroting. De steun aan Oekraïne is hiervoor gefinan-
cierd op het Budget Internationale Veiligheid (BIV) op artikel 1 van de Defen­
siebegroting, waarna het BIV gecompenseerd is uit de genoemde generale 
middelen.
Tabel 53 Budgettair overzicht Oekraïne (bedragen x € 1.000)
Relevante Kamer­
Artikelnr. Artikelnaam Maatregel Verplichtingen 2022 Uitgaven 2022 Ontvangsten 2022 stukken
1 Inzet Levering militair materieel 69.445 69.445 0 n.v.t.
1 Inzet IFU-fonds 100.000 100.000 0 2022D46708
1 Inzet FO Kmar 2.000 2.000 0
171.445 171.445
Totaal 0
9
 Kamerstuk 2022D15212, Kamerstuk 2022D15941, Kamerstuk 2022D17106, Kamerstuk 
2022D18552, Kamerstuk 2022D23893, Kamerstuk 2022D27661, Kamerstuk 2022D29988, 
Kamerstuk 2022D35439, Kamerstuk 2022D47819, Kamerstuk 2022D54630
Tweede Kamer, vergaderjaar 2022–2023, 36 360 X, nr. 1 145
