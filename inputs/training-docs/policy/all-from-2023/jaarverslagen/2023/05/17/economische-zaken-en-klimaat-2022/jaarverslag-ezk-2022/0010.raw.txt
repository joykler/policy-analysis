Nederland toegevoegd aan de departementale jaarverslagen waarin alle 
uitgavenreeksen ten behoeve van Caribisch Nederland (Bonaire, Sint 
Eustatius en Saba ofwel BES-eilanden) worden opgenomen, ongeacht de 
hoogte van de uitgaven.
5. Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
6. Motie Schouw en motie Hachchi c.s.
Motie Schouw
In juni 2011 is de motie Schouw c.s. ingediend en aangenomen (Kamerstuk 
2010-2011, 21 501-20, nr. 537). Deze motie zorgt er voor dat de landenspeci­
fieke aanbevelingen van de Raad op grond van de nationale hervormings­
programma's een eigenstandige plaats krijgen in de departementale 
begrotingen.
In de landspecifieke aanbevelingen van de Europese Commissie voor 
Nederland in 2022-2023 is onder andere aanbevolen om meer overheidsin­
vesteringen te doen voor de groene en digitale transitie (COM(2022) 621 
final).
Binnen artikel 1 van de EZK-begroting wordt hieraan invulling gegeven 
vanuit een toekenning uit het Nationaal Groeifonds van € 210 mln (€ 152,5 
mln onvoorwaardelijk, € 57,5 mln voorwaardelijk) met het opschalen van ca. 
15 publiek-private samenwerkingen in het beroepsonderwijs, gericht op 
onder meer de versterking van de aansluiting van het beroepsonderwijs en 
de arbeidsmarkt. Tevens wordt met een bijdrage uit het fonds opgeschaald 
door een impuls te geven aan de toepassing van innovaties in de praktijk, 
het stimuleren van leven lang ontwikkelen en het verhogen van het produc­
tiviteitsniveau van (midden- en klein) bedrijven.
Daarnaast heeft het AiNed investeringsprogramma een budget van € 204,5 
mln toegekend gekregen uit het Nationaal Groeifonds. Met het AiNed Inves­
teringsprogramma van de Nederlandse AI Coalitie worden bedrijven en 
publieke instellingen bij elkaar gebracht om in AI essentiële stappen te 
zetten die van groot economisch én maatschappelijk belang zijn. Het 
programma pakt knelpunten aan voor de terreinen innovatie, kennisbasis, 
arbeidsmarkt, maatschappij en data delen met een focus op sectoroverstij­
gende vraagstukken van groot gemeenschappelijk belang die een spill-over 
hebben naar verschillende toepassingsgebieden.
Via het Nationaal Groeifonds is ook voor een periode van tien jaar € 80 mln 
publieke financiering toegekend aan het Nationaal Onderwijslab AI 
(NOLAI). De oprichting van NOLAI in 2022 zorgt voor publiek-private samen­
werking voor verantwoorde innovatie op het terrein van digitale leermid­
delen die gebruik maken van AI.
Tweede Kamer, vergaderjaar 2022–2023, 36 360 XIII, nr. 1 10
