Bijlage 6: Internationale klimaatfinanciering voor ontwikkelingslanden 2022 
Inleiding 
 
In 2009 hebben de ontwikkelde landen in Kopenhagen toegezegd om vanaf 2020 USD 100 miljard per 
jaar te mobiliseren uit publieke en private bronnen om ontwikkelingslanden te ondersteunen bij het 
tegengaan van en de aanpassing aan klimaatverandering. Deze afspraak werd bij de Klimaattop in 
Parijs in 2015 herbevestigd. Verder is afgesproken dat de ontwikkelde landen geleidelijk naar dit 
bedrag zouden toewerken en dat vanaf 2025 een nader te bepalen, hoger doel zal gelden.  
Op basis van deze afspraken heeft Nederland sinds 2010 gewerkt aan een stijging van zijn publieke en 
private klimaatfinanciering. In 2022 bedroeg de Nederlandse klimaatfinanciering in totaal EUR 1.434 
miljoen.  
 
Tijdens de VN-klimaattop in Sharm-el-Sheikh, Egypte, november 2022 werd duidelijk dat het 100 
miljard doel in 2020 niet gehaald is. In 2020 bedroeg de gerapporteerde klimaatfinanciering USD 83,3 
miljard (de rapportage door de OESO loopt altijd twee jaar achter) en hebben ontwikkelde landen 
toegezegd zich in te zetten het doel zo snel mogelijk te halen. Ook was er tijdens de top aandacht 
voor de toezegging uit het Glasgow Climate Pact dat ontwikkelde landen financiering voor adaptatie 
4
collectief gaan verdubbelen per 2025 ten opzichte van 2019 . Tevens werd verder gesproken over de 
vormgeving van een nieuw lange termijn klimaatfinancieringsdoel per 2025.  
Mede in het licht dat collectief de USD 100 miljard klimaatfinanciering niet werd gehaald  heeft de 
Minister voor Buitenlandse Handel en Ontwikkelingssamenwerking in haar beleid (de beleidsnotitie 
“Doen waar Nederland goed in is”) de inzet op vergroening en klimaatfinanciering een extra impuls 
gegeven. Nederland wil hiermee een betekenisvolle bijdrage leveren aan het collectieve 
klimaatfinancieringsdoel én concrete ontwikkelingsresultaten bereiken in ontwikkelingslanden, die ook 
5
ten goede komen van de armste en meest kwetsbare landen, in lijn met motie van der Lee . De 
Internationale Klimaat Strategie beschrijft de doorvertaling van deze ambitie in het brede BHOS 
beleid.  
 
Het streven is om in 2025 ten minste EUR 1.800 miljoen klimaatfinanciering te genereren aan publieke 
klimaatfinanciering en met publieke middelen gemobiliseerde private klimaatfinanciering. Voor dit 
streven zijn de klimaatrelevante budgetten binnen ontwikkelingssamenwerking verhoogd en de 
integratie van klimaat binnen ontwikkelingssamenwerking verder versterkt. Hierbij wordt door 
Nederland samengewerkt met het bedrijfsleven, ngo’s, kennisinstellingen, FMO, multilaterale 
klimaatfondsen en multilaterale ontwikkelingsbanken. Wanneer in door Nederland met publieke 
middelen gefinancierde projecten private financiering wordt gemobiliseerd, mogen deze private 
investeringen worden meegeteld als Nederlandse klimaatfinanciering. Een sterkere inzet op deze 
mobilisatie draagt ook bij aan het nagestreefde totaalbedrag aan klimaatfinanciering. Om de omvang 
van die gemobiliseerde financiering te berekenen past Nederland een in OESO-verband ontwikkelde 
methode toe.  
 
Ook waar de Nederlandse inzet niet direct toe te rekenen is aan klimaatfinanciering, spande Nederland 
zich in 2022 in om klimaatverandering sterker te verankeren in internationale financiering, zoals met 
de reallocatie van Special Drawing Rights naar het IMF Resilience and Sustainability Trustfund, en in 
de financiering van het Ukraine winterization program van de European Bank for Reconstruction and 
Development. 
 
 
 
 
 
4
 Zie ook Glasgow Climate Pact 
5
 Kamerstuk 35925XVII.36 d.d. 25 november 2021 
49
