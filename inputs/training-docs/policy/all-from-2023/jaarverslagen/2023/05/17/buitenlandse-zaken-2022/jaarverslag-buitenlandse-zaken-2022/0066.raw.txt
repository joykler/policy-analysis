moderne dienstverlening te bieden en de afhandeling van visumaanvragen 
digitaal te administreren. Het digitale loket (de frontoffice) voor visumaan­
vragen is al enige tijd operationeel. Onder de naam EIDOS is in het Rijks ICT-
dashboard het nieuwe backofficesysteem om Schengen- en Caribische 
visumaanvragen mee te verwerken geregistreerd. Dit systeem ondersteunt 
het visumproces met een digitale werkstroom en past binnen de digitalise­
rings- en innovatiedoelstellingen rondom consulaire dienstverlening. 
Implementatie van het backofficesysteem moet leiden tot een efficiënter en 
effectiever visumproces. In maart 2022 is de applicatie voor het digitaal 
verwerken van de Caribische visumaanvragen operationeel geworden. 
Naar verwachting start in 2023 de implementatie van de applicatie voor 
het digitaal verwerken van Schengen visumaanvragen.
Activiteiten Audit Committee 
Het Strategisch Audit Committee van BZ heeft met de departementsleiding 
van gedachten gewisseld over onderwerpen zoals verduurzaming, IT, 
wendbaarheid postennet, strategische evaluatieagenda, huisvesting 
buitenland, auditprogrammering, (interim) auditrapport en verantwoor­
dingsonderzoek van de Algemene Rekenkamer. Het Strategisch Audit 
Committee is vier keer bijeengekomen. Er is een evaluatie uitgevoerd onder 
de leden. Uitkomst daarvan was dat men over het algemeen tevreden is over 
de invulling van de aanbevelingen van de evaluatie van 2019/2020. Een van 
de verbetersuggesties uit de zelfevaluatie van 2022 is dat de vraagstelling 
voor advies nog concreter kan. Het Strategisch Audit Committee heeft drie 
externe leden. De benoeming van een extern lid waarvan de zittingstermijn 
begin 2023 afloopt is met twee jaar verlengd.
Paragraaf 3: Belangrijkste ontwikkelingen en verbeteringen in de bedrijfs­
voering
Personeelsbeleid
Sociaal psychologische en arbeidsmarkt begeleiding van voormalig 
collega’s uit Afghanistan
De begeleiding van voormalige collega’s uit Afghanistan op het vlak van 
sociaal psychologische begeleiding en oriëntatie op de arbeidsmarkt is per 
30 december 2022 beëindigd. De psychosociale zorg is voltooid. De inspan­
ningen van de Hoofddirectie Personeel en Organisatie (HDPO) en de 
ingeschakelde bedrijfsmaatschappelijk werkers en tolken zijn per 1 mei 2022 
afgerond. SPARK is als intermediaire organisatie opgetreden en heeft, met 
de inzet van jobcoaches, tenminste tien voormalige stafleden aan een baan 
in Nederland geholpen, waarvan twee bij BZ.
Banenafspraak - positieve ervaring met het nieuwe format voor Meet & 
Match bijeenkomsten 
In 2022 is het format voor kennismakingen van leidinggevenden en sollici­
tanten gewijzigd; bij de interne Meet & Match lag de focus op wat de 
kandidaat nodig heeft om goed te kunnen functioneren. Dit blijkt succesvol. 
Verder werden trainingen gevolgd over job carven/craften door HR 
Adviseurs van HDPO.
Evaluatie HR-Adviseur voor de Medewerker 
De pilot ‘HR-Adviseur voor de Medewerker (HRAM)’ is positief geëvalueerd. 
De functie blijkt aan een grote behoefte te voldoen en levert een positieve 
bijdrage aan arbeidsrust en arbeidsverhoudingen. De pilot zal tot medio 
2025 worden voortgezet. De structurele inbedding van deze rol zal worden 
meegenomen in de evaluatie van het P-beleid.
Tweede Kamer, vergaderjaar 2022–2023, 36 360 V, nr. 1
