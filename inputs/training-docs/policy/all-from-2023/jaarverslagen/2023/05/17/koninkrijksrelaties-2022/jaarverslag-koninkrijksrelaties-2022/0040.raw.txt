4.3 Artikel 5. Schuldsanering/lopende inschrijving/leningen
A. Algemene doelstelling
Het ondersteunen van de houdbaarheid van de overheidsfinanciën van 
Curaçao en Sint Maarten door ten eerste de kwijtschelding van een deel van 
de schulden van Curaçao en Sint Maarten (in 2010) en ten tweede door het 
aanbieden van de mogelijkheid van een lopende inschrijving door 
Nederland tegen het actuele rendement op Nederlandse staatsleningen van 
de desbetreffende looptijd.
B. Rol en verantwoordelijkheid
Gelet op de autonomie hebben de landen hun eigen verantwoordelijkheid 
voor de houdbaarheid van de overheidsfinanciën. Het financieel toezicht op 
Curaçao en Sint Maarten wordt op grond van de Rijkswet financieel toezicht 
Curaçao en Sint Maarten (Rft) uitgeoefend door de Rijksministerraad.
De minister van Binnenlandse Zaken en Koninkrijksrelaties (BZK) is verant­
woordelijk voor:
Financieren
De minister financiert de kosten die voortkomen uit de schuldsanering en 
heeft een lopende inschrijving op leningen van Curaçao en Sint Maarten via 
de begroting van Koninkrijksrelaties. Dit is terug te voeren op de bestuurlijke 
afspraken die zijn gemaakt in de aanloop naar de nieuwe staatkundige 
verhoudingen per 10 oktober 2010. Daarbij heeft Nederland een oplossing 
geboden voor de toenmalige schuldenproblematiek, door de verplichting 
op zich te nemen een belangrijk deel van de schulden van Curaçao en Sint 
Maarten over te nemen.
Uitvoeren
Afspraken over het financieel beheer van Curaçao en Sint Maarten zijn 
geformaliseerd in de Rijkswet financieel toezicht Curaçao en Sint Maarten 
(Rft). Op basis van deze wet begeleidt de minister de adviezen van het 
College financieel toezicht Curaçao en Sint Maarten (Cft) naar de Rijksmi­
nisterraad. Tevens is in de Rft bepaald dat Nederland een lopende 
inschrijving aanbiedt voor leningen aan Curaçao en Sint Maarten, tegen 
het actuele rendement op Nederlandse staatsleningen van de desbetref­
fende looptijd.
Op basis van artikel 36 van het Statuut voor het Koninkrijk der Nederlanden 
kunnen de landen binnen het Koninkrijk eventueel in aanmerking komen 
voor hulp en bijstand van Nederland.
C. Beleidsconclusies
Liquiditeitssteun aan Sint Maarten, Curaçao en Aruba
Vanwege de aanhoudende gevolgen van de pandemie heeft de Staat der 
Nederlanden net als in 2020 en 2021 de landen Aruba en Sint Maarten liqui­
diteitssteun gegeven op basis van artikel 36 van het Statuut voor het 
Koninkrijk der Nederlanden.
In 2022 is na besluitvorming in de Rijksministerraad (RMR) in 3 tranches 
€ 19,7 mln. aan liquiditeitssteun verstrekt via ‘zachte’ leningen (aflossings-
vrije leningen tegen 0% rente en met een looptijd tot 10 oktober 2023). 
Tweede Kamer, vergaderjaar 2022–2023, 36 360 IV, nr. 1
