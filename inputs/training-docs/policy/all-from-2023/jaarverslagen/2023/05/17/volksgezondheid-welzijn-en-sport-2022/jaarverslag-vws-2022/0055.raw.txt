C. Beleidsconclusies
Programma Eén tegen eenzaamheid
Meer bewustwording in de samenleving over eenzaamheid
Uit de effectrapportage van de publiekscampagne blijkt dat dankzij de 
publiekscampagne het kennisniveau over hoe eenzaamheid kan ontstaan is 
toegenomen en hebben meer mensen iets voor een eenzame oudere 
gedaan. Tijdens de Week tegen Eenzaamheid zijn tal van activiteiten georga­
niseerd door het hele land, in buurten, wijken en straten, en wordt extra 
aandacht gevraagd voor eenzaamheid. Mensen die deelnamen aan deze 
activiteiten konden hun sociale contacten verbreden en verdiepen. In 2022 
deed 90% van de bij het actieprogramma Eén tegen eenzaamheid 
aangesloten gemeenten hieraan mee (Kamerstukken II 
2022/23, 29538 XVI, nr. 347).
Meer maatschappelijk initiatief tegen eenzaamheid
Juist omdat eenzaamheid zoveel verschillende vormen kent en bij zoveel 
verschillende mensen voorkomt, kan het niet anders dan dat een grote 
verscheidenheid aan maatschappelijk initiatief essentieel is om het verschil 
te maken. In 2022 is het landelijk netwerk (Nationale Coalitie tegen 
Eenzaamheid) gegroeid naar 176 partijen. Daarmee staat een stevig 
netwerk, verdeeld over verschillende sectoren. Deelnemende partijen 
zoeken steeds vaker de samenwerking op. Juist het samenspel tussen 
uiteenlopende partijen (bedrijven, maatschappelijke organisaties en 
gemeenten) die in het dagelijks leven van mensen een rol van betekenis 
spelen, maakt dat het verminderen van eenzaamheid mogelijk wordt. 
Mensen uit verscheidende sectoren zijn schakels in de keten tegen 
eenzaamheid. Het ZonMw-programma ‘Versterking aanpak eenzaamheid’ 
heeft 133 projecten gefinancierd met als doel hun aanpak effectiever te 
maken. Zo maken we verder inzichtelijk wat werkt tegen eenzaamheid 
(Kamerstukken II 2022/23, 29538 nr. 347).
In alle gemeenten een lokale aanpak tegen eenzaamheid
Twee derde van alle gemeenten is in 2022 aangesloten bij het actiepro­
gramma en heeft een aanpak om eenzaamheid te verminderen en te 
voorkomen. 63% van alle colleges van burgemeester en wethouders heeft 
eenzaamheid expliciet benoemd in het coalitieakkoord. Het actiepro­
gramma biedt een landelijk ondersteunend kader, dat gemeenten richting 
geeft voor een effectieve aanpak en tegelijkertijd ruimte laat voor lokale 
invulling. Dit ondersteunend kader zijn de ‘vijf pijlers’. Op alle onderdelen 
van de ‘vijf pijlers’ is in 2022 vooruitgang geboekt. Het aantal gemeenten 
dat in de jaarlijkse benchmark aangeeft structureel budget vrij te maken 
voor de aanpak van eenzaamheid, is gestegen van 23% in 2021 naar 37% in 
2022. Het aantal deelnemende gemeenten dat een (digitaal) signale­
ringspunt heeft ingericht voor eenzaamheid is dit jaar gestegen van 47 naar 
66 (Kamerstukken II 2022/23, 29538, nr. 347).
Aanpak dak- en thuisloosheid en beschermd wonen
Passende ondersteuning van mensen die beschermd wonen of (dreigend) 
dak- of thuisloos zijn, blijft van onverminderd belang, mede vanwege de 
verwachte impact van de energiecrisis en hoge inflatie op deze kwetsbare 
Tweede Kamer, vergaderjaar 2022–2023, 36 360 XVI, nr. 1 55
