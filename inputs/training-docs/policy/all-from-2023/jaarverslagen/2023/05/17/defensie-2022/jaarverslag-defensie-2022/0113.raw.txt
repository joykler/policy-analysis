Bijlage 4: Integriteitsmeldingen
Sinds 2012 heeft Defensie de rapportagesystematiek inzake integriteit in 
overeenstemming gebracht met de sector Rijk. In 2022 zijn er 667 meldingen 
vastgelegd in de registratiesystemen betreffende een (vermoedelijke) 
integriteitschending.
De overgang naar een nieuwe registratiesystematiek heeft bijgedragen aan 
een toename van de geregistreerde meldingen. Mogelijk is de meldingsbe­
reidheid verhoogd omdat het makkelijker is geworden om een melding te 
doen.
Tabel 42 Type (vermeende) Integriteitsschendingen 2021-2022
Type (vermeende) integriteitsschendingen 2021 2022
Standdatum: - 2-1-23
Financiële schendingen 28 24
Misbruik positie, bevoegdheden en 
14 25
belangenverstrengeling
Lekken en misbruik van informatie 16 15
Misbruik van geweldsbevoegdheid 0 0
Ongewenste omgangsvormen 92 281
Misdragingen in de privésfeer 83 151
Oneigenlijk gebruik van dienstmiddelen 81 30
Overschrijding interne regels 55 121
Overige 2 20
Totaal 271 667
De drie meest voorkomende geregistreerde typen van (vermoedelijke) 
integriteitsschendingen zijn:
1. Ongewenste omgangsvormen: meldingen betreffen vooral (verbale) 
intimidatie, seksuele intimidatie, kwaadspreken en pesten.
2. Misdragingen in de privésfeer: meldingen gaan voornamelijk over het 
plegen van strafbare feiten in de vrije tijd van medewerkers.
3. Overschrijding interne regels: meldingen gaan voornamelijk over het 
niet volgen van overige procedures/ regels en drugsgebruik of -bezit.
Integriteitsonderzoeken 
Het bevorderen van integriteit vereist dat vermoedens van integriteits­
schendingen zorgvuldig worden opgepakt. Integriteitsonderzoek biedt de 
mogelijkheid om te leren van een voorval en maatregelen te nemen om 
herhaling te voorkomen. Een persoonsgericht onderzoek kan ook leiden tot 
rechtspositionele maatregelen.
Per 1 januari 2020 is de Aanwijzing SG/A989 ‘Protocol Interne Onderzoeken 
Defensie’ gewijzigd zodat de kwaliteit beter gewaarborgd kon worden. Eén 
van de wijzigingen is dat de COID commandanten adviseert over het 
4
instellen van een integriteitsonderzoek . Dit is een bindend advies, waarvan 
enkel in overleg met de SG kan worden afgeweken. De COID onderzoekt in 
opdracht van de commandant alle gevallen, waarin er sprake is van een 
vermoeden van een integriteitsschending of een misstand. De afstemming 
tussen eenheden, adviseurs en onderzoekers van de COID is van groot 
4
 Een weging is de beoordeling of een vermoeden van een integriteitsschending voldoende 
concreet is en een intern onderzoek rechtvaardigt.
Tweede Kamer, vergaderjaar 2022–2023, 36 360 X, nr. 1
