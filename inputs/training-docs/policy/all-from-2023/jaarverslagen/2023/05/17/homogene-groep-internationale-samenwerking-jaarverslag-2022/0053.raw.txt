Voor artikel 1 (duurzame economische ontwikkeling, handel en investeringen) is het gerealiseerde 
bedrag van EUR 82 miljoen euro klimaatfinanciering hoger dan de in 2021 gerealiseerde EUR 64 
miljoen en de in de HGIS Nota 2022 geraamde EUR 65 miljoen. Na aanname van de Motie Van der Lee 
(kamerstuk 35830-XVII-6) is het kabinet een proces gestart voor de verdere vergroening van 
beleidsartikel 1. Het eerste resultaat hiervan is te zien maar een verdere verhoging van 
klimaatrelevantie zal tijd vergen omdat er sprake is van veel langlopende programma’s. Bovendien is 
een deel van de uitgaven onder artikel 1 non-ODA en wordt om die reden niet meegenomen in de 
berekening van de klimaatfinanciering. 
 
Voor gedetailleerde informatie over publieke klimaatfinanciering wordt verwezen naar het openbare 
klimaatdashboard. Daarin wordt informatie gegeven over de klimaatfinanciering per thema, per regio 
en per land en voor elk project of het een activiteit betreft met klimaat als hoofd- of als 
nevendoelstelling, en de verdeling tussen financiering voor mitigatie, adaptatie en ‘niet 
gespecificeerd’. 
 
Gemobiliseerde private klimaatfinanciering in 2022 
 
Nederland mobiliseerde met publieke middelen in 2022 afgerond EUR 639 miljoen aan private 
investeringen in klimaatprojecten. Deze investeringen werden gerealiseerd met verschillende publieke 
9
instrumenten: bilaterale programma’s , multi-donor fondsen, multilaterale fondsen en via de bijdragen 
aan de multilaterale ontwikkelingsbanken en FMO. 
 
De in 2022 gerealiseerde mobilisatie van private klimaatinvesteringen bedraagt EUR 639 miljoen en 
ligt hiermee bijna EUR 20 miljoen boven de mobilisatie in 2021. De realisatie komt overeen met de 
10
gegeven raming van EUR 640 miljoen. Deze raming is een gewogen gemiddelde van voorgaande 
jaren omdat het totaal aan gemobiliseerde private investeringen, in vergelijking met de publieke 
financiering, vaak schommelingen kent, zeker uitgedrukt in jaarschijven. Dit komt onder andere door 
wijzigende marktomstandigheden. Daarnaast is er sprake van een vertraging tussen het verschaffen 
van publieke financiering vanuit het ministerie tot mobilisatie van private financiering; de tijdsduur 
van het sluiten van transacties met commerciële partijen is bij elke deal anders.   
 
Voor de berekening van de gemobiliseerde private klimaatfinanciering wordt een in OESO-verband 
11
ontwikkelde methode gebruikt . De meting en analyse van de door Nederland met publieke middelen 
gemobiliseerde private klimaatfinanciering wordt uitgevoerd door een externe partij, het rapport met 
toelichting op de verschillende programma’s en de gebruikte methodologie volgt later in de eerste 
helft van 2023.  
 
 
 
 
 
 
 
 
 
 
9 Bijdragen van ambassades aan het mobiliseren van privaat kapitaal worden alleen vermeld indien deze meer dan 
EUR 100.000 bedragen. 
10 Bijlage 7 over klimaatfinanciering bij de HGIS-nota 2022 (kamerstuk 35 926, nr. 1, p.62-64). 
11 De OESO methodologie om private financiering te berekenen is via https://www.oecd.org/dac/financing-
sustainable-development/development-finance-standards/DAC-Methodologies-on-Mobilisation.pdf te vinden. 
53
