De initiatieven en de daaruit afgeleide werkpakketten vallen allen onder 
ééń van de gedefinieerde actielijnen.
Actielijn 1: Informatieprofessionals:
JenV heeft besloten om het budget van 2022 en 2023 beschikbaar te houden 
om veranderingen door te kunnen voeren. JenV verhoogt de capaciteit van 
IHH door de bestaande populatie bij of om te scholen door het actief 
aanbieden van trainingen en opleidingen. Daar waar noodzakelijk wordt 
de formatie uitgebreid met nieuw personeel. Voor werving en ambtelijk 
vakmanschap is een proeftuin gestart. 
Voor HRM-IHH is een community opgericht welke bijdraagt aan de noodza­
kelijke dialoog tussen HRM en IHH.
Actielijn 2: Volume en aard van de informatie:
Implementatie handreiking emailarchivering als onderdeel van passieve 
openbaarmaking
Voor het BD wordt de e-mail veiliggesteld. Uit de rapportage over een 
uitgevoerde Proof of Concept van een technische oplossing blijkt een aantal 
risico's voor de continuïteit van de bedrijfsvoering van JenV. Ook zijn er 
vraagtekens bij de reikwijdte van de voorgestelde e-mailarchivering. JenV 
heeft, in afwachting van antwoorden op deze vraagstukken, onder 
voorbehoud ingestemd met de door BRC voorgestelde oplossing voor e-
mailarchivering. Gesprekken over de toepasbaarheid van de geboden 
functionaliteit en mogelijke performance issues lopen nog. Afhankelijk van 
de uitkomsten wordt duidelijk of JenV kan aansluiten bij de voorgestelde 
oplossing.
Implementatie beleidslijn berichtenapps als onderdeel van passieve 
openbaarmaking
Voor de implementatie van de beleidslijn voor berichtenapps geldt dat bij 
JenV het berichtenverkeer van de bewindspersonen wordt veiliggesteld. 
Het voornemen is dat het Dienstencentrum ook het berichtenverkeer van 
de leden van de Kleine Bestuursraad gaat veiligstellen. Dit wordt in 2023 
nader uitgewerkt en gerealiseerd.
Implementatie web archivering als onderdeel van actieve openbaarmaking
Alle websites van JenV worden inmiddels gearchiveerd. Deels door vanuit 
het BD aan te sluiten op de overeenkomst met GW Crossmedia en deels 
doordat organisaties rechtstreeks een contract hebben afgesloten onder 
de mantelvoorwaarden met GW Crossmedia.
Implementatie Werkwijze openbaarmaking Beslisnota's / Kamerstukken als 
onderdeel van actieve openbaarmaking
JenV maakt de beslisnota's en kamerstukken openbaar op haar websites, 
in afwachting van een centrale voorziening dan wel een nog te maken 
verwijs index zoals bijvoorbeeld algoritmes.overheid.nl.
Aansluiting op PLOOI als onderdeel van actieve openbaarmaking
De reden waarom er nog geen aansluiting op Plooi heeft plaatsgevonden is 
bekend. Daar waar JenV actief openbaar moet maken gebeurt dat op de 
websites van de desbetreffende organisaties van JenV.
Eigen activiteiten
Tweede Kamer, vergaderjaar 2022–2023, 36 360 VI, nr. 1 32
