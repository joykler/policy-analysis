Doelentraject en uitbreiding indicatoren
Het ministerie van IenW werkt in een doelentraject samen met de andere 
betrokken departementen en transitieteams aan de concretisering van de 
circulaire economiedoelen voor 2030 en 2050. Dit heeft in 2022 geleid tot 
adviesroutekaarten van de transitieteams met voorstellen voor mogelijke 
doelen op productgroepniveau. Deze voorstellen hebben als input gediend 
voor het Nationaal Programma Circulaire Economie 2023-20230 (NPCE) dat 
begin 2023 verschijnt. De verdere uitwerking van het traject voor doelen op 
nationaal niveau maakt onderdeel uit van het NCPE.
Afvalindicator
In de onderstaande figuur is de vergelijking tussen de ontwikkeling van 
het totaal aan afval en die van het Bruto Binnenlands Product (BBP) 
weergegeven. Het verschil tussen beide lijnen is een indicator voor de 
bereikte reductie. In deze figuur is de hoeveelheid afval in 2003 het startpunt. 
Bij de lijn voor het BBP is uitgegaan van de jaarlijkse procentuele verande­
ringen van het BBP gekoppeld aan de startsituatie. Als de afvalproductie 
was toegenomen met de groei in het BBP, dan was de (fictieve)hoeveelheid 
afval in 2019 bijna 80 miljoen ton. De werkelijke hoeveelheid afval is 
ongeveer 60 miljoen ton.
Figuur 3 Werkelijk afvalaanbod (in Kton) en afvalaanbod indien het de ontwikkeling van het BBP zou hebben 
gevolgd
Bron: RWS, 2022
Tweede Kamer, vergaderjaar 2022–2023, 36 360 XII, nr. 1
