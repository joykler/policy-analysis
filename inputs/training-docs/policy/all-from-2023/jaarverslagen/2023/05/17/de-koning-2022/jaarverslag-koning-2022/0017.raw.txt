Militaire Huis
Het Militaire Huis (MH) is een integraal onderdeel van de Dienst van het 
Koninklijk Huis (DKH). De activiteiten van het Militaire Huis betreffen onder 
meer:
1. het (mede-)organiseren van evenementen voor en begeleiding van de 
Koning en de leden van het Koninklijk Huis;
2. het coördineren van veiligheidsaspecten binnen de DKH en namens DKH 
met externe partners in de veiligheidsketen;
3. het onderhouden van de niet-politieke contacten tussen het Koninklijk 
Huis en het Ministerie van Defensie en
4. het verzorgen van het militaire ceremonieel aan het hof.
De personeelsinzet voor de uitvoering van deze activiteiten betrof 15 fte.
 
Kabinet van de Koning
Het Kabinet van de Koning (KvdK) ondersteunt als kleine, eigenstandige 
overheidsorganisatie de Koning ten behoeve van de uitoefening van diens 
constitutionele taken en fungeert als schakel tussen de Koning en de overige 
leden van de regering en bestuurlijke autoriteiten. De taken van het Kabinet 
van de Koning omvatten met name:
1. informeren van de Koning ten behoeve van zijn gesprekken met binnen­
landse en buitenlandse hoogwaardigheidsbekleders, van staats- en 
andere buitenlandse bezoeken, bezoeken aan andere landen van het 
Koninkrijk en werkbezoeken. Voorbeelden van ontvangsten zijn het 
aanbieden van geloofsbrieven door ambassadeurs van andere landen 
en het beëdigen van hoge functionarissen waarvoor in de wet is 
vastgelegd dat dit geschiedt ten overstaan van de Koning. Bezoeken van 
de Koning omvatten, naast de genoemde buitenlandse bezoeken, onder 
meer werkbezoeken met ministers en staatssecretarissen en streekbe­
zoeken;
2. tijdig en in correcte vorm aan de Koning ter tekening voorleggen van alle 
door de ministeries en de Staten-Generaal aangeboden stukken en het 
verzorgen van de daarbij behorende correspondentie;
3. opstellen en overbrengen van boodschappen aan andere staatshoofden 
en aan internationale autoriteiten;
4. behandelen en doorgeleiden van aan de Koning gerichte verzoek 
schriften. Deze brieven worden op het Kabinet van de Koning aan de 
hand van een analyse van de onderhavige problematiek overgedragen 
aan de bewindspersoon die verantwoordelijk is voor het beleidsterrein 
en
5. registreren, bewaren en aan het Nationaal Archief overdragen van 
wetten en Koninklijke Besluiten.
De personele inzet voor de uitvoering van deze taken was 27 fte.
Ontvangsten
De hogere ontvangsten zijn het gevolg van de eindafrekening van het in 
2021 verstrekte voorschot aan het Ministerie van Defensie voor het Militaire 
Huis.
Tweede Kamer, vergaderjaar 2022–2023, 36 360 I, nr. 1
