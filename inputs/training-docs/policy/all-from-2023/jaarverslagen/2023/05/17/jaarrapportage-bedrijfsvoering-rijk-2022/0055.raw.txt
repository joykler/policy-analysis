2.4.2 Toepassing social return
Het is de taak van de overheid om mensen te helpen die niet op eigen kracht 
aan het werk kunnen. Door perspectief te bieden op werk en inkomen, 
kunnen deze mensen volwaardig meedoen aan onze samenleving. Binnen 
het Rijk maken we dit mogelijk via social return. Dit beleid is onderdeel van 
Organisatieomvang
de rijksbrede inkoopstrategie ‘Inkopen met Impact’ om meer kansen te 
creëren voor mensen met een grote(re) afstand tot de arbeidsmarkt. We 
stimuleren opdrachtgevers of verplichten ondernemers bij het verstrekken 
van opdrachten om kwetsbare groepen op de arbeidsmarkt bij de opdracht 
te betrekken.
Doelstelling
19
Doelstelling per 1 juli 2011 en verder : Social return toepassen bij 
passende aanbestedingen van werk en diensten met een loonsom van 
tenminste 250.000 euro (exclusief btw) en een looptijd van minstens 
zes maanden.
Ontwikkeling
Van de 251 aanbestedingen (percelen) waarbij het social return-kader van 
toepassing is, is bij 63,7 procent social return ook uitgevraagd. In 2021 was 
dit in 50,7 procent van de aanbestedingen/percelen het geval. Er is hier dus 
sprake van een stijging in het aantal toepassingen. Het aantal gecreëerde 
banen via social return is op dit moment niet meetbaar. Social return richt 
zich bijvoorbeeld in eerste instantie op werkervaringsplekken. Via de 
Netwerkorganisatie (zie Activiteiten 2022) wil de Rijksoverheid, onder 
andere, de monitoring verbeteren.
Activiteiten 2022
• In 2021 heeft de Rijksoverheid een onderzoek laten uitvoeren bij
haar grootste leveranciers. Onderzocht is hoe ze aankijken tegen
social return als onderdeel van hun contractuele afspraken binnen
opdrachten van het Rijk. Uit dit rapport kwamen verschillende
verbeteringsvoorstellen voor de uitvoering van social return door
de Rijksoverheid. De voorstellen hebben samen met de ervaringen
van het project Maatwerk voor Mensen geleid tot een voorstel voor
de oprichting van de Netwerkorganisatie Social Return. De aankon­
20
diging hiervan staat in de brief Banenafspraak sector Rijk en
social return. Deze is op 7 oktober 2022 naar de Tweede Kamer
verstuurd. Via de Netwerkorganisatie wil de Rijksoverheid een
centrale leveranciersaanpak hanteren. Doel is om opdrachten van
leveranciers te bundelen en de social return-verplichtingen,
inclusief de gerealiseerde impact beter te kunnen monitoren.
Definitie en omvang
Social return heeft als doel het creëren van meer werkgelegenheid voor 
mensen met een grote(re) afstand tot de arbeidsmarkt. Social return bij 
inkoop betekent dat opdrachtgevers hun opdrachtnemers stimuleren 
kwetsbare groepen te betrekken bij de uitvoering van de opdracht. Ze 
kunnen de opdrachtnemer daartoe zelfs verplichten. In de praktijk betekent 
dit dat er een voorwaarde, eis of wens in de aanbesteding is opgenomen 
19
 Kamerstukken II, 2009/10, 29 544, nr. 225.
20
 Kamerstukken II 2022, 34 352, nr. 258.
Jaarrapportage Bedrijfsvoering Rijk 2022 55
