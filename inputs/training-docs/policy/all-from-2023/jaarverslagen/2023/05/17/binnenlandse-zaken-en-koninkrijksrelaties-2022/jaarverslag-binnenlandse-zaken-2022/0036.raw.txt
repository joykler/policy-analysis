partijen en draagt zorg voor kennisontwikkeling en –verspreiding. 
Concrete voorbeelden zijn Zicht op Ondermijning en Netwerk Weerbaar 
bestuur.
– minister van BZK stimuleert, vanuit haar verantwoordelijkheid voor de 
Grondwet, het mensenrechtenbeleid in Nederland.
– De minister van BZK heeft een stimulerende rol voor een betrouwbare 
overheid door medeondertekening van de Algemene wet bestuurs­
recht. Deze wet is kaderstellend voor een behoorlijk bestuur.
– De minister van BZK draagt (mede in reactie op het rapport Ongekend 
onrecht) zorg voor een betere dienstverlening aan de burger vanuit alle 
onderdelen van de overheid (Kamerstukken II 2020/21, 35510, nr. 4).
– Medeoverheden worden gecompenseerd voor de uitgaven en derving 
van inkomsten als gevolg van het kwijtschelden van publieke schulden 
aan gedupeerden van de toeslagenaffaire (Stcrt. 2021, 47680).
Financieren
– Op basis van de Financiële-verhoudingswet (Fvw) is de minister van BZK 
- samen met de Staatssecretaris van Financiën (de fondsbeheerders) - 
verantwoordelijk voor het beheer van het gemeente- en provinciefonds. 
De middelen voor beide fondsen kennen een eigen begroting (gemeen­
tefonds en provinciefonds) maar het beheer kan niet los gezien worden 
van de rest van het stelsel. Op basis van de Gemw en PW is de minister 
van BZK verantwoordelijk voor het stelsel van decentrale belastingen.
– Tevens financiert de minister van BZK de rechtspositionele regelingen 
van (voormalige) politieke ambtsdragers.
Regisseren
– Op basis van artikel 2 van de Fvw wordt van beleidsvoornemens van 
het Rijk, die leiden tot een wijziging van de uitoefening van taken of 
activiteiten door provincies of gemeenten, aangegeven wat de financiële 
gevolgen zijn van deze wijziging voor provincies of gemeenten. 
Hiernaast dient te worden aangegeven via welke bekostigingswijze de 
financiële gevolgen voor de provincies of gemeenten kunnen worden 
opgevangen. Hierover vindt overleg plaats met de minister van BZK en 
de minister van Financiën.
– Op basis van de Gemeentewet (Gemw) en Provinciewet (PW) is de 
minister van BZK daarnaast verantwoordelijk voor de interbestuurlijke 
verhoudingen en het Rijksbeleid dat de medeoverheden raakt. De 
minister coördineert hierbij het overleg tussen het Rijk en de medeover­
heden. Door de Wet gemeenschappelijke regelingen (Wgr) waarvoor 
de minister van BZK verantwoordelijk is, kunnen gemeenten, provincies 
en waterschappen samenwerken in publiekrechtelijke constructies.
– Betrouwbare en transparante verkiezingen zijn essentieel voor het 
vertrouwen in de democratie. De minister van BZK is verantwoordelijk 
voor de Kieswet (KW), die de verkiezingen voor de leden van de Eerste 
Kamer en Tweede Kamer der Staten-Generaal, het Europees Parlement, 
Provinciale Staten, algemene besturen van waterschappen, eilands­
raden en gemeenteraden regelt.
– De minister van BZK is verantwoordelijk voor de aanpak van discrimi­
natie en de daarbij behorende wetgeving, zoals de Algemene wet gelijke 
behandeling en de Wet gemeentelijke antidiscriminatievoorzieningen. 
De Mininister van BZK heeft een coördinerende rol in de aanpak van 
discriminatie.
Tweede Kamer, vergaderjaar 2022–2023, 36 360 VII, nr. 1 36
