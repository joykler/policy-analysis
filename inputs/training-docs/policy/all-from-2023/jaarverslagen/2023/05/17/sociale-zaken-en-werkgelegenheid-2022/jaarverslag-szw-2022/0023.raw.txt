Daarbij worden de voordelen van zowel thuiswerken en op locatie werken 
maximaal benut en de belemmeringen zoveel mogelijk weggenomen 
(Kamerstukken II 2021/22, 25 883, nr. 443).
Op het gebied van het werken met gevaarlijke stoffen zijn in 2022 voorbe­
reidingen getroffen om het Arbobesluit en de Arboregeling aan te passen. 
Dit in verband met de herziening van de ARIE regeling: de aanvullende 
risico-inventarisatie en -evaluatie inzake de risico’s zware ongevallen met 
gevaarlijke stoffen. De aangepaste regelgeving is op 1 januari 2023 in 
werking getreden.
2022 kenmerkte zich op het gebied van gezond en veilig werken ook door 
een aantal in dat jaar opgekomen prioriteiten. De noodzaak om tot een 
nationaal actieprogramma waarin seksueel grensoverschrijdend gedrag en 
seksueel geweld worden aangepakt en tot de instelling van de Regerings­
commissaris (Mariëtte Hamer) te komen, werd na de uitzending van BOOS 
over The Voice of Holland evident. Ook vroeg een aantal actualiteiten 
aandacht, zoals de arbeidsomstandigheden op de nationale luchthaven 
Schiphol en heeft Covid inzet gevraagd op het uitwerken van een wijziging 
van de Arbowet parallel aan de eerste tranche wijzigingen om de Wet 
publieke gezondheid pandemisch paraat te maken.
Integratie en Samenleving
De overheid bevordert de maatschappelijke samenhang en sociale 
stabiliteit door participatie en inburgering van iedereen met een migratie­
achtergrond en het stimuleren van acceptatie van culturele diversiteit in 
de samenleving.
Met een nieuw inburgeringsstelsel in 2022 streeft het kabinet ernaar dat 
nieuwkomers zo snel mogelijk kunnen meedoen in de Nederlandse 
samenleving. Met de Wet Inburgering 2021 die 1 januari 2022 is ingegaan, 
wordt beoogd dat nieuwkomers zo snel mogelijk de taal leren op het voor 
hen hoogst haalbare niveau én snel en volwaardig mee kunnen doen in 
de maatschappij, het liefst via betaald werk. De inburgeraar is in het stelsel 
eigenaar van zijn eigen inburgering en wordt via maatwerk en begeleiding 
ondersteund door gemeenten. Een van de belangrijkste wijzigingen is dat 
gemeenten de regie hebben op inburgering.
De uitvoering van het nieuwe stelsel was een uitdaging in een jaar van extra 
opvang van Oekraïense ontheemden, krapte op de arbeidsmarkt en 
huisvestingsproblematiek. Dit heeft er mede aan bijgedragen dat er minder 
inburgeraars zijn gestart dan verwacht. In 2022 is een analyse gestart naar 
de oorzaken hiervan en oplossing hiervoor. Er zijn eerste verbeteringen 
doorgevoerd op het gebied van de leerbaarheidstoets en de onderwijsroute. 
Er zijn extra middelen beschikbaar gesteld voor gemeenten om tot en met 
2025 de onderwijsroute te financieren. De uitvoering van het nieuwe inbur­
geringsstelsel loopt naast de activiteiten op de Wet inburgering 2013, waar 
nog zo’n 60 duizend inburgeringsplichtigen onder vallen. Door de uitvoering 
van het verbeterplan worden enkele hardheden uit het (oude-) stelsel 
weggenomen. Daarnaast is er een financiële impuls gegeven waardoor 
DUO waar nodig meer maatwerk voor inburgeraars kan realiseren.
In 2022 zette het kabinet verder in op het versterken van een samenleving 
waarin iedereen gelijkwaardig wordt behandeld en niemand wordt 
uitgesloten. In september 2022 zond het kabinet het Nationaal Programma 
tegen discriminatie en racisme (Kamerstukken II 2021/22, 30 950, nr. 316) 
Tweede Kamer, vergaderjaar 2022–2023, 36 360 XV, nr. 1 23
