door banken, financiering te krijgen voor investeringen in hun vastgoed. 
Verder is er een garantie verstrekt voor de bestuursaansprakelijkheid rond 
de Stichting Open Nederland.
Beheersing risico’s en versobering
De Rijksgarantieregelingen zijn rond de eeuwwisseling gesloten voor 
nieuwe gevallen waardoor het financiële risico van het ministerie van VWS 
door reguliere en vervroegde aflossing van de uitstaande leningen 
geleidelijk wordt afgebouwd. De laatste rijksgegarandeerde lening loopt af 
in 2043. Het monitoren van de instellingen aan wie een rijksgarantie 
verstrekt is, alsmede van de leningen, wordt sinds 2004 in mandaat 
uitgevoerd door het Waarborgfonds voor de Zorgsector (WFZ) namens de 
minister van VWS (Besluit van 17 december 2003, Stcrt. 2004, nr. 7, pag. 11).
Instellingen die financieel in de gevarenzone dreigen te komen, worden 
door het WFZ onder verscherpte bewaking gesteld waarbij onder meer 
frequent informatie wordt ingewonnen. Indien een zorginstelling met een 
geborgde lening niet in staat is aan zijn financiële verplichtingen te voldoen 
dan neemt het ministerie van VWS in een dergelijk geval de betalingsver­
plichting van de zorginstelling over. Dit betekent dat een schade niet ineens 
hoeft te worden uitgekeerd, maar ook verspreid over de resterende looptijd 
van de lening kan worden betaald.
Premiestelling en kostendekkendheid
Voor de afgegeven garanties worden geen risicopremies doorberekend en 
dit is op basis van de afgesloten contracten ook niet mogelijk.
Tabel 4 Overzicht achterborgstellingen (bedragen x €1.000.000)
Omschrijving 2021 2022
Achterborgstelling 6.192,7 6.146,8
Bufferkapitaal 304,0 308,5
Obligo 186,9 184,0
Stand risicovoorziening 0 0
Toelichting
Doel en werking garantieregeling
De bovenstaande tabel is gebaseerd op gegevens van het Waarborgfonds 
voor de Zorgsector (WFZ). Het WFZ verstrekt garanties aan financiële instel­
lingen voor leningen van de bij het WFZ aangesloten leden. De Staat is 
achterborg voor het WFZ. Het WFZ is voortgekomen uit de financierings­
problemen voor zorginstellingen die ontstonden begin jaren '90 van de 
vorige eeuw. Het WFZ is door de koepels in de sector opgericht om de 
financiering voor zorginstellingen te vergemakkelijken en daarmee de conti­
nuïteit van de zorg veilig te stellen. Het totaalbedrag aan uitstaande verplich­
tingen is volgens de raming van het WFZ € 6,1 miljard in 2022.
Tweede Kamer, vergaderjaar 2022–2023, 36 360 XVI, nr. 1 30
