De overige omzet heeft betrekking op bijdragen van het moederdepar­
tement, van andere ministeries en Europese subsidies. De VWS-bijdrage 
voor publieke taken en voor Informatiehuishouding op Orde zijn respectie­
velijk € 2 miljoen en € 1,3 miljoen lager dan begroot. Hier staat een bedrag 
tegenover van € 1,2 miljoen voor activiteiten in het kader van Werk aan 
Uitvoering (WaU) dat niet begroot was.
 
Totaal aantal fte
Dit kengetal betreft het totaal aantal fulltime-equivalenten (fte) dat 
werkzaam was bij het aCBG per 31 december 2022, exclusief externe inhuur 
en stagiair(e)s.
De blijvende grote instroom van werkzaamheden als gevolg van extra 
COVID-19 werkzaamheden zorgden in 2020 en 2021 voor een hoge werkdruk 
en maakte structurele uitbreiding van het aantal medewerkers noodzakelijk. 
Daarnaast is in 2022 gestart met een aantal (meerjarige) programma’s en 
projecten (Werk aan Uitvoering, Informatiehuishouding op Orde) die 
gedurende een lange periode een grote capaciteitsinzet vanuit de 
organisatie vragen. In eerste instantie is dit deels opgelost met extern 
ingehuurde medewerkers, maar in de loop van het jaar is een deel van inzet 
omgezet naar ambtelijk medewerkers. Deze ontwikkeling heeft zich in 2022 
doorgezet in de volledige breedte van de organisatie, zowel in de uitvoering, 
het management, als de stafafdelingen.
Saldo van baten en lasten (% van de baten)
De ontwikkeling van het procentuele saldo is een weergave van de 
realisatie, zoals de afgelopen jaren in de jaarrekening gepresenteerd.
Aantal gegronde klachten
Het aantal gegronde klachten wordt bijgehouden om inzicht te krijgen in 
de geleverde kwaliteit van de productie. In 2022 zijn 8 klachten gegrond 
verklaard. Dit is een daling van 1 ten opzichte van 2021 en 7 minder dan 
verwacht bij het opstellen van de begroting. De klachten betreffen voorna­
melijk opmerkingen van registratiehouders over het reguliere/primaire 
proces van het aCBG en dan vooral het overschrijden van beslistermijnen.
Tweede Kamer, vergaderjaar 2022–2023, 36 360 XVI, nr. 1
