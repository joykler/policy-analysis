Artikel 4: Vrede, veiligheid en duurzame ontwikkeling
A. Algemene doelstelling
Vrede, veiligheid en duurzame ontwikkeling door het voorkomen en terug­
dringen van gewelddadig conflict en het bevorderen van rechtsstaatont­
wikkeling, vredesopbouw en legitieme staatsstructuren. Tevens het 
bevorderen van migratiesamenwerking, het verbeteren van de perspec­
tieven van vluchtelingen en gastgemeenschappen (met focus op onderwijs 
en werk) en het verlenen van noodhulp ter leniging van humanitaire nood 
wereldwijd.
B. Rol en verantwoordelijkheid
De minister is verantwoordelijk voor:
Financieren
  – Programma’s en partners op het terrein van veiligheid & rechtsorde, 
gericht op het aanpakken van de grondoorzaken van conflict, waaronder 
early warning, early action en conflictpreventie, veiligheid van mensen, 
rechtsstaatontwikkeling, vredesprocessen, politieke staatsopbouw en 
sociaal- economische wederopbouw met nadruk op de focus regio’s (Sahel, 
MENA en Hoorn van Afrika). Voor een deel worden deze gefinancierd uit 
het geïntegreerde Budget Internationale Veiligheid (Defensie begroting) en 
het Stabiliteitsfonds (BZ-begroting), waarmee het geïntegreerde karakter 
van de inzet van diplomatieke, civiele en/of militaire activiteiten wordt 
geborgd. 
– Humanitaire hulpverlening door gespecialiseerde VN-organisaties, het 
Internationale en Nederlandse Rode Kruis, en Nederlandse NGO’s (Dutch 
Relief Alliance). 
– Programma’s gericht op innovatie van de humanitaire hulpverlening. 
– Programma’s gericht op duurzame opvang en bescherming van vluchte­
lingen in de regio. 
– Het ondersteunen van brede partnerschappen op migratieterrein met 
prioritaire herkomst-, transit- en opvanglanden, door financiering van 
activiteiten die belangrijk zijn voor betrokken ontwikkelingslanden en die 
bijdragen aan betere migratiesamenwerking, betere bescherming en 
perspectieven voor vluchtelingen en gastgemeenschappen, tegengaan van 
uitbuiting en mishandeling van migranten en bestrijding van mensen­
smokkel/handel en het bevorderen van vrijwillige terugkeer en herinte­
gratie.
Stimuleren
 – Programma’s gericht op veiligheid & rechtsorde en ‘legitieme stabiliteit’ 
in partnerlanden in landen waarin zich actuele crises voordoen, met name 
in landen in de Sahel, MENA en Hoorn van Afrika regio’s en Grote Meren 
van Afrika. Onder deze programma’s valt ook grote inzet op fysieke 
veiligheid van burgers via humanitair ontmijnen en clustermunitie 
programma’s. 
– De nadruk ligt daarbij steeds meer op het bereiken van resultaten onder 
Sustainable Develoment Goal 16, wat zich specifiek richt op vrede, justitie 
en sterke (inclusieve) instellingen, als leidraad voor de Nederlandse inzet. 
– Innovatie richt zich vooral op een nog grotere synergie bereiken tussen 
de verschillende thema’s en programma’s binnen deze landen op het terrein 
van veiligheid en rechtsorde. Bijvoorbeeld door een samenwerking te 
stimuleren tussen verschillende Nederlandse partners die actief zijn op 
Tweede Kamer, vergaderjaar 2022–2023, 36 360 XVII, nr. 1
