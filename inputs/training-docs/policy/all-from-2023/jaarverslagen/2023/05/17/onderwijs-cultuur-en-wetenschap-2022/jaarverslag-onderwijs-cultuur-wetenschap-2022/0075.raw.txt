instellingscollegegeld moet worden betaald, indien zij geen aanspraak 
mogen of kunnen maken op een andere subsidieregeling. Voor de subsidie 
komen bijvoorbeeld leraren in aanmerking die na een eerdere opleiding 
moeizaam een baan kunnen vinden in het onderwijs en die geen aanspraak 
hebben op een regeling zoals de Lerarenbeurs of de subsidie voor zij-
instromers. Ook leraren die na het onderwijs in een andere sector zijn gaan 
werken, maar terug willen naar het onderwijs en hiervoor een ander vak 
willen aanleren, kunnen voor deze subsidie in aanmerking komen. De 
subsidie tweede lerarenopleiding is vanaf het studiejaar 2020/2021 aan te 
vragen. Vanaf 2021/2022 is het subsidiebedrag verhoogd en is het mogelijk 
gemaakt om voor twee studiejaren in plaats van één jaar subsidie aan te 
vragen. In verband met het feit dat er minder beroep op de regeling werd 
gedaan dan geraamd, is er € 2,0 miljoen minder uitgegeven.
Nationaal Groeifonds (NGF) project Digitaliseringsimpuls onderwijs NL 
(hbo)
Het doel van het programma digitaliseringsimpuls is om de kansen die 
digitalisering biedt aan het mbo, hbo en wo beter te benutten. Hierdoor zijn 
studenten vaardiger in een digitale wereld en kunnen docenten beter les 
geven. Het programma is opgeknipt in twee fases: fase 1 loopt van 2022 tot 
en met 2024 en fase 2 loopt van 2025 tot en met 2030. In 2022 is voor de 
opstart van dit programma € 1,4 miljoen aan subsidie verstrekt.
NGF-project Nationale Leven Lang Ontwikkelen (LLO) katalysator (hbo)
Met de nationale LLO-katalysator wordt een forse impuls gegeven aan de 
ontwikkeling van het bij-, op- en omscholingsaanbod. De middelen die 
gemoeid zijn met dit programma, zijn bedoeld voor de mbo-, hbo- en wo-
instellingen. De precieze verdeling van de middelen dient nog uitgewerkt te 
worden. Voor de opstartfase is in 2022 een subsidie verstrekt van 
€ 0,9 miljoen.
Nuffic (wo)
Nuffic is het expertise- en dienstencentrum voor internationalisering in 
het Nederlandse onderwijs; van primair en voortgezet onderwijs tot 
beroepsgericht en hoger onderwijs en onderzoek. De afgelopen jaren heeft 
er een heroverweging plaatsgevonden van de subsidie aan Nuffic voor wat 
betreft de grondslag van de subsidie en de sturingsrelatie van het Ministerie 
van OCW richting Nuffic. Met het wetsvoorstel Wet wettelijke taken inter­
nationalisering onderwijs is een aantal taken van Nuffic in het kader van 
diplomawaardering, bevordering van de internationalisering en de 
advisering rondom beursverlening wettelijk geborgd. Door middel van 
aanpassing van de Wet subsidiering landelijke onderwijsondersteunende 
activiteiten (SLOA) is er een grondslag waarop subsidie aan Nuffic kan 
worden verstrekt voor haar wettelijke taken. Dit wetsvoorstel is op 1 oktober 
2022 in werking getreden.
Tegelijkertijd is of wordt een aantal niet-wettelijke taken die Nuffic uitvoert 
of uitvoerde op het gebied van Internationalisering verlegd of afgebouwd. 
Zo wordt het Netherlands Education Support Offices (NESO) kantoren­
netwerk vanaf 2022 afgebouwd en verlegd. De NESO-kantoren worden 
deels vervangen door het netwerk van onderwijs- en wetenschapsattachés 
waarmee het Ministerie van OCW invulling geeft aan de Internationale 
Kennis- en Talentstrategie (IKT) die eind 2020 naar de Kamer is gestuurd. 
De middelen waarmee de NESO’s werden gefinancierd worden daarmee 
stapsgewijs ingezet via het postennet. Daartoe is in 2022 vanuit het Nuffic-
budget € 1,8 miljoen overgeboekt naar Artikel 8 (Internationaal Beleid). Ook 
is een aantal dienstverlenende uitvoeringstaken van Nuffic op 
Tweede Kamer, vergaderjaar 2022–2023, 36 360 VIII, nr. 1
