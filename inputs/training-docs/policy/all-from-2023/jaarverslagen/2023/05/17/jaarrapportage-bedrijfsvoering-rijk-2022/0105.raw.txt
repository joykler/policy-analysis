Diversiteit adviescolleges
Een diverse samenstelling van een adviescollege of commissie heeft als 
voordeel dat we een onderwerp van meer kanten kunnen belichten. 
Kenmerken van een diverse samenstelling zijn onder meer een goede man-
vrouwverhouding en diversiteit in achtergrond van de leden. De Kaderwet 
adviescolleges streeft daarom in de adviescolleges naar een evenredige 
deelname van vrouwen en personen die behoren tot etnische of culturele 
minderheidsgroepen. Sinds 2018 toont de Rijksoverheid de gegevens over 
herkomst niet meer per adviescollege. In plaats daarvan geeft ze het totaal 
49
aandeel personen naar herkomst weer. Hierdoor zijn gegevens niet tot 
personen te herleiden en voldoen ze aan de Algemene Verordening 
Gegevensbescherming (AVG). In 2022 had 12 procent van de leden een niet-
Europese herkomst. Voorheen werd over westerse en niet-westerse migra­
tieachtergrond gerapporteerd. Vanaf 2022 wordt de nieuwe definitie van 
herkomst van het CBS gevolgd waarbij het om het onderscheid Nederlands, 
Europees en niet-Europees gaat. Bij de nieuwe definitie is het meer 
bepalend waar iemand zelf geboren is en minder bepalend waar iemands 
ouders geboren zijn.
Organisatieomvang
Tabel 33 Aandeel leden adviescolleges, vallend onder de Kaderwet, naar 
1,2
herkomst in 2022
Herkomst Percentage
Nederland 83%
Europa (exclusief Nederland) 5%
Buiten Europa 12%
1 De categorie onbekend/non-respons is buiten beschouwing gelaten. In 2022 vulden 249 van de 371 leden de 
enquête in.
2 Vanwege de nieuwe definitie van het CBS kunnen we niet over voorgaande jaren rapporteren.
Bron: Inventarisatie.
Het ministerie van BZK rapporteert jaarlijks in de JBR over het gender van 
de leden van adviescolleges en -commissies. Sinds 2022 verzamelt SEO 
Economisch Onderzoek jaarlijks in opdracht van het ministerie van OCW 
gegevens voor de Monitor Genderdiversiteit over het aantal mannen en 
vrouw in de top van de (semi)publieke sector. Hieronder vallen ook alle 
commissies van de Rijksoverheid. De monitoring van SEO vindt plaats op 
basis van openbare bronnen en gegevens bij verschillende instanties. SEO 
verzamelt gegevens vanaf de zomer en rapporteert in het najaar. BZK doet 
de uitvraag in januari en levert de resultaten jaarlijks in de JBR op. Door 
de verschillende peildata en het gebruik maken van verschillende gegevens­
50
bronnen kunnen de gegevens afwijken .
49
 Iemand is van Nederlandse herkomst als zowel de persoon zelf als beide ouders in Nederland 
zijn geboren. Voor de categorie ‘Europa’ gaat het om de Europese landen, waaronder Rusland 
en Cyprus, maar niet om Nederland, Turkije, Armenië en Georgië. Voor de categorie ‘Buiten-
Europa’ gaat het om de volgende landen en regio’s: Turkije, Marokko, Suriname, Nederlandse 
Cariben (Aruba, Curaçao, Sint-Maarten, Bonaire, Sint Eustatius, Saba), Indonesië, Overig Buiten-
Europa (overig Afrika, overig Azië, overig Amerika en Oceanië).
50
 Genderdiversiteit in de top van de overheid (genderdiversiteitindeoverheid.nl).
Jaarrapportage Bedrijfsvoering Rijk 2022 105
