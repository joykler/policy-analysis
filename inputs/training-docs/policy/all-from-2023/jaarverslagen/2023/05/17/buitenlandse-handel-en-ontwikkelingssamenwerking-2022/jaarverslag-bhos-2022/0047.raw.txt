Financieren 
– De financiering van diverse programma’s en fondsen gericht op duurzame 
economische ontwikkeling, voedsel- en waterzekerheid, toegang tot 
hernieuwbare energie, klimaatadaptatie en verduurzaming van grondstof­
winning. In toenemende mate wordt ingezet op financiering van 
programma’s waarin oog is voor de dwarsverbanden die tussen deze 
mondiale uitdagingen bestaan. Groeiende druk op natuurlijke hulpbronnen 
dwingt tot verduurzaming en een integrale benadering die synergie tussen 
de verschillende thema’s bevordert. De programma’s worden uitgevoerd 
door multilaterale instellingen, maatschappelijke organisaties, kennisinstel­
lingen, (lokale) overheden, centrale uitvoerders (zoals FMO en RVO), in 
consultatie en samen werking met andere donoren (waaronder DfID, BMZ, 
USAID en SIDA) en via publiek-private partnerschappen. 
– De financiering van verschillende multilaterale en internationale instel­
lingen, die een sleutelrol spelen bij de verzameling van gegevens, analyse 
en (formulering van de) aanpak van vraagstukken op het gebied van deze 
thema’s.
Stimuleren 
– Nadruk op de verduurzaming van de dienstverlening en een integrale 
benadering die synergie tussen de verschillende thema’s bevordert. 
– Het stimuleren van een inclusieve benadering met extra aandacht voor 
vrouwen en jongeren. 
– Het intensiveren van de samenwerking tussen overheden, kennisinstel­
lingen, maatschappelijke organisaties en de private sector gericht op boven­
genoemde doelstellingen. 
– Mobilisatie van private investeringen in klimaatadaptatie en klimaatmiti­
gatie met gebruikmaking van begrotingsmiddelen.
Regisseren 
– Inzet van Nederlandse deskundigheid en technologie bij het realiseren van 
de ontwikkelingsdoelstellingen. 
– Coördinatie, in nauwe samenwerking met de minister van EZK en IenW, 
van het Nederlandse internationale milieu- en klimaatbeleid.
C. Beleidsconclusies
Klimaat en energie
Om een milieuramp door de olieopslagtanker Safer te voorkomen onder­
steunde Nederland de VN bij het opzetten van een reddingsoperatie en 
doneerde in totaal 15 miljoen USD aan UNDP waarmee de eerste fase van 
de reddingsoperatie gestart kan worden. Met een vrijwillige non-ODA 
bijdrage van Nederland analyseert het Internationale Hernieuwbare Energie 
Agentschap IRENA de geopolitieke dimensies van de mondiale energie­
transitie.
Voedselzekerheid
In 2022 zijn volgens planning ondervoede mensen en kleinschalige 
boer(inn)en ondersteund en is bijgedragen aan de internationale respons 
op de voedselcrisis. Resultaten behalen (op schaal) blijft een uitdaging, met 
name in fragiele landen en instabiele landen/regio’s. Internationale 
coördinatie en goede lokale inbedding zijn hiervoor essentieel.
Water
In 2022 hebben 3,8 miljoen mensen duurzame toegang gekregen tot veilig 
drinkwater en 5,9 miljoen mensen tot verbeterde sanitaire voorzieningen. 
Tweede Kamer, vergaderjaar 2022–2023, 36 360 XVII, nr. 1
