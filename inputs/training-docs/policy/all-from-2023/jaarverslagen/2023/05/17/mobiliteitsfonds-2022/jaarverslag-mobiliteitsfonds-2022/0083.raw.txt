Verder staan bij Bureau Sanering Verkeerlawaai voor de saneringen bij 
spoor voor saneringsprojecten voor circa € 32 miljoen aan voorschotten 
open. Naar verwachting worden deze voorschoten vanaf 2022 tot en met 
2028 afgewikkeld. Het openstaand voorschot op de betalingen aan 
Infraspeed € 68 miljoen en ProRail € 113 miljoen betreffen de performance 
fee 2022 en de overige opdrachten (met name het maatregelenpakket HSL). 
Uiterlijk 1 mei 2023 wordt de verantwoording met assuranceverklaring 
ontvangen. Daarna kan afrekening plaatsvinden en kan het voorschot 
worden afgeboekt. Voor de regeling in het kader van spoorse doorsnij­
dingen staat voor € 129 miljoen aan voorschotten open. Gemeenten geven 
aan in de SISA-verantwoording wanneer de subsidie kan worden 
vastgesteld tevens dient de gemeente een inhoudelijke verantwoording aan 
te leveren. Deze dient door ProRail goedgekeurd te worden. Tot slot staan 
bij gemeente Ede voor Spoorzone Ede-Oost voor € 42 miljoen aan 
voorschotten open. Na verwachting worden deze voorschotten in 2025 
afgewikkeld.
Artikel 14 Regionaal, lokale infrastructuur
Voor het uitvoeren van decentrale projecten voor regio specifieke 
oplossingen ter verbetering van de bereikbaarheid conform het RSP-
convenant Rijk-Regio, zijn aan het samenwerkingsverband Noord-
Nederland voorschotten verstrekt waarvan per 31 december 2022 voor 
€ 105 miljoen nog openstaat. Verder zijn er voorschotten van € 83 miljoen 
aan stadsregio Amsterdam verstrekt ten behoeve van de realisatie van het 
project ombouw Amstelveenlijn. Naar verwachting worden deze 
voorschotten in 2023 afgewikkeld.
Voor de Rotterdamse baan in Den haag zijn aan het Stadsgewest 
Haaglanden voorschotten verstrekt ter hoogte van € 273 miljoen. Voor de 
aanleg van Hoogwaardig Openbaar Vervoer (HOV) in het Noorden van Zuid 
Holland, zijn aan de Provincie Zuid Holland voorschotten verstrekt ter 
hoogte van ruim € 70 miljoen.
Artikel 15 Hoofdvaarwegennet
Op de provincie Groningen staat ruim € 12 miljoen aan voorschotten open 
voor de vervanging van de Noordzeebrug.
Een voorschot van ruim € 10 miljoen is aan de provincie Noord-Holland 
verstrekt in het kader van activiteiten voor het beter bevaarbaar maken van 
een deel van de Zaan inzake vernieuwing van de Wilhelminasluis en de 
Zaanbrug. Provincie geeft in de SISA-verantwoording aan wanneer de 
subsidie kan worden vastgesteld.
Artikel 17 Megaprojecten Verkeer en Vervoer
In het kader van het Programma Hoofdfrequent Spoor is aan ProRail ruim 
€ 257 miljoen aan voorschotten verstrekt.
Ook aan ProRail zijn voorschotten verstrekt van € 91 miljoen voor het 
verrichten van planstudies en voorbereidende realisatiewerkzaamheden 
inzake European Rail Traffic Management System (ERTMS).
Tevens zijn voorschotten aan de provincie Limburg verstrekt van 
€ 33 miljoen ten behoeve van programma ERTMS. Aan RVO zijn 
voorschotten verstrekt van € 15 miljoen voor uitvoering subsidieregeling 
ERTMS 2021-2025.
Tweede Kamer, vergaderjaar 2022–2023, 36 360 A, nr. 1
