Uitgaven
De geraamde SZ-uitgaven van € 95,8 miljard ten tijde van de Miljoenennota 
2022 zijn uitgekomen op € 85,9 miljard bij het jaarverslag 2022. Bovenstaand 
zijn de grootste mutaties toegelicht.
Uitgavenplafond
Het plafond SZ voor 2022 is € 6,9 miljard lager vastgesteld dan in de 
Voorjaarsnota 2022 is opgenomen. De voornaamste oorzaak is een 
bijstelling van het plafond als gevolg van de noodmaatregelen in verband 
met de corona uitbraak. Daarnaast is het plafond bijgesteld vanwege 
overboekingen tussen de plafonds, statistische correcties, nominale ontwik­
keling, uitgaven in het kader van het conflict in Oekraïne, en voor de niet-
beleidsmatige mutaties in de WW en bijstand. Het plafond voor 2022 is 
uiteindelijk vastgesteld op € 86,5 miljard.
Toetsing SZ-uitgaven aan uitgavenplafond
Door de lagere SZ-uitgaven ten opzichte van de begroting en de 
neerwaartse bijstelling van het plafond is er sprake van een kleine onder­
schrijding van het uitgavenplafond SZ. Per saldo is er bij jaarverslag 2022 
€ 0,6 miljard minder uitgegeven dan het voor 2022 geldende plafond.
3.3 Realisatie periodieke rapportages / beleidsdoorlichtingen
1
Tabel 8 Realisatie beleidsdoorlichtingen
Thema Artikel(en) 2016 2017 2018 2019 2020 2021 2022
Arbeidsmarkt 1 X
Bijstand, Participatiewet en Toeslagenwet 2 X
2
Arbeidsongeschiktheid 3 X
Jonggehandicapten 4 X
Werkloosheid 5 X
Ziekte en verlofregelingen 6 X
3
Kinderopvang 7
4
Oudedagsvoorziening 8 X
Nabestaanden 9 X
Tegemoetkoming ouders 10 X
Uitvoering 11 X
5
Rijksbijdragen 12
Integratie en maatschappelijke samenhang 13 X
1 Omdat er nog geen periodieke rapportage over een SEA thema is opgeleverd zijn enkel de beleidsartikelen opgenomen. De eerste periodieke rapportage over een SEA 
thema zal naar verwachting in 2023 worden afgerond.
2 De beleidsdoorlichting is als IBO (Interdepartementaal Beleidsonderzoek) «Geschikt voor de arbeidsmarkt» in april 2017 opgeleverd.
3 De laatste beleidsdoorlichting Kinderopvang is afgerond in 2015.
4 De beleidsdoorlichting van artikel 8 Oudedagsvoorziening die in 2019 is afgerond betreft niet het gehele beleidsartikel. De focus ligt op de eerste pijler. Daarnaast zijn de 
effecten van de afschaffing van de partnertoeslag en de AOW-leeftijdsverhoging onderzocht.
5 Het artikel Rijksbijdragen is een technisch artikel. Er wordt op basis van dit artikel geen specifiek beleid gevoerd. Om die reden wordt dit artikel niet doorgelicht. De evaluatie 
van het beleid waarvoor deze rijksbijdragen zijn bedoeld, vindt plaats wanneer de artikelen waar dit beleid onderdeel van is, worden doorgelicht.
Voor het meest recente overzicht van de programmering van periodieke 
rapportages / beleidsdoorlichtingen, zie het overzicht Ingepland en 
uitgevoerd onderzoek op rijksfinanciën.nl. Voor de realisatie van deze en 
andere grote (evaluatie)onderzoeken, zie «Bijlage 3: Afgerond evaluatie- en 
overig onderzoek».
3.4 Overzicht van risicoregelingen
Voor het jaarverslag 2022 zijn er geen risicoregelingen.
Tweede Kamer, vergaderjaar 2022–2023, 36 360 XV, nr. 1
