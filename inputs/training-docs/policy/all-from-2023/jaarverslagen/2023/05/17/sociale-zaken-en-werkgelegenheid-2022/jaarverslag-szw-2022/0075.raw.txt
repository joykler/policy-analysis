C. Beleidsconclusies
WIA-criterium voor werknemers met loonkostensubsidie
Er is in 2022 nog geen aangepast arbeidsongeschiktheidscriterium van 
kracht geworden voor personen die in de Participatiewet met loonkosten­
subsidie werken. Deze aanpassing loopt mee in de opdracht van de 
Onafhankelijke commissie toekomst arbeidsongeschiktheidsstelsel 
(OCTAS; Kamerstukken II 2021/22, 26 448, nr. 691). In 2024 zal deze 
commissie zijn bevindingen publiceren.
Indexatie Ongevallenverzekering Caribisch Nederland
Met de per 1 januari 2022 in werking getreden Verzamelwet SZW 2022 (Stb. 
2021, 627) is een nieuw artikel 5b toegevoegd aan de Wet ongevallenverze­
kering BES. Dit artikel regelt dat het loon, op basis waarvan het ongeval­
lengeld wordt berekend, wordt geïndexeerd voor verhoging van het 
Wettelijk mimimumloon (Wml). Aansluitend op de verhoging van het Wml 
in Caribisch Nederland met 10% per 1 januari 2022, is daarom het ongeval­
lengeld voor gewezen werknemers voor wie de uitkering op ‘eigennaam’ 
wordt verstrekt, eveneens met 10% verhoogd. Over de hoogte van de 
herziening is mededeling gedaan in de Staatscourant (Stcrt. 2021, 48110). 
De Rijksdienst Caribisch Nederland-unit SZW, uitvoerder van de Wet 
ongevallenverzekering BES, past deze indexering sindsdien toe.
Loondoorbetaling bij ziekte
Met het wetsvoorstel ‘RIV-toets door arbeidsdeskundigen’ (Kamerstukken II 
2020/21, 35 589, nr. 2) wordt het advies van de bedrijfsarts over de belast­
baarheid van de werknemer leidend bij de toetsing van het re-integratie­
verslag (RIV-toets) door UWV. Dit wetsvoorstel is op 2 februari 2021 
controversieel verklaard. Op 16 november 2022 heeft de Minister van SZW 
de Tweede Kamer gevraagd de behandeling van het wetsvoorstel voort te 
zetten. 
In 2022 is ook verder gewerkt in de ZonMw-programma’s ‘Verbetering 
kwaliteit poortwachtersproces’ en ‘Verbetering re-integratie 2e spoor’ 
(Kamerstukken II 2021/22, 29 544, nr. 1161).
Maatregelen voor een gerichtere inzet van de verzekeringsarts
Op 1 oktober 2022 zijn twee maatregelen van start gegaan waarmee UWV 
de verzekeringsarts tijdelijk gerichter kan inzetten. De maatregelen zijn 
genomen vanwege de mismatch in de vraag naar en het aanbod van sociaal-
medische beoordelingen. Het gaat om de vereenvoudigde WIA-claimbeoor­
deling voor 60-plussers en om het niet herbeoordelen van mensen met 
duurzaam geen arbeidsvermogen die toch gaan werken. De maatregel voor 
60-plussers is aangekondigd tot 1 januari 2024 (Kamerstukken II 2021/22, 26 
448, nr. 685) en de maatregel voor mensen met duurzaam geen arbeidsver­
mogen loopt tot 1 oktober 2027 (Stcrt. 2022, 25857). De maatregel voor 60-
plussers leidt tot onrechtmatige uitgaven (zie hiervoor ook de 
bedrijfsvoeringsparagraaf) en gaat gepaard met zorgvuldige monitoring en 
evaluatie van onder meer de effecten op de beoordelingscapaciteit en 
mogelijke effecten op werkhervattingsprikkels.
Tweede Kamer, vergaderjaar 2022–2023, 36 360 XV, nr. 1 75
