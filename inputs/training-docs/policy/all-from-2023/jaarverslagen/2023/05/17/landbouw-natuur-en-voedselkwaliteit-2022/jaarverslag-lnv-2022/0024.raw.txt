Gewasbeschermingsmiddelen en weerbare planten en teeltsystemen
Op het gebied van gewasbescherming is in 2022, naast de uitvoering van 
acties uit het Uitvoeringsprogramma Toekomstvisie gewasbescherming, 
met name aandacht gegeven aan beleidsontwikkeling op de ambities uit 
het coalitieakkoord voor gewasbescherming. Daarnaast is een geactuali­
seerd nationaal actieplan duurzaam gebruik gewasbeschermingsmiddelen 
opgesteld en is het Nederlands standpunt opgesteld voor een voorstel van 
de Europese Commissie voor een verordening inzake duurzaam gebruik 
(BNC-fiche). Op het gebied van de toelating van gewasbeschermingsmid­
delen zijn de Nederlandse standpunten voorbereid voor voorstellen van 
de Europese Commissie voor de al dan niet goedkeuring of herbeoordeling 
van werkzame stoffen en het vaststellen van richtsnoeren.
Verduurzamen energiegebruik in de glastuinbouw
Door de sterk gestegen energieprijzen was 2022 een jaar met grote onzeker­
heden voor de glastuinbouw. Het borgstellingskrediet voor de landbouw 
biedt ruimte aan toekomstbestendige bedrijven om deze financieel 
moeilijke periode door te komen. In 2022 is het ‘Convenant Energietransitie 
Glastuinbouw 2022-2030’ ondertekend, aansluitend op de kamerbrief 
samenhangend pakket glastuinbouw (kamerstuk 32 627 nr. 39). Het 
convenant bevat diverse afspraken die bijdragen aan broeikasgasreductie 
in 2030. De ambitie voor 2040 is om zowel klimaatneutraal als economisch 
rendabel te zijn. Verder werd in 2022 de openstelling van de subsidiere­
geling Energie-efficiëntie Glastuinbouw (EG) ruim overtekend. Daarom is 
het openstellingsbudget opgehoogd tot 60 miljoen euro en volledig 
beschikt. Ook het openstellingsbudget van de subsidieregeling Marktintro­
ductie Energie-innovaties (MEI) werd volledig benut. Naast een infrastruc­
tuurproject van Warmte Systeem Westland, worden door de gehonoreerde 
Groeifonds-aanvraag van het consortium Nieuwe Warmte Nu! twee 
glastuinbouwprojecten van duurzame warmte-infrastructuur voorzien.
In december 2022 heeft het kabinet besloten om voor glastuinbouwbe­
drijven die liquiditeitsproblemen hebben als gevolg van de hoge energie­
prijzen en die op langere termijn een goed perspectief hebben in het licht 
van de energietransitie met een borgstelling voor overbruggingskredieten 
te ondersteunen.
Fytosanitair
Op 5 december 2022 is de evaluatie van het handhavings-instrumentarium 
van de keuringsdiensten in het agrodomein aan de Tweede Kamer 
aangeboden (brief nr. 2022Z24081). Het betreft het instrumentarium van 
de Bloembollenkeuringsdienst , Controle Orgaan Kwaliteits Zaken , 
Kwaliteits-Controle-Bureau , Nederlandse Algemene Keuringsdienst , 
Naktuinbouw en Skal Biocontrole . Het rapport concludeert dat het huidige 
systeem goed functioneert. De hiervoor genoemde diensten ervaren echter 
wel problemen omdat sprake is van ingewikkelde regelgeving die niet altijd 
makkelijk handhaafbaar is. In 2022 is begonnen met de opvolging van de 
aanbevelingen uit dit rapport.
Plantenrassen kunnen worden beschermd via het kwekersrecht. De bescher­
mingsduur voor asperges, bepaalde houtige fruitgewassen en bepaalde 
houtige sierplanten is per 1 januari 2023 verlengd van 25 naar 30 jaar. 
Aanleiding van deze wijziging is de lange tijd die gemoeid is met het 
veredelen van deze gewassen en dus de mogelijkheid om de investering 
Tweede Kamer, vergaderjaar 2022–2023, 36 360 XIV, nr. 1
