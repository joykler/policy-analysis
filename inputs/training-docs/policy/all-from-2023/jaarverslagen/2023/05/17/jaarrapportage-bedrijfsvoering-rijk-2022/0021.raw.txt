Bij een divers samengesteld personeelsbestand gaat het om de zichtbare 
en onzichtbare verschillen tussen alle medewerkers. Medewerkers moeten 
die verschillen ook kunnen en durven uitdragen. Dat zijn bijvoorbeeld 
verschillen in gender, opleidingsachtergrond, culturele achtergrond, 
leeftijd, persoonlijkheid, seksuele gerichtheid en mensen met een arbeids­
beperking. Elk ministerie is verschillend van samenstelling en heeft zijn 
eigen uitdagingen op het gebied van diversiteit. Daarom vormt elk 
ministerie zijn eigen diversiteitsbeleid.
Deze ambitie vraagt om blijvende aandacht van alle ministeries en organi­
satieonderdelen. Het Rijk zet zich daarom blijvend in voor de doorontwik­
keling naar een inclusieve organisatie met divers samengestelde teams.
Enkele voorbeelden van die inzet in 2022 zijn:
• Trainingen voor inclusief werven en selecteren voor selectie-, sollicitatie- 
en instroomcommissies, om het werving-en-selectieproces te
verbeteren en (onbewuste) vooringenomenheid te verminderen. In
aanvulling hierop is een voorstel voorbereid voor een breed pakket aan
maatregelen gericht op breed werven en objectief selecteren.
• Diverse programma’s en trainingen voor de ontwikkeling van personeel.
Hierbij is aandacht besteed aan zowel de diversiteit van achtergronden
en perspectieven als aan diversiteit en inclusie. Zo is een cross-
coachingsprogramma uitgevoerd om doorstroom van ambitieuze
medewerkers met een diverse achtergrond te bevorderen.
• Onderzoek naar de effectiviteit van interventies. Het onderzoek was
gericht op de bevordering van een inclusieve werkcultuur en hoe we op
zinvolle wijze inclusie kunnen monitoren.
• Het organiseren van verschillende bewustwordingsactiviteiten
gedurende het jaar en in samenwerking tussen ministeries tijdens de
zogenoemde ‘Diversity Week’.
Organisatieomvang
Culturele diversiteit
Het Rijk heeft te maken met complexe vraagstukken en maatschappelijke 
opgaven. Daarom is het heel belangrijk om goed aan te sluiten bij de breedte 
van de huidige maatschappij. Onderdeel daarvan is diversiteit in de 
culturele achtergrond van medewerkers.
6
Het aandeel medewerkers met een westerse migratieachtergrond is ten 
opzichte van 2021 gelijk gebleven met 8,9 procent. Het aandeel 
medewerkers met een niet-westerse migratieachtergrond groeit over de 
gehele linie licht maar gestaag binnen het totale personeelsbestand van 
13,2 procent in 2021 naar 13,8 procent in 2022 (zie bijlage 2a, tabel 50).
Banenafspraak voor mensen met een arbeidsbeperking
De Rijksoverheid wil een inclusieve werkgever zijn. Een werkgever die ook 
aan de doelgroep van de Wet banenafspraak kansen biedt op zinvol werk in 
een veilig werkklimaat. 
Doelstelling
Doelstelling 2022: voor het derde kwartaal: 5.181 banen (voor het Rijk).
6
 Deze cijfers zijn gebaseerd op de definitie die het CBS t/m begin 2022 heeft gebruikt. Detailinfor­
matie over deze definitie is hier te vinden. De nieuwe definitie wordt in de JBR 2023 toegepast op 
deze cijfers. Een uitgebreide toelichting over de nieuwe definitie is hier te vinden.
Jaarrapportage Bedrijfsvoering Rijk 2022 21
