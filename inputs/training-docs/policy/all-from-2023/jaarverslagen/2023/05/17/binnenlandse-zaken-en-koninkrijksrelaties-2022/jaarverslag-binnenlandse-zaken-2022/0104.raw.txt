Bijdrage aan ZBO's/RWT's
ICTU
Gebruiker Centraal heeft een bijdrage ontvangen voor het verbeteren van 
de overheidsdienstverlening ten behoeve van de gebruiker. Gebruiker 
Centraal richt zich hierbij op de verbetering van de begrijpelijke 
overheidstaal, het verbeteren van de digitale toegankelijkheid en gebrui­
kersvriendelijkheid.
ICTU heeft een bijdrage ontvangen voor digitale toegankelijkheid. Het 
DigiToegankelijk Toezichts en Ondersteuningsprogramma ondergebracht is 
opgericht voor de uitvoering van het stappenplan digitale toegankelijkheid 
(motie Bisschop - kamerstukken II 2021/22, 35925 - VII-49). Dit betreft het 
inrichten van de toezichtsfunctie en het bieden van ondersteuning aan 
overheidsorganisaties ter versnelling van de digitale toegankelijkheid.
ICTU heeft in 2022 regelingenassistent vorm gegeven door de volgende use 
cases te starten: de Belastingdienst/KvK met heffen belastingen; provincie 
Friesland met verschillende subsidieregelingen; gemeente Utrecht met 
het virtueel inkomensloket. Verder heeft ICTU een basisplatform voor 
regels.overheid.nl ontwikkeld.
In 2021 is gewerkt aan belangrijke onderdelen voor het fundament van 
Regie op Gegevens. Het jaar is afgesloten met een werkend inzageoverzicht, 
referentiearchitectuur, een eerste ontwerp van het vertrouwensraamwerk 
en er is een bijdrage geleverd aan wetgevingsteksten in concept. In 2022 
zijn deze producten doorontwikkeld en getoetst, de voorbereidingen 
getroffen voor inzage algemene gegevens (welke gegevens (her)gebruikt 
de overheid bij het nemen van besluiten) en de voorbereidingen voor de 
proefneming functionaliteiten Regie op Gegevens.
RDW
Het RDW heeft als coordinerende partij van de Manifestgroep de bijdrage 
gekregen voor de realisatie van de Informatiepunten Digitale Overheid. 
Hiermee ontvangen kwetsbare groepen extra ondersteuning in de 
bibliotheek bij het digitaal zaken doen met de overheid.
Bijdrage aan agentschappen
RvIG
RvIG heeft in het kader van Hoogwaardige Dienstverlening een bijdrage 
ontvangen voor het programma Toekomst BRP. Dit programma werkt 
stapsgewijs aan de doorontwikkeling van de BRP.
Ontvangsten
In 2022 zijn er diverse ontvangsten geweest waaronder de doorbelasting 
van DigiD/MijnOverheid, bijdrage ENSIA stelselhouders. Door versneld 
afronden van diverse opdrachten waren de werkelijke kosten lager dan 
het verstrekte voorschot. De afrekening heeft geleid tot ontvangsten die niet 
waren begroot.
Tweede Kamer, vergaderjaar 2022–2023, 36 360 VII, nr. 1 104
