windparken na 2030. Daarbij zullen grotere gebieden verder op zee worden 
benut voor de productie van elektriciteit en waterstof uit windenergie op 
zee.
In 2022 hebben ten slotte meerdere tenders plaatsgevonden voor de 
exploitatie van windenergiegebieden: Hollandse Kust West kavel VI en 
Hollandse Kust West kavel VII. De twee windparken hebben beide een 
capaciteit van ten minste 700 MW en zullen hernieuwbare elektriciteit 
produceren zonder overheidssubsidie. Netbeheerder TenneT gaat twee 
platforms (stopcontacten op zee) met twee netaansluitingen binnen het 
gebied plaatsen om de windparken te verbinden met het Nederlandse 
elektriciteitsnet.
Ondernemend Nederland
EZK staat voor een ondernemend Nederland. Dat is een Nederland vol 
vernieuwers en toekomstbouwers, een vestigingsplaats voor het mkb, 
innovatieve starters en grote, productieve internationale bedrijven. Dat is 
een dynamisch Nederland waarin we met innovatieve oplossingen komen, 
door nieuwe technologieën toe te passen, effectief op te schalen, en het 
onbekende aan te gaan. Het EZK-beleid is erop gericht ondernemers de 
ruimte te geven om tot vernieuwing te komen. Een belangrijk speerpunt 
voor EZK in 2022 was dan ook het ondernemingsklimaat. Vanwege de grote 
rol die bedrijven spelen in onze welvaart, moeten we bedrijvigheid 
behouden, koesteren en aantrekken.
Op tal van beleidsterreinen die raken aan het ondernemingsklimaat heeft 
EZK in 2022 weer stappen gezet. EZK heeft beleid gevoerd om innovatie aan 
te jagen, economische veiligheid te borgen, de industrie en het mkb te laten 
bloeien en regionale ontwikkeling te stimuleren.
Ondernemingsklimaat
In oktober 2022 is de strategische agenda voor het ondernemingsklimaat 
6
gepubliceerd. EZK zet in op de versterking van het ondernemingsklimaat. 
Dat betekent én de basis op orde houden én een keuze voor extra inzet van 
het kabinet op het stimuleren van bedrijfsactiviteiten die substantieel 
bijdragen aan de digitalisering, verduurzaming en weerbaarheid van onze 
economie. In de agenda zijn acties genoemd om het inzicht in de ontwikke­
lingen van het ondernemingsklimaat te verdiepen, zijn de strategische 
uitgangspunten uiteengezet voor en zijn de acties op bepalende factoren 
van het ondernemingsklimaat omschreven. Zo is EZK, onder andere, een 
monitor ondernemingsklimaat en een impacttoets voor ‘nationale koppen’ 
op Europese regelgeving aan het uitwerken. Deze toets zal, ten behoeve van 
het besluitvormingsproces van het kabinet, inzichtelijk maken hoe de 
Nederlandse vertaling van EU-regels zich verhoudt tot vergelijkbaar beleid 
in andere (Europese) landen en wat het effect hiervan is op onze concur­
rentiepositie.
Innovatie
Innovatie draagt bij aan oplossingen voor maatschappelijke uitdagingen, is 
een belangrijke aanjager voor productiviteitsgroei en levert een grote 
bijdrage aan onze concurrentiekracht. Het Missiegedreven Topsectoren- en 
6
 Kamerstuk 32 637, nr. 513
Tweede Kamer, vergaderjaar 2022–2023, 36 360 XIII, nr. 1
