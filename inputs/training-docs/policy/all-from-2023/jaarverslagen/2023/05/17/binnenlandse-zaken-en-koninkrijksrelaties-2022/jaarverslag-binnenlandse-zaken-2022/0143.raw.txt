3 - Belangrijke ontwikkelingen en verbeteringen in de bedrijfsvoering
Organisatieontwikkeling BZK
Als gevolg van het coalitieakkoord en de daarin opgenomen ambities op 
het werkterrein van BZK is de topformatie van BZK aangepast. Doel van 
de aanpassing is het bestuurbaar en beheersbaar houden van de organi­
satie(eenheden). Zo is er in 2022 een plaatsvervangend secretaris-generaal 
benoemd. De pSG functie is een bestuurlijke functie die uiteenvalt in 
2 primaire aandachtsgebieden: (1) de (gemandateerd) eigenaar voor de 
uitvoeringsorganisaties van BZK, voor zover ze niet onder het Directoraat-
Generaal Vastgoed en Bedrijfsvoering Rijk (DGVBR) vallen, en (2) de verant­
woordelijkheid voor de bedrijfsvoering en daarmee de aansturing van de 
stafdirecties en de vertegenwoordig daarvan in de Bestuursraad (BR), met 
uitzondering van de directeur FEZ. De CIO BZK heeft in de nieuwe structuur, 
met instemming van de CIO Rijk, een staande uitnodiging voor de BR. In 
de BR is ook vastgesteld dat de CIO door middel van een CIO oordeel ICT 
projecten kan opschorten tot er voldoende mitigerende maatregelen zijn 
genomen voor een vervolg. Verder heeft er een herschikking plaatsge­
vonden van de portefeuille van Directoraat-Generaal Bestuur, Ruimte en 
Wonen (DGBRW). Dit heeft geresulteerd in de vorming van 3 nieuwe DG’s: 
Directoraat-Generaal Openbaar Bestuur en Democratische Rechtsstaat, 
Directoraat-Generaal Volkshuisvesting en Bouwen en als derde programma 
Directoraat-Generaal Ruimtelijke Ordening. Tenslotte is binnen DG Digitali­
sering en Overheidsorganisatie (voorheen DGOO) de directie Digitale 
Overheid gesplitst in twee nieuwe directies.
Asielcrisis en crisis noodopvang (CNO)
In het voorjaar is de doorstroom en opvang van asielzoekers hevig onder 
druk komen te staan. Het kabinet heeft - vanwege de ernst van de situatie – 
aanleiding gezien om in juni de nationale crisisstructuur te activeren met 
het doel snel extra opvangcapaciteit te creëren. Het inrichten van de crisis­
structuur en de snelheid waarmee beleid gerealiseerd is, heeft een groot 
beslag gelegd op de ambtelijke capaciteit van BZK. Het kabinet heeft 
besloten de veiligheidsregio’s capaciteit toe te zeggen in de vorm van 
maximaal 30 medewerkers, 7 dagen per week, per veiligheidsregio, om te 
ondersteunen bij de werkzaamheden van de opvanglocaties. Namens het 
kabinet faciliteert BZK de extra personele inzet, die taken uitvoert zoals het 
registreren en identificeren van asielzoekers, het uitdelen van voedsel, het 
begeleiden van mensen en het beantwoorden van vragen. Om dit te 
realiseren is in 2022 een raamovereenkomst gesloten met verschillende 
uitzendbureaus, op basis waarvan ook in 2023 uitzendkrachten aan CNO 
worden geleverd. OenP Rijk voert de matching uit. BZK faciliteert in 2023 
de extra personele inzet tot en met uiterlijk 1 juli 2023 of wanneer een 
uitputting wordt bereikt van € 6 mln., daarna neemt JenV de inzet van 
uitzendkrachten over.
Uitfasering DigiInkoop
De Rijksbrede overeenkomst voor het gebruik van DigiInkoop is eindig in 
2023. De Interdepartementale Commissie Bedrijfsvoering Rijksdienst (ICBR) 
besloot de overeenkomst voor het centrale DigiInkoop systeem niet te 
vernieuwen. Dit betekent dat BZK DigiInkoop moet vervangen. BZK koos 
voor een strategie waarbij ieder onderdeel zelfstandig verantwoordelijk is 
voor de vervanging van DigiInkoop. De plaatsvervangend secretaris-
generaal (pSG) van BZK stuurt op tijdige uittreding door BZK uit DigiInkoop 
per maart 2023. De Chief Procurement Officer Rijk (CPO Rijk) realiseert 
daarnaast drie centrale voorzieningen voor het gehele Rijk. Deze drie 
Tweede Kamer, vergaderjaar 2022–2023, 36 360 VII, nr. 1
