3.2.3. Aansluiting Wlz-kader en begroting/jaarverslag
De minister voor Langdurige zorg en Sport, stelt voor ieder kalenderjaar, op 
grond van de Wet marktordening gezondheidszorg (Wmg), het bedrag vast 
dat in dat kalenderjaar beschikbaar is voor de Wet langdurige zorg (Wlz) 
verzekerde zorg. Dit wordt het Wlz-kader genoemd. Het bedrag voor het 
Wlz-kader is niet gelijk aan het bedrag dat in de begroting en het jaarverslag 
is opgenomen voor de Wlz. In deze paragraaf wordt de aansluiting gemaakt 
tussen het Wlz-kader en het jaarverslag.
Wlz-kader
Het Wlz-kader bestaat uit de contracteerruimte voor zorg in natura en 
persoonsgebonden budgetten en een geoormerkt budget voor de 
verbetering van de kwaliteit van de verpleeghuiszorg. De contracteerruimte 
betreft het budget waarbinnen zorgkantoren (Wlz-uitvoerders) en zorgaan-
bieders afspraken maken (zorg inkopen) voor cliënten die gebruik maken 
van de Wlz. Pgb-houders kopen langdurige zorg (al dan niet ondersteund) 
zelf in.
Het Wlz-kader 2022 is voor het eerst via de voorlopige kaderbrief 2022 van 
2 juli 2021 (Kamerstukken II 34104, nr. 334) gepubliceerd. De Nederlandse 
Zorgautoriteit (NZa) adviseert de minister over de verwachte uitputting van 
het Wlz-kader. Bij de berekening van het Wlz-kader 2022 wordt het Wlz-
kader 2021 als uitgangspunt genomen. Daarnaast worden verwachte 
wijzigingen vanwege de stijgende groeivraag (groeiruimte) en bijvoorbeeld 
de loon- en prijsbijstelling verwerkt. Op 28 september 2021 is vervolgens 
de definitieve kaderbrief 2022 (Kamerstukken II 34104, nr. 342) verzonden. 
Gedurende het jaar 2022 hebben er ook wijzigingen in het Wlz-kader plaats­
gevonden. Deze wijzigingen zijn gepubliceerd in de voorlopige kaderbrief 
2023 (Kamerstukken II 34104, nr. 360), de definitieve kaderbrief 2023 (Kamer­
stukken II 34104, nr. 363) en de gewijzigde definitieve kaderbrief 2023 
(Kamerstukken II 34104, nr. 373).
REKENVOORBEELD
Aansluiting Wlz-kader en VWS-begroting
Om een duidelijke aansluiting te maken tussen het Wlz-kader en 
begroting/jaarverslag wordt hieronder van een fictief Wlz-kader 
uitgegaan. Hierdoor kan gerekend worden met vereenvoudigde en 
afgeronde bedragen en kunnen de wijzigingen in de budgetten beperkt 
zijn. We gaan uit van een fictief Wlz-kader van € 1.100, uitgesplitst naar 
een budget voor zorg in natura (€ 1.000) en een persoonsgebonden 
budget (€ 100). Op basis van de ervaringscijfers van de afgelopen jaren 
wordt er vanuit gegaan dat het beschikbare budget in het Wlz-kader 
niet geheel wordt gebruikt; er treedt zogeheten onderuitputting op. 
Hierdoor is het benodigde budget in begroting/jaarverslag lager dan 
het Wlz-kader. Bij de contracteerruimte voor zorg in natura is de onder­
uitputting 0,3% en bij het persoonsgebonden budget (pgb) 14%. Uit 
onderstaand fictief voorbeeld blijkt dat het ministerie van VWS een 
budget op de begroting nodig heeft van in totaal € 1.083 om het Wlz-
kader voor de NZa en de zorgkantoren te kunnen vaststellen op € 1.100.
Tabel 10A Fictief Wlz-kader jaar t (bedragen x € 1 miljoen)
Benodigd 
Onderuit­
Onderuit­ budget op 
Wlz-kader puttings-
putting de 
percentage
begroting
Contracteerruimte 1.000 0,3% 3 997
Tweede Kamer, vergaderjaar 2022–2023, 36 360 XVI, nr. 1
