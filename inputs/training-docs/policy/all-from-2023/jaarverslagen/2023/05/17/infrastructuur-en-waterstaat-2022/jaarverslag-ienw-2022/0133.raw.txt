G. Toelichting op Financiële instrumenten
1 Gezonde lucht en tegengaan geluidhinder
Opdrachten
In 2022 zijn opdrachten verstrekt en betalingen gedaan in het kader van 
zowel beleidsonderbouwend onderzoek als uitvoeringswerkzaamheden op 
onderstaande beleidsterreinen.
– Uitvoering Geluid. Hierbij betreft het onder andere de opdracht aan het 
Bureau Sanering Verkeerslawaai voor de uitvoering van het subsidie 
programma Sanering Wegverkeerslawaai. Hiernaast zijn er uitgaven 
gerealiseerd in het kader van een programmatische aanpak van geluid­
hinder in de luchtvaart, de verbetering van de geluid regelgeving onder 
de Omgevingswet en een beleidsdoorlichting van het programma 
geluid.
– Uitvoering Lucht. In het kader van het Schone Lucht Akkoord (SLA) en 
de uitvoeringsagenda zijn o.a. opdrachten verstrekt voor de organisatie 
van congressen / bijeenkomsten om de draagvlak, betrokkenheid, 
samenwerking en kennis deling van deelnemende partijen te versterken. 
Tevens zijn er uitgaven gedaan voor het opzetten en ondersteunen van 
scholieren -en jongeren participatie projecten om de bewustzijn van 
het belang van schone lucht en hun eigen invloed daarop bij jongeren 
en de omgeving te vergroten.
Bijdragen aan agentschappen
RIVM
IenW heeft in 2022 een deel van de beleidsuitvoering uitbesteed aan het 
Rijksinstituut voor Volksgezondheid en Milieu (RIVM). De middelen zijn 
ingezet voor beleidsonderbouwend onderzoek ter bevordering van een 
duurzame en gezonde leefomgeving. Daarnaast is o.a. geïnvesteerd in de 
aanschaf van een nieuw landelijk meetpunt luchtkwaliteit.
RVO
IenW heeft in 2022 een deel van de beleidsuitvoering uitbesteed aan de 
Rijksdienst voor Ondernemend Nederland (RVO). Het gaat hierbij om de 
uitvoering van de Specifieke Uitkering Schone Lucht Akkoord (SPUK-SLA).
RWS
Deze middelen zijn ingezet voor de capaciteitsinzet van RWS voor de onder­
steuning van stakeholders bij de uitvoering van het SLA, de helpdesk lucht, 
helpdesk Infomil en het beheer en onderhoud van de websites over lucht- 
en geluid regelgeving. Hiernaast heeft RWS diverse werkzaamheden 
uitgevoerd waaronder het geven van inhoudelijk advies, het uitvoeren van 
(literatuur-)onderzoek, het verzorgen dan wel ondersteunen van (EU) 
rapportages en het verzorgen van de secretariaatsfunctie voor diverse 
overleggen met externe partijen.
Bijdragen aan medeoverheden
In het kader van de bestrijding van geluidhinder zijn in 2022 bijdragen 
verstrekt aan provincies en gemeenten voor de kosten van geluidwerende 
maatregelen tegen wegverkeerslawaai aan woningen. Het gaat hierbij om 
de uitvoering van de subsidieregeling Sanering Verkeerslawaai.
Hiernaast zijn ook bijdragen verstrekt aan provincies en gemeenten in het 
kader van de specifieke uitkering Schone Lucht Akkoord (Spuk SLA) voor 
het treffen van maatregelen ter verbetering van de luchtkwaliteit.
Tweede Kamer, vergaderjaar 2022–2023, 36 360 XII, nr. 1
