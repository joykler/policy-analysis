In diverse bestaande opleidingstrajecten binnen het Rijk is aansluiting 
gezocht met het gedachtengoed rond grenzeloos samenwerken.
– Leiderschap
De ontwikkeling van leiderschap is een belangrijk onderdeel van de 
beweging naar grenzeloos samenwerken. Om dit te kracht bij te zetten,
- is een community van en voor programmadirecteuren opgericht, als 
netwerk voor inspiratie en verbinding,
- zijn leergroepen van programmadirecteuren in hun professionele 
ontwikkeling begeleid, diverse leerateliers en workshops rond de 
praktijk van het werken in complexe opgaven georganiseerd en is veel 
effort gestoken in de professionele ontwikkeling van rijktrainees, de HBO 
trainees, de I-Rijkstrainees en talentenprogramma's van de Rijksdienst.
Dit met als insteek om invulling te geven aan ambtelijke professionaliteit en 
opgavegericht werken.
Om de middelen ten behoeve van het POK plan ambtelijk vakmanschap op 
de juiste instrumenten te verantwoorden, is bij de 1e suppletoire begroting 
€ 1,2 mln. gerealloceerd naar artikel 11, Apparaat voor capaciteitsuitgaven 
en circa € 1,1 mln. is gerealloceerd naar het instrument bijdrage aan agent­
schappen ten behoeve van de inzet van UBR Rijksconsultants.
POK - Staat van de Uitvoering
Bij 1e suppletoire begroting 2022 is dit budget gerealloceerd naar het 
instrument Bijdrage ZBO/RWT's.
POK - Leiderschap, diversiteit en inclusie
Er zijn diverse acties in gang gezet om diversiteit en een inclusieve 
werkcultuur binnen de rijksdienst te bevorderen. Er zijn diverse opdrachten 
gegund om de communicatie binnen de rijksdienst over diversiteit en 
inclusie te versterken, onder meer door projectmatig en rijksbreed activi­
teiten te organiseren tijdens diversity week in oktober. Er is een onderzoek 
uitgezet naar succesvolle interventies om een inclusieve werkcultuur te 
bevorderen, zodat van elkaar geleerd wordt en interventies evidence based 
kunnen worden ingezet. Dit onderzoek wordt begin 2023 opgeleverd. Er is 
een meerjarig project gestart om een inclusiemonitor te ontwikkelen, 
waarin periodiek de mate van inclusie binnen de rijksdienst kan worden 
gemeten, zowel kwalitatief als kwantitatief. Rondom het VN-verdrag 
handicap is een aantal korte termijnacties opgepakt, een handreiking 
ontwikkeld voor organisaties om aan dit verdrag te kunnen voldoen en 
wordt een werkplan (inclusief communicatie-aanpak) uitgewerkt. Dit is van 
belang om collega’s met een handicap volwaardig te kunnen laten 
deelnemen in het arbeidsproces.
POK – Bevorderen veilig werk- en meldklimaat
Er wordt ingezet op het bevorderen van een veilig werk- en meldklimaat bij 
organisaties (werkgevers). Dit moet ertoe leiden dat mogelijke misstanden 
sneller en beter bespreekbaar zijn binnen organisaties en dat misstanden 
sneller opgelost kunnen worden. Een veilig werk- en meldklimaat zorgt 
ervoor dat medewerkers vertrouwen mogen hebben in een goede 
opvolging en afwikkeling van uitgesproken signalen en de gedane 
melding(en).
Tweede Kamer, vergaderjaar 2022–2023, 36 360 VII, nr. 1
