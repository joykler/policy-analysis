middelen 2023 welke voor 2023 ook in 2022 zijn verplicht. De verplichtingen 
dienen derhalve verhoogd te worden met 4,722 miljoen euro. Deze mutatie 
is middels de veegbrief al aangekondigd.
Verplichtingenbudget NWO en KB
Het verplichtingenbudget van Artikel 16 (Onderzoek- en wetenschapsbeleid) 
is met 23,9 miljoen euro verhoogd. Het betreft hier het verplichtingenbudget 
van de Nederlandse Organisatie voor Wetenschappelijk Onderzoek (NWO) 
en de Koninklijke Bibliotheek (KB) van 2022 dat niet toereikend genoeg bleek 
om de verplichting van de bekostiging in 2023 en de aanvullende 
bekostiging in 2022 aan te gaan. Hier is een ophoging van 22,6 miljoen euro 
voor de NWO en 1,3 miljoen voor de KB voor nodig.
Financiën
Overboekingen Btw-Compensatiefonds
Als gevolg van een overheveling van budget van ministeries naar 
decentrale overheden wordt een bedrag toegevoegd aan het Gemeente- of 
Provinciefonds. Het geraamde btw-deel wordt door de betreffende 
ministeries overgeheveld naar het Btw-compensatiefonds (BCF). 
Gemeenten en provincies kunnen de betaalde btw vervolgens terugvragen 
uit het BCF. Na de tweede suppletoire begroting 2022 is nog bijna 55 miljoen 
euro overgeheveld naar het BCF. Het betreft overhevelingen van de 
ministeries Infrastructuur en Waterstaat, Binnenlandse Zaken en Konink­
rijksrelaties, Economische Zaken en Klimaat, en Landbouw, Natuur en 
Voedselkwaliteit. Deze overhevelingen zijn reeds gemeld in de Veegbrief.
Ophoging verplichtingenbudget 2022
Het verplichtingenbudget 2022 op artikel 8 (Apparaat Kerndepartement) is 
opgehoogd met 30 miljoen euro. Dit hangt samen met de afgesloten 
meerjarige contracten voor categoriemanagement voor onder andere vakli­
teratuur die in 2022 zijn ingegaan. Categoriemanagement is per 2021 
overgeheveld van de Belastingdienst naar het Kerndepartement, op artikel 
8. De meerjarige verplichtingen passen niet binnen het verplichtingen­
budget dat voor artikel 8 gelijk is gesteld aan het kasbudget voor 2022. Dit 
komt omdat contracten meerjarig worden afgesloten en dus de bijbeho­
rende verplichtingen vastgelegd. Dit bedrag is hoger uitgevallen dan 
geraamd. Deze ophoging is gemeld in de Veegbrief.
Ophogen verplichtingenbudget externe inhuur
de
De externe inhuur van personeel is hoger dan bij 2 suppletoire begroting 
verwacht, hoofdzakelijk bij de Uitvoeringsorganisatie Herstel Toeslagen 
(UHT). Om de continuïteit van de uitvoering te waarborgen dienen de 
inhuurcontracten tijdig voor 2023 te worden verlengd. Hiervoor is circa 
8 miljoen euro aan additioneel verplichtingenbudget in 2022 nodig. Deze 
ophoging is gemeld in de Veegbrief.
Defensie
Materieel voor Oekraïne
Dit betreft 140 miljoen euro meer verplichtingen dan ten tijde van de tweede 
suppletoire begroting werd geraamd. Deze verplichtingen worden 
aangegaan voor de commerciële verwerving en directe aanschaf van 
materieel bestemd voor Oekraïne.
Tweede Kamer, vergaderjaar 2022–2023, 36 360, nr. 2 32
