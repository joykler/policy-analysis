2. Bevorderen van inclusieve en duurzame groei in de agrarische sector 
(SDG 2.3), met als streven een Nederlandse bijdrage aan een duurzame 
verhoging van productiviteit en inkomen voor 8 miljoen kleinschalig 
producerende boer(inn)en over de periode 2016-2030; en daarbinnen 
tegelijkertijd:
3. Realiseren van ecologisch houdbare voedselproductiesystemen (SDG 
2.4 en 2.5), met als streven een Nederlandse bijdrage aan ecologisch 
duurzaam gebruik van 8 miljoen hectare landbouwgrond over de 
periode 2016-2030. 
Direct en indirect bereik
Onderstaande indicatoren geven een beeld van de voortgang op deze drie 
doelen in termen van bereik: resp. het globale aantal mensen, aantal boeren 
en aantal hectare land dat bereikt is met door Nederland ondersteunde 
activiteiten. Er wordt onderscheid gemaakt tussen direct structureel, direct 
incidenteel en indirect bereik:
• Er is sprake van direct structureel bereik als, op grond van de betreffende 
Theory of Change, verwacht mag worden dat een interventie op termijn 
leidt tot duurzame (systeem)verandering (outcome), die meetbaar 
bijdraagt aan bovenstaande doelen van het voedselzekerheidsbeleid. 
Bijvoorbeeld: gerichte ondersteuning van individuele boeren met 
training, uitgangsmateriaal, infrastructuur en markttoegang, met het 
oog op verdubbeling van hun productiviteit en inkomen.
• Er is sprake van direct incidenteel bereik wanneer interventies gericht 
zijn op deelaspecten, waarbij het minder waarschijnlijk is dat dit alleen 
leidt tot een meetbare structurele verandering. Bijvoorbeeld: vitamine A 
supplementatie voor jonge kinderen, of het verspreiden van verbeterd 
zaaizaad onder boeren.
• Wanneer interventies niet gericht zijn op specifieke mensen/boeren/
hectares spreken we van indirect bereik. Bijvoorbeeld: voorlichting aan 
grote groepen boeren via massamedia.
De resultaten gerapporteerd onder direct structureel bereik sluiten aan op 
de outcome resultaten die vanaf nu jaarlijks zullen worden gerapporteerd 
op www.nlontwikkelingssamenwerking.nl. In 2022 is een begin gemaakt 
met het ontwikkelen van de methodologie voor meting en attributie van 
deze outcomes. De komende jaren zal dit verder worden uitgewerkt, zodat 
een goed onderbouwd beeld wordt verkregen van de daadwerkelijk gerea­
liseerde, duurzame, veranderingen in het veld en hun bijdrage aan de 
doelen van SDG 2, c.q. het voedselzekerheidsbeleid.
Tabel 39 Direct en indirect bereik
Direct bereik 
Streefwaarde Direct bereik Direct bereik Direct bereik Indirect 
Indicator 2022 2022 structureel Incidenteel bereik
Aantal mensen bereikt 
met activiteiten gericht op 
verbetering van de 
inname van voedsel 20 mln 23,3 mln 1,2 mln 22 mln 311 mln
Aantal boeren bereikt met 
activiteiten gericht op 
toename van 
productiviteit en/of 
inkomen 10 mln 10,6 mln 4,8 mln 5,8 mln 22 mln
Aantal hectare 
landbouwgrond bereikt 
met activiteiten gericht op 
eco-efficiënter gebruik 1 mln 0,7 mln 0,5 mln 0,2 mln 0,4 mln
Tweede Kamer, vergaderjaar 2022–2023, 36 360 XVII, nr. 1
