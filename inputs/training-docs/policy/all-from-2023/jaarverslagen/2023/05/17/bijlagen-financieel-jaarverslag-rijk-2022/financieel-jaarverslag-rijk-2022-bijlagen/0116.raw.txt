Bijstelling bewaking en bestrijding van dierziekten
Dit betreft een verlaging van de uitgaven aan bewaking en bestrijding van 
dierziekten. Dit wordt met name veroorzaakt door een factuur die niet meer 
betaald is in 2022 (1,7 miljoen euro) en het feit dat er minder uitbraken van 
de vogelgriep waren dan verwacht (4,8 miljoen euro).
Niet-belastingontvangsten
Mutaties t/m Voorjaarsnota 2022
Conform de begrotingssystematiek van het Diergezondheidsfonds wordt 
het eindsaldo DGF 2021 aan de begroting 2022 toegevoegd (41,2 miljoen 
euro). Zie Voorjaarsnota 2022 voor verdere toelichting.
Mutaties van Voorjaarsnota t/m Miljoenennota 2023
Dit betreft een verzamelmutatie met onder andere het toevoegen van de 
prijsbijstelling (0,6 miljoen euro). Zie Miljoenennota 2023 voor verdere 
toelichting.
Mutaties van Miljoenennota t/m Najaarsnota 2022
Deze verzamelpost bevat onder andere een hogere ontvangst veroorzaakt 
door een extra LNV-bijdrage aan het DGF in het kader van de vogelgriep. 
Zie Najaarsnota 2022 voor verdere toelichting.
Niet-plafondrelevant
Vogelgriep
De bestrijdingskosten van de vogelgriep overschrijden het plafondbedrag 
(30 miljoen euro) dat voor de pluimveesector is opgenomen in het 
convenant bestrijding besmettelijke ziekten 2020-2024. De kosten boven dit 
plafond worden betaald uit de rijksbijdrage aan het Diergezondheidsfonds 
(DGF). Bij NJN is de ontvangst van DGF verhoogd met 33,6 miljoen euro. 
Na NJN is gebleken dat er nog een extra storting van LNV aan het DGF 
noodzakelijk is in verband met de vogelgriep. Dit leidt tot een hogere 
ontvangst op de DGF-begroting (15,9 miljoen euro). Later bleek dat er toch 
minder uitbraken waren dan verwacht (zie bijstelling bewaking en 
bestrijding van dierziekten). 
Overige bijstelling bewaking en bestrijding van dierziekten
Dit betreft een verzamelmutatie met onder andere een correctie zodat de 
ontvangsten LNV op de DGF-begroting aan sluiten bij bijdrage aan DGF op 
de LNV-begroting (4,1 miljoen euro).
Tweede Kamer, vergaderjaar 2022â€“2023, 36 360, nr. 2
