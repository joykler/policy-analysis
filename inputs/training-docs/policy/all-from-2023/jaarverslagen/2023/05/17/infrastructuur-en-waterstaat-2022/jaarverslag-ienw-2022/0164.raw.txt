Weerwaarschuwingen worden uitgegeven op basis van de weersomstan­
digheden en zijn daarom niet genormeerd in aantal. Over het weer brengt 
het KNMI actuele verwachtingen uit. Belangrijk is dat er ten hoogste 8 uur 
tussen twee opeenvolgende weerberichten zit. Vanaf 2022 geldt een 
indicator van max. 1 x per jaar >8 uur oud, voor dagelijkse weerverwach­
tingen.
De correctheid van de uitgegeven weerwaarschuwingen code oranje en 
rood wordt jaarlijks geëvalueerd. Voor 2022 waren de uitgegeven codes alle 
correct. Er wordt ook geëvalueerd welke zijn gemist. Dat leidt voor 2022 en 
verder tot de rapportage van verschillende percentages:
• Het percentage uitgegeven codes oranje waarbij de bijbehorende meteo­
rologische criteria daadwerkelijk zijn gehaald.
• Het aantal gemiste waarschuwingen voor code oranje als percentage van 
het totaal aantal weersituaties dat voldeed aan criteria voor code oranje.
• Het percentage van het algemeen publiek dat het weeralarm (code rood) 
als passend heeft ervaren.
Voor het realiseren van de beleidsdoelstelling is van belang in hoeverre 
waarschuwingen burgers bereiken en in hoeverre dit leidt tot gedragsaan­
passing. Het onderzoek dat hiervoor in 2022 is benut zijn de  flitspeilingen
die 4x (van in totaal 8 uitgegeven codes (1x rood en 7x oranje)) zijn 
uitgevoerd. De 4 flitspeilingen betroffen in 2022 alle een code oranje 
waardoor een score voor het bereiken van burgers met code rood voor 2022 
niet mogelijk is; De score van 88% voor het bereiken van burgers zit boven 
de norm van ≥ 80%. De score van 44% van het algemeen publiek dat gedrag 
aanpast na een weerwaarschuwing (gemeten voor code oranje) zit onder 
de norm van ≥ 65% (voor code oranje en rood). De meest genoemde reden 
is dat men toch al niet van plan was naar buiten te gaan.
3. Klimaat
Het KNMI informeert het algemeen publiek gemiddeld wekelijks ten aanzien 
van het klimaat met een klimaatbericht. In 2022 zijn 80 klimaatberichten 
gemaakt, dat komt neer op gemiddeld 1,5 per week.
Daarnaast wordt de klanttevredenheid van de gebruikers van klimaat-
gerelateerde producten gemeten bij het klantbelevingsonderzoek. Het 
KNMI kreeg in 2022 een klanttevredenheidscijfer van 7,0 en zit daarmee op 
de norm.
4. Seismologie
Voor seismologie informeert het KNMI het algemeen publiek over elke 
aardbeving in Nederland met een magnitude van 3,0 of hoger (wettelijk 
verplicht is 4,5). Het uitgebreidere seismologische meetnetwerk in 
Groningen stelt het KNMI in staat om voor dit gebied ook alle aardbevingen 
met een magnitude van 1,5 procent of hoger (wettelijk verplicht is 2) waar 
te nemen en het publiek te informeren. Dit is in 2022 gerealiseerd.
Ten aanzien van de kwaliteit van dienstverlening en berichtgeving wordt 
gekeken naar de geloofwaardigheid onder burgers (imago-onderzoek) en 
de klanttevredenheid van de professionele gebruikers van seismologische 
data (klantbelevingsonderzoek).
Tweede Kamer, vergaderjaar 2022–2023, 36 360 XII, nr. 1 164
