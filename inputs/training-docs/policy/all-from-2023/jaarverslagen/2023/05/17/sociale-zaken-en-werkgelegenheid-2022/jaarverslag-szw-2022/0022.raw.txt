465). Daarnaast is in 2022 samen met vier grote uitvoerders en de sector, 
via een greenfield benadering, gestart met het ontwerp van het nieuwe 
financieringsstelsel. Het stelsel wordt eenvoudiger en begrijpelijker voor 
ouders en neemt de onzekerheid rondom de voorschotsystematiek weg.
Sinds januari 2022 zijn kinderopvangorganisaties wettelijk verplicht om elke 
maand opvanggegevens van ieder kind aan Dienst Toeslagen door te geven. 
Deze wetswijziging is een stap in het verbeteren van de dienstverlening 
richting ouders. Ook is het toezicht in de gastouderopvang geïntensiveerd 
en is het maximale uurtarief dat vergoed wordt door de overheid via de 
kinderopvangtoeslag per 2023 verhoogd in het kader van de oplopende 
inflatie.
Het kabinet kijkt naar verbetering van het socialezekerheidsstelsel van 
Nederland op de langere termijn. De Staatscommissie Demografische 
ontwikkelingen 2050 is door het kabinet aangesteld om te adviseren over 
de uitdagingen die de verwachte demografische ontwikkelingen, in het 
bijzonder op het gebied van vergrijzing en migratie, de komende dertig jaar 
met zich meebrengen (Kamerstukken II 2022/23, 35925 nr. 171). Ook is het 
kabinet in 2022 gestart met het interdepartementaal beleidsonderzoek (IBO) 
Vereenvoudiging Sociale Zekerheid (Kamerstukken II 2021/22, 35 975, nr. 1). 
Dit IBO analyseert waar het huidige stelsel van de sociale zekerheid complex 
is voor burgers, wat daarvan eventuele gevolgen kunnen zijn en biedt opties 
om het stelsel te vereenvoudigen. De centrale onderzoeksvraag van het IBO 
is hoe vereenvoudiging van het socialezekerheidsstelsel, vanuit het 
perspectief van de burger, de doeltreffendheid en doelmatigheid van het 
stelsel kan verbeteren. Ook is in 2022 het IBO Vermogensverdeling 
uitgekomen. Het Rapport ‘Licht uit, spot aan: de vermogensverdeling’ 
brengt kennis over de vermogensverdeling, de belasting op arbeid en 
vermogen, en de belasting op verschillende typen vermogen bijeen. Het 
rapport doet ook suggesties hoe deze informatie blijvend beschikbaar kan 
worden gemaakt zodat deze tijdens de jaarlijkse besluitvorming kan worden 
meegenomen (Kamerstukken II 2021/22, 35 925 IX, nr. 38).
Gezonder en veiliger werk
Werk moet onder gezonde en veilige omstandigheden plaatsvinden; daarop 
blijft het kabinet investeren, onder meer door het stimuleren en onder­
steunen van werkgevers en werkenden en via passende regelgeving. 
In 2022 is inzet verricht om de werkplek voor werknemers gezond en veilig 
te maken en te houden. In 2022 is het landelijke expertisecentrum voor de 
schadeafhandeling van beroepsziekten (LEXCES) operationeel geworden 
en is verder toegewerkt naar een tegemoetkomingsregeling voor slacht­
offers van beroepsziekten, die op 1 januari 2023 in werking is getreden. 
6
Belangrijke onderdelen van de adviezen van de Commissie Heerts zijn 
daarmee verder uitgewerkt.
Op het dossier rond hybride werken is in 2022 een kabinetsreactie verzorgd 
op het advies van de SER. Dit heeft geleid tot een interdepartementale 
agenda voor de toekomst van hybride werken. Daarmee wordt uitvoering 
gegeven aan de in het coalitieakkoord opgenomen ambitie om met het 
bedrijfsleven afspraken te maken over het stimuleren van thuiswerken. 
6
 Commissie Heerts (2020) Stof tot nadenken
Tweede Kamer, vergaderjaar 2022–2023, 36 360 XV, nr. 1
