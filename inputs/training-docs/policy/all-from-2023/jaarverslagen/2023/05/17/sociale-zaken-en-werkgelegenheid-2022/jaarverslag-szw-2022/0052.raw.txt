Handhaving
De Nederlandse Arbeidsinspectie (NLA) is toezichthouder en opsporingsin­
stantie op het terrein van het Ministerie van SZW. Met haar toezicht draagt 
de Nederlandse Arbeidsinspectie bij aan gezond, veilig en eerlijk werk en 
bestaanszekerheid voor iedereen. Ook werkt de Nederlandse Arbeidsin­
spectie op het gebied van pgb- en declaratiefraude als opsporingsorgani­
satie voor het Ministerie van VWS. Net als de strafrechtelijke opsporing op 
het terrein van SZW vinden deze onderzoeken plaats onder gezag van het 
Openbaar Ministerie.
Het kabinet Rutte III heeft in 2018 structureel extra middelen vrijgemaakt 
voor de handhavingsketen van de Nederlandse Arbeidsinspectie (oplopend 
tot € 50 miljoen in 2021). Eind 2018 is dat bedrag aangevuld met een extra 
€ 0,5 miljoen voor de aanpak van arbeidsmarktdiscriminatie bij werving en 
selectie. Hiermee wordt het belang van handhaving als een randvoor­
waarde voor een werkende arbeidsmarkt en een functionerend stelsel van 
sociale zekerheid bevestigd.
Conform de meerjarenprogrammering 2019–2022 en de brief aan de 
Tweede Kamer over de uitbreiding van de handhavingsketen Inspectie SZW 
(Kamerstukken II 2018/19, 29 544, nr. 846) werden deze middelen in de 
periode 2019-2022 vooral benut om extra inspecteurs en rechercheurs te 
werven en overige benodigde disciplines overeenkomstig te laten groeien. 
De extra capaciteit wordt ingezet op de thema’s waarop de komende jaren 
prioriteit ligt: de bevordering van eerlijk werk, waaronder het voorkomen 
van arbeidsuitbuiting en onderbetaling, de borging van de procesveiligheid 
en bestrijding van acute en chronische blootstellingrisico’s aan gevaarlijke 
stoffen bij zowel Brzo bedrijven als overige (chemische) bedrijven. Ook zal 
de extra capaciteit bijdragen aan het herstellen van de balans tussen 
ongevalsonderzoeken en preventieve inspecties op het terrein van gezond 
en veilig werken. Ten slotte wordt intensiever ingezet op de aanpak van 
arbeids(markt)discriminatie.
De Nederlandse Arbeidsinspectie organiseerde haar activiteiten gedurende 
2022 in 17 programma’s. In deze programma’s is gewerkt met een mix aan 
interventies. In de uitvoering wordt waar nuttig en mogelijk samenwerking 
gezocht met relevante publieke en private partners in de handhavingsketen. 
De nadruk bij het vormgeven van het werk van de Inspectie ligt bij het willen 
bereiken van maatschappelijk effect. Resultaten en effecten die in 2022 zijn 
bereikt, beschrijft de Nederlandse Arbeidsinspectie centraal in haar 
jaarverslag 2022 en vanuit de afzonderlijke programma’s in rapportages van 
de programma’s. Ook in 2022 speelt daarbij het Inspectie Control 
Framework een belangrijke rol.
De Nederlandse Arbeidsinspectie hanteert bij de verantwoording van activi­
teiten een set indicatoren zoals opgenomen in tabel 17. Deze indicatoren 
geven op hoofdlijnen de ontwikkelingen van de in het Inspectie Control 
Framework (ICF) genoemde punten weer en de bijdrage van de Nederlandse 
Arbeidsinspectie aan de realisatie van maatschappelijk effect.
Tweede Kamer, vergaderjaar 2022–2023, 36 360 XV, nr. 1 52
