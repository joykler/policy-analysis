1.2 Leeswijzer
In het VWS-jaarverslag zijn zowel uitgaven die vallen onder het Uitgaven­
plafond Rijksbegroting als uitgaven die vallen onder het Uitgavenplafond 
Zorg opgenomen. In deze leeswijzer wordt uitleg gegeven over het 
onderscheid tussen deze twee soorten uitgaven.
Uitgaven onder het Uitgavenplafond Rijksbegroting
Dit betreft de begrotingsgefinancierde uitgaven die in het VWS-jaarverslag 
in de artikelen 1 tot en met 11 zijn opgenomen. Dit zijn uitgaven voor onder 
meer preventie, jeugdhulp en sport. Ook zijn er uitgaven om het zorgstelsel 
goed te laten functioneren, maar die niet direct zijn te relateren aan de 
zorgverlening en/of ondersteuningsbehoefte. Voorbeelden hiervan zijn de 
exploitatiekosten van de zelfstandige bestuursorganen (ZBO’s), zoals de 
Nederlandse Zorgautoriteit (NZa) en Zorginstituut Nederland. Al deze 
begrotingsgefinancierde uitgaven vallen onder het Uitgavenplafond Rijks­
begroting.
Uitgaven onder het Uitgavenplafond Zorg
De uitgaven die vallen onder het Uitgavenplafond Zorg zijn in het VWS-
jaarverslag opgenomen in het Financieel Beeld Zorg (FBZ). De uitgaven 
onder het Uitgavenplafond Zorg zijn voornamelijk opgebouwd uit de 
premiegefinancierde uitgaven en voor een beperkt deel uit begrotingsgefi­
nancierde uitgaven.
Onder de premiegefinancierde uitgaven zijn opgenomen:
• De uitgaven op grond van de Zorgverzekeringswet (Zvw).
• De uitgaven op grond van de Wet langdurige zorg (Wlz).
Onder de begrotingsgefinancierde uitgaven zijn opgenomen:
• De uitgaven voor Wmo beschermd wonen. Bij Wmo beschermd wonen 
gaat het om middelen die door middel van een integratie-uitkering aan 
gemeenten beschikbaar worden gesteld. Deze uitgaven staan op de 
begroting van het gemeentefonds van het ministerie van Binnenlandse 
Zaken en Koninkrijksrelaties (BZK), maar vallen onder het Uitgavenplafond 
Zorg.
• Een deel van de begrotingsgefinancierde uitgaven in het VWS-jaarverslag 
op de artikelen 1, 2, en 4, valt onder het Uitgavenplafond Zorg. Tot deze 
categorie behoren onder meer een deel van de uitgaven aan zorgoplei­
dingen, de uitgaven voor zorg, welzijn en jeugdhulp op Caribisch Nederland 
en enkele subsidieregelingen.
• Ten slotte is een aantal maatregelen uit de Startnota die onder het Uitga­
venplafond Zorg vallen, opgenomen op de aanvullende post van het 
Ministerie van Financiën.
In paragraaf 2.2 is een tabel (tabel 1) opgenomen waarin de zorguitgaven 
onder het Uitgavenplafond Zorg zijn uitgesplitst in premiegefinancierde 
uitgaven en begrotingsgefinancierde uitgaven.
Tweede Kamer, vergaderjaar 2022–2023, 36 360 XVI, nr. 1
