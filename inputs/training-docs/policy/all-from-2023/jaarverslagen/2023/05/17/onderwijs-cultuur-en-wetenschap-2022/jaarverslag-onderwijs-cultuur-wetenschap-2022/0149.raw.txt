Toelichting
De positieve operationele kasstroom (€ 29,0 miljoen) is het saldo 
ontvangsten moederdepartement, overige departementen en derden 
(€ 428,5 miljoen). Hier staan uitgaven tegenover aan crediteuren en 
personeel (€ 399,5 miljoen). De investeringen betreffen investeringen in 
het rekencentrum en software ten behoeve van de basisdienstverlening 
evenals investering in zelfontwikkelde software. Het betreft hier software 
voor de uitvoering van de reguliere dienstverlening binnen DUO. Voor deze 
investeringen is gebruik gemaakt van de leenfaciliteit. De afwijking ten 
opzichte van de begroting laat zich verklaren door toegenomen volumes aan 
zowel omzet- als kostenzijde.
Doelmatigheid
Basisindicatoren zijn de kostprijs en kwaliteit per product of dienst. DUO 
streeft ernaar haar dienstverlening continue te verbeteren. De klanttevre­
denheid van het digitale kanaal is één van de al bestaande indicatoren die 
dit zichtbaar maken. DUO bevindt zich in een transitie van een organisatie 
met een complex systeemlandschap gebaseerd op ad hoc financiering, naar 
een wendbare ICT-gedreven organisatie waarin onderhoud, modernisering 
en vervanging structureel gefinancierd worden via Life Cycle Management 
(LCM). Met de invoering van deze LCM-systematiek gaat DUO van grote 
eenmalige projectinvesteringen naar structurele investeringen die over 
langere tijd afgeschreven worden. Dit is zichtbaar gemaakt door de post 
«vervangingskosten», zijnde de niet activeerbare ontwikkelkosten van de 
vervangingen en de post «immateriële vaste activa» welke de omvang van 
het ICT-landschap weerspiegelt.
DUO wil doelmatig zijn in het gebruik van ICT-systemen, door te sturen op 
een stabilisering en uiteindelijke daling van de omvang van haar ICT-
landschap. Dit wil DUO bereiken door «slim» te moderniseren en te 
vervangen en daarmee te komen tot een onder architectuur ontwikkeld 
modern, simpel en kleiner ICT-landschap. Ook wil DUO sturen op de stabi­
lisering van de kosten van onderhoud. Onder onderhoud wordt verstaan 
datgene wat nodig is voor instandhouding van de geautomatiseerde uitvoe­
ringsprocessen. DUO wil dit gaan bereiken door (verouderde) systemen 
tijdig te moderniseren dan wel vervangen. Daarnaast heeft DUO een 
indicator opgenomen voor het aantonen van doelmatigheid bij overhead.
Tabel 79 Overzicht doelmatigheidsindicatoren per 31 december 2022
Omschrijving Generiek Deel Realisatie Vastgestelde 
begroting
2019 2020 2021 2022 2022
Generiek Deel
Omzet per productgroep (pxq)
Omzet Bekostiging Instellingen 35,0 36,1 37,7 42,8 37,8
Omzet Studiefinanciering 92,0 96,5 95,3 106,7 100,8
1
Omzet Examendiensten 24,0 16,2 34,9 33,3 24,1
Omzet Basisregister 35,0 31,2 35,5 33,4 26,6
Omzet Informatiediensten 7,0 10,3 7,1 10,3 6,3
Totaal basiscontract excl. LCM 193,0 190,3 210,5 226,5 195,6
Vervangingskosten n.v.t. 14,9 29,0 35,9 36,2
Kosten met betrekking tot onderhoud en beheer n.v.t. 30,9 34,2 44,5 41,8
Immateriële vaste activa (x1 mln.) n.v.t. 46,1 75,4 111,6 113,0
Overheadkosten t.o.v. de totale kosten (%) n.v.t. 23% 21% 22% 20%
Tweede Kamer, vergaderjaar 2022–2023, 36 360 VIII, nr. 1 149
