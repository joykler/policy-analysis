Stimuleren
De Minister van IenW ontplooit ook diverse activiteiten om de nationale 
doelen van de transities naar een circulaire economie, een 
klimaatbestendige inrichting van de leefomgeving en duurzame mobiliteit 
te versterken door verbinding met internationale activiteiten.
– Het onderhouden van een netwerk met lidstaten, EU-instellingen en 
mondiale organisaties, denktanks en non-gouvernementele organi­
saties. Dit netwerk is cruciaal om tijdig (nieuwe) internationale ontwik­
kelingen te signaleren die van invloed (kunnen) zijn op de IenW-terreinen 
en het ontwikkelen van een visie en strategie voor de internationale 
beleidsinzet.
– Voor ondersteuning van beleidsontwikkeling neemt IenW deel aan 
diverse bilaterale en multilaterale overleggen (formeel en informeel) 
gericht op de totstandkoming van coalities met gelijkgezinde landen.
– Gerichte financiële ondersteuning van het werk van (inter)nationale 
organisaties die zich inzetten voor de bevordering van internationale 
samenwerking en overdracht/uitwisseling van kennis.
– Ten slotte zet IenW samen met andere deelnemende staten en actoren 
in op het bevorderen van concrete internationale samenwerking en 
activiteiten in internationale multi-stakeholderpartnerschappen.
(Doen) Uitvoeren
IenW heeft een deel van de beleidsuitvoering uitbesteed aan het Rijksin­
stituut voor Volksgezondheid en Milieu (RIVM) en de Rijksdienst voor 
Ondernemend Nederland (RVO). De opdrachtverlening en de bijbehorende 
budgetten aan het RIVM en de RVO worden binnen IenW op dit artikel 
verantwoord en centraal gecoördineerd. Doel hiervan is het verbeteren van 
overzicht op en flexibiliteit binnen de totale opdracht, kwaliteitsverbetering 
van het hele opdrachtproces (goed opdrachtgeverschap) en terugdringen 
van de administratieve lasten.
In 2022 is de opdrachtverstrekking aan RIVM en RVO gewijzigd en vindt de 
opdrachtverlening plaats vanuit de beleidsartikelen waar de beleidsverant­
woordelijkheid ligt.
C. Indicatoren en Kengetallen
De IenW-ambities kunnen door de hoge mate van verwevenheid met de 
internationale arena alleen maar effectief worden gerealiseerd in interna­
tionaal verband. Dit is niet alleen afhankelijk van de Nederlandse inzet, maar 
ook van de inbreng van partners en andere partijen. Het opnemen van 
kwantitatieve meetbare indicatoren gerelateerd aan het te realiseren doel is 
in dit verband zelden relevant of toepasselijk. Waar mogelijk zijn deze 
opgenomen bij de diverse beleidsartikelen.
D. Beleidsconclusies
Het uitgevoerde beleid en de bijbehorende resultaten waren het afgelopen 
jaar conform de verwachtingen zoals opgenomen in de begroting 2022.
Nederland blijft de urgentie van de transitie naar een circulaire economie 
actief uitdragen in het buitenland. In de Europese Unie werd ingezet op 
ambitieuze regelgeving (zie ook artikel 21). De mondiale conferentie 
Stockholm+50 (juni) werd gebruikt om een circulaire economie te positio­
neren als sleutel oplossing in de planetaire crises van klimaat, biodiversiteit 
en vervuiling. Ook de belangrijke positie van jongeren in het milieubeleid 
Tweede Kamer, vergaderjaar 2022–2023, 36 360 XII, nr. 1 121
