Bijstelling KOT
Bij Najaarsnota 2022 werd een tegenvaller verwacht op het kwijtschelden 
van publieke schulden van de Kinderopvangtoeslag (KOT), omdat er werd 
verwacht dat er meer schulden werden kwijtgescholden van toeslagenge­
dupeerden dan verwacht. Bij slotwet blijkt dat dit bedrag niet helemaal 
nodig is geweest: er doet zich nu een onderuitputting voor van 16,1 miljoen 
euro.
Aansluiting realisaties slotwet
 Onder deze post vallen de realisaties van alle artikelen bij slotwet.
Overboekingen met andere begrotingen↵
Er worden diverse overboekingen gedaan van en naar begrotingen van 
andere departementen.
Oekraïne
  Er ontstaat daardoor een overlopende verplichting op de nieuwkomersbe­
kostiging voor 51,1 miljoen euro die niet meer in het jaar 2022 wordt 
uitgegeven, maar wordt besteed in 2023. Deze overlopende verplichting is 
gemeld in de Veegbrief en bestaat voor een deel uit Oekraïne middelen, 
een deel Nationaal Programma Onderwijs (NP Onderwijs) middelen en voor 
een deel uit reguliere middelen. Het deel van deze post dat Oekraïne 
middelen betreft, bedraagt 37,1 miljoen euro. Daarnaast doet er zich ook 
een meevaller voor op de nieuwkomersbekostiging 2022. Een deel van dit 
budget bestaat uit Oekraïne middelen (11,1 miljoen euro).
Corona
 Verschillende coronaregelingen zijn in 2022 niet volledig tot besteding 
gekomen. Er is onderuitputting afgeboekt op onder andere op middelen 
voor het Nationaal Programma Onderwijs, zelftesten en het steunpakket 
voor de cultuursector. Deze middelen vloeien conform afspraken terug naar 
de algemene middelen. Daarnaast zijn er overlopende verplichtingen 
gemeld in de veegbrief voor nieuwkomersbekostiging, zelftesten en 
ventilatie. Deze worden afgeboekt in 2022 en doorgeschoven naar 2023. 
Voor zelftesten gaat dit om facturen die in 2022 nog niet zijn ontvangen en 
pas in 2023 tot betaling komen. Voor ventilatie gaat het om onderbestede 
middelen van de subsidie die worden toegevoegd aan het laatste tijdvak 
voor de vangnetsubsidie, dat in 2023 valt.
NGF
 Op het Nationaal Groeifonds (NGF) zijn op verschillende plannen de 
middelen niet uitgeput en worden afgeboekt en bij een aantal plannen 
worden de middelen doorgeschoven naar 2023 om dan voor hetzelfde doel 
te worden ingezet. Dit laatste is onder andere het geval voor de plannen 
Leven lang leren (LLO) katalysator en Digitale impuls Nederland.
Desalderingen
Er wordt een desaldering gedaan met de Algemene Mediareserve. Door 
hogere Sterinkomsten zijn de ontvangsten hoger dan geraamd. Dit leidt tot 
een hogere storting in de reserve.
Overige technische mutaties
 Deze post bestaat uit diverse technische mutaties, waaronder de 
verwerking van de onderuitputting na Najaarsnota op de Maatschappelijke 
diensttijd van aanvullend 52,1 miljoen euro. Daarnaast wordt het deel van 
de overlopende verplichting voor nieuwkomersbekostiging van reguliere 
middelen onder deze post afgeboekt.
Tweede Kamer, vergaderjaar 2022–2023, 36 360, nr. 2
