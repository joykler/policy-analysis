1.2.8 Leidinggevenden bij het Rijk werken aan de ontwikkeling van 
organisatie en medewerkers
Leiderschap bij de Rijksoverheid
Leidinggevenden bij de Rijksoverheid moeten flexibel zijn en snel en 
adequaat inspelen op de veranderende opgaven waarvoor de overheid 
staat. Tegelijkertijd verwachten we van leidinggevenden een coachende en 
verbindende rol naar hun eigen medewerkers. Leidinggeven is drastisch 
veranderd sinds de coronacrisis en de invoering van het hybride werken. 
Binnen de Rijksoverheid zijn sindsdien verschillende maatregelen getroffen 
om leidinggevenden te ondersteunen bij het leidinggeven op afstand. 
Belangrijke speerpunten zijn daarbij:
• Sturen op resultaat en vanuit vertrouwen;
• Behouden van de sociale samenhang binnen het team;
• Begeleiden van nieuwe medewerkers;
• Bevorderen van de vitaliteit van medewerkers.
Deze thema’s staan ook in de nieuwe Leergang Beginnend Leidinggevende 
Rijk. Deze leergang is gestart in december 2022.
In januari 2022 is het Rijksbreed Netwerk Leiderschapsontwikkeling (RNL) 
opgericht. De leden van het netwerk werken in diverse functies binnen 
beleid, toezicht, uitvoering en bedrijfsvoering. De kern is dat zij zich in hun 
werk bezighouden met leiderschapsontwikkeling. Het doel van het netwerk 
is versterking van leiderschapsontwikkeling binnen de Rijksoverheid door 
kennisdeling en zo bij te dragen aan het Strategisch personeelsbeleid. Het 
RNL is een aanvulling op de leiderschapsprogramma’s binnen het Rijk en 
de wetenschappelijke inzichten die afgelopen jaren zijn opgedaan.
Algemene Bestuursdienst
De Algemene Bestuursdienst (ABD) bestaat uit de hoogste management­
functies bij de departementen. Het gaat om lijnmanagers en bepaalde 
project- en programmamanagers in schaal 15 en hoger. De ABD is onder­
verdeeld in drie groepen en bestond op 31 december 2022 uit 1.872 functies:
1. Topmanagementgroep (TMG): (plaatsvervangende) secretarissen-
generaal, directeuren-generaal, inspecteurs-generaal, managers van
grote uitvoerende diensten, directeuren van planbureaus en enkele
hiermee gelijkgestelde functies.
2. ABD-topmanagerfuncties (schaal 16-18): directeuren, programmadirec-
teuren en vergelijkbare managementfuncties bij de ministeries.
3. ABD-managerfuncties (schaal 15): afdelingshoofden, divisiehoofden,
projectmanagers en vergelijkbare managementfuncties bij de
ministeries.
Organisatieomvang 1
Tabel 17 Aantal ABD-functies naar soort
Jaar 2018 2019 2020 2021 2022
TMG 84 88 94 96 102
ABD-topmanager 495 517 615 643 668
ABD-manager 723 796 830 1.031 1.102
Totaal 1.302 1.401 1.539 1.770 1.872
1 De Topmanagementgroep (TMG) bestaat uit de secretarissen-generaal, plaatsvervangend secretarissen-
generaal, directeuren-generaal, inspecteurs-generaal, managers van grote uitvoerende diensten, directeuren 
van planbureaus en enkele hiermee gelijkgestelde functies. 
Bron: DG ABD.
Jaarrapportage Bedrijfsvoering Rijk 2022
