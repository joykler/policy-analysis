arbeidsmarkt, complex wordend beleid en onvoorziene ontwikkelingen 
(bijv. conflict in de Oekraïne) waarop door de organisatie geanticipeerd 
moest worden. Net als in de voorgaande jaren worden binnen veel reguliere 
domeinen de afgesproken tijdigheidsdoelen binnen de norm gehaald. Zo is 
in 2022 adequaat gereageerd op de substantieel hogere instroom kennis­
migranten welke is ontstaan vanwege de krapte op de Nederlandse arbeids­
markt en is de tijdigheid daarbij binnen de afgesproken kaders gebleven.
Bij naturalisatie is de ketentijdigheid (incl. aandeel gemeente en Kabinet van 
de Koning) gestegen naar 95%. Deze stijging is in de doelmatigheidsindi­
catoren van 2021 ook te zien. Dit is het resultaat van de maatregelen en 
investeringen die in de afgelopen jaren zijn gedaan om de meerjarige 
piekinstroom bij naturalisatie het hoofd te kunnen bieden. Deze meerjarige 
piekinstroom bij naturalisatie is het gevolg van de hoge reguliere en asielin­
stroom in de voorgaande jaren. Met de genomen maatregelen is het natura­
lisatieproces geoptimaliseerd en gedigitaliseerd, en er is veel aandacht 
gegeven aan de uitbreiding en begeleiding van het personeel en betere 
aansturing.
Gemiddelde kostprijs
De gemiddelde kostprijs Asiel is in 2022 gestegen door het hoge aantal 
afdoeningen van relatief arbeidsintensieve en daarmee dure producten(o.a. 
spoor 4). Dit heeft een verhogend effect heeft op de gemiddelde kostprijs. 
Het percentage van het veruit duurste asielproductie is in de afgelopen jaren 
opgelopen van 15 % van de totale asiel productie in 2020 tot 25% van de 
totale asiel productie in 2022.
De gemiddelde kostprijs Regulier is ook gestegen. Door krapte op de 
arbeidsmarkt, complex wordend beleid en onvoorziene ontwikkelingen 
(bijv. conflict in de Oekraïne) is op sommige reguliere producten minder 
uitgestroomd dan begroot. Daarentegen zijn als gevolg van de substantiële 
stijging hoge instroom kennismigranten meer producten uitgestroomd dan 
begroot. Per saldo is de kostprijs gestegen.
De gemiddelde kostprijs naturalisatie is in 2022 gestegen (na een daling in 
2021 als gevolg van de genomen efficiëntie verhogende maatregelen) 
vanwege de uitvoering van de regeling waarmee RANOV-vergunnings­
houders kunnen naturaliseren. Deze zaken zijn veel arbeidsintensiever 
gebleken dan de overige naturalisatieverzoeken.
Standhouding van beslissingen
Het percentage standhouden beslissingen is gedaald. De rechtspraak is naar 
aanleiding van de kinderopvangtoeslagen affaire, en de maatschappelijke 
ontwikkeling dat er meer aandacht uitgaat naar de menselijke maat, 
kritischer gaan kijken naar de besluiten van de bestuursorganen en is op 
sommige punten indringender gaan toetsen. Dit is ook terug te zien bij de 
toetsing van (asiel)besluiten van de IND. Er worden hoge eisen gesteld aan 
de motivering van de besluiten en indien de motivering van het besluit te 
kort schiet, wordt het besluit vernietigd.
De Afdeling heeft bovendien in 2022 een aantal belangwekkende uitspraken 
gedaan, die hebben gemaakt dat een groot aantal soortgelijke zaken niet in 
stand konden blijven. Hierbij wordt verwezen naar bijv. de uitspraken van 
de Afdeling bestuursrechtspraak van 19 januari 2022 (ECLI:NL:RVS:2022:93 
en ECLI:NL:RVS:2022:94) waarin de Afdeling geoordeeld heeft dat de 
geldende werkinstructie voor de beoordeling van afvalligheid niet voldoet 
en aangescherpt en verduidelijkt moet worden. Alle zaken waarbij 
Tweede Kamer, vergaderjaar 2022–2023, 36 360 VI, nr. 1
