Digitale strategie
Om deze uitdagingen te adresseren en de vruchten van de digitale transitie 
te blijven plukken, heeft EZK in november 2022 een strategie voor de digitale 
15
economie uitgebracht. Deze strategie geeft nadere invulling aan de 
ambities, doelstellingen en acties van EZK op het terrein van de digitale 
economie richting 2030. De strategie zet in op het versterken van ons 
verdienvermogen, het borgen van publieke waarden en het zorgvuldig 
afwegen van publieke belangen in een steeds geopolitiekere context.
De strategie heeft een vijftal prioriteiten. Ten eerste zet EZK in op het creëren 
van de juiste randvoorwaarden voor goedwerkende digitale markten en 
diensten. Een tweede prioriteit is het stimuleren van digitale innovatie en 
vaardigheden. Behoud en versterking van veilige, betrouwbare en 
hoogwaardige digitale infrastructuur is een ander speerpunt van de digitale 
strategie. Gelet op toenemende zorgen rondom cybersecurity, zowel in de 
private als publieke sector, is borging hiervan eveneens een prioriteit 
binnen de digitale strategie. Het laatste speerpunt is het versnellen van de 
digitalisering van het mkb. Dit is nodig voor zowel de competitiviteit van 
ons mkb als voor de breedte van de digitale transitie.
Ontwikkeling RDI
Om beter geëquipeerd te zijn voor het groeiend aantal (toezichts-)opgaven 
is Agentschap Telecom in 2022 begonnen met de reorganisatie naar Rijks­
inspectie Digitale Infrastructuur (RDI). In januari 2023 is de organisatie 
omgegaan naar de nieuwe structuur. Dit betekent onder meer dat RDI vanuit 
drie themadirecties Apparatuur, Infrastructuur en Digitale Weerbaarheid 
werkt, ondersteund door de directie Bestuur, Juridische Zaken en Commu­
nicatie (BJC) en de directie Mens en Middelen (MM). Uitvoerende taken en 
toezichtstaken worden op het functioneel niveau gescheiden.
Implementatie Europese wet- en regelgeving
In 2022 zijn mijlpalen bereikt bij verschillende Europese wetstrajecten. Op 
26 november trad de Digital Services Act (DSA) in werking, grotendeels in 
lijn met de Nederlandse inzet. De DSA is gericht op een goede werking van 
de interne markt en een veilige, voorspelbare, en betrouwbare online 
omgeving, waarin grondrechten effectief worden beschermd. Op 17 februari 
2024 zullen alle dienstverleners die onder de DSA vallen aan de daarin 
gestelde regels moeten voldoen. Voor zeer grote online platforms en 
zoekmachines wordt de DSA al eerder van kracht. De Autoriteit Consument 
en Markt en naar verwachting ook de Autoriteit Persoonsgegevens zullen 
16
een rol krijgen bij het toezicht op de DSA.
Ook zijn vorderingen geboekt rond de Data Governance Act (DGA), waar in 
2022 een akkoord over is bereikt in de Europese triloog. De DGA zorgt voor 
een helder kader voor het vertrouwd delen van data. De DGA maakt het voor 
consumenten en bedrijven gemakkelijker om hun data vertrouwd te delen 
en te gebruiken, waarbij wordt voorkomen dat er ongewenste dataconcen­
traties ontstaan en data op oneigenlijke manier wordt gebruikt. Hiermee 
zorgt het voor een eerlijker speelveld voor verantwoorde datadeling. De 
Europese Commissie heeft daarnaast een voorstel gepubliceerd voor de 
Data Act. Deze beoogt het gebruik van data uit Internet of Things-producten 
15
 Kamerstuk 26 643, nr. 941
16
 Kamerstuk 36 200-VII, nr. 58
Tweede Kamer, vergaderjaar 2022–2023, 36 360 XIII, nr. 1
