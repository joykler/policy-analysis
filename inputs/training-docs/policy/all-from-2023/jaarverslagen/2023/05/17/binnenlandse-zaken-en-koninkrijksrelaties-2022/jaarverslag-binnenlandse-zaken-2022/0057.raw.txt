Binnenlandse Zaken samen hebben uitgezet in 2022. Een diepgaande 
casestudie laat zien dat projecten die geen bijdrage hebben ontvangen, tot 
op heden niet in dezelfde vorm tot ontwikkeling zijn gekomen. Dat duidt 
erop dat het instrument wel degelijk effect heeft, maar de omvang van dat 
effect is niet exact vast te stellen. RIGO heeft een aantal aanbevelingen 
gedaan, om dat beter meetbaar te maken. Die aanpassingen zijn 
doorgevoerd in de aanvraagprocedure. Dat moet ertoe leiden dat zowel 
de beoordeling objectiever is, alsmede de cijfers die gebruikt worden voor 
een toekomstige evaluatie betrouwbaarder zijn. Gelet op de complexiteit 
van grote woningbouwprojecten en de lange doorlooptijd die daaraan 
gerelateerd is (gemiddeld 10 jaar), zijn de daadwerkelijke effecten van de 
Wbi pas op de lange termijn meetbaar.
Versnellen van Tijdelijke Huisvesting
Nederland kent een grote en urgente woningbouwopgave. Het lukt teveel 
mensen niet om een goede en betaalbare woning te vinden. De urgentie 
neemt bovendien toe, door de toestroom van Oekraïense ontheemden en 
de druk op de opvanglocaties van het Centraal Orgaan opvang Asielzoekers 
(COA). Dit heeft twee zaken duidelijk gemaakt: het is nodig om het bouwen 
van woningen te versnellen en er is behoefte aan een structureel inzetbare 
flexibele woningvoorraad, die een plotselinge schommeling in vraag en 
aanbod kan opvangen.
Om deze versnelling mogelijk te maken, heeft de Minister voor Volkshuis­
vesting en Ruimtelijke Ordening maatregelen genomen die partijen voor 
de bouw, plaatsing, herplaatsing en exploitatie van flexwoningen en de 
transformatie van vastgoed moeten helpen:
• De Taskforce Versnelling Tijdelijke Huisvesting is in juni 2022 ingesteld 
en ondersteunt gemeenten, regio’s en provincies en andere woning­
marktpartijen bij de versnelde realisatie van tijdelijke huisvesting.
• Via de Stimuleringsregeling Flex- en Transformatiewoningen is in 2022 
€ 88 mln. uitgekeerd aan gemeenten voor de ontwikkeling van ruim 7.300 
flex- en transformatiewoningen;
• Gestart met de uitwerking van een fysieke herplaatsingsgarantie: de 
fysieke herplaatsingsgarantie voorziet in het vergroten van de kans dat 
de flexwoning een tweede en mogelijk een derde locatie krijgt;
• Gestart met de uitwerking van een financiële herplaatsingsgarantie: de 
financiële herplaatsingsgarantie zorgt ervoor dat investeerders 
makkelijker investeren in flexwoningen, de contouren van deze garantie 
zijn in december 2022 gepubliceerd;
• Het Rijksvastgoedbedrijf heeft via een aanbesteding een bestelling van 
2.000 flexwoningen gedaan. Daarmee wordt onder andere de markt 
zekerheid geboden zodat de totale productiecapaciteit kan gaan groeien;
• Het Rijksvastgoedbedrijf stelt gronden en vastgoed beschikbaar voor 
projecten;
• In realisatieovereenkomsten tussen het Rijk, gemeenten, regio’s, 
provincies en woninglocaties worden afspraken vastgelegd voor de 
realisatie van woningen inclusief de ondersteuning vanuit het Rijk 
daarin. De eerste overeenkomst met de Provincie Utrecht is in december 
2022 getekend;
Huurverlaging
In 2022 heeft geen huurverlaging plaatsgevonden. In 2021 heeft er een 
huurverlaging plaatsgevonden. De in de begroting 2022 genoemde moties 
en openstaande toezeggingen zijn in 2022 afgerond. Voorts is in 2022 in 
de Nationale Prestatieafspraken een nieuwe huurverlaging afgesproken. 
Deze was voorzien voor 2024, maar besloten is de deze te vervroegen naar 
Tweede Kamer, vergaderjaar 2022–2023, 36 360 VII, nr. 1 57
