partners om klimaatsamenwerking verder te brengen. In de Mensenrech­
tenraad nam Nederland het voortouw tot een gezamenlijke verklaring van 
47 landen over de mensenrechtensituatie in China, en Xinjiang in het 
bijzonder.
Ook in breder multilateraal kader werkte de Russische invasie in Oekraïne 
door. Zo is de Veiligheidsraad van de Verenigde Naties (VN) verder verlamd 
en gezien het Russische vetorecht niet bij machte om een grove schending 
van het internationaal recht te veroordelen. Het onderstreepte het belang 
om in breder dan alleen EU-verband op te treden, zoals met het VK, 
Zwitserland, Noorwegen, de VS en Canada, maar in toenemende ook met 
partners in de Indo-Pacific zoals Australië, India, Japan, Nieuw-Zeeland en 
Zuid-Korea. Het in december 2022 verschenen beleidskader Mondiaal Multi­
lateralisme biedt de strategische kaders voor het Koninkrijk om de komende 
jaren samen met een zo groot mogelijke groep van gelijkgezinde landen en 
nieuwe partners invloed uit te oefenen op het veranderende multilaterale 
systeem, zodat het ook in de toekomst de vruchten kan blijven plukken van 
multilaterale samenwerking.
In 2022 is het belang van de Global Gateway, de EU connectiviteitstrategie, 
gepresenteerd. Global Gateway beoogt in de periode 2021-2027 
EUR 300 miljard aan investeringen te mobiliseren met een duidelijke 
merknaam en een politiek narratief. Voor Nederland hebben de regio’s 
Afrika, Indo-Pacific en het Europees Nabuurschap prioriteit.
Regionale ontwikkelingen
Door meerdere terroristische aanslagen in Israël, raketbeschietingen uit 
Gaza, uitbreiding van het Israëlische nederzettingenbeleid en het hoogste 
aantal Palestijnse slachtoffers sinds de laatste intifada, bleef ook in 2022 
de situatie volatiel met weinig toenadering tussen beide partijen. Nederland 
heeft in 2022 verder geïnvesteerd in de goede relaties met zowel Israël als 
de Palestijnse Autoriteiten. Zowel de Minister van Buitenlandse Zaken als 
de Minister-President hebben in 2022 een bezoek gebracht aan Israël en 
de Palestijnse gebieden. Doel van de bezoeken was de bevestiging van deze 
goede relaties en het voortzetten van de samenwerking onder andere via 
de trilaterale werkgroepen op het gebied van energie, water en handel, 
hetgeen aan beide kanten is gebeurd. In oktober vond voor het eerst in tien 
jaar een Associatieraad plaats tussen de EU en Israël.
De algemene en mensenrechtensituatie in Iran gaf vanaf half september 
2022 aanleiding tot grote zorg vanwege het gewelddadige optreden tegen 
protestanten sinds de dood van Mahsa Amini op 16 september 2022 en de 
executies van jonge demonstranten. Mede op Nederlands initiatief heeft 
de EU een reeks mensenrechtensancties opgelegd en steunt het kabinet 
de VN fact finding missie om mensenrechtenschendingen te onderzoeken. 
De EU heeft Iran ook sancties opgelegd voor de levering van Unmanned 
Aerial Vehicles aan Rusland die worden gebruikt in Oekraïne.
In het afgelopen jaar is ingezet op het verder verstevigen van de relaties met 
Noord-Afrika vanwege de gedeelde en urgente belangen, onder meer op 
het gebied van het tegengaan van irreguliere migratie. Specifiek ten aanzien 
van Marokko geldt dat er afgelopen jaar vanuit beide landen duidelijke inzet 
is geweest om resultaten te boeken op prioritaire thema’s zoals migratie, 
justitie en politie, handel en cultuur. Verschillende hoogambtelijke en 
expertmissies hebben de samenwerking versterkt.
Tweede Kamer, vergaderjaar 2022–2023, 36 360 V, nr. 1
