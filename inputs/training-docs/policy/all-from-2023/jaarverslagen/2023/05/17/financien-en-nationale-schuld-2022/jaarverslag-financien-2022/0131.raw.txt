b. Totstandkoming niet-financiële verantwoordingsinformatie
Er zijn geen bijzonderheden te melden.
c. Begrotingsbeheer, financieel beheer en de materiële bedrijfsvoering
c.1 Onvolkomenheden Algemene Rekenkamer (AR)
In 2022 is door het ministerie van Financiën gewerkt aan het oplossen van 
de tekortkomingen in de bedrijfsvoering die door de AR bij de verant­
woording over 2021 zijn geconstateerd.
Toezichtfunctie financieel beheer Rijksoverheid
De AR constateerde over 2020 en 2021 dat de minister van Financiën het 
toezicht op fiscale regelingen effectiever moet inrichten, met speciale 
aandacht voor het gebruik van het toetsingskader fiscale regelingen bij 
evaluaties.
In 2021 zijn de begrotingsregels en interne procedures rondom het toezicht 
op fiscale regelingen aangepast. De Tweede Kamer wordt voortaan 
uitvoeriger geïnformeerd over de uitkomsten van evaluaties, onder andere 
in de miljoenennota, en er is bij Prinsjesdag 2022 een breed onderzoek naar 
fiscale regelingen naar de Kamer gestuurd.
Het toetsingskader voor fiscale regelingen is in 2022 stelselmatig toegepast 
bij nieuwe fiscale regelingen en bij evaluaties van bestaande  fiscale
regelingen. Nut en noodzaak van fiscale regelingen krijgen daardoor in 
kamerstukken extra aandacht.
Over het toezicht op risicoregelingen constateerde de AR over 2021 dat dit 
verbeterd was. Het toezicht op risicoregelingen is in 2022 verder aange­
scherpt. De procedures zijn verduidelijkt. Daarmee wordt de rol van 
Financiën duidelijker ingevuld, blijft Financiën betrokken bij bestaande 
toetsingskaders, is er altijd een compleet dossier bij een regeling en ten 
slotte wordt een goedgekeurd toetsingskader met beide Kamers gedeeld. 
De Auditdienst Rijk (ADR) acht de procedure en de uitvoering adequaat.
Managementinformatie Belastingdienst
Het programma Managementinformatie/Risicomanagement is eind 2022 
conform planning afgerond. Het programma heeft stuur- en verantwoor­
dingsinformatie over het concern en de ketens van de Belastingdienst 
opgeleverd. De ADR heeft in 2022 op verzoek van de Belastingdienst een 
evaluatie uitgevoerd naar het programma. De belangrijkste conclusie is dat 
het programma een belangrijke bijdrage heeft geleverd aan de ontwikkeling 
en professionalisering van de managementinformatie en het risicomana­
gement op concern- en ketenniveau. Daarmee geeft het een goede basis 
voor de verbetering van de sturing en verantwoording. De Belastingdienst 
heeft maatregelen genomen om de doorontwikkeling van managementin­
formatie en risicomanagement structureel te borgen.
M&O-beleid Belastingdienst (onderbouwing keuze inzet handhavingsmix)
De AR merkt sinds 2020 het misbruik en oneigenlijk gebruik (M&O)-beleid 
van de Belastingdienst aan als een onvolkomenheid. Het gaat daarbij om 
de toereikendheid van de bedrijfsvoering, afgemeten aan de plan-do-check-
act-cyclus. In 2022 zijn diverse centrale kaders ontwikkeld om de onvolko­
menheid op te lossen. Deze kaders zien toe op:
Tweede Kamer, vergaderjaar 2022–2023, 36 360 IX, nr. 1
