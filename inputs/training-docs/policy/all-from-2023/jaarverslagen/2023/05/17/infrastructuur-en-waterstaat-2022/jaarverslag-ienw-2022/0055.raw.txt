provinciaal en lokaal beleid en uitvoering beter met elkaar verbonden en 
afgestemd, gericht op herstel, bescherming en duurzame benutting van 
bodem en ondergrond.
Verschillende locaties met een industrieel verleden zijn nog sterk veront­
reinigd. In sommige steden vormt bodemlood een gezondheidsrisico en 
nieuwe zorgwekkende stoffen als PFAS worden alom in bodems aange­
troffen. Het herstel van de bodemkwaliteit door beheer en sanering is een 
belangrijke pijler onder het werken aan een vitale bodem. Voor de gezamen­
lijke aanpak van die herstelopgave zijn langjarige afspraken gemaakt, ook 
over het budget dat daarvoor beschikbaar wordt gesteld aan provincies en 
gemeenten.
De minister heeft de Kamer hier op 21 december per brief over geïnfor­
meerd.
Kwaliteitsborging in het bodembeheer (Kwalibo)
Het programma Versterking Kwalibo-stelsel is in februari 2022 gestart met 
de implementatie van circa 40 maatregelen uit het door de Taskforce vastge­
stelde plan van aanpak. Voor het werkspoor Versterking publieke sturing is 
een aantal maatregelen afgerond en verreweg de meeste maatregelen zijn 
opgepakt. Deze maatregelen zijn gericht op het versterken van de publieke 
sturing op het Kwalibo-stelsel ter invulling van de stelselverantwoorde­
lijkheid van de staatssecretaris. De implementatie van de maatregelen 
onder het werkspoor Versterking VTH-keten heeft een vertraging van 
minimaal 6 maanden opgelopen door de moeizame werving van de door 
de ILT benodigde capaciteit. Voor dit werkspoor zijn wel in het najaar van 
2022 gezamenlijke risicosturingsanalyses uitgevoerd voor vijf ketens door 
Deltares. De resultaten hiervan vormen de basis voor de implementatie van 
de overige maatregelen ter versterking van de VTH-keten en de informatie­
positie van de ILT met als doel het terugdringen van het nalevingstekort en 
het voorkomen van milieuschade.
Herijking diepeplassenbeleid
Op 6 juli 2022 is de Tweede Kamer geïnformeerd over het resultaat van de 
brede bestuurlijke dialoog over de herijking van het diepeplassenbeleid. 
Tijdens de dialoog zijn bouwstenen voor nieuw beleid opgehaald en deze 
zijn vertaald in een viertiental actiepunten. In de tweede helft van 2022 is 
gewerkt aan een actieplan voor een planmatige uitvoering van deze 
actiepunten. Aan het verbetertraject zal de komende jaren worden gewerkt. 
In de tweede helft van 2022 is ook een participatieonderzoek gestart naar 
de ervaringen van omwonenden bij het verondiepen van diepe plassen. Met 
het onderzoek wordt een beeld gevormd hoe het proces van verondiepen 
is beleefd en welke elementen vertrouwen bieden en welke niet.
PFAS
De meest recente actualisatie van het handelingskader PFAS is in december 
2021 gepubliceerd. Hierover heeft in januari 2022 voorlichting door middel 
van een webinar plaatsgevonden. Om te onderzoeken hoe PFAS het beste 
in de bodemregelgeving kan worden genormeerd, is een onderzoek gestart 
hoe het handelingskader aansluit op de doelstellingen van de Kaderrichtlijn 
Water.
In 2022 is een onderzoek afgerond naar de locaties waar zich mogelijk 
verhoogde concentraties PFAS in de bodem bevinden. Er bleek geen 
centraal overzicht te geven te zijn. Wel konden typen locaties geïdentificeerd 
worden. Het rapport is in juli 2022 aan de Tweede Kamer aangeboden.
Tweede Kamer, vergaderjaar 2022–2023, 36 360 XII, nr. 1
