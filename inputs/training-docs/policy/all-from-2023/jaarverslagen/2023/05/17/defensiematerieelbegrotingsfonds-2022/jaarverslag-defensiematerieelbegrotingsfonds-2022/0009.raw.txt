– Deel C: De Jaarrekening, bestaande uit de verantwoordingsstaat en de 
saldibalans van het DMF.
– Deel D: De bijlage, die bestaat uit een bijlage voor het focusonderwerp 
FJR 2022 en een bijlage met de lijst van afkortingen.
In het jaarverslag van het DMF worden alle investeringsprojecten in 
realisatie benoemd met een projectbudget van meer dan € 100 miljoen. 
Het projectbudget bestaat uit de onderzoekskosten, de basisraming en de 
risicoreservering. Deze werkwijze komt overeen met het defensieprojecten­
overzicht (DPO). De systematiek wijkt in de kern niet af van de werkwijze die 
de afgelopen jaren in het jaarverslag van de reguliere begroting is 
gehanteerd. Het DPO wordt jaarlijks met Prinsjesdag aan de Tweede Kamer 
aangeboden, samen met de begroting van het DMF. De DPO-afwijkingsrap­
portage zal tegelijk met het jaarverslag worden aangeboden op Verant­
woordingsdag. De DPO-afwijkingsrapportage geeft een overzicht van alle 
materieel-, vastgoed- en IT-projecten van meer dan € 25 miljoen in 
onderzoek en realisatie waarbij een significante afwijking is opgetreden ten 
opzichte van het vorige DPO. Projecten die door de Tweede Kamer als groot 
project zijn aangemerkt en die volgens hun uitgangspuntennotitie een 
separate rapportage kennen, worden niet opgenomen in het DPO en de 
DPO-afwijkingsrapportage.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling Rijksbegrotingsvoorschriften 2022 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
Groeiparagraaf
Voor het opstellen van het departementaal jaarverslag gelden de Rijksbe­
grotingsvoorschriften (RBV) van de Minister van Financiën. Dit jaar heeft 
het focusonderwerp FJR 2022 betrekking op het DMF doordat er twee 
incidentele suppletaire begrotingen zijn uitgevoerd voor de versnelde 
aanschaf munitie en de extra aanschaf F35 en MQ9. Dit focusonderwerp is 
opgenomen in bijlage 1.
Tweede Kamer, vergaderjaar 2022–2023, 36 360 K, nr. 1 9
