B. BELEIDSVERSLAG
3. Beleidsprioriteiten
In 2022 gebeurde wat lange tijd ondenkbaar werd geacht. Op 24 februari 
brak er een oorlog uit op het Europese continent, door Ruslands illegale 
inval in Oekraïne. De gevolgen van deze oorlog zijn in politiek, humanitair 
en economisch opzicht enorm en raken ook de internationale handel en 
ontwikkelingssamenwerking. De hoge energie-, grondstoffen- en voedsel­
prijzen hebben onmiskenbaar een negatieve invloed op de wereldeconomie 
en het internationale ondernemingsklimaat. Voornamelijk kwetsbare 
landen, zoals in de Hoorn van Afrika en het Midden-Oosten, worden 
hierdoor hard geraakt, en de hogere rentes verdiepen de schuldencrisis. 
Door een combinatie van crises is de voortgang op veel van de duurzame 
ontwikkelingsdoelen (SDG’s) gestaakt en zelfs teruggezakt naar het niveau 
1
van 2016. In waardenketens delven vooral de kleinste en armste 
producenten en stakeholders het onderspit. Inzet op duurzamere en inclu­
sievere mondiale waardenketens blijft daarom van groot belang.
Oekraïne
De Nederlandse bilaterale steun aan Oekraïne in 2022 bestond uit ca. 
EUR 53 miljoen aan humanitaire hulp. Ook werd ingezet met een 
additionele EUR 1,5 miljoen op humanitaire ontmijning en zette 
Nederland EUR 2 miljoen in via UNFPA ten behoeve van slachtoffers 
van seksueel en gender gerelateerd geweld. Via verschillende kanalen 
heeft Nederland ruim EUR 10 miljoen bijgedragen aan het verdedigen 
van mensenrechten, onderzoek naar straffeloosheid in Oekraïne, en 
versterking van de Oekraïense rechtstaat. Ook is er een bijdrage 
geleverd aan het NAVO Ukraine Capacity Trust Fund van 
EUR 25 miljoen.
Daarnaast heeft Nederland in 2022 uit de algemene middelen 
EUR 180 miljoen beschikbaar gesteld voor de winterization van 
Oekraïne. Via de Wereldbank (EUR 90 miljoen), de European Bank for 
Reconstruction and Development (EUR 72 miljoen) en directe 
leveringen (EUR 18 miljoen via de begroting van het ministerie van 
Economische Zaken en Klimaat (EZK)) werd vooral bijgedragen aan 
het herstel van de energie-infrastructuur en daarnaast ook aan kritieke 
herstelnoden in andere sectoren, zoals gezondheidszorg en transport.
Ondanks de additionele gelden voor Oekraïne is er sprake van een 
wereldwijde negatieve trend op officiële ontwikkelingshulp (ODA). Het 
volume neemt af en financiële steun wordt vaker geoormerkt ter 
beschikking gesteld. Dit leidt, met de nasleep van de COVID-19-pandemie, 
de klimaatcrisis en de toename van geopolitieke spanningen, tot een steeds 
complexere internationale context waarin we werken aan het bevorderen 
van internationale handel en armoedebestrijding wereldwijd.
Tegen deze achtergrond werd in juni 2022 een nieuwe beleidsnota Buiten­
landse Handel en Ontwikkelingssamenwerking (BHOS) gepubliceerd: ‘Doen 
waar Nederland goed in is’. De inzet op de combinatie van handel en 
ontwikkelingssamenwerking is versterkt. Ook is er meer focus aangebracht 
in het beleid, door zowel het aantal landen als het aantal thema’s terug te 
1
 Multiple crises halt progress as 9 out of 10 countries fall backwards in human development, UNDP 
report warns | United Nations Development Programme
Tweede Kamer, vergaderjaar 2022–2023, 36 360 XVII, nr. 1
