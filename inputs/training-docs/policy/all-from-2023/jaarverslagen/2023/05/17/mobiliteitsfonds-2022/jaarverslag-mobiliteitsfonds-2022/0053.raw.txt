C. Financiële toelichting
Onderstaand wordt op het niveau van artikelonderdelen en de verplich­
tingen een toelichting gegeven op de verschillen (de mutaties) tussen de 
begroting en de realisatie. Zie voor de gehanteerde norm de toelichting 
‘normering jaarverslag’ zoals opgenomen in de leeswijzer.
1. De hogere verplichtingenrealisatie van € 264,6 miljoen betreft een saldo 
van hogere en lagere verplichtingen.
De hogere verplichtingen (€323,9 miljoen) zijn veroorzaakt door:
– Onderhoud (€90,220 miljoen): het voornaamste deel betreft de eindaf­
rekening van de SLA 2018-2021. Hierbij is het verschil tussen de 
ontvangen agentschapsbijdrage en de gemaakte kosten over deze 
periode afgerekend. Daarnaast betreft het de overeenkomst van Beheer 
en Onderhoud voor de periode 2022-2023, zijn diverse kasschuiven 
doorgevoerd en is de prijsbijstelling toegevoegd;
– Aanleg (€87,9 miljoen): het voornaamste deel betreft het naar 
overhevelen van budget van 2023 naar 2022 voor het project Twenteka­
nalen om een deel van de indexering ten aanzien van staal te kunnen 
betalen. Ook is voor het bekostigen van de subsidieregeling walstroom 
zeehavens budget overgeboekt van MF subsidie walstroom naar HXII 
subsidie walstroom zeehavens. Daarnaast betreft het prijsbijstellingen 
en vertragingen vanuit 2021 die verplicht zijn in 2022.
– Planstudie en Verkenning (€ 15,3 miljoen): De per saldo hogere realisatie 
wordt veroorzaakt door:
• Er zijn twee budgetoverboekingen gedaan van het MF naar het 
ministerie van Defensie (- € 11,9 miljoen), waarvan € 9,1 miljoen voor 
noodsleephulp door de Kustwacht op de Noordzee om de veiligheid 
ten behoeve van Windenergie op Zee te waarborgen en € 2,8 miljoen 
voor uitbreiding van de scope van het project Maritiem Operatie 
Centrum Kustwacht met een verbeterde connectie op de luchtver­
kenningscapaciteit.
• Er zijn drie budgetoverboekingen gedaan van het MF naar het 
Ministerie van Economische Zaken en Klimaat (- € 6,5 miljoen), 
waarvan € 6,2 miljoen in het kader van de eerste module van de 
opdracht Maritiem Informatievoorzieningen Service Punt (MIVSP) II. 
EZK heeft deze middelen vervolgens samen met de eigen bijdrage 
overgeboekt aan RWS-CIV als onderdeel van de opdrachtverlening 
voor MIVSP II.
• Een overboeking naar het artikelonderdeel realisatie voor project 
Lemmer-Delfzijl 2 (- € 7,0 miljoen) voor een opdracht tot aanleg van 
een glasvezelkabel.
• Reservering Life Cycle Costs (LCC) (- € 20,7 miljoen): De meerjarige 
reeks voor deze reservering is geactualiseerd, waardoor deze post 
naar latere jaren is geschoven.
• Reservering Wilhelminakanaal (- € 8,5 miljoen): Door vertraging van 
de uitvoering vanwege stikstof is deze post doorgeschoven naar 
2025.
• Reservering verbreding sluiscomplex Kornwerderzand (- 
€ 3,5 miljoen): Door vertraging in de totstandkoming van de bestuurs­
overeenkomst is dit bedrag doorgeschoven naar 2023.
• Reservering Digitale Transport Strategie (- € 1,9 miljoen): 
overboeking naar HXII voor een deelaanbesteding van project 
Digitale Transport Strategie.
• Reservering Topsector Logistiek (- € 2,2 miljoen): overboeking naar 
HXII voor het vervolg programma Topsector Logistiek 2022.
Tweede Kamer, vergaderjaar 2022–2023, 36 360 A, nr. 1
