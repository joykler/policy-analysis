maatregelen worden onderzocht. De eerste resultaten worden begin 2023 
verwacht. Verder is in 2022 het Groeifondsvoorstel op het gebied van 
cellulaire agricultuur toegekend (€ 60 miljoen voor een investering in 
onderwijs, onderzoek en opschaling). Dit is een belangrijk onderdeel van 
de ontwikkeling van nieuwe eiwitbronnen.
En als speerpunt van de Nationale Eiwitstrategie is in 2022 is een start 
gemaakt, samen met de diervoedersector, met de ontwikkeling van een 
monitor die de verduurzaming van diervoeder meetbaar gaat maken. Het 
ministerie LNV draagt hier aan bij. In 2022 is bijvoorbeeld een verkenning 
door Deloitte gefinancierd waarin de mogelijkheden voor het monitoren van 
de voortgang op de verduurzaming van de diervoederstromen inzichtelijk 
zijn gemaakt.
Energietransitie glastuinbouw
Door de sterk gestegen energieprijzen was 2022 een jaar met grote onzeker­
heden voor de glastuinbouw. Via de Tegemoetkoming Energiekosten 
energie-intensief mkb (TEK-regeling) konden bedrijven de gestegen kosten 
voor fossiele energie deels gecompenseerd krijgen.. In december 2022 heeft 
het kabinet besloten om voor glastuinbouwbedrijven die liquiditeitspro­
blemen hebben als gevolg van de hoge energieprijzen door de Russische 
oorlog tegen Oekraïne met een borgstelling voor overbruggingskredieten 
te ondersteunen (BL-G).
Met de uitvoering van het programma Kas als Energiebron zijn ook in 2022 
diverse kennis- en innovatieprojecten voor energiebesparing en verduur­
zaming in de glastuinbouw gestimuleerd. De hoge energieprijzen zijn een 
sterke prikkel om energie te besparen. In 2022 werden de openstellingen 
van de subsidieregelingen Energie-efficiëntie Glastuinbouw (EG) en Markt­
introductie Energie-innovaties (MEI) ruim overtekend. Om de sector te 
ondersteunen om versneld energiebesparende maatregelen toe te passen 
en om in het belang van de energietransitie gebruik te maken van de inves­
teringsbereidheid van bedrijven is het openstellingsbudget van de EG 
regeling in 2022 opgehoogd van 13 miljoen naar 60 miljoen euro. Dit draagt 
bij aan verminderde CO2-emissie in de glastuinbouwsector.
Vanuit de SDE++ (EZK begroting) zijn in 2022 voor het eerst projecten 
beschikt die gericht zijn op de afvang van CO2 en het gebruik daarvan in 
de glastuinbouw. Naast een infrastructuurproject van Warmte Systeem 
Westland, worden door de gehonoreerde Groeifonds-aanvraag van het 
consortium Nieuwe Warmte Nu! twee glastuinbouwprojecten van 
duurzame warmte-infrastructuur voorzien.
In 2022 is het ‘Convenant Energietransitie Glastuinbouw 2022-2030’ 
ondertekend, aansluitend op de kamerbrief samenhangend pakket 
glastuinbouw (kamerstukken 32 627 nr 39). Het convenant bevat diverse 
afspraken die bijdragen aan broeikasgasreductie. Eén van de afspraken is 
een voorlopig restemissiedoel voor 2030 met een bandbreedte van 4,3 ‒ 4,8 
Mton CO2-equivalenten. Deze doelstelling is indicatief 0,5 ‒ 1,0 Mton 
ambitieuzer ten opzichte van het Coalitieakkoord en de Miljoenennota 2022. 
Op basis van de uitwerking van het instrumentarium wordt het restemis­
siedoel voor 2030 bij de Voorjaarsnota 2023 nader ingevuld. Ook is 
afgesproken dat een individueel sectorsysteem het 2030 doel zal borgen. 
Dit systeem zal uiterlijk per 1 januari 2025 in werking treden. De ambitie voor 
2040 is om zowel klimaatneutraal als economisch rendabel te zijn.
Tweede Kamer, vergaderjaar 2022–2023, 36 360 XIV, nr. 1
