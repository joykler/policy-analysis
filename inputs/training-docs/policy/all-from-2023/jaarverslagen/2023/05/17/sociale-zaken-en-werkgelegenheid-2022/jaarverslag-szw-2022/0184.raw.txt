maatregelen die het kabinet heeft getroffen. Uitzonderingen op dit beeld zijn 
huishoudtypen met de laagste inkomens, zoals sociale minima en AOW’ers 
zonder aanvullend pensioen. Deze huishoudtypen hebben veel baat gehad 
bij de energietoeslag (€ 1.800). Zoals hierboven ook toegelicht, is een kantte­
kening bij het koopkrachtbeeld voor huishoudtypen met een lager inkomen 
dat de koopkrachtcijfers voor 2022 worden overschat als gevolg van infla-
tieongelijkheid.
De tabel laat ook zien dat de koopkrachtontwikkeling voor 2023 naar 
verwachting sterk uiteenloopt. De koopkracht van huishoudtypen met een 
hoger inkomen daalt naar verwachting, hoewel de schok niet zo groot is als 
in 2022. Dat is vooral het gevolg van onverminderd hoge inflatie enerzijds, 
en aantrekkende loongroei en kabinetsbeleid anderzijds. Huishoudens met 
kinderen hebben bijvoorbeeld baat van de verhoging van het kindgebonden 
budget. De koopkracht van de meeste huishoudtypen met een laag tot 
modaal inkomen ontwikkelt zich positiever dan bij hogere inkomens. 
Werkenden met minimumloon hebben bijvoorbeeld baat bij de minimum­
loonsverhoging per 1 januari 2023. Sociale minima en AOW’ers zonder 
aanvullend pensioen hebben ook baat bij de minimumloonsverhoging 
vanwege de koppeling met de uitkeringen. Desondanks laten de cijfers 
een koopkrachtdaling zien voor alleenstaanden met een bijstandsuitkering 
of AOW’ers zonder aanvullend pensioen. Die daling hangt samen met de 
energietoeslag. Gemeenten hebben namelijk budget gekregen om zowel in 
2022 als 2023 een energietoeslag uit te keren van € 1.300, maar hebben 
daarbij de mogelijkheid gekregen om € 500 van het 2023-bedrag alvast uit 
te keren in 2022. Als gevolg daarvan ontvangt de doelgroep van de energie­
toeslag € 1.800 in 2022 en € 800 in 2023. In de koopkrachtcijfers leidt dat tot 
een daling van € 1.000.
Tweede Kamer, vergaderjaar 2022–2023, 36 360 XV, nr. 1 184
