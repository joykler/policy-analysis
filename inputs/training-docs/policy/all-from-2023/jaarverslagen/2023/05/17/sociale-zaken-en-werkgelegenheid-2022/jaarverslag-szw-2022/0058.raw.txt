te verstrekken. In samenspraak met de VNG is ervoor gekozen gemeenten 
zorg te laten dragen voor de uitvoering van de eenmalige energietoeslag. 
Via het Gemeentefonds zijn middelen (ter hoogte van € 1.904 miljoen) ter 
beschikking gesteld voor de energietoeslag zelf en voor de gemaakte uitvoe­
ringskosten door gemeenten. Terugkijkend op het jaar 2022, blijken 
gemeenten zeer succesvol te zijn in het bereiken van de doelgroep. De G4-
gemeenten blijken circa 90% van de doelgroep te hebben bereikt. Van 
andere gemeenten krijgen we vergelijkbare signalen omtrent het bereik.
In de Kamerbrief aanvullende maatregelen energierekening (Kamerstukken 
II 2022/23, 29 023, nr. 354) zijn meerdere voornemens van dit kabinet, 
waaronder het instellen van een tijdelijk prijsplafond in 2023 aangekondigd. 
Voor de periode 2023-2024 is € 150 miljoen beschikbaar om de gevolgen van 
de energiecrisis voor huishoudens zoveel mogelijk te beperken. Gemeenten 
hebben aanvullende middelen ontvangen om zowel via vroegsignalering 
als via de bijzondere bijstand gerichte hulp aan hun inwoners te kunnen 
bieden.
Ook heeft het kabinet in 2022 € 50 miljoen gereserveerd voor subsidiever­
lening aan het Tijdelijk Noodfonds Energie dat het doel heeft te voorkomen 
dat financieel kwetsbare huishoudens deze winter problematische schulden 
opbouwen (Kamerstukken II 2022/23, 29 023, nr. 360).
Daarnaast is, in het kader van het flankerende beleid, ingezet op preventie 
en goede hulp bij financiële problemen. Met onder andere de Rijkscam­
pagne ‘Je staat er niet alleen voor’ worden huishoudens gestimuleerd om 
niet zelf rond te blijven lopen met geldproblemen, maar contact op te nemen 
met Geldfit of de gemeente om zo naar de juiste hulp verwezen te worden.
Om te voorkomen dat mensen uit schuldregelingen vallen is op 31 oktober 
2022 door een groot aantal partijen de intentieverklaring ‘Samen schuldre­
gelingen redden’ ondertekend. Onderdeel hiervan is de verbreding van 
het Waarborgfonds, dat op 1 januari 2023 in werking is getreden. Daarnaast 
is eind november de Nationale Coalitie Financiële Gezondheid gelanceerd. 
37 werkgevers (met in totaal ruim een half miljoen werknemers) hebben 
zich sinds eind 2022 bij deze coalitie aangesloten en besteden hiermee 
aandacht aan hun werknemers met geldzorgen. Ook VNO-NCW en Schul­
denlabNL zijn aangesloten bij deze coalitie.
In september 2022 is een kennis- en ondersteuningsprogramma energiear­
moede van TNO gestart, wat door de Ministeries van EZK, SZW en BZK en 
een aantal provincies wordt bekostigd. Dit programma helpt decentrale 
overheden en het Rijk om meer inzicht te krijgen in welke aanvullende 
maatregelen bij de aanpak van energiearmoede effectief zijn voor welke 
doelgroep. Het eerste rapport ‘Energiearmoede in een stroomversnelling' 
is op 23 november 2022 uitgekomen en is het eerste in een reeks halfjaar­
lijkse peilingen onder gemeenten welke knelpunten zij ervaren.
Participatiewet in balans
Het kabinet werkt aan het terugbrengen van balans in de Participatiewet. 
Als het moeilijk is om op eigen kracht te participeren in de samenleving biedt 
de Participatiewet een stevig vangnet. Vaak gaat dat goed, maar soms pakt 
de wet niet uit zoals die bedoeld is, zoals blijkt uit beleidsanalyses (Kamer­
stukken II 2021/22, 34 352, nr. 253) en uit signalen uit de praktijk. Door 
verschillende ontwikkelingen is er op dit moment sprake van een ongelijke 
verhouding tussen de complexe inrichting van de bestaanszekerheid, de als 
beperkt ervaren ondersteuning en een strikt handhavingsregime. De 
Tweede Kamer, vergaderjaar 2022–2023, 36 360 XV, nr. 1
