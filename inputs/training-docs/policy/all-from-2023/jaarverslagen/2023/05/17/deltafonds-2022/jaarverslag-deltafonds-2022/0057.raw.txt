In maart jl. zijn de Stroomgebiedbeheerplannen 2022-2027 (SGBP’s) voor 
de Kaderrichtlijn Water (KRW) vastgesteld en aan de Europese Commissie 
gerapporteerd. Er is een start gemaakt met werkzaamheden voor de 
komende planperiode, waaronder monitoren van de voortgang van de 
uitvoering van maatregelen en de Evaluatie 2024. Deze zomer zijn de 
resultaten van de Kennisimpuls Waterkwaliteit opgeleverd. In 10 projecten 
is onderzocht welke factoren de waterkwaliteit beïnvloeden
Microplastics
De voorbereidingen zijn getroffen voor een onderzoek naar het effect van 
microplastic op gezondheid van de mens (inclusief voorstel voor 
organisatie en coördinatie) van het onderzoek. Na budgetgoedkeuring van 
de 1e kamer wordt het onderzoek gestart. Als gevolg van corona is er 
vertraging opgetreden in de validering van de microplastic monitoring.
Met de gebiedersbeheerders, zoals gemeenten en waterschappen, is een 
gebiedsanalyse uitgevoerd naar de bronnen van plastic zwerfafval in de 
rivier. Vervolgstap is het opstellen van maatregelen. Tevens is een keten­
onderzoek uitgevoerd naar waar plastic pellets in de keten van productie – 
transport ¬ gebruik vrijkomen en is er met de branchevereniging van 
cruiseboten gesproken over maatregelen voor het voorkomen van plastic 
zwerfafval afkomstig van passagiers.
Bij de ontwikkeling van monitoring van macroplastic is onderzoek naar de 
meetmethoden voor oever en wateroppervlakte afgerond. De meetmethode 
voor oevers is gebaseerd op de OSPAR-methode voor stranden. Het 
oppervlakte water kan vanaf bruggen worden gemonitord. De meetme­
thoden vullen elkaar aan.
Gestart is met een verkenning voor een onderzoek naar macroplastic in de 
waterkolom.
Het onderzoek naar methode van bemonstering en analyse van microplastic 
in de Rijn en Maas is uitgevoerd. De eerste indicatieve resultaten worden 
nog bekend gemaakt.
Tweede Kamer, vergaderjaar 2022–2023, 36 360 J, nr. 1 57
