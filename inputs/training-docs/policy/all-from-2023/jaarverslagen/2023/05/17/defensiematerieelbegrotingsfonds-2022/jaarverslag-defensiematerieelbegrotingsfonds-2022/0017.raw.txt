Overprogrammering
Defensie hanteert een maximaal toegestane overprogrammering van 30% 
in het uitvoeringsjaar en de begrotingsperiode om zo tot een tijdige 
realisatie van het investeringsprogramma te komen. De overprogram­
mering wordt gecompenseerd met een even grote onderprogrammering in 
de DLP-peridode van 15 jaar.
Op de defensiebegroting voor 2022 was sprake van aanzienlijke onderrea­
lisatie, zo ook op het Defensiematerieelbegrotingsfonds. Daarom is binnen 
het DMF gedurende de begrotingsuitvoering € 1,4 miljard aan kasgeld 
verschoven naar latere jaren. Dat deze uitgaven pas in later jaren volgen is 
met name het gevolg van een momenteel krappe arbeidsmarkt, verbroken 
logistieke ketens en een overspannen markt voor defensiematerieel.
Ondanks de versnelling bij de uitvoering van projecten, is het niet te 
voorkomen dat sommige projecten vertragen en dat er daarom budget 
wordt verschoven naar latere jaren. Dit schuiven met budget betekent niet 
dat het geld niet wordt gebruikt of niet nodig is. Verplichtingen worden 
aangegaan maar door verschillende omstandigheden kunnen de uitgaven 
vertraagd zijn; bijvoorbeeld door latere leveringen.
Doordat de investeringen en instandhouding nu zijn opgenomen in het DMF, 
is Defensie beter in staat om te anticiperen op de mogelijkheden en 
onmogelijkheden van de markt.
Het investeringsplafond en het IBO publieke investeringen
Op 18 juli 2022 heeft de minister van Financiën de kabinetsreactie op het 
Interdepartementaal Beleidsonderzoek (IBO) over publieke investeringen 
naar de Tweede Kamer gestuurd. In dit onderzoek stond de vraag centraal 
hoe het kabinet efficiënt en effectief kan investeren in maatschappelijke 
opgaven. In het IBO is onder andere vastgesteld dat overprogrammering is 
bedoeld om capaciteit zo doelmatig mogelijk in te zetten om de doelstel­
lingen van investeringsprojecten te behalen.
In de kabinetsreactie is tevens een onderzoek aangekondigd of het gebruik 
van het instrument overprogrammering en het nieuwe investeringsplafond 
bijdragen aan realistische planningen, effectief doelbereik en transparante 
en heldere communicatie aan het parlement. Vanzelfsprekend is dit 
onderzoek ook voor Defensie relevant. Het streven is om dit onderzoek in 
2023 af te ronden.
Realisatievermogen
Momenteel voert Defensie veel projecten uit. Het vergt veel van de defen­
sieorganisatie om de vaart erin te houden. Met nieuwe werkvormen waarbij 
eerder en meer geïntegreerd wordt samengewerkt proberen we waar 
mogelijk te versnellen. Tegelijkertijd levert Defensie ook een extra 
inspanning op het gebied van verwerving, training en materieel om 
Oekraïne te steunen.
Defensie beziet in hoeverre het nodig en mogelijk is om Europese aanbe­
stedingsregelgeving aan te passen om zodoende de projecten als geheel te 
versnellen. In de afgelopen tijd heeft Defensie op nationaal en Europees 
niveau gesprekken gevoerd over de aanbestedingsregelgeving. Daarbij is 
in het bijzonder aandacht besteed aan de regels voor aanschaf van militaire 
producten en diensten die zijn vervat in Richtlijn 2009/81/EG en in Nederland 
zijn geïmplementeerd in de Aanbestedingswet op Defensie- en Veiligheids­
gebied. Doordat afstemming over eventuele aanpassing van deze 
Tweede Kamer, vergaderjaar 2022–2023, 36 360 K, nr. 1 17
