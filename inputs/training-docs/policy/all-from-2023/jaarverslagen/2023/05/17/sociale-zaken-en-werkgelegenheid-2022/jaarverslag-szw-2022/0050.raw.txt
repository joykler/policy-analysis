Tabel 14 Kerncijfers werkzame beroepsbevolking: aandeel contractvorm 
1
naar opleidingsniveau
Vaste Flexibele 
arbeidsrelatie arbeidsrelatie Zelfstandigen Totaal
Laag (x 1.000) 2020 827 737 216 1.779
2021 848 714 231 1.792
2022 850 753 248 1.851
Midden (x 1.000) 2020 2.066 1.032 535 3.633
2021 2.058 1.020 552 3.631
2022 2.030 1.066 568 3.665
Hoog (x 1.000) 2020 2.195 746 640 3.581
2021 2.296 831 653 3.779
2022 2.413 858 713 3.984
2
Totaal (x 1.000) 2020 5.088 2.515 1.391 9.116
2021 5.202 2.565 1.436 9.202
2022 5.293 2.677 1.529 9.500
1 Vanwege wijzigingen in het onderzoeksdesign en de vragenlijst van de Enquête Beroepsbevolking (EBB) zijn 
cijfers van voor 2021 opnieuw berekend. Daarom kunnen cijfers van 2020 afwijken ten opzichte van eerdere 
jaarverslagen en de begroting 2022. Hierbij een link naar meer informatie over het herontwerp van de EBB: 
https://www.cbs.nl/nl-nl/corporate/2021/48/nieuwe-meetmethode-van-invloed-op-beroepsbevolkingscijfers.
2 Totaal is berekend als de som van laag, midden en hoog opleidingsniveau. De categorie onbekend is niet 
meegenomen in het totaal waardoor het totaal niet overeenkomt met de tabel op statline.
Bron: CBS, Statline.
De toename van het aantal werkenden met een vast contract was kleiner 
dan die van het aantal werkenden met een flexibel contract. Binnen de groep 
flexibele contracten ging het wel veelal om flexibele contracten met relatief 
veel zekerheid, zoals tijdelijke contracten met uitzicht op vast, of meerjarige 
tijdelijke contracten. De toename hiervan past bij een arbeidsmarkt met veel 
instroom en baanwisselingen, waar relatief veel werkenden aan een nieuwe 
baan beginnen. Dit sluit aan bij het beeld dat er in 2022 sprake was van 
een relatief groot aantal baanwisselingen. De toename van het aantal vaste 
contracten zit vooral bij hoogopgeleiden. Die hebben een sterkere onder­
handelingspositie op de arbeidsmarkt dan werkenden met andere oplei­
dingsniveaus. In 2022 was er ook een grote toename van het aantal 
zelfstandigen. Dat wijst erop dat veel werkenden de kansen die de krappe 
arbeidsmarkt biedt willen benutten door direct met opdrachtgevers over 
arbeidsvoorwaarden te onderhandelen.
Gezond en veilig werken
We zien enerzijds een relatief stabiel beeld wat betreft werknemers met 
een arbeidsongeval met ten minste een dag verzuim, en werknemers met 
een volgens henzelf door een arts vastgestelde beroepsziekte. Anderzijds is 
het ziekteverzuim verder gestegen (van 4,9% naar 5,6%). Het aantal 
incidenten met grote hoeveelheden gevaarlijke stoffen schommelt de 
afgelopen 5 jaren tussen 0 en 3. Over andere kerncijfers zijn op dit moment 
geen nieuwe cijfers beschikbaar voor 2022.
Tweede Kamer, vergaderjaar 2022–2023, 36 360 XV, nr. 1 50
