Regie op de ruimtelijke ordening
Met de aanvang van twee ruimtelijke programma’s, te weten de 
programma’s NOVEX en Mooi Nederland, hebben we in 2022 stappen gezet 
om de regie vanuit het Rijk op de ruimtelijke ordening en leefomgeving te 
hernemen. Vanuit dit kader zijn eind 2022 de zogenaamde ruimtelijke start­
pakketten naar de provincies gestuurd. Hierin hebben we de opgaven voor 
de fysieke leefomgeving uit de nationale programma’s voorgelegd aan de 
provincies. Deze verzending markeerde het begin van het leggen van de 
ruimtelijke puzzel en intensieve samenwerking tussen overheden. De 
provincies zijn vanaf december 2022 aan zet om samen met de gemeenten 
en waterschappen de opgaven tot aan 2030 ruimtelijk te vertalen. Dit zal 
uiteindelijk resulteren in bestuurlijke arrangementen op basis waarvan de 
regionale en nationale ruimtelijke ordening kan plaatsvinden.
Daarnaast is met een aantal NOVEX-gebieden een langdurig partnerschap 
aangegaan om een impuls te geven aan de opgaven die er liggen en werken 
we hard aan de uitvoering van de verstedelijkingsstrategieën. Bovendien 
hebben we in 2022 stappen gezet in het vergroten van multifunctioneel 
grondgebruik en zijn rijksgronden onderzocht op mogelijkheden om ingezet 
te worden als woningbouwlocatie.
In het najaar van 2022 is het programma Mooi Nederland van start gegaan. 
Het programma richt zich op de versterking van de ruimtelijke kwaliteit in 
het omgaan met transities in de ruimte. De stapeling van opgaven naar de 
toekomst is in beeld gebracht en er is een start gemaakt met verkenningen 
naar wenkende toekomstperspectieven en innovatieve inrichtingscon­
cepten voor een aantal lokale en regionale vraagstukken. Hierbij is een 
samenwerking ingericht met externe adviseurs, zoals het PBL en CRa en 
wordt de ontwerpsector aangesproken. Ter versterking van de positie van 
ontwerp wordt samengewerkt met het Platform Ontwerp NL, waarin de 
sector zich verenigd heeft en via learning communities wordt gewerkt aan 
het versterken van het instrument Ontwerpend onderzoek.
Aan de slag met de Omgevingswet
Ook in 2022 hebben we hard gewerkt aan de invoering van de 
Omgevingswet, die de lappendeken aan verschillende wetten en regels op 
het gebied van ruimtelijke ordening bundelt, vereenvoudigt en moderni­
seert in één wet. Vanuit het interbestuurlijke programma Aan de Slag met 
de Omgevingswet hebben we medeoverheden en andere belangheb­
benden ondersteund bij de implementatie van de wet. We zijn hierbij – net 
als in voorgaande en komende jaren – uitgegaan van het belang van een 
verantwoorde en zorgvuldige invoering. Daarom is in het voorjaar en ook 
in het najaar van 2022 door de VNG, IPO, UvW en de minister voor VRO 
gezamenlijk besloten om de invoering van de Omgevingswet met enkele 
maanden uit te stellen. Eerst naar 1 januari 2023 en later naar 1 juli 2023. In 
het licht van die zorgvuldige en verantwoorde invoering bleek er voor de 
medeoverheden en andere belanghebbenden meer voorbereidingstijd 
nodig.
Eind januari 2023 is het Koninklijk Besluit voor inwerkingtreding van de 
Omgevingswet per 1 januari 2024 aan beide Kamers gestuurd.
5 Grenzeloos samenwerkende (rijks)overheid
Het versterken van vertrouwen in de overheid vraagt om een rijksdienst die 
betrouwbaar, dienstbaar en rechtvaardig is. Dat gaat over goede dienstver­
lening, beleid dat uitvoerbaar is, beleid waarin de menselijke maat voorop 
Tweede Kamer, vergaderjaar 2022–2023, 36 360 VII, nr. 1 21
