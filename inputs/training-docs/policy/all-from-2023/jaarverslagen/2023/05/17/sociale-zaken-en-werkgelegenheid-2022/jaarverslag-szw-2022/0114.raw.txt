C. Beleidsconclusies
Wet verandering koppeling AOW-leeftijd
Met de Wet verandering koppeling AOW-leeftijd (Stb. 2020, 503) is geregeld 
dat per 1 januari 2025 de 1-op-1-koppeling van de AOW- en pensioenricht­
leeftijd aan de ontwikkeling van de resterende levensverwachting op 65-
jarige leeftijd, wordt vervangen door een 2/3-koppeling. De gewijzigde 
koppeling betekent dat elk jaar levenswinst wordt vertaald in gemiddeld 
acht maanden langer doorwerken en gemiddeld vier maanden langer AOW-
pensioen. Op basis van deze 2/3-koppeling en op basis van de CBS-raming 
van de gemiddelde resterende levensverwachting op 65-jarige leeftijd voor 
2028, is in 2022 de AOW-leeftijd voor 2028 vastgesteld op 67 jaar en drie 
maanden (Stcrt. 2022, 30748). Tussen 2024 en 2027 verandert de vastge­
stelde AOW-leeftijd niet en is de AOW-leeftijd 67 jaar.
Verlaging en afschaffing IOAOW
Het kabinetsbesluit om het minimumloon extra te verhogen werkt door in 
alle aan het minimumloon gekoppelde regelingen, waaronder de AOW. 
Het verlagen van de IOAOW per 1 januari 2023 en het afschaffen ervan per 
1 januari 2025, maakt onderdeel uit van de dekking van de koppeling van 
de AOW aan de extra verhoging van het minimumloon. Het bedrag voor 
de inkomensondersteuning AOW is per 1 januari 2023 verlaagd tot een 
bedrag van € 5 bruto per maand. Deze verlaging is geregeld in het besluit 
van de Minister van Sociale Zaken en Werkgelegenheid in overeen­
stemming met de Minister voor Armoedebeleid, Participatie en Pensioenen 
van 3 oktober 2022 (Stb. 2022, 381).
Verhoging AOV Caribisch Nederland
Om toe te werken naar het ijkpunt sociaal minimum op Caribisch Nederland 
moeten de inkomens worden verhoogd en de kosten van levensonderhoud 
worden verlaagd. Via het amendement Wuite c.s. (Kamerstukken II 
2021/22, 35 925 IV, nr. 12) zijn de minimumuitkeringen, waaronder de 
Algemene Ouderdomsverzekering (AOV), per 1 januari 2022 verhoogd met 
10% (inclusief inflatiecorrectie). Het kabinet zet de komende jaren de 
volgende stappen om in 2025 het ijkpunt sociaal minimum te behalen.
Wetsvoorstel toekomst pensioenen
Op 30 maart 2022 heeft de minister voor Armoedebeleid, Participatie en 
Pensioenen het wetsvoorstel toekomst pensioenen ingediend bij de Tweede 
Kamer (Kamerstukken II 2021/22, 36 067, nr. 5). Na rondetafelgesprekken, 
een wetgevingsoverleg, een artikelsgewijze behandeling en de plenaire 
behandeling heeft de Tweede Kamer op 22 december 2022 ingestemd met 
het wetsvoorstel. De beoogde inwerkingtreding van de Wet toekomst 
pensioenen is 1 juli 2023. Met het wetsvoorstel wordt beoogd om eerder 
perspectief te bieden op een koopkrachtig pensioen, pensioenen persoon­
lijker en transparanter vorm te geven en pensioenen beter te laten 
aansluiten op de veranderende arbeidsmarkt en samenleving. Tevens is 
een doelstelling opgenomen om het aantal werknemers dat geen pensioen 
opbouwt te halveren.
Implementatietraject wetsvoorstel toekomst pensioenen
Nadat de wetgeving omtrent het vernieuwde pensioenstelsel definitief is, 
hebben de sociale partners en pensioenuitvoerders de mogelijkheid om op 
een zelfgekozen moment, maar voor 1 januari 2027, de overstap te maken 
naar nieuwe pensioenregelingen. Om hen daarbij te faciliteren is in 2022 
gewerkt aan een informatieplatform van, voor en door professionals in de 
pensioensector waar algemene en doelgroepgerichte informatie over de 
Tweede Kamer, vergaderjaar 2022–2023, 36 360 XV, nr. 1 114
