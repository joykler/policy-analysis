POK - Staat van de Uitvoering
Naar aanleiding van de kabinetsreactie op het rapport «Ongekend onrecht» 
is de eerste Staat van de Uitvoering gerealiseerd waarmee beter zicht 
gecreëerd wordt op het functioneren en presteren van de uitvoeringsorga­
nisaties. De stichting ICTU heeft hiervoor een bijdrage ontvangen.
POK - Ondersteuning van melders van misstanden
Stichting ICTU heeft een bijdrage ontvangen voor een flitspanelonderzoek 
met als doel de bekendheid van de voorzieningen uit de CAO Rijk die onder­
steuning bieden aan klokkenluiders na te gaan.
Diverse Bijdragen
Voor het werk van het programma Open op Orde, actielijn 1 van de 
Informatie Huishouding (IHH) en met steun van de Regeringscommissaris 
voor Digitalisering, zijn bijdragen gegeven voor de HR-ICT rijksdienst. Zo is 
onder meer samen met de RADIO gewerkt aan E-learnings voor actieve 
openbaarmaking en een Digitale kaartenset Actieve openbaarmaking.
Bijdrage aan medeoverheden
Compensatie Waterschappen Woo (incidenteel)
De waterschappen hebben bij 1e suppletoire begroting een bijdrage 
ontvangen ter compensatie van de incidentele kosten voor de implemen­
tatie van de op 1 mei 2022 in werking getreden Wet open overheid (Woo). 
De middelen worden in het kader van de implementatie van de Wet open 
overheid onder andere ingezet voor de verbetering van processen en de 
organisatie, het aanschaffen en/of aanpassen van systemen en het opleiden 
van medewerkers. De bijdragen hebben betrekking op de periode 1 januari 
2022 tot en met 31 december 2026. In 2022 hebben de waterschappen het 
eerste bedrag ontvangen.
Bijdrage aan agentschappen
UBR (arbeidsmarkt communicatie)
UBR Personeel heeft een bijdrage ontvangen voor onder andere het 
uitvoeren van de rijksbrede arbeidsmarktcommunicatie. Hierbij draagt UBR 
Personeel bij aan het doel om het Rijk te positioneren als één aantrekkelijke 
werkgever en in verbinding te blijven met zowel de externe als de interne 
arbeidsmarkt. Via verschillende kanalen wordt het diverse en brede 
werkaanbod van het Rijk getoond, zoals op de vacaturesite WerkenvoorNe­
derland.nl en online op sociale media-kanalen zoals LinkedIn. Tevens zorgt 
UBR Personeel op het gebied van arbeidsmarktcommunicatie voor een 
betere verbinding met en tussen de rijksorganisaties en voor een betere 
zichtbaarheid en aansluiting bij wensen van interne en externe kandidaten.
Vanuit het thema I-vakmanschap uit de I-strategie Rijk wordt aan UBR 
bijgedragen om specifieke HR-ICT trajecten vorm en inhoud te geven. Het 
betreft bijdragen aan de projecten: het I-Traineeship, het I-Partnerschap Rijk-
Hoger Onderwijs, de Rijks I-Stage, I-Match, I-Arbeidsmarktcommunicatie. 
Aanvullend is het project Monitoring en de verbijzondering van het Functie­
gebouw Rijk voor het IV-domein (KWIV). Dit vormt een solide basis voor 
de toekomstige monitoring van de te verwachten ICT-tekorten.
Bedrijfsvoeringsbeleid
Het afgelopen jaar was het eerste van een meerjarig programma waarmee 
BZK verduurzaming van de rijksbrede bedrijfsvoering bij alle ministeries 
heeft ondersteund in het streven naar klimaatneutraliteit in 2030. Het gaat 
Tweede Kamer, vergaderjaar 2022–2023, 36 360 VII, nr. 1
