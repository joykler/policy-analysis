2 Onderdeel B - Instandhouding netwerk ProRail 
(Hoodspoorweginfrastructuur)
De prestaties van de Hoofdspoorweginfrastructuur wordt gemeten en 
uitgedrukt in prestatie-indicatoren. De prestatieafspraken met ProRail zijn 
opgenomen in de tienjarige beheerconcessie en de (twee)jaarlijkse beheer­
plannen. Onderstaand wordt ingegaan op de door ProRail geleverde 
prestaties, de areaalgegevens, de gerealiseerde budgetten instandhouding 
en op het uitgesteld en achterstallig onderhoud.
Prestaties ProRail
Per 1 januari 2008 wordt ProRail aangestuurd op output. Dat betekent dat 
de Minister van IenW afspraken maakt met ProRail over de te realiseren 
prestaties op basis van een resultaatverplichting. Met ingang van de Beheer­
concessie 2015–2025 worden voor de kernprestatie-indicatoren (KPI’s) 
bodemwaarden afgesproken. Die prestaties worden (twee)jaarlijks 
opgenomen in het beheerplan van ProRail. De Minister van IenW moet 
instemmen met de prestaties waarvoor bodemwaarden gelden. De Tweede 
Kamer wordt jaarlijks in een separate brief over de jaarverantwoording van 
ProRail geïnformeerd.
Tabel 72 Prestatie indicatoren ProRail
1
Kern Prestatie-indicator Bodem-waarde Streef-waarde Realisatie 2021
Klantoordeel reizigersvervoerders 6 7 7
Klantoordeel goederenvervoerders 6 7 6
Reizigerspunctualiteit HRN 5 minuten (gezamenlijk met NS) 88,90% 91,50% 94,40%
Reizigerspunctualiteit HRN 15 minuten (gezamenlijk met NS) 96,70% 97,40% 98,10%
Reizigerspunctualiteit HSL 5 minuten (gezamenlijk met NS) 82,10% 84,20% 89,20%
2
Betrouwbaarheid regionale series 3 minuten 90,70% 93,70% 93,70%
3
Impactvolle verstoringen 520 450 406
1 Toelichting bodemwaarde: Waarde voor het jaarlijks minimaal te realiseren prestatieniveau op een prestatie indicator. In het geval van de prestatie indicatoren ‘Impactvolle 
verstoringen’ geldt een maximum.
2 In ontwerpbegroting 2022 was de indicator punctualiteit regionale series opgenomen. In de kamerbrief 29984 nr. 946 is aangekondigd dat deze wordt vervangen door 
betrouwbaarheid regionale series 3 minuten. Hierin is ook aangekondigd dat de indicatoren geleverde treinpaden reizigers en transitietijd goederen niet meer terugkomen 
in de jaarverantwoording 2022.
3 In de ontwerpbegroting 2023 is 410 gerapporteerd. De realisatie 2021 was 406. Het verschil van 4 storingen bestaat uit dubbeltellingen en storingen met een andere reden 
(bijv. vervoerder)
Bron: jaarverslag ProRail 2021
Toelichting
Ten tijde van het opstellen van deze bijlage is er nog geen vastgesteld 
jaarverslag van ProRail over 2022 beschikbaar. Het vastgestelde jaarverslag 
wordt separaat aan de Tweede Kamer gestuurd. De informatie over 2022 zal 
eveneens aan de Tweede Kamer worden aangeboden in de bijlage bij de 
ontwerpbegroting 2024.
Ontwikkeling van het areaal
Hieronder wordt inzicht gegeven in de omvang van het areaal in beheer bij 
ProRail.
Tweede Kamer, vergaderjaar 2022–2023, 36 360 A, nr. 1 103
