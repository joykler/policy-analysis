3.9 Openbaarheidsparagraaf
In de samenleving en binnen het Rijk groeit de behoefte aan gerichte 
informatie en transparantie. De overheid streeft ernaar om een open 
overheid te zijn. Door informatie actief openbaar te maken, krijgt de 
samenleving beter zicht op keuzes van de overheid en afwegingen hierbij. 
Ook is er bij een open overheid meer ruimte om samen met burgers beleid 
te maken. Een goede digitale informatiehuishouding is hierbij een randvoor­
waarde.
Binnen het ministerie van VWS lopen meerdere trajecten in het kader van 
een open overheid. Naast het programma Implementatie Wet open 
overheid (Woo) loopt ook het vijf jaar durende programma VWS Open op 
Orde (2021-2026).
Actieve openbaarmaking
Sinds 1 juli 2021 worden beslisnota’s bij Kamerstukken over beleidsvorming 
en wetgeving meegestuurd naar de Kamer. Met ingang van Prinsjesdag 
2022 is dit uitgebreid naar alle Kamerstukken over voortgang, kennis­
deling, begroting en internationale en Europese onderhandelingen. Het 
programma VWS Open op Orde heeft beleidsdirecties ondersteunt 
in de voorbereidingen op het openbaar maken van de beslisnota’s zodat dit 
op een eenduidige manier gebeurd.
VWS Open op Orde verzorgd ook workshops voor kleine groepen 
medewerkers, zodat aan de slag kan worden gegaan met een eigen casus. 
Tevens zijn een aantal medewerkers per directie opgeleid als eerste 
aanspreekpunt m.b.t. actieve openbaarmaking.
Vanuit het programma Implementatie Woo worden de VWS-concernonder­
delen geïnformeerd en ondersteund over het (op termijn) actief openbaar 
maken van de informatiecategorieën genoemd in de Woo. Voor VWS gaat 
het om 14 informatiecategorieën, zoals bijvoorbeeld onderzoeksrapporten 
en convenanten. Het actief openbaar maken van deze informatiecatego­
rieën is nog niet verplicht. Voorwaarde is dat er een digitaal platform 
beschikbaar is waarop of waarlangs belanghebbenden deze documenten 
kunnen vinden. Het ministerie van BZK ontwikkelde een platform open 
overheidsinformatie, ook wel PLOOI genoemd, waarop deze informatieca­
tegorieën in eerste instantie openbaar zouden worden gemaakt. Deze 
ontwikkeling is echter stopgezet naar aanleiding van een advies van het 
adviescollege ICT-toetsing (AcICT) en het daaropvolgende besluit van de 
minister van BZK. Het ministerie van BZK streeft er naar om in 2023 een 
Woo-verwijsindex beschikbaar te stellen die verwijst naar de eigen 
platforms van overheidsorganisaties, waaronder die van VWS, waarop 
gefaseerd alle verplicht openbaar te maken informatiecategorieën worden 
gepubliceerd.
Het programma Woo brengt de werkprocessen rond de totstandkoming en 
openbaarmaking van de verschillende informatiecategorieën in kaart. Het 
uitgangspunt is: wanneer de informatiehuishouding op orde is, kan (beter) 
aan de Woo voldaan worden. Indien van toepassing, worden werkpro­
cessen in samenwerking met de betreffende organisatieonderdelen 
aangepast en geoptimaliseerd. Daarnaast werkt het programmateam nauw 
samen met ICT-gerelateerde onderdelen om de systeemaanpassingen voor 
Tweede Kamer, vergaderjaar 2022–2023, 36 360 XVI, nr. 1 32
