Uit bovenstaande tabel wordt duidelijk dat er veel gebeurt op het vlak van 
topvrouwen. Dat is logisch. Er wordt momenteel gewerkt aan wet- en 
regelgeving en het is belangrijk een en ander goed te evalueren en 
monitoren.
Thema sociale veiligheid
Alle mensen moeten zich (sociaal) veilig kunnen voelen. Het beleid richt zich 
op het bevorderen van sociale veiligheid van vrouwen en lhbti-personen. 
Hierbij is aandacht voor specifieke groepen in de samenleving die veel te 
maken krijgen met onveiligheid of geweld.
Beide grote programma’s vanuit Sociale Veiligheid, Regenboogsteden en 
Veilige Steden, zullen dit jaar inhoudelijk worden geëvalueerd. Het betreft 
hier de inhoudelijke opbrengsten van het Veilige Steden programma en van 
de Regenboogsteden. Dit is een ander type evaluatie dan de strategische 
evaluatie «werken met gemeenten». Het gaat daarbij om het hoe, en niet 
om de inhoud. De strategische evaluatie kijkt naar het instrument, de manier 
van werken, de vormgeving van de samenwerking.
Genderdiversiteit & gelijke behandeling
Alle mensen zijn vrij om hun identiteit vorm te geven. Het beleid richt zich 
op het bevorderen van gelijke behandeling, de acceptatie van genderdiver­
siteit en het tegengaan van stereotypering. Er wordt op het vlak van wet- en 
regelgeving veel samengewerkt met andere departementen. Komend jaar 
zal opnieuw worden gekeken naar de representatie van vrouwen in de 
media.
Thema algemeen
Tenslotte is eind 2020 de emancipatiemonitor verschenen en wordt dit jaar 
de lhbt-monitor van het Sociaal Cultureel Planburea (SCP) verwacht. Het 
SCP is momenteel bezig met een intern proces waarbij ze hun werkzaam­
heden aan het herzien zijn. Dit heeft gevolgen voor de monitors. Omdat 
beide monitors voor de evaluatie van het beleid onmisbaar zijn, wordt 
geprobeerd deze elders onder te brengen. De uitkomst van dit proces is nog 
onzeker, maar dat tweejaarlijks gemonitord blijft worden, staat buiten 
discussie.
Wanneer je een en ander schematisch probeert weer te geven, kom je de 
eerdere tabel, waarin lhbti-emancipatie en m/v-emancipatie door de andere 
thema’s heen snijden. Bijna alle dossiers zijn hierin onder te brengen. Voor 
de algemene onderwerpen die door alle thema’s heen snijden is de 
categorie overig toegevoegd. Hierin vallen bijvoorbeeld de emancipatie- en 
de lhbt-monitor die rapporteren over alle domeinen.
Tweede Kamer, vergaderjaar 2022–2023, 36 360 VIII, nr. 1 196
