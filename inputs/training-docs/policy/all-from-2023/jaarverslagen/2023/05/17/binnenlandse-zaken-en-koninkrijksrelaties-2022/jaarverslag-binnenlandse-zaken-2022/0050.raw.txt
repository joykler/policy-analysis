In opdracht van het Nationaal Programma Leefbaarheid en Veiligheid is 
het dashboard Zicht op Wijken doorontwikkeld waarmee een kwantitatief 
beeld van de leefbaarheid en veiligheid in gemeenten en hun wijken kan 
worden geschetst. Daarnaast zijn verschillende advies- en onderzoeksop­
drachten verstrekt voor de verdere uitwerking en implementatie van een 
integrale gebiedsgerichte aanpak waarin gemeenten - samen met de rijks­
overheid en lokale partners - de inwoners van kwetsbare gebieden 
perspectief op een betere toekomst kunnen bieden.
Inkomensoverdrachten
Toerusting en ondersteuning politieke ambtsdragers
Het ministerie van BZK is verantwoordelijk voor de uitvoering van de 
Algemene pensioenwet politieke ambtsdragers (Appa). Dit betreft ten 
eerste de betaling van de uitkeringen en de kosten van de begeleiding en 
ondersteuning bij het vinden van een nieuwe baan van gewezen ministers 
en staatssecretarissen, van waarnemend burgemeesters en van 
(waarnemend) burgemeesters die betrokken zijn bij gemeentelijke 
herindeling. Ten tweede betreft het de betaling van de pensioenen van 
ministers en staatssecretarissen. De realisatie is lager uitgevallen ten 
opzichte van de ontwerpbegroting doordat in 2022 met name minder 
uitkeringen aan voormalig burgemeesters zijn verstrekt.
Vergoeding rouwvervoer
In 2022 zijn betalingen gedaan ter compensatie van de extra kosten voor 
nabestaanden voor het rouwvervoer wegens COVID-19.
Bijdrage aan ZBO's/ RWT's
Diverse bijdragen
Voor de verdere uitvoering van de City Deal Zicht op ondermijning (ZoO), 
die bestuurders ondersteunt bij de preventieve aanpak van ondermijnende 
effecten van criminaliteit en de weerbaarheid van het lokaal bestuur, zijn in 
2022 bijdragen verstrekt aan ICTU en CBS. Met behulp van statistische 
analyses, onder meer risicoanalyses rondom vakantieparken, werd de infor­
matiepositie van bestuurders vergroot. Hiervoor zijn bij de 2e suppletoire 
begroting middelen overgeheveld vanuit het ministerie van Justitie en 
Veiligheid.
Bijdrage aan (inter)nationale organisaties
Bijdragen internationaal
Het Open Government Partnership (OGP), dat zich richt op het versterken 
van de transparantie en de openheid van de overheid, ontving de jaarlijkse 
contributie.
Bijdrage aan agentschappen
Dienst Publiek en Communicatie
DPC ontving bijdragen voor de voorlichtingscampagne van de gemeente­
raadsverkiezingen 2022 en de provinciale staten- en waterschapsverkie­
zingen 2023.
Ontvangsten
Dit betreft voornamelijk de bijdrage van de waterschappen voor een bedrag 
van € 11,8 mln. Gemeenten bepalen de waarde van onroerende zaken 
(WOZ). De WOZ-waardes worden echter ook door het Rijk en de 
Tweede Kamer, vergaderjaar 2022–2023, 36 360 VII, nr. 1
