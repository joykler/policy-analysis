Missiegedreven topsectoren- en innovatiebeleid (MTIB) 
«Water4All -Water Security for the Planet»:
•
 IenW participeert in het Europese onderzoeksprogramma Water4All 
«watersecurity for the planet». Met dit programma coördineren de 
lidstaten en de Europese Commissie gezamenlijk onderzoek rond 
integraal waterbeleid. In 2022 is onder andere onderzoek gestart op 
het gebied van watermanagement en hydroclimatic extreme events.
• Klimaatneutrale en circulaire infraprojecten:
In het afgelopen jaar heeft DGWB meegewerkt aan de ontwikkeling van 
de routekaarten om emissieloze uitvoering in projecten. Het gaat hierbij 
zowel om CO2 als stikstof emissie. Daarnaast is DGWB opdrachtgever 
voor het traject Innovaties in de kustlijnzorg (IKZ) met als doel de 
kustlijnzorg te verduurzamen. De kustlijnzorg is goed voor een groot deel 
van de emissies van IenW. Een aantal veelbelovende innovaties uit IKZ 
gaan nu het laatste deel van het ontwikkeltraject door, gericht op 
opschaling.
Programma Integraal Riviermanagement (IRM)
In 2022 is besloten tot een herijking IRM waarbij besloten is om eerst 
nationale beleidskeuzes uit te werken voor rivierbodemligging en afvoer­
capaciteit wat het uitgangspunt vormt voor een regionale uitwerking, 
startend in prioritaire gebieden. In 2022 is gewerkt aan een nadere beleids­
uitwerking voor verruiming van de afvoercapaciteit en voor de rivierbo­
demligging. Daarvoor zijn in 2022 verschillende bouwstenen opgeleverd, 
zoals de tweede fase van de systeembeschouwing en de systeemmaatre­
gelen. Vanuit alle eerder opgeleverde bouwstenen is de 50%-versie 
opgesteld van het programma onder de omgevingswet voor het IRM. Dit 
loopt door tot in 2023. Ook is door Rijk en regio in 2022 verder gewerkt aan 
de 15 pilotprojecten IRM.
Regionale keringen in beheer van het Rijk
In 2022 is de aanvullende toetsing van de regionale keringen in beheer van 
het Rijk door Rijkswaterstaat afgerond. De ILT heeft hierop toezicht 
gehouden en beoordeelt of de toetsing door Rijkswaterstaat conform de 
voorschriften is uitgevoerd.
Programma Beoordelings- en Ontwerpinstrumentarium (BOI) 2023
In 2022 is gewerkt aan de doorontwikkeling van het instrumentarium voor 
beoordelen en ontwerpen, het nieuwe programma Beoordelings- en 
Ontwerpinstrumentarium (BOI) 2023. Het programma BOI2023 bouwt voort 
op het WBI2017, het Ontwerp Instrumentarium (OI) 2014 en de bestaande 
Technische Leidraden en voegt hier nieuw ontwikkelde kennis en functio­
naliteit aan toe, zodat het instrumentarium aansluit op de actuele kennis en 
de ervaringen die in de eerste beoordelingsronde (2017-2023) zijn 
opgedaan. Met de in 2022 opgeleverde instrumenten van het BOI2023 
kunnen de beheerders vanaf 2023 de volgende beoordelingsronde starten.
Lange termijn ambitie / Kennisprogramma Waterveiligheid
Het Rijk heeft een wettelijke taak (artikel 2.6 Waterwet) om zorg te dragen 
voor de totstandkoming en het verstrekken van technische leidraden voor 
het ontwerp, het beheer en het onderhoud van de primaire waterkeringen 
in Nederland. Hiertoe worden langjarige activiteiten (onderzoek) uitgevoerd 
om een solide kennisbasis te ontwikkelen. De kennis over waterveiligheid 
wordt hiermee op het vereiste niveau gehouden, zodat sprake is van 
actueel, effectief en uitvoerbaar waterveiligheidsbeleid.
Tweede Kamer, vergaderjaar 2022–2023, 36 360 J, nr. 1 24
