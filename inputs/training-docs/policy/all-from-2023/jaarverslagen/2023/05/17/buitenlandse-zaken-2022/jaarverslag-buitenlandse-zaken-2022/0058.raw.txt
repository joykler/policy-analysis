Verplichtingen
De verplichtingenrealisatie is normaliter gelijk aan de kasrealisatie op het 
apparaatsartikel (v=k methode). Echter is in 2022 een grote verplichting 
aangegaan voor de aankoop van een nieuwe kanselarij in Brussel, zoals 
toegelicht in de eerste incidentele suppletoire begroting 2022.
Uitgaven
Personele uitgaven:
Bij de personele uitgaven zijn, zoals toegelicht in de de eerste suppletoire 
begroting, de belangrijkte mutaties:
– In het coalitieakkoord zijn middelen vrijgemaakt ter versterking van het 
postennet. Hierdoor namen de personele uitgaven in 2022 toe met 
EUR 8 miljoen.
– De uitgaven voor het personeel in Nederland en op de posten stegen 
door de loon- en prijsontwikkeling in totaal met ongeveer 
EUR 14 miljoen.
– Voor MH17 zijn middelen vanuit het Ministerie van Justitie en Veiligheid 
overgeheveld naar de begroting van het Ministerie van Buitenlandse 
Zaken. Ook werd voor MH17 de eindejaarsmarge 2021 in 2022 ingezet.
– De uitgaven zijn gestegen door de verwerking van een door Sjoerdsma 
c.s. ingediend amendement ter vergroting van de sanctiecapaciteit.
Materiële uitgaven:
– De uitgaven aan ICT zijn hoger uitgevallen dan in de begroting was 
geraamd. Dit komt voornamelijk door het toevoegen van loon- en prijs­
bijstelling. Dit is in de eerste suppletoire begroting reeds toegelicht.
– De uitgaven aan SSO's zijn ook meer toegenomen dan verwacht, 
vanwege hogere bijdragen aan onder meer Doc-Direkt en SSC-ICT. Dit 
heeft onder meer te maken met hogere tarieven voor SSC-ICT en het 
digitaliseren van het archief via Doc-Direkt, waarvoor het instrument 
bijdrage aan SSO's gehanteerd moet worden. De apparaatsbegroting 
wordt hiermee niet overschreden. Verder is ook loon- en prijsbijstelling 
toegekend, zoals toegelicht in de eerste suppletoire begroting.
– Op het gebied van overig materieel is er een onderrealisatie te zien. 
Het grootste gedeelte hiervan is reeds bij tweede suppletoire begroting 
toegelicht. Dit komt grotendeels door vertragingen op het gebied van 
huisvestingsprojecten. Deze middelen worden doorgeschoven naar 
komende jaren.
Ontvangsten
De ontvangsten zijn lager uitgevallen dan begroot. In de eerste suppletoire 
begroting is toegelicht dat de ontvangsten met ruim EUR 17 miljoen 
afnamen vanwege een bijsteling van de verwachte verkoopopbrengsten 
binnen de vastgoedportefeuille van het ministerie. Bij tweede suppletoire 
begroting is de raming opnieuw naar beneden bijgesteld met ruim 
EUR 18 miljoen.
Nader toegelicht
I: Huisvesting
Doel van het huisvestingsbeleid van BZ is om ambassadekantoren waar 
mogelijk functioneel en doelmatig in te richten ter ondersteuning van de 
modernisering van de diplomatie. Panden worden afgestoten, aangeschaft 
of verbouwd conform een op functionaliteit gericht rationaliseringsplan en 
rekening houdend met de duurzaamheidsdoelstellingen die voortvloeien 
uit het Parijs Akkoord. Hiermee wordt tevens een structurele bezuiniging 
ingevuld op de huisvestingsuitgaven in het buitenland, zoals in eerdere 
kabinetten is afgesproken.
Tweede Kamer, vergaderjaar 2022–2023, 36 360 V, nr. 1
