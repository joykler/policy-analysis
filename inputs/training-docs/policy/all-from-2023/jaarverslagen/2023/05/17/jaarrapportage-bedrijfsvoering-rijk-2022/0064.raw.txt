3.5 Generieke voorzieningen
Er bestaan verschillen en overeenkomsten in ICT-behoeften tussen de depar­
tementen. De gezamenlijke overeenkomsten leiden tot een aantal rijksbrede 
vraagstukken op ICT-gebied. Denk aan dataopslag en kantoorautomati­
sering. Ons doel is om te komen tot een rijksbrede generieke ICT-infra­
structuur.
Door rijksbreed samen te werken kunnen we energiebesparing, schaal- en 
kostenvoordelen behalen. Bovendien zijn door deze samenwerking 
rijksbrede afspraken over beveiliging, governance en financiering mogelijk.
In 2022 is door het CIO Beraad een Portfolioboard Rijksbrede Voorzieningen 
ingesteld. Dit initiatief heeft een aantal doelen:
• Kansen opsporen en beweging initiëren voor nieuwe rijksbrede ICT-
voorzieningen;
• Knelpunten formuleren en aanpakken bij bestaande voorzieningen.
Tegelijk met de board is een nieuwe werkwijze geïntroduceerd. Hiermee 
kunnen we op een aantal momenten (van idee, via ontwerp en pilot, tot 
inbeheername) een potentieel nieuwe rijksbrede ICT-voorziening 
beoordelen. Hiervoor hebben we een geactualiseerde set aan acceptatie­
criteria in gebruik genomen.
In 2022 is ook een aantal nieuwe voorzieningen goedgekeurd. Hiervan is 
Webarchivering in 2022 toegevoegd aan het portfolio van de RijksBrede­
Voorzieningen (RBV). De KamerDebatApp en Woo-tooling worden naar 
verwachting in 2023 opgenomen. De KamerDebatApp is door enkele 
directies binnen het ministerie van Binnenlandse Zaken en Koninkrijksre­
laties gebruikt om debatten digitaal voor te bereiden en gedurende het 
debat antwoorden accuraat en overzichtelijk aan de betrokken bewinds­
persoon aan te bieden. In 2023 wordt de KamerDebatApp als pilot ook 
ingezet bij andere departementen. De Woo-tooling wordt gebruikt om Woo-
verzoeken sneller af te handelen.
Daarnaast zijn we in 2022 gestart met de aanbesteding voor de uitbreiding 
van de eenmalige aanmeldingsomgeving (Single Sign On, SSOn). Dit is 
onder andere gedaan door een verbinding te maken naar applicaties in de 
cloud van verschillende cloudaanbieders. Het inloggen op deze applicaties 
gaat via SSOn. Verder is in 2022 de werkgroep Modernisering en Rationa­
lisering ingesteld.
In 2022 is een pilot met aanvraag en bezorging van de Rijkspas op het 
huisadres succesvol afgerond. Bij 25.000 medewerkers van de Belasting­
dienst is de pas thuis bezorgd. Hiermee besparen onze medewerkers tijd en 
reiskosten. Voor ons is het een extra onderdeel van goed werkgeverschap. 
Ook dragen we hiermee bij aan een duurzame samenleving door minder 
reisbewegingen. In 2023 besluiten we of en hoe we de bezorgdienst 
rijksbreed uitrollen.
LifeCycle Management (LCM)
Maatschappelijke en technische ontwikkelingen of incidenten maken dat we 
applicaties en IV-infrastructuur continu moeten beoordelen om ze toekomst­
bestendig en veilig te houden. LCM is daarom een randvoorwaarde voor 
een goede inrichting van het IV-landschap. In 2022 is door het CIO-Beraad 
besloten tot het oprichten van een rijksbrede LCM-community. Doel hiervan 
is om samen te werken aan een Handboek LifeCycle Management. Leden 
Jaarrapportage Bedrijfsvoering Rijk 2022 64
