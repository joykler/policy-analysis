4.4 Artikel 8. Wederopbouw Bovenwindse Eilanden
A. Algemene doelstelling
Het bevorderen dat de basisvoorzieningen (inclusief infrastructuur) voor 
de burgers in Sint Maarten, Sint Eustatius en Saba weer op het niveau van 
voor de orkanen Irma en Maria komen. Het ministerie van Binnenlandse 
Zaken en Koninkrijksrelaties (BZK) coördineert het beschikbaar stellen van 
de middelen vanuit Nederland en het toezicht op de besteding daarvan.
B. Rol en verantwoordelijkheid
De minister van Binnenlandse Zaken en Koninkrijksrelaties is verantwoor­
delijk voor:
Financieren
• De minister financiert een deel van de wederopbouw van Sint Maarten. 
Tot 2021 zijn er middelen beschikbaar waarmee het trustfonds bij de 
Wereldbank wordt gevuld. De einddatum van dit trustfonds is in 2022 
budgetneutraal verlengd met 36 maanden en blijft tot en met 2028 
operationeel. Deze bijdrage is verbonden aan de politieke voorwaarden 
waarmee Sint Maarten akkoord is gegaan, waaronder de reeds 
ingestelde integriteitskamer en het versterken van het grenstoezicht 
waarover nadere afspraken zijn gemaakt (Stcrt. 2014, 72542 en Lands­
verordening Integriteitskamer). Nederland zal gedurende de 
wederopbouw toezien op de naleving van de voorwaarden.
• De minister levert naast het trustfonds directe steun voor de 
wederopbouw van Sint Maarten. Het gaat hier bijvoorbeeld om kosten 
op het gebied van rechtshandhaving of technische assistentie op gebied 
van financieel beheer.
Regisseren
• De minister regisseert de rijksbrede aanpak van de wederopbouwfase 
op de eilanden Saba en Sint Eustatius.
• De minister is vertegenwoordigd in de stuurgroep van het Sint Maarten 
Reconstruction, Recovery and Resilience trustfund waarin ook Sint 
Maarten zitting heeft. Prioriteiten voor Nederland zijn economische 
ontwikkeling en bereikbaarheid, de afvalproblematiek en goed bestuur.
Ook de ministeries van Onderwijs Cultuur en Wetenschap (OCW), 
Economische Zaken en Klimaat (EZK) en Infrastructuur en Waterstaat (IenW) 
zijn betrokken bij de wederopbouw voor onder andere het herstel van 
schoolgebouwen en infrastructuur. De middelen voor deze projecten staan 
op de begrotingen van de betreffende ministeries.
C. Beleidsconclusies
In 2022 zijn wederom duurzame en zichtbare resultaten geboekt voor Sint 
Maarten en haar bewoners. Zo zijn 425 van de in totaal 511 huizen 
gerepareerd, inclusief 269 huizen in de sociale sector, zijn 139 scheeps­
wrakken geruimd, is ruim 10 km aan kustlijn schoongemaakt, zijn er 
inmiddels 62 aanvragen van MKB-bedrijven goedgekeurd voor financiering 
(Enterprise Support Project) en zijn er 24 subsidies verleend aan lokale niet-
gouvermentele organisaties (NGO's) die bijdragen aan de weerbaarheid 
van de samenleving (Resources for Community Resilience project)t. Wat 
betreft de afvalberg zijn er belangrijke stappen genomen om te kunnen 
Tweede Kamer, vergaderjaar 2022–2023, 36 360 IV, nr. 1
