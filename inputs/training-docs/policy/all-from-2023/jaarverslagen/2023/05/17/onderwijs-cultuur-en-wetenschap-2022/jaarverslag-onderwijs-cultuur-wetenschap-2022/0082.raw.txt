Neth-ER
De vereniging Neth-ER is opgericht in 2006 door acht Nederlandse veldor­
ganisaties werkzaam op de gebieden onderzoek, onderwijs en innovatie. 
De leden van Neth-ER bestaan op dit moment uit: MBO-Raad, Nuffic, KNAW, 
NFU, TNO, UNL, Vereniging Hogescholen, NWO, ISO, JOB en LSVB. Het 
gezamenlijke doel van de vereniging is om de Nederlandse participatie aan 
de Europese programma’s te vergroten door de leden onder andere te 
voorzien van informatie over het Europees beleidsproces en het versterken 
van het netwerk van de leden. Neth-ER ontvangt een subsidie van het 
Ministerie van OCW voor het informeren van het brede Nederlandse 
kennisveld over Europese beleidsontwikkelingen op het terrein van 
onderwijs en onderzoek.
Opdrachten
De realisatie is € 0,9 miljoen hoger dan oorspronkelijk begroot. Het budget 
hiervoor is in 2022 opgehoogd, met name vanwege het aandeel van de 
onderwijsdirecties in de gegunde aanbesteding om de internationalisering 
te bevorderen (€ 1,0 miljoen).
Bijdragen aan (inter)nationale organisaties
De Taalunie
De Taalunie ondersteunt de betrokken overheden in hun taalbeleid voor 
het Nederlands en maakt samenwerking, afstemming en uitwisseling 
mogelijk. Ook verzamelt, ontwikkelt en ontsluit de Taalunie kennis en 
informatie over het Nederlands met het oog op advies en dienstverlening 
aan sectoren, doelgroepen en individuele taalgebruiker.
Fulbright Center
Het Fulbright Center verzorgt mobiliteitsprogramma’s voor het hoger 
onderwijs via beurzen voor uitwisseling met de Verenigde Staten (met 
bijdragen van de Amerikaanse regering).
Bijdragen aan andere begrotingshoofdstukken
Vlaams-Nederlands Huis De Buren
Het Vlaams-Nederlands Huis De Buren is in 2004 opgericht door de 
Nederlandse en Vlaamse regering als een culturele organisatie en als ruimte 
voor debat en reflectie (subsidiëring vindt plaats via het Ministerie van BZ).
Tabel 34 Homogene Groep Internationale Samenwerking (bedragen x € 1.000)
Realisatie Vastgestelde Verschil
begroting
2018 2019 2020 2021 2022 2022 2022
Primair onderwijs (artikel 1) ‒ ‒ ‒ 31.773 29.781 29.781 0
Voortgezet onderwijs (artikel 3) ‒ ‒ ‒ 10.297 9.592 9.592 0
Hoger beroepsonderwijs (artikel 6) 2.873 2.873 2.873 2.873 2.873 2.873 0
Wetenschappelijk onderwijs (artikel 7) 51.437 52.770 54.299 55.289 54.887 54.887 0
Internationaal beleid (artikel 8) 766 825 817 715 822 822 0
Cultuur (artikel 14) 4.617 4.617 4.617 5.934 6.017 6.017 0
Onderzoek en wetenschapsbeleid (artikel 16) 454 454 454 454 454 454 0
Apparaatskosten (artikel 95) 139 144 148 589 2.405 2.405 0
Totaal 60.286 61.683 63.208 107.924 106.831 106.831 0
Toelichting
De Homogene Groep Internationale Samenwerking (HGIS) is sinds 1997 
een budgettaire constructie binnen de Rijksbegroting. In de HGIS worden 
de uitgaven van de verschillende ministeries op het gebied van het 
Tweede Kamer, vergaderjaar 2022–2023, 36 360 VIII, nr. 1
