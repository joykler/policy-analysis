Opdrachten
Bedrijfsvoeringsbeleid
Via het programma Rijksacademie voor digitalisering en informatisering 
overheid (RADIO) en het programma Werken aan Uitvoering (WAU) zijn 
opdrachten gegeven waarmee de kennis over bedrijfsvoering en het 
effectief werken in de bedrijfsvoering beter beschikbaar gesteld wordt. Ook 
zijn opdrachten gegeven voor de procedure Privacy Advies Rijksoverheid 
(PAR), voor een onderzoek naar de Rijkspas en de toegangkelijkheid van 
overheidsgebouwen.
Kwaliteit Management Rijksdienst
De Algemene Bestuursdienst (ABD) bestaat uit ongeveer 1800 manage­
mentfuncties bij de Rijksoverheid. BZK faciliteert de topambtenaren op deze 
functies (ABD’ers) in hun ontwikkeling. Het leer- en ontwikkelaanbod 
bestaat uit een breed spectrum aan leerinterventies die bijdragen aan het 
ontwikkelen van leiderschapsgedrag van ambtelijk leiders. Deze leerinter­
venties bieden concrete handvatten voor het werken met de handelings­
richtingen uit de rijksbrede visie op publiek leiderschap (2022). De focus ligt 
daarbij op het vergroten van het vermogen van leiders om te ‘leren-leren’ 
en hun leiderschapsgedrag blijvend te ontwikkelen. Om het brede leer- en 
ontwikkelaanbod voor de gehele groep ABD’ers mogelijk te maken is bij 
de 1e en 2e suppletoire begroting budget toegevoegd.
In 2022 is bovendien de digitale leeromgeving (DLO) vernieuwd en gepro­
fessionaliseerd. Hierin kunnen ABD’ers het actuele leer- en ontwikkel­
aanbod vinden, zich inschrijven voor een gevarieerd aanbod dat deels tijd- 
en plaatsonafhankelijk gevolgd kan worden en gebruikt kan worden bij 
het leren en ontwikkelen zelf.
Werkgeversbeleid
De minister van BZK richt zich vanuit haar coördinerende rol op de onder­
steuning van het integriteitsbeleid van de ministeries en zet zich in voor 
een veilige werkomgeving binnen het openbaar bestuur. Het achterhalen en 
monitoren van integriteits- en veiligheidsincidenten is een belangrijke 
opgave voor het ministerie van BZK. Daartoe zijn in 2022 verschillende 
onderzoeksopdrachten verstrekt. Het betreft hier de Monitor Integriteit en 
Veiligheid 2022 en een onderzoek naar instrumentarium om onder andere 
de meldingsbereidheid te vergroten.
In 2022 is onder meer gewerkt aan een nieuwe ambtseed voor rijksambte­
naren, waarvoor ook een Flitspeiling is gedaan onder burgers. Ook is verder 
ingezet op de professionalisering van vertrouwenspersonen. Veel aandacht 
is uitgegaan naar het voorkomen en bestrijden van vooroordelen, racisme 
en discriminatie en andere ongewenste omgangsvormen bij rijksambte­
naren en het versterken van een veilige werkomgeving. Concrete 
voorbeelden hiervan zijn de omstandertrainingen en workshops voor 
vertrouwenspersonen, gericht op het tegengaan van discriminatie en 
racisme binnen de rijksoverheid en de opdrachten die zijn verstrekt in het 
kader van de «Week van integriteit», met onder meer een talkshow, lezingen 
en een theatervoorstelling. Ook zijn In 2022 diverse opdrachten verstrekt 
om een norm over agressie en geweld tegen ambtenaren te ontwikkelen en 
te lanceren voor alle ambtenaren in het openbaar bestuur. Die norm is in 
het laatste kwartaal 2022 opgeleverd.
Tweede Kamer, vergaderjaar 2022–2023, 36 360 VII, nr. 1
