Arbeidsvoorwaarden
In 2022 is een meerjarige CAO voor het Rijkspersoneel afgesloten; deze CAO 
geldt van 1 april 2022 tot en met 30 juni 2024.
Brede evaluatie organisatiekaders Rijk
De belangrijkste conclusie van de brede evaluatie is dat de wetten en andere 
kaders elk voor zich over het algemeen doelmatig en doeltreffend doen wat 
ze beogen. Als totaal vormen de kaders echter geen samenhangend stelsel 
met een eenduidig begrippenkader. Het kabinet ziet dan ook, naast beperkte 
wijzingen van de afzonderlijke kaders, mogelijkheden voor verbeteringen 
op het geheel (het stelsel van kaders) (Kamerstukken II 2021/22 31 490 nr 
323).
Strategische I-agenda Rijksdienst
De laatste rapportage over de voortgang van maatregelen uit de Strate­
gische I-agenda Rijksdienst 2019-2021 is verstuurd op 6 januari 2022 (Kamer­
stukken II 2021/22, 26 643 nr. 813). Bereikte resultaten worden hierin 
toegelicht langs de vijf paragrafen van de I-agenda. Voor een analyse van 
de uitgevoerde maatregelen en ingezette verbeteringen in de gehele 
looptijd van de agenda is in 2022 gestart met het uitvoeren van een externe 
evaluatie. Resultaten hiervan worden benut bij de verdere activiteiten van 
de I-strategie Rijk 2021–2025.
Open op Orde
In april 2021 verscheen Generiek Actieplan informatiehuishouding Rijks­
overheid Open op Orde. Vervolgens zijn in totaal 53 actieplannen informa­
tiehuishouding ingediend door de Rijksorganisaties in 2021 en 2022. Naast 
de twaalf kerndepartementen hebben negentien ZBO’s, zes hogere colleges 
van staat (HoCoSta’s), twee Sui Generis en één inspectie een eigen plan 
ingediend. ZBO’s met minder dan 500 fte zijn opgenomen in de plannen van 
de kerndepartementen. Ook hebben alle Rijksorganisaties sinds de start in 
2021 een programmaorganisatie voor de verbetering van de informatie­
huishouding opgezet en zijn ze aan de slag gegaan met de verbeteropgave. 
Deze partijen ontvangen middelen voor verbetering van de informatiehuis­
houding. Er is een planning & control cyclus ontworpen en geïmplemen­
teerd om op de doelstellingen en projecten te kunnen monitoren en sturen.
In 2022 heeft Open op Orde al extra prioriteit gegeven aan de informatie­
huishoudingskant van openbaarmaking, om rijksorganisaties te helpen bij 
de implementatie van de Woo die 1 mei 2022 is ingegaan, en de nieuwe 
categorieën beslisnota’s die per 20 september 2022 bij Kamerstukken 
meegestuurd worden. Ook is gewerkt aan beleid rondom archiveren 
websites, e-mail, chatberichten en social media, inclusief het werken aan 
de benodigde ondersteunende technische voorzieningen. Om in de 
toenemende digitale stroom van informatie te kunnen zoeken en vinden zijn 
in 2022 rijksbreed geavanceerde voorzieningen aanbesteed die door alle 
rijksonderdelen kunnen worden gebruikt, inclusief het geautomatiseerd 
lakken. Daarnaast is geïnvesteerd in het aantrekken van informatieprofes­
sionals en het vergroten van het opleidingsaanbod voor informatieprofes­
sionals. Ook is begin 2022 de Regeringscommissaris 
Informatiehuishouding gestart als aanjager en ambassadeur om het 
onderwerp informatiehuishouding vanuit een onafhankelijke rol, 
overheidsbreed verder te brengen.
Tweede Kamer, vergaderjaar 2022–2023, 36 360 VII, nr. 1 108
