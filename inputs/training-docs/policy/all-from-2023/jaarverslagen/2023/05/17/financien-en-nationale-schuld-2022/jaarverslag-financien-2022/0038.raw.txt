Toelichting per risicoregeling
Bovenstaande tabellen geven een overzicht van verstrekte garanties, de 
uitgaven en ontvangsten op deze garanties en verstrekte leningen. 
Hieronder worden alle gedurende dit jaar verleende en vervallen bedragen 
aan garanties groter dan € 1 mln. toegelicht, alsmede de uitgaven en 
ontvangsten groter dan € 1 mln. die dit jaar binnen de garantieregelingen 
hebben plaatsgevonden. Onder vervallen en verleende garanties zijn ook 
positieve respectievelijk negatieve bijstellingen van garanties opgenomen. 
Garantieregelingen onder de algemene faciliteit voor het schatkistbankieren 
op de begroting Nationale Schuld (beleidsartikel 11 & 12) worden niet 
opgenomen in het overzicht risicoregelingen. Voor een algemene 
toelichting op de risicoregelingen, zie in de begroting het overzicht risico­
regelingen.
2. DGS BES-eilanden
Verleende en vervallen garanties
In 2022 is er een bijstelling geweest van de garantie voor het depositoga­
rantiestelsel voor de BES-eilanden als gevolg van een veranderende 
wisselkoers. De garantie is in USD ten opzichte van de Rijksbegroting in 
EUR.
8. WAKO (kern-ongevallen)
Verleende en vervallen garanties
De Staat stond garant voor 6 exploitanten van kerninstallaties, maar in 
verband met de ontmanteling van één van de kerninstallaties staat de Staat 
per 1 januari 2022 nog voor 5 exploitanten garant (- € 1,5 mld.). De garantie 
reikt tot € 1,5 mld. per ongeval, gebaseerd op de Verdragen van Parijs en 
Brussel die verdragsstaten verplichten tot een garantstelling. Daarnaast is 
de garantie voor de kerncentrale Borssele per 1 januari 2022 als gevolg van 
een wijziging van de WAKO verhoogd van € 2,3 mld. naar € 3,2 mld. (+ € 0,9 
mld.) Eind 2022 komt de totale garantieverplichting daarmee uit op € 9,2 
mld.
Ontvangsten, uitgaven en verloop risicovoorziening
De Staat ontvangt voor deze garantie van alle kerninstallaties premies.
9. Garantie en vrijwaring inzake verkoop en financiering van staatsdeelne­
mingen
Verleende en vervallen garanties
Een groep van internationale banken verstrekt liquiditeit aan KLM in de 
vorm van een revolving credit facility (RCF) waarbij KLM de liquiditeit kan 
aantrekken wanneer nodig en dient terug te storten wanneer deze 
overvloedig is. De Nederlandse staat garandeert maximaal 90% van de 
totale omvang van deze faciliteit. KLM heeft de banken in 2022 verzocht 
de RCF te verlagen met € 665 mln., naar een totale RCF van circa € 1,74 mld. 
Hierdoor wijzigde de omvang van de garantie afgegeven door de Staat, deze 
werd met € 598,5 mln. bijgesteld naar € 1,56 mld. (90% van € 1,74 mld.).
In 2022 gaf de Staat twee garanties af aan Gasunie. Om de leveringsze­
kerheid voor gas in de winter van 2022/2023 te kunnen garanderen en de 
afhankelijkheid van Rusland voor levering van gas af te bouwen, huurde 
Gasunie een LNG-terminal. In april 2022 heeft de Staat voor de huur van 
deze drijvende LNG-terminal een garantie verstrekt van € 160 mln., voor 
Tweede Kamer, vergaderjaar 2022–2023, 36 360 IX, nr. 1 38
