In 2022 is met name gewerkt aan: schematisaties van o.a. ondergrond voor 
het Beoordelings- en Ontwerpinstrumentarium (BOI), afleiden van wind- en 
waterstandsstatistiek op basis van de klimaatreeksen van het KNMI, 
onderzoek naar onzekerheden in trends van het stormklimaat, effect van 
waterstanden en golven (hydraulische belastingen) op dijkbekledingen, 
aanpassing van golfmodellen op zee, nieuw hydraulische belastingenmodel 
voor dijken en duinen langs de kust, effect van golfoverslag en stroming op 
de erosie van het binnentalud van (gras)dijken en veldmetingen op de 
meetlocatie IJsseldijk nabij Westervoort.
Kennisprogramma Zeespiegelstijging
In het Kennisprogramma Zeespiegelstijging wordt onderzoek gedaan naar 
de effecten van zeespiegelstijging en de handelingsperspectieven voor de 
korte en de lange termijn. Het KNMI voert onder andere modelstudies uit 
naar het verbeteren van de relatie tussen de waargenomen zeespiegel­
stijging en projecties voor de toekomst. In 2022 is voortgang geboekt bij 
het uitwerken van de nieuwe scenario’s voor zeespiegelstijging. Deze zullen 
landen in de klimaatscenario’s ’23 van het KNMI.
In 2022 zijn met behulp van ontwikkelde en aangepaste modellen bereke­
ningen uitgevoerd naar de gevolgen van 0,5, 1, 2, 3 en 5 meter zeespiegel­
stijging voor waterstanden en zoutgehalten in het hoofdwatersysteem 
(rivieren, kanalen, meren en zee).
In 2022 is in diverse regionale werksessies gewerkt aan het verder in beeld 
brengen van alternatieve oplossingsrichtingen voor de lange termijn, 
waarin ook is gekeken naar de samenhang met andere ruimtelijke opgaven.
Versterken Cyberweerbaarheid in de watersector
Om een meer integrale benadering van de diverse initiatieven op de 
cyberweerbaarheid in de Watersector te vergroten, is in 2019 besloten de 
diverse initiatieven te bundelen in één uitvoeringsprogramma genaamd 
«Versterking cyberweerbaarheid in de Watersector». De initiatieven waren 
opgenomen in het aanvullend Bestuursakkoord Water, het Kennis- en 
Innovatieprogramma in de specifieke afspraken met de drinkwatersector.
In 2022 richtten de diverse projecten zich op het verkrijgen van meer inzicht 
in ICS/SCADA systemen, cyberrisico’s en bijbehorende versterkende 
maatregelen. Conform de versnellingsopties zoals in de Stuurgroep Water 
overeengekomen is gewerkt aan:
(1) een drietal ketenanalyse casestudies waarbij informatie-ketens in kaart 
zijn gebracht in de watersector. Hierdoor kunnen onderlinge afhankelijk­
heden worden geïdentificeerd. Na de succesvolle afronding van de 
casestudies is afgesproken om deze methode op het hele Hoofd- en 
regionale watersysteem te gaan toepassen.
(2) een technische haalbaarheidsstudie is succesvol uitgevoerd op het 
gebied van monitoring en detectie voor de aansluiting van de water­
schappen op het SOC RWS,
(3) de handreiking «Basismaatregelen voor cybersecurity van Industriële 
Automatisering & Controle Systemen» (BIACS) is ontwikkeld en gepubli­
ceerd. De BIACS kan organisaties helpen die de eerste stappen willen 
nemen in het beter beveiligen van hun industriële automatisering
Tweede Kamer, vergaderjaar 2022–2023, 36 360 J, nr. 1
