C. Beleidsconclusies
Onderstaand wordt ingegaan op de belangrijkste gerealiseerde beleidsre­
sultaten in 2022.
Mestbeleid
De Nitraatrichtlijn schrijft voor dat de lidstaten iedere vier jaar een actiepro­
gramma opstellen om water te beschermen tegen verontreiniging door 
nitraten uit agrarische bronnen. De implementatie van de maatregelen uit 
e e
het 7 Actieprogramma Nitraatrichtlijn (7 AP 2022-2025) en het bijbeho­
rende addendum is in 2022 gestart. Op 30 september is de derogatiebe­
schikking 2022-2025 vastgesteld. De derogatie wordt in de periode 
2023-2025 afgebouwd, vanaf 2026 is er geen derogatie meer. Onderdelen 
e
van het 7 actieprogramma, addendum en de derogatiebeschikking zijn 
1
regelgeving door de rijksoverheid , administratieve en fysieke controles en 
handhaving van mestbeleid en monitoring van grond- en oppervlaktewa­
terkwaliteit. In 2022 is veel inzet gedaan voor de implementatie van 
e
maatregelen uit het 7 actieprogramma, het bijbehorende addendum en 
de derogatiebeschikking 2022-2025. Daarnaast heeft de implementatie van 
het realtime Vervoersbewijs Dierlijke Meststoffen (rVDM) veel inzet 
gevraagd, ten behoeve van de invoering per 1 januari 2023. In 2022 is 
aangekondigd dat in het landbouwakkoord afspraken zullen worden 
gemaakt over de twee sporen van het toekomstig mestbeleid Kamerstuk 
30252, nr. 77). Uitgangspunten van het toekomstig mestbeleid zijn een 
grondgebonden melk- en rundveehouderij en afvoer en verwerking van alle 
mest van niet-grondgebonden bedrijven.
Gewasbescherming
Op het gebied van gewasbescherming is in 2022, naast de uitvoering van 
acties uit het Uitvoeringsprogramma Toekomstvisie gewasbescherming, 
met name aandacht gegeven aan beleidsontwikkeling op de ambities uit 
het coalitieakkoord voor gewasbescherming. Het betreft de ambities om 
de toepassing van geïntegreerde gewasbescherming te intensiveren, het 
gebruik van middelen af te stemmen op de Kaderrichtlijn Water en het in 
gang zetten van gezondheidsonderzoek bij agrariërs en omwonenden. 
Daarnaast is een geactualiseerd nationaal actieplan duurzaam gebruik 
gewasbeschermingsmiddelen opgesteld en is het Nederlands standpunt 
opgesteld voor een voorstel van de Europese Commissie voor een 
verordening inzake duurzaam gebruik (BNC fiche). Op het gebied van de 
toelating van gewasbeschermingsmiddelen zijn de Nederlandse 
standpunten voorbereid voor voorstellen van de Europese Commissie voor 
de al dan niet goedkeuring of herbeoordeling van werkzame stoffen en 
het vaststellen van richtsnoeren. Op alle drie onderwerpen is de Tweede 
Kamer via diverse Kamerbrieven geïnformeerd.
Nationaal Programma Landbouwbodems
Via het Nationaal Programma Landbouwbodems (NPL) is ook in 2022 
gewerkt aan twee belangrijke doelen voor de Nederlandse landbouw­
bodems: het duurzaam beheren van alle landbouwbodems in 2030 als basis 
voor de kringlooplandbouw en het realiseren van de klimaatdoelstelling 
(extra vastlegging van 0,5 Mton CO2-eq vanaf 2030). De Tweede Kamer is 
in maart 2022 geïnformeerd over de resultaten van de tussenevaluatie van 
het NPL (TK 35925-XIV-100). . Daarnaast is een systematiek voor monitoring 
1
 Beschreven in Meststoffenwet en Besluit gebruik meststoffen: gebruiksvoorschriften, gebruiks­
normen, regels ten aanzien van grondgebondenheid, verplichte mestverwerking, de productie­
rechtenstelsels voor varkens en pluimvee en het fosfaatrechtenstelsel voor melkvee.
Tweede Kamer, vergaderjaar 2022–2023, 36 360 XIV, nr. 1 37
