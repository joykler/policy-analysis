– Doordat het inkoopproces (Categoriemanagement) is overgeheveld van 
de Belastingdienst naar het beleidsdepartement zijn de begrote verplich­
tingen van de Belastingdienst met circa € 90 mln. verlaagd omdat deze 
verplichtingen door de overheveling niet meer door de Belastingdienst 
zijn aangegaan.
– Naar aanleiding van de centralisering van Logius bij het ministerie van 
Binnenlandse Zaken en Koninkrijksrelaties is dit jaar geen verplichting 
(€ 56 mln.) aangegaan voor 2023. Er is enkel een nieuwe verplichting 
ingelegd voor de afrekening over 2021.
– De verplichting voor leaseauto’s is door minder gebruik circa € 19 mln. 
lager uitgevallen.
– De aanbestedingen voor de ICT-opdrachten ITSM (tool voor incidenten; 
circa € 19 mln.) en DBO (Digitale brug overheidsdiensten; circa € 11 mln.) 
zijn uitgesteld naar 2023.
– Het tekenen van de dienstverleningsafspraken is doorgeschoven naar 
2023 (circa € 23 mln.) en door vertraging in projecten bij het Rijksvast­
goedbedrijf voor o.a. Ruimtelijke ontmoetingspleinen is er minder 
verplicht dan verwacht (circa € 11 mln.).
– Zoals vermeld in het Jaarverslag 2021 en de 2e suppletoire begroting 
2022 heeft de Belastingdienst naar aanleiding van de accountantscon­
trole 2021 de aangegane en openstaande verplichtingen voor € 96 mln. 
naar boven bijgesteld.
– Er zijn extra verplichtingen aangegaan ter hoogte van circa € 30 mln. 
door het afsluiten van inhuurcontracten die nodig zijn voor de 
opdrachten in 2023.
Uitgaven
De uitgaven zijn in totaal € 77 mln. lager dan begroot. De belangrijkste 
oorzaken van de lagere uitgaven worden hieronder vermeld.
Personele uitgaven
De personele uitgaven vallen per saldo € 110 mln. hoger uit dan oorspron­
kelijk begroot. De uitgaven aan eigen personeel zijn € 71 mln. hoger, doordat 
de salariskosten zijn gestegen als gevolg van de thuiswerkvergoeding, de 
in 2022 nieuw afgesloten cao en hogere sociale premies en werkgevers­
lasten. De uitgaven aan externe inhuur zijn € 40 mln. hoger uitgevallen. In 
2022 is er extra personeel ingehuurd voor het op peil houden van het aantal 
IV-dagen. Daarnaast was sprake van extra inhuur van externen in verband 
met de hersteloperatie rond de Fraudesignaleringsvoorziening. Ook waren 
er hogere personele uitgaven als gevolg van een verschuiving van materieel 
budget naar personeel budget. Dit betreft kosten voor personele onder­
steuning op het domein van de bedrijfsvoering, zoals werving, om de 
sturing en beheersing van de Belastingdienst te verbeteren.
Materiële uitgaven
De materiële uitgaven vallen € 111 mln. lager uit. Van het materiële budget 
is eerder € 41 mln. overgeheveld naar het personele budget. Dit betreft 
bedrijfsvoeringskosten die niet onder materiële uitgaven - waar deze 
gereserveerd stonden - maar onder personele uitgaven vallen. Daarnaast is 
er circa € 70 mln. in 2022 niet tot besteding gekomen onder meer doordat 
kosten voor huisvesting lager uitvielen in verband met onderbezetting en 
de gevolgen van corona.
Tweede Kamer, vergaderjaar 2022–2023, 36 360 IX, nr. 1
