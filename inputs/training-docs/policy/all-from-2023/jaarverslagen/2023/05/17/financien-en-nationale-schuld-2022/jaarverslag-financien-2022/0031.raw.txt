van rentederivaten wordt de netto contante waarde van de toekomstige 
rentestromen in één keer ontvangen, waardoor de verwachte rentebaten op 
derivaten in toekomstige jaren dalen. De voortijdige beëindigingen van 
rentederivaten hebben plaatsgevonden om het renterisico op de schuld­
portefeuille bij te sturen.
Financieringsbehoefte
Tabel 3 Opbouw en dekking van de financieringsbehoefte van het Rijk in 
2021, inclusief de geldmarkt (bedragen x € 1 mld.)
1
Realisatie
Financieringsbehoefte:
Aflossingen kapitaalmarkt in 2022 30,8
Geldmarkt ultimo 2021 incl. uitzettingen 19,3
Mutatie onderpand in contanten 2022 2,8
Kassaldo Rijk 2022 (-/- is kasoverschot) 21,9
Totaal 74,8
Dekking:
2
Kapitaalmarktuitgifte 2022 (op kasbasis) 40,3
Geldmarkt ultimo 2022 incl. uitzettingen 34,5
Totaal 74,8
1 Als gevolg van afrondingen kan de som der delen afwijken van het totaal.
2 De kapitaalmarktuitgifte is in deze tabel weergegeven op kasbasis. De nominale waarde van de uitgifte op de 
kapitaalmarkt was € 44,1 mld. Daarnaast is bij de uitgifte van de leningen € 3,8 mld. aan agio ontvangen. Agio 
is het bedrag dat een belegger boven de nominale waarde op een lening stort wanneer de prijs van de 
aangeboden obligatie hoger was dan de nominale waarde. In de verantwoordingsstaten wordt het agio 
gedurende de looptijd van de lening als rentebaten evenredig toegerekend aan de netto rentelasten van de 
lening (op transactiebasis). In de tabel budgettaire gevolgen van beleid wordt het agio meegenomen in de netto 
rentelasten vaste schuld die eveneens op transactiebasis worden weergegeven.
De financieringsbehoefte bedroeg in 2022 € 74,8 mld. en bestond deels uit 
herfinancieringen van leningen die afgelost moesten worden en deels uit 
extra financiering als gevolg van het begrotingstekort. De  financieringsbe-
hoefte hangt verder af van de verandering in het onderpand in contanten in 
2022. Onderpand betreft kasgeld dat tegenpartijen (bijvoorbeeld bij het 
aangaan van swaps) bij de Staat plaatsen om het risico dat de tegenpartij 
niet meer aan zijn verplichtingen kan voldoen te ondervangen. Het kassaldo 
van het Rijk was negatief in 2022 en droeg met een tekort van € 21,9 mld. in 
belangrijke mate bij aan de financieringsbehoefte. In boven staande tabel 
is te zien dat de financieringsbehoefte is gedekt met de uitgifte van nieuwe 
langlopende leningen op de kapitaalmarkt en nieuwe kortlopende leningen 
op de geldmarkt.
Tweede Kamer, vergaderjaar 2022–2023, 36 360 IX, nr. 1 31
