Datagedreven werken : Samenwerkingsverband JenV Datalab
Het JenV datalab heeft in de samenwerking met de zelfstandige JenV 
onderdelen in 2022 mooie resultaten neergezet. De kennisontwikkeling en 
samenwerking op het gebied van data-analyse, data science, AI en de 
benodigde juridische en ethische waarborgen zijn daarbij in een stroom­
versnelling gekomen. Ook is het data-analyse platform in de JenV Trusted 
Cloud doorontwikkeld en hebben verschillende partijen met dit platform 
mooie eindproducten kunnen opleveren, zoals het dashboard voor 
Experiment Gesloten Coffeeshop en ketenmetrieken voor de Gecertifi-
ceerde Instellingen in het Jeugdbeschermingsdomein. Het JenV Datalab zal 
het ministerie ook in de komende jaren faciliteren om kansen op het gebied 
van AI en innovatie te benutten, kennis en kunde samen te brengen en te 
versterken voor een rechtvaardige en veilige samenleving. Om de ontwik­
keling van datagedreven werken te ondersteunen is in 2022 een departe­
mentale datastrategie gerealiseerd in de vorm van een meerjarige Chief 
Data Officer (CDO) agenda. Op verschillende thema’s van de CDO-agenda 
zijn in 2022 stappen gezet. Te denken is aan een succesvolle JenV Datacon­
ferentie, standaardisering van gegevensdelingsprotocol- en specificatie, 
medewerking aan de ontwikkelingen t.a.v. algortimeregisters en data-ethiek 
en nadere duidingen van Europese (Data) gerelateerde wetgeving zoals 
de Data Act, AI act, Datagovernance act.
Privacy 2022
In 2022 is de Kamer geïnformeerd over de uitkomsten van de uitvoering van 
de moties Marijnissen c.s. en Klaver c.s. naar het gebruik van afkomstgere­
lateerde indicatoren in risicomodellen en andere verwerkingen. In interde­
partementaal verband wordt een CPO (Chief Privacy Officer)-stelsel 
ingericht, als basis voor verdere versterking van de rijksbrede privacygo­
vernance.
Duurzaamheid
In 2022 heeft JenV het Manifest Maatschappelijk Verantwoord Opdracht­
geven en Inkopen 2022-2025 medeondertekend. JenV vraagt zijn leveran­
ciers om duurzame oplossingen. Maar ook de eigen bedrijfsvoering wordt 
verduurzaamd. Om meer inzicht te verkrijgen in de mogelijkheden om JenV 
verder te verduurzamen is in 2022 de CO2-prestatieladder geïmplemen­
teerd. De CO2-prestatieladder helpt JenV inzicht te krijgen in de CO2-
emissies en welke aanvullende maatregelen genomen kunnen worden om 
deze te reduceren. In 2022 is gestart met het werken met korte impactvolle 
acties zoals bijvoorbeeld het versneld reduceren van het aantal wegwerp­
koffiebekers. Samen met het Rijksvastgoedbedrijf (RVB) werkt JenV aan 
het verduurzamen van het vastgoed via de routekaarten en portefeuil­
leaanpak. Verder heeft JenV in 2022 meegedaan aan de 15% gasreductie-
opgave. De behaalde reducties liggen op schema.
Paragraaf 2 - Rijksbrede bedrijfsvoeringsonderwerpen
Grote lopende ICT-projecten
Naast de informatie over grote ICT-projecten - opgenomen in het 
voorgaande deel - valt te melden dat er geen hoge restrisico’s op het gebied 
van uitvoering en privacy zijn. Wel kan worden opgemerkt dat er twee 
projecten bij DJI (Basisvoorziening Justitiabelen en Gemeenschappelijke 
executiemanagement module) zijn beëindigd.
Gebruik open standaarden en open source software
Tweede Kamer, vergaderjaar 2022–2023, 36 360 VI, nr. 1
