E. Toelichting op de financiële instrumenten
De realisatie van de uitgaven 2022 ligt voor het hoger beroepsonderwijs 
(hbo) € 166,9 miljoen en voor het wetenschappelijk onderwijs (wo) 
€ 383,3 miljoen hoger dan oorspronkelijk begroot. De realisatie van de 
ontvangsten is bij het hbo € 4,8 miljoen en voor het wo € 0,4 miljoen hoger 
dan oorspronkelijk begroot. De verschillen worden bij de toelichting op de 
financiële instrumenten verduidelijkt.
De realisatie van de verplichtingen 2022 ligt voor het hbo € 393,5 miljoen en 
voor het wo € 980,5 miljoen hoger dan oorspronkelijk begroot. Dit betreft 
voornamelijk:
• bijstelling van de verplichtingenraming omdat bij het instrument 
bekostiging de loon- en prijsbijstelling tranche 2022 voor zowel 2022 als 
2023 in het jaar 2022 is verplicht;
• bijstelling van de verplichtingenraming omdat middelen van het coali­
tieakkoord en het Fonds voor Onderzoek en Wetenschap in het jaar 2022 
zijn verplicht;
• bijstelling van de verplichtingenraming omdat de aanpassing van de 
studentenaantallen uit de referentieraming 2022 voor 2023 in het jaar 
2022 verplicht is;
• garantieverplichtingen/rekening-courantkredieten aan hogescholen en 
universiteiten die in 2022 zijn aangegaan of vervallen en waar het 
Ministerie van OCW garant voor staat.
Bekostiging
De bekostiging van het hoger onderwijs en wetenschappelijk onderwijs 
bestaat uit de hoofdbekostiging waarbij het experiment vraagfinanciering 
in het kader van flexibel hoger onderwijs voor volwassenen afzonderlijk 
wordt bekostigd. De bekostiging is voor het hbo met € 163,8 miljoen en voor 
het wo met € 379,9 miljoen verhoogd.
Dit betreft:
• de verdeling van de loon- en prijsbijstelling tranche 2022 (hbo 
€ 129,8 miljoen en wo € 204,1 miljoen);
• de toevoeging van de coalitieakkoordmiddelen en het Fonds voor 
Onderzoek en Wetenschap (hbo € 45,0 miljoen en wo € 160,0 miljoen);
• de overheveling (wo € 16,2 miljoen) naar universiteiten van de 
Nederlandse Organisatie voor Wetenschappelijk Onderzoek (NWO) rest-
onderzoekmiddelen uit de Stimulering Europees Onderzoek 
(SEO)regeling;
• een meevaller op de regeling vraagfinanciering flexibel hoger onderwijs 
omdat de aanvragen/toekenning van vouchers door/aan hbo-instel­
lingen achter blijft bij de verwachting/raming (hbo ‒ € 2,5 miljoen);
• in het coalitieakkoord is besloten tot de herinvoering van de basisbeurs 
in het hoger onderwijs en daarbij een andere vormgeving van de studie­
voorschotvouchers en een overheveling van de betreffende middelen 
naar het Artikel 11 (Studiefinanciering) (voor 2022 betreft het voor het 
hbo € 1,7 miljoen);
• verlaging door diverse kleinere mutaties en (interne) overboekingen 
voor onder andere het lerarenbeleid, de Virtuele Internationale Samen­
werkingsprojecten, uitbesteding van opdrachten en overige beleidsge­
richte activiteiten (hbo ‒ € 6,8 miljoen en voor wo ‒ € 0,4 miljoen).
Tweede Kamer, vergaderjaar 2022–2023, 36 360 VIII, nr. 1
