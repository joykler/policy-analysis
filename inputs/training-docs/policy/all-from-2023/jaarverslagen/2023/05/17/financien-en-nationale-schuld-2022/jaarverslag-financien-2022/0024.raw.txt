Wendbare en toekomstbestendige organisatie
Personeel en cultuur 
In 2022 zijn 2.712 fte ingestroomd bij de Belastingdienst, waarmee de 
doelstelling van 2.200 ‒ 2.400 fte ruimschoots is gehaald. De hogere 
instroom dempt het effect van de hoger dan verwachte uitstroom. De bezet­
tingsgraad komt eind 2022 uit op 96%. Het tekort aan bezetting hebben we 
zoveel mogelijk opgevangen met inzet van extern personeel (bijvoorbeeld 
externe inhuur en uitzendkrachten).
Met het programma Leiderschap en cultuur hebben we verder gewerkt aan 
een cultuur waarin burgers en bedrijven centraal staan, medewerkers 
worden gewaardeerd en samenwerking vanzelfsprekend is. Mede naar 
28
aanleiding van de erkenning van institutioneel racisme is het programma 
herijkt. In 2022 gebruikten we onder meer casusdialogen, morele beraden, 
webinars, een leiderschapsfestival, diverse activiteiten met betrekking tot 
bewustwording op inclusie en de medewerkerscommunity om het gesprek 
over onze cultuur te blijven voeren.
ICT 
29
Eind 2022 is het ICT-verbeterprogramma afgerond. We gaan over naar de 
volgende fase: we willen zeker stellen dat de initiatieven uit het programma 
goed gaan functioneren in de hele organisatie. In 2022 hebben we de 
overstap van een éénjarig ICT-portfolio naar een meerjarenportfolio 
gemaakt. Verder zijn de resultaten van de herijking van projecten in het ICT-
30
portfolio op het Rijks ICT Dashboard (RID) gepubliceerd. Het doel van de 
herijking is om meer zekerheid te krijgen over de kosten en doorlooptijden 
van grote ICT-projecten. Tot slot hebben we in 2022 aan de hand van een 
actieplan ‘Informatiehuishouding op orde’ gewerkt aan betere informatie­
huishouding. Inmiddels lopen twintig projecten die erop zijn gericht in 2025 
de informatiehuishouding te verbeteren.
Borgen rechtsstatelijkheid
Om structureel signalen te verzamelen, waaronder hardheden in wet- en 
regelgeving, hebben we in 2022 het interne signalenproces verder 
ontwikkeld. Daarnaast is sinds april 2022 het Loket Rechtsstatelijkheid en 
Hardheden operationeel, waar medewerkers van de Belastingdienst de 
mogelijkheid hebben rechtstreeks signalen te melden. Het gaat dan om 
situaties waarbij de uitvoering van wet- en regelgeving ongewenste 
gevolgen kan hebben.
Managementinformatie en risicomanagement (MI/RM)
Eind 2022 is het meerjarenprogramma Managementinformatie en risico­
management (MI/RM) succesvol afgerond. Het programma heeft de 
geplande producten op tijd en binnen de begroting geleverd. Het ging 
bijvoorbeeld om dashboards en risicobeheersingsproducten voor de ketens 
31
en het concern Belastingdienst. Om de verdere ontwikkeling te 
waarborgen hebben we maatregelen genomen, zo hebben we de bouw- en 
beheerscapaciteit voor MI-producten vergroot. In 2022 zijn verder 
belangrijke stappen gezet om de interne beheersing te verbeteren. Het 
28
 Kamerstukken II, 2021-2022, 31 066, nr. 1030
29
 Kamerstukken II, 2019-2020, 31 066, nr. 700. Dit ICT-verbeterprogramma is opgesteld na aanbe­
velingen van EY en KPMG. Ook is gebruik gemaakt van de adviezen van het Adviescollege ICT-
toetsing, van de Auditdienst Rijk en van de Algemene Rekenkamer.
30
 Kamerstukken II, 2022-2023, 31 066, nr. 1145, bijlage Moties en toezeggingen
31
 Zie voor het – eveneens positieve – oordeel van de ADR: Evaluatie Programma Managementin­
formatie en Risicomanagement (MI/RM) | Rapport | Rijksoverheid.nl
Tweede Kamer, vergaderjaar 2022–2023, 36 360 IX, nr. 1
