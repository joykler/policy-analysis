WAZO aanvullend geboorteverlof partners
Het aanvullend geboorteverlof is per 1 juli 2020 ingevoerd. Het verlof duurt 
maximaal 5 weken. Het verlof dient binnen 6 maanden na de geboorte te 
worden opgenomen. Ook deze regeling wordt door UWV uitgevoerd.
Budgettaire ontwikkelingen
De uitkeringslasten aan aanvullend geboorteverlof komen circa € 10 miljoen 
hoger uit dan begroot. Indien rekening wordt gehouden met de ten tijde van 
de begrotingsopstelling geraamde loon- en prijsbijstelling (circa € 6 miljoen, 
in tabel 53 onderdeel van de post nominaal) komt de realisatie circa 
€ 4 miljoen hoger uit. De hogere uitgaven worden verklaard door een hogere 
gemiddelde uitkering voor aanvullend geboorteverlof per persoon dan 
verwacht.
Beleidsrelevante kerncijfers
Tabel 59 Kerncijfers aanvullend geboorteverlof
Realisatie Realisatie Realisatie Begroting 
2020 2021 2022 2022 Verschil 2022
Totaal aantal toekenningen aanvullend geboorteverlof (x 1.000 uitkeringen) 24 81 76 79 ‒ 3
Gemiddeld aantal opgenomen dagen 22 22 23 22 1
Bron: UWV, jaarverslag.
WAZO betaald ouderschapsverlof
Vanaf 2 augustus 2022 wordt een uitkering verstrekt aan werknemers bij 
opname van ouderschapsverlof. De uitkeringsduur is maximaal 9 weken. 
De uitkering wordt alleen verstrekt indien het verlof in het eerste levensjaar 
van het kind wordt opgenomen. Bij adoptie of pleegzorg kan het verlof 
worden opgenomen gedurende het eerste jaar na opname van het kind in 
het gezin.
Budgettaire ontwikkelingen
De uitkeringslasten aan betaald ouderschapsverlof komen circa € 42 miljoen 
lager uit dan begroot. Indien rekening wordt gehouden met de ten tijde van 
de begrotingsopstelling geraamde loon- en prijsbijstelling (circa € 6 miljoen, 
in tabel 53 onderdeel van de post nominaal) komt de realisatie circa 
€ 48 miljoen lager uit.
De lagere uitgaven worden verklaard doordat het volume fors lager 
uitkwam dan aanvankelijk verwacht. Daarbij moet opgemerkt worden dat 
de regeling pas sinds augustus 2022 in werking is getreden en de uitkering 
(in drie periodes) na afloop van het genoten verlof wordt aangevraagd. De 
gemiddelde uitkeringshoogte was daarentegen hoger dan verwacht.
Gedurende 2023 zal een beter beeld ontstaan van het gebruik en de 
gemiddelde prijs van het betaald ouderschapsverlof.
Ontvangsten
Over 2021 zijn er diverse afrekeningen van regelingen die bevoorschot zijn 
aan de SVB, de grootste afrekening is van de regeling CSE (€ 0,7 miljoen).
Tweede Kamer, vergaderjaar 2022–2023, 36 360 XV, nr. 1
