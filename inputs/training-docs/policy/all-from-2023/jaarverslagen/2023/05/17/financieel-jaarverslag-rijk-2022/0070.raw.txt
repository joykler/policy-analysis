Figuur 3.4.1 Nederlandse EU-afdrachten 2022
Invoerrechten
De invoerrechten die Nederland ophaalt worden grotendeels overgemaakt 
aan de EU. Hierop houdt Nederland een percentage van 25 procent in als 
vergoeding voor heffing en inning. Dit is de zogenoemde perceptiekosten­
23,24
vergoeding . In 2022 droeg Nederland netto (bruto afdracht minus 
perceptiekostenvergoeding) 3,8 miljard euro aan de EU af voor de douane­
rechten. Deze afdracht is te splitsen in 5 miljard euro bruto-afdracht en 
1,2 miljard perceptiekostenvergoeding.
Btw-afdracht
De btw-afdracht wordt vastgesteld op basis van een uniform afdrachten­
25
percentage (0,3 procent ) van de geharmoniseerde btw-grondslag. Er 
wordt afgedragen op basis van een gewogen gemiddelde btw-grondslag, 
omdat afzonderlijke lidstaten verschillende btw-tarieven hanteren. Het bij 
26
wet onafhankelijke Centraal Bureau voor de Statistiek (CBS) levert de input 
aan het Ministerie van Financiën om dit gewogen gemiddelde te berekenen. 
In 2022 bedroeg de btw-afdracht van Nederland aan de EU circa 1,2 miljard 
euro.
Plastic-afdracht
In het Meerjarig Financieel Kader 2021-2027 is per 1 januari 2021 een nieuwe 
afdracht ingevoerd op basis van een grondslag voor niet-gerecycled plastic 
verpakkingsafval. Voor deze grondslag geldt een tarief van 0,80 eurocent 
per kilogram. Ook is er een compensatiemechanisme voor minder 
welvarende lidstaten. De totale Nederlandse plastic-afdracht over 2022 
bedroeg 177 miljoen euro. Dit is 35,9 miljoen minder dan bij de Miljoe­
nennota 2022 werd verwacht.
23
 Dit percentage is in het MFK 2021-2027 verhoogd van 20 procent naar 25 procent. 
24
 Begroting Financiën XIB, beleidsartikel 1.
25
 Eigen middelenbesluit, verordening 2020/2053, artikel 2 (b).
26
 Wet CBS, artikel 18.
Tweede Kamer, vergaderjaar 2022–2023, 36 360, nr. 1 70
