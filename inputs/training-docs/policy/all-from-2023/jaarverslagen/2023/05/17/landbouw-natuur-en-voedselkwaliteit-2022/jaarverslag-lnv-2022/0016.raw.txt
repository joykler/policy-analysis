het bevoegd gezag meer zekerheid en grip en zorgt ervoor dat toezicht­
houders beter in staat zijn om vast te stellen of een initiatiefnemer een 
activiteit overeenkomstig de wet uitvoert. De vergunningplicht wordt 
wettelijk verankerd en zal per 1 januari 2024 in werking treden.
Latente ruimte
Samen met provincies en betrokken departementen is verkend hoe 
ongewenste ingebruikname van latente ruimte voorkomen kan worden. Dat 
heeft geresulteerd in het vastleggen van een aanpak langs twee sporen. 
Spoor 1 is het beperken van latente ruimte in natuurvergunningen. Door 
natuurvergunningen te actualiseren sluiten deze aan bij wat er op een 
bedrijf gebeurt en zit er automatisch geen latente ruimte in. Spoor 2 is het 
beperken van de ingebruikname van latente ruimte voor nieuwe ontwikke­
lingen. Voor extern salderen worden de voorwaarden aangescherpt en voor 
intern salderen worden nieuwe voorwaarden ingevoerd. Daarnaast is een 
definiëring van latente ruimte vastgelegd, waarbij latente ruimte wordt 
onderscheiden van bedrijfsmatige ruimte.
Beweiden en bemesten
Op 12 oktober en 21 december 2022 heeft de Raad van State uitspraken 
gedaan dat geen natuurvergunning vereist is voor het beweiden van vee als 
dit kan worden weggestreept tegen bemesten. De Afdeling geeft 
handvatten hoe dit beoordeeld kan worden. Om dit in de praktijk te kunnen 
toepassen is in het vierde kwartaal van 2022 in samenwerking met de 
provincies gestart met het opstellen van een handreiking voor deze 
beoordeling bij toestemmingverlening voor natuurvergunningen, waarbij 
ook ingegaan wordt op specifieke situaties.
Samenwerking in grensgebieden
Samen met de overheden van Vlaanderen, Noordrijn-Westfalen en 
Nedersaksen geeft LNV uitvoering aan de afspraken om te komen tot grens­
overschrijdende samenwerking in de aanpak van het stikstofprobleem in 
de grensgebieden. In Europees verband spant LNV zich in voor een 
uitvoering van het Gemeenschappelijk Landbouwbeleid die ten goede komt 
aan het behalen van stikstofdoelen en verankering van stikstofreductie in 
instrumenten zoals de richtlijnen voor de Green Deal en Nationale Emissie­
plafonds.
Realiseren klimaatopgave landbouw en landgebruik
In het Coalitieakkoord heeft het kabinet een stevige klimaatambitie voor 
Nederland neergezet, met een nationaal reductiedoel voor 2030 van 55%, 
en een beleidsinzet gericht op 60% emissiereductie in 2030. In 2022 is de 
klimaatambitie vertaald naar sectorale emissiedoelen voor 2030, waaronder 
doelen voor de landbouw en voor het landgebruik. De indicatieve doelen 
zijn in 2022 bekend gemaakt en uitgewerkt in een ontwerp-beleidspro­
gramma klimaat, dat de minister voor Klimaat en Energie in juni 2022 
namens het kabinet naar de Kamer heeft gestuurd. Het ontwerp-beleids­
programma klimaat bevat de maatregelen die voorzien zijn voor de 
landbouw en het landgebruik.
Een groot deel van de emissiereductie in de landbouw en het landgebruik 
moet worden gerealiseerd met het Nationaal Programma Landelijk Gebied, 
waarvan de realisatie via de gebiedsprogramma’s van de provincies zal 
lopen. In 2022 zijn de kaders opgesteld voor uitvoering van de klimaat­
opgave op provinciaal niveau. In afstemming met de provincies is 
voorbereid hoe de klimaatopgave over de 12 provincies wordt verdeeld.
Tweede Kamer, vergaderjaar 2022–2023, 36 360 XIV, nr. 1 16
