4.2 Artikel 2 Bijstand, Participatiewet en Toeslagenwet
A. Algemene doelstelling
De overheid ondersteunt bij het vinden van werk en biedt inkomensonder­
steuning en aangepaste arbeid aan hen die dat nodig hebben.
Wie kan werken, moet dat ook doen. Dit is in de eerste plaats in het belang 
van de betrokkene zelf: werk zorgt voor economische en financiële zelfstan­
digheid, draagt bij aan het gevoel van eigenwaarde en biedt kansen om 
volop mee te doen in de samenleving. De overheid streeft naar een 
transparant en activerend sociaal zekerheidsstelsel dat mensen enerzijds 
ondersteunt en prikkelt om (weer) aan het werk te gaan als dat kan en dat 
hen anderzijds de zekerheid biedt van een adequaat vangnet als dat echt 
nodig is.
Mensen hebben de verantwoordelijkheid om in het eigen inkomen te 
voorzien en nemen daartoe zelf het initiatief. Alleen als het vinden van werk 
op eigen kracht niet lukt, helpt de overheid hierbij door ondersteuning bij 
re-integratie of beschut werk aan te bieden. Aan mensen die (tijdelijk) niet 
in hun eigen levensonderhoud kunnen voorzien biedt de overheid een 
sociaal vangnet in de vorm van bijstand. Daarbij streeft de overheid ernaar 
om het aantal loketten waar uitkeringsgerechtigden mee te maken hebben 
te beperken.
De overheid biedt inwoners van Caribisch Nederland waar nodig re-integra­
tieondersteuning en inkomensondersteuning op grond van de Onder­
standsregeling.
B. Rol en verantwoordelijkheid
De Minister heeft een systeemverantwoordelijkheid. In dit kader stimuleert 
de Minister het vinden van werk door middelen beschikbaar te stellen aan 
gemeenten ten behoeve van re-integratie-inspanningen, sociale werkvoor­
ziening en loonkostensubsidies, en financiert zij de inkomensondersteuning 
en de loonkostensubsidies.
De Minister is verantwoordelijk voor:
– de vormgeving, het onderhoud en de werking van het stelsel van wet- 
en regelgeving;
– de vaststelling van de hoogte van de algemene bijstandsniveaus;
– het ter beschikking stellen aan en verdelen van middelen onder 
gemeenten voor de inkomensvoorziening en de loonkostensubsidies 
vanuit de Participatiewet, waarin begrepen zijn de IOAW, IOAZ en 
algemene bijstand voor zelfstandigen;
– het ter beschikking stellen aan en verdelen van middelen onder 
gemeenten voor de uitvoering van het Besluit bijstandverlening zelfstan­
digen 2004;
– het houden van systeemtoezicht; het toepassen van interbestuurlijke 
toezichtinstrumenten indien de medeoverheden op ernstige wijze 
onrechtmatig handelen of nalaten rechtmatig te handelen. Het 
verzamelen van informatie om op landelijk geaggregeerd niveau te 
kunnen beoordelen of het systeem werkt, en zo niet, wanneer en in welke 
vorm aanpassingen van dat systeem wenselijk zijn;
Tweede Kamer, vergaderjaar 2022–2023, 36 360 XV, nr. 1 55
