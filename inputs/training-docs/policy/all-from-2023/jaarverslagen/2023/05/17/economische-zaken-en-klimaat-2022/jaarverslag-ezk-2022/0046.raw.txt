Rijksoverheid vanwege de epidemiologische situatie wordt verboden. Met 
de regeling worden organisatoren gestimuleerd om, terwijl de epidemiolo­
gische situatie nog onzeker is, voorbereidingen te treffen voor het 
organiseren van evenementen. Hierdoor behouden organisatoren 
liquiditeit om op termijn opnieuw te investeren en inkomsten te genereren, 
zodat de sector na de coronacrisis zelfstandig verder kan. Voor 
evenementen die gepland staan in de periode 1 januari t/m 30 september 
2022 is de regeling vervangen door de SEG22. Voor beide regelingen 
tezamen is in 2022 € 76,2 mln uitbetaald.
Aanvullende tegemoetkoming evenementen
De Aanvullende Tegemoetkoming Evenementen (ATE) bood steun aan 
organisatoren van evenementen die niet in aanmerking kwamen voor de 
garantieregeling evenementen (TRSEC), bijvoorbeeld omdat het 
evenement in 2021 voor het eerst werd georganiseerd of omdat er geen 
evenementenverzekering was afgesloten. De ATE vergoedde de gemaakte 
kosten van evenementen die tussen 10 juli en 31 december 2021 niet zijn 
doorgegaan, vanwege een evenementenverbod van de Rijksoverheid. Voor 
deze regeling is in 2022 € 19,9 mln verplicht en uitbetaald.
Omzetderving Limburg
Om tegemoet te komen aan de omzetderving van bedrijven ten gevolge van 
de wateroverlast in juli 2021 heeft EZK aan de provincie Limburg een 
specifieke uitkering (SPUK) verleend van € 23,6 mln. Gebruik makend van 
deze middelen heeft Provincie Limburg een subsidieregeling voor bedrijven 
opengesteld. De regeling wordt uitgevoerd door de Rijksdienst voor 
Ondernemend Nederland (RVO), waarvoor in 2022 € 0,3 mln aan kosten is 
gemaakt.
Voucherkredietfaciliteit en leningsfaciliteit reissector
In 2021 is aan Stichting Garantiefonds Reisgelden (SGR) een lening van 
€ 390 mln verstrekt voor liquiditeitsleningen (voucherkredieten) van SGR 
aan reisorganisaties, die tijdelijk onvoldoende middelen hebben om 
vouchers terug te betalen aan consumenten. Daarnaast is in 2021 een 
leningsfaciliteit voor de reissector geopend waarmee de reisfondsen 
consumenten schadeloos kunnen blijven stellen bij faillissement van 
aangesloten reisorganisaties en kon het vouchersysteem voor pakketreizen 
na 1 juni 2020 in stand blijven. In 2022 is aan de Stichting Garantiefonds 
Gespecialiseerde Touroperators (GGTO) een lening verstrekt van € 1,5 mln.
BMKB-Corona
Na de uitbraak van de COVID-19 pandemie heeft het kabinet een coronaluik 
toegevoegd aan de BMKB. Hierbij staat de overheid voor per saldo 67,5% 
garant op krediet aan in de kern gezonde mkb-bedrijven. In 2022 is € 1,1 mln 
aan borgstellingen onder het coronaluik in de BMKB verstrekt. Er is € 1 mln 
aan schades uitbetaald in het kader van de BMKB-Corona in 2022. Het totaal 
aan ontvangsten is 0,3 mln. De regeling is medio 2022 gesloten.
Klein Krediet Corona (KKC)
Om getroffen ondernemers te helpen die geen kredietrelatie hebben met 
een bank of maar een kleine kredietbehoefte hebben, is de garantieregeling 
KKC gestart voor kredieten tot € 50.000, met een looptijd van 5 jaar, 95% 
garantie en een premie van 2%. In 2022 is € 0,2 mln aan garantieverplich­
tingen verstrekt en is € 1,4 mln aan schades uitbetaald in het kader van 
het KKC. De regeling is medio 2022 gesloten.
Tweede Kamer, vergaderjaar 2022–2023, 36 360 XIII, nr. 1
