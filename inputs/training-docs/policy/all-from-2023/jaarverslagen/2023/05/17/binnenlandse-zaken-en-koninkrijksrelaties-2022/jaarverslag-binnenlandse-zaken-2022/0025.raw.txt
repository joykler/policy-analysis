In onze aanpak hebben we de focus van het beleid voor digitalisering 
verschoven van de «techniek» naar de «waarden» die we hanteren in de 
digitalisering van onze samenleving en de overheid zelf. De resultaten van 
deze vernieuwde aanpak zijn deels al in 2022 zichtbaar geworden en deze 
aanpak zal ook in 2023 en 2024 zijn vruchten afwerpen: lokaal, nationaal en 
internationaal.
Iedereen kan meedoen in het digitale tijdperk
Tijdens de digitale transformatie laten we niemand in de steek. Daarom 
hebben we in 2022 geïnvesteerd in de digitale ondersteuning en vaardig­
heden van alle burgers én de toegankelijkheid van de overheid en haar 
dienstverlening. Zo is in 2022 het aantal Informatiepunten Digitale Overheid 
gegroeid naar 655.
Om letterlijk mee te kunnen doen hebben we met #allemaaldigitaal oude 
apparaten klaar gemaakt voor hergebruik en uitgedeeld aan mensen, die 
bijvoorbeeld de middelen niet hebben voor een apparaat. Via Tel mee met 
Taal wordt ingezet op het verbeteren van (digitale) basisvaardigheden. Om 
mensen te helpen bij het eerste gebruik van hun smartphone is in november 
de app Digihandig gelanceerd. De app biedt 100 korte lessen voor dagelijkse 
digitale zelfredzaamheid.
De Universiteit van Amsterdam (UvA) heeft met subsidie van het ministerie 
van BZK een methodiek ontwikkeld om onderzoek te doen naar de digitale 
vaardigheden van Nederlanders tussen de 16 en 93 jaar. Hierbij wordt niet 
alleen naar basisvaardigheden en knoppenkennis gekeken, maar juist ook 
naar de meer gevorderde kritische digitale vaardigheden. Dit zijn de basis­
vaardigheden van de toekomst.
Voor jongeren in het praktijkonderwijs en (v)mbo zijn lesmodules DoejeDi­
giding ontwikkeld waarmee zij leren hoe zij zaken moeten regelen met de 
overheid (zoals het aanvragen van toeslagen). Meedoen is van alle 
generaties, daarom hebben we binnen het project Digistars met het 
Nationaal Ouderenfonds een passend trainingsaanbod voor werknemers 
gerealiseerd.
We hebben samen met decentrale overheden de dienstverlening van de 
overheid zelf toegankelijker en begrijpelijker gemaakt door de gebruiker 
centraal te stellen, principes, interactiepatronen en code voor websites en 
apps te delen via het NL Design System. Ook hebben we onderdelen van 
de dienstverlening meer proactief en inclusief ingericht, bijvoorbeeld ten 
behoeve van het tegengaan van niet-gebruik in het schuldendomein. 
Iedereen kan de digitale wereld vertrouwen
Voor vertrouwen in de digitale wereld is een belangrijke stap het vergroten 
van de transparantie in het gebruik van algoritmen de lancering van het 
Algoritmeregister in december 2022. Het toezicht op dit gebruik is versterkt 
met de start van de algoritmetoezichthouder bij de Autoriteit Persoonsge­
gevens in januari 2023. Het algoritmeregister biedt transparantie en een 
aanspreekpunt voor het gebruik van algoritmen door de overheid en vormt 
zo de basis voor het toezicht hierop.
Mensgerichte Artificial Intelligence (AI) is in de praktijk bevorderd door toe 
te werken naar het verplicht stellen van verplichte Mensenrechten 
Assessments en steun voor het Civic AI Lab als onderdeel van een nationaal 
netwerk van kennisinstituten, de overheid en private partijen. Deze werken 
samen op het gebied van verantwoordelijke en inclusieve AI om de positie 
Tweede Kamer, vergaderjaar 2022–2023, 36 360 VII, nr. 1
