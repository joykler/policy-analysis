Bijlage 2: Overige onderwerpen
Defensie (begroting X, artikel 2), uitgaven Groene Draeck
De Groene Draeck is in 1957 door de Nederlandse bevolking aan toenmalig 
kroonprinses Beatrix geschonken. De Staat gaf bij deze gelegenheid mede 
het onderhoud van de Groene Draeck als geschenk. De kosten voor het 
onderhoud aan de Groene Draeck worden verantwoord op de begroting van 
het Ministerie van Defensie zolang Prinses Beatrix gebruik maakt van de 
Groene Draeck. De gemiddelde onderhoudskosten voor het Rijk zijn ook 
voor de huidige vijfjaarsperiode (2021 t/m 2025) begroot op € 87 duizend 
per jaar. De daadwerkelijke uitgaven fluctueren over de jaren heen.
Het benodigde meerjarige groot onderhoud wordt door tussenkomst van 
de Dienst Koninklijk Huis (DKH) door een specialistische werf uitgevoerd. 
Tot het maximum van het voor de huidige vijfjaarsperiode (2021 t/m 2025) 
beschikbaar gestelde budget van € 435 duizend (5 maal € 87 duizend) 
kunnen de kosten hiervan worden gefactureerd. De in 2022 door Defensie 
gedragen kosten voor het in uitvoering zijnde meerjarige onderhoud van 
de Groene Draeck zijn
€ 18,4 duizend. Van het totaal beschikbare onderhoudsbudget tot en met 
2025 resteert nog € 190,3 duizend. Eventuele meerkosten boven de € 435 
duizend voor het onderhoud aan de Groene Draeck komen voor rekening 
van de eigenaresse. 
 
Landbouw, Natuur en Voedselkwaliteit (begroting XIV, artikel 12) subsidie 
Kroondomein Het Loo
Het Loo is een landgoed van circa 10.400 hectare en bestaat uit twee deelge-
bieden: de Staatsdomeinen bij Het Loo en het eigenlijke Kroondomein. Bij 
de Staatsdomeinen bij Het Loo zijn de baten en lasten voor rekening van 
de Staat. Het eigenlijke Kroondomein (6.700 hectare) wordt, zoals is 
vastgelegd in de Wet op het Kroondomein, geëxploiteerd door de 
Kroondrager, waarbij alle baten en lasten voor zijn rekening komen. Het 
juridisch eigendom berust bij de Staat. Het Rijk heeft in 2022, net als in 
voorgaande jaren, een subsidie verstrekt aan de Kroondrager voor beheer- 
en inrichtingsmaatregelen van het Kroondomein. Deze subsidie bedroeg in 
2022 € 0,775 miljoen.
Stichtingen
Op de website van het Koninklijk Huis is een overzicht van stichtingen 
opgenomen, waarin vermogensbestanddelen zijn ondergebracht die 
functioneel zijn voor het uitoefenen van het koningschap.
Te denken valt aan de stichting Kroongoederen van het Huis Oranje-Nassau, 
waarin bijvoorbeeld de Gouden Koets is ondergebracht, en de stichting 
Koninklijke Geschenken, die de geschenken beheert die aan de Koning zijn 
aangeboden bij bijvoorbeeld staatsbezoeken. Voor meer informatie over 
de stichtingen wordt verwezen naar de rubriek ‘Financiën Koninklijk Huis’ 
op www.koninklijkhuis.nl. In deze rubriek is informatie beschikbaar over 
diverse aan het Koninklijk Huis gerelateerde financiële onderwerpen, zoals 
de begroting van de Koning.
Tweede Kamer, vergaderjaar 2022–2023, 36 360 I, nr. 1
