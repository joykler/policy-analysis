Zo is de kabinetsbrede actieagenda voor de interne markt uitgegaan, met 
een aantal acties op Europees, Benelux en nationaal niveau die belemme­
18
ringen op de interne markt wegnemen. Ook is een Europees akkoord 
bereikt over de Verordening verstorende buitenlandse subsidies, die vanaf 
19
12 januari 2023 van kracht is. EZK heeft zich de afgelopen jaren actief 
ingezet voor een dergelijk instrument. Het doel van de verordening is om 
concurrentieverstoringen op de interne markt als gevolg van subsidies van 
niet-EU-landen beter aan te kunnen pakken. Daarnaast is een akkoord 
bereikt over de Verordening Instrument voor Internationale Overheidsop­
drachten, waarmee wederkerigheid voor EU-bedrijven op de markt voor 
20
overheidsopdrachten kan worden afgedwongen in derde landen.
Ten slotte heeft EZK zich ingezet voor meer transparantie bij prijsverla­
gingen. Vanaf 2023 moet bij aanbiedingen de oorspronkelijke prijs (de ‘van-
prijs’) de laagste prijs zijn die de verkoper in de 30 dagen voorafgaand aan 
de kortingsactie heeft gevoerd, behoudens enkele uitzonderingen zoals 
beperkt houdbare producten. Dit voorkomt dat consumenten misleid 
worden door aanbiedingen die aantrekkelijk lijken, maar in feite niet of 
nauwelijks afwijken van de oorspronkelijke prijs.
Gaswinning Groningen
De inwoners van Groningen hebben dagelijks te maken met de gevolgen 
van de gaswinning. Dit brengt gevoelens van angst, frustratie en 
onzekerheid met zich mee. Het Kabinet heeft besloten om de gaswinning in 
Groningen zo snel mogelijk definitief te beëindigen. Met het vaststellings­
besluit voor gasjaar 2022/2023, dat op 26 september 2022 aan de Kamer is 
gestuurd, is de gaswinning uit het Groningenveld teruggebracht naar een 
21
waakvlamniveau. Het Groningenveld dient daarmee als reservemiddel 
voor het borgen van de leveringszekerheid, waarmee de gaswinning in 
Groningen in de eindfase komt.
De schadeafhandeling vindt plaats onder verantwoordelijkheid van het 
Ministerie van Economische Zaken en Klimaat. In 2022 is de verantwoorde­
lijkheid voor de uitvoering van de versterkingsopgave en het toekomstper­
spectief van de regio overgegaan van het Ministerie van Binnenlandse 
Zaken en Koninkrijksrelaties naar het Ministerie van Economische Zaken en 
Klimaat. Daarmee is de Staatssecretaris Mijnbouw verantwoordelijk 
geworden voor al het beleid dat met schade, versterken én toekomstper­
spectief van de regio te maken heeft.
De schade-afhandeling van de gevolgen van de gaswinning is in 2022 
onverminderd doorgegaan. Circa 29.000 huishoudens kozen voor een 
nieuwe vorm van afhandeling van fysieke schades door middel van een 
vaste vergoeding van € 5000. Deze vorm van schade-afhandeling wordt 
sinds november 2021 aangeboden. Daarnaast is de regeling voor 
vergoeding van immateriële schade opengesteld voor alle postcodes in 
de gemeenten Eemsdelta, Het Hogeland en Midden-Groningen. Op 
5 december 2022 is bovendien de herbeoordelingsregeling waardedaling 
van kracht geworden, waarmee het Instituut Mijnbouwschade Groningen 
(IMG) bewoners die eerder van de NAM een vergoeding voor waardedaling 
18
 Kamerstuk 22 112, nr. 3437
19
 Kamerstuk 21 501-30, nr. 557
20
 Kamerstuk 22 112, nr. 3389
21
 Kamerstuk 33 529, nr. 1065
Tweede Kamer, vergaderjaar 2022–2023, 36 360 XIII, nr. 1
