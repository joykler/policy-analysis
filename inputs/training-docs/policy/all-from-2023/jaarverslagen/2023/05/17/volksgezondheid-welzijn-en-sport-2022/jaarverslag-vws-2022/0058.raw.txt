het verder vergroten van bewustwording. In 2023 krijgt deze aanpak een 
vervolg met het uitwerken van een meerjarige nationale strategie voor de 
implementatie van het VN-verdrag.
Toekomstagenda gehandicaptenzorg
In juli 2022 heeft de minister voor Langdurige Zorg en Sport de program­
matische uitwerking van de «Toekomstagenda zorg en ondersteuning voor 
mensen met een beperking» aan de Kamer aangeboden (Kamerstukken II, 
2021/2022, 24170, nr. 262). Met de Toekomstagenda gehandicaptenzorg zijn 
alle partijen die betrokken zijn bij de gehandicaptenzorg in Nederland met 
elkaar aan de slag om verder te werken aan een toekomstbestendige 
gehandicaptenzorg. Daarmee bouwen we samen voort op de stappen die 
al zijn gezet met het programma Volwaardig Leven.
De Toekomstagenda kent zes thema’s waarop de focus wordt gelegd. Eén 
van die thema’s betreft mensen met een licht verstandelijke beperking 
(LVB). Het afgelopen jaar is reeds ingezet op het vergroten van de bewust­
wording over mensen met een LVB, het ontsluiten van kennis en het bieden 
van handvatten aan professionals. Daarnaast hebben we vanuit de 
Toekomstagenda samen met veldpartijen stappen gezet in: het stimuleren 
van talentontwikkeling van mensen met een LVB door het laten ontwikkelen 
van een brancheopleiding ervaringsdeskundigheid, vroegsignalering door 
middel van het ontwikkelen van de tool «Je ziet het niet, dus leer het zien!», 
het bieden van inspiratie aan gemeenten over lokale aanpakken rondom 
LVB, het bieden van handvatten of mogelijkheden op het gebied van digitale 
vaardigheden en begrijpelijke communicatie aan mensen met een LVB door 
middel van een toolbox. Deze diversiteit aan activiteiten heeft erin geresul­
teerd dat er meer bewustwording, bekendheid en handelingsperspectief 
geboden is aan zowel beleidsmedewerkers als professionals.
Een ander hoofdthema in de Toekomstagenda is cliëntondersteuning. 
Samen met de veldpartijen is een agenda opgesteld voor het verbeteren 
van de kwaliteit van cliëntondersteuning, het verbeteren van de overgang 
tussen Wmo- en Wlz-cliëntondersteuning en het vergroten van de 
bekendheid en vindbaarheid van cliëntondersteuning. Dit heeft de volgende 
resultaten opgeleverd:
• Door de verbetering van de bekendheid en vindbaarheid neemt de vraag 
naar cliëntondersteuning toe. Het bedrag dat jaarlijks voor zorgkantoren 
beschikbaar is om cliëntondersteuning te bieden is structureel met 
€ 5 miljoen opgehoogd vanuit de middelen cliëntondersteuning.
• Zorgverzekeraars Nederland (ZN) heeft een kwaliteitskader voor de 
inkoop van cliëntondersteuning vanuit de Wlz opgesteld.
• Drie aanvraagronden van de subsidieregeling Versterking Cliëntonders­
teuning - op grond waarvan gemeenten € 50.000 euro kunnen aanvragen 
voor versterking van cliëntondersteuning - zijn volledig uitgeput. 55 
extra gemeenten zijn in 2022 aan de slag gegaan met de verbetering van 
hun lokale cliëntondersteuning. Inmiddels heeft elke gemeente cliën­
tondersteuning ingericht en ingekocht.
• Er is een start gemaakt met het borgen van de gespecialiseerde cliën­
tondersteuning (GCO), waarmee de ondersteuning van de vijf verschil­
lende doelgroepen uit de pilots gebundeld zal worden aangeboden. De 
borging vindt via financiering door VWS plaats. Met het aanbieden van 
de programmatische uitwerking van de toekomstagenda is de Kamer 
hierover geïnformeerd.
Tweede Kamer, vergaderjaar 2022–2023, 36 360 XVI, nr. 1
