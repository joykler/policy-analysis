Om transparantie en inzicht in informatievoorziening te vergroten, is in 2022 
28
ook het Rijks ICT-dashboard verder doorontwikkeld. Hierbij wordt 
stapsgewijs het inzicht in de maatschappelijke meerwaarde van ICT 
vergroot. 
Op 1 januari 2021 trad het Besluit CIO-stelsel Rijksoverheid 2021 in werking. 
Hierin staan de taken, verantwoordelijkheden en bevoegdheden van de 
CIO’s, de CISO’s (Chief Information Security Officers), de CIO Rijk en de CISO 
Rijk. Volgens het Besluit CIO-stelsel Rijksdienst 2021 stelt ieder departement 
een informatieplan op over de eigen beleidsdomeinen. De staatssecretaris 
voor Koninkrijksrelaties en Digitalisering heeft in november 2022 de 
Meerjaren Departementale informatieplannen aan de Kamer aangeboden. 
Hiermee geven we inzicht in de belangrijkste ontwikkelingen en plannen op 
het gebied van ICT en digitalisering. Deze plannen zijn samengesteld door 
de CIO’s van de departementen. CIO Rijk geeft er een algemene 
29
beschouwing bij.
3.2 I in het hart
I in het hart is het eerste thema van de I-strategie Rijk. De I staat voor digita­
lisering, informatievoorziening en ICT. Het doel van I in het hart is om I in te 
zetten als aanjager, ondersteuner en vast onderdeel van (nieuw) beleid. 
Deze ambitie is concreet gemaakt in verschillende instrumenten. Deze staan 
ook in de werkagenda Waardengedreven Digitaliseren (4.3). Ze dragen in 
de dagelijkse praktijk bij aan de verbinding tussen beleid, uitvoering, 
handhaving en digitalisering. In 2022 lag de focus op twee van deze instru­
menten: het meerjarig departementaal informatieplan en de informatiepa­
ragraaf.
Meerjarig departementaal informatieplan
Op de tweede woensdag van november 2022 zijn de meerjarige informa­
tieplannen van de 12 departementen voor het eerst naar de Tweede Kamer 
30
gestuurd . In deze informatieplannen staan de doelstellingen op het gebied 
van de informatievoorziening die de komende jaren het belangrijkste zijn. 
En ook hoe digitale oplossingen bijdragen aan een betere en veiligere 
overheidsdienstverlening aan burgers en bedrijven. Zo krijgen Tweede 
Kamer en de samenleving jaarlijks inzicht in de grootste digitale ontwikke­
lingen bij de Rijksoverheid.
In een rijksbrede beschouwing bij de informatieplannen beschrijven we ook 
rijksbrede trends. De beschouwing gaat in op de doorontwikkeling van de 
informatieplannen. We werken de komende jaren aan:
1. Meer uniformering van de plannen;
2. Een duidelijkere verbinding met de I-strategie Rijk en de Werkagenda
Waardengedreven Digitaliseren;
3. Het geven van meer financieel inzicht.
Informatieparagraaf
In 2022 is een begin gemaakt met een handreiking voor de informatiepara­
graaf. We willen aan elk nieuw stuk beleid, handhaving en uitvoering een 
informatieparagraaf toevoegen. Hierin brengen we de digitale gevolgen van 
nieuwe initiatieven in kaart. Bij het opstellen van een informatieparagraaf 
werken beleid, uitvoering en handhaving samen met de desbetreffende CIO. 
28
 Rijks ICT-dashboard
29
 Kamerstukken II, 2022, 26643 nr. 932. 
30
 Kamerstukken II, 26643 nr.932.
Jaarrapportage Bedrijfsvoering Rijk 2022 61
