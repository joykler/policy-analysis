Tabel 18 Indicatoren BenO Waterveiligheid
Streefwaarde 
Indicator Realisatie 2019 Realisatie 2020 Realisatie 2021 Realisatie 2022 2022
De basiskustlijn is voldoende op 
zijn plaats gebleven (minstens 
90% van de meetlocaties ligt 
zeewaarts van de afgesproken 
kustlijn). 92% 91% 90% 91% 90% 1.
De zes stormvloedkeringen zijn 
tijdens het stormseizoen steeds 
beschikbaar om hoogwater te 
keren en voldoen aan de 
veiligheidsnormen uit de 
Waterwet. De Indicator is het 
percentage van het aantal 
stormvloedkeringen dat voldoet 
aan de afgesproken faalkanseis 
of het beschermingsniveau. 83% 83% 83% 83% 100% 2.
Bron: Rijkswaterstaat, 2022
Toelichting bij indicator handhaving kustlijn
1. De eerste indicator geeft aan of de basiskustlijn niet verder landinwaarts 
is verschoven dan in 1990 is afgesproken (en in 2001 is herijkt). Kleine 
verschuivingen zijn normaal en toegestaan en worden door middel van 
het programma voor kustsuppletie gecorrigeerd. Deze kleine verschui­
vingen komen tot uitdrukking in de streefwaarde dat 90 procent van de 
kustlijn op zijn plaats blijft. Ook in 2022 is deze streefwaarde gehaald.
Toelichting bij indicator beschikbaarheid stormvloedkeringen
2. Deze indicator is erop gericht dat de zes stormvloedkeringen te allen tijde 
(in het stormseizoen) voldoen aan de afgesproken faalkanseis of voldoen 
aan de toetsing op de wettelijk vastgestelde eis m.b.t. het overstro­
mingsrisico (Oosterscheldekering, Haringvlietsluizen). Realisatie op 
deze indicator is 83% in 2022. Van de zes keringen voldoet de Ramspol­
kering niet aantoonbaar aan de maximaal afgesproken faalkanseis per 
sluitvraag (zie nadere toelichting hieronder).
Tabel 19 Faalkans van de zes stormvloedkeringen in beheer bij Rijkswaterstaat
Stormvloedkeringen Type norm Realisatie 2022 Streefwaarde 2022 Norm waterwet
Maeslantkering Kans op niet-sluiten bij sluiting 1:108 1:100 1:100
Hartelkering Kans op niet-sluiten bij sluiting 1:10 1:10 1:10
Hollandsche IJsselkering Kans op niet-sluiten bij sluiting 1:767 1:200 1:200
Ramspolkering Kans op niet-sluiten bij sluiting zie toelichting 1:100 1:100
Oosterscheldekering Faalkans per jaar 1:10.000 1:10.000 1:10.000
Haringvlietsluizen Faalkans per jaar 1:1.000 1:1.000 1:1.000
Bron: Rijkswaterstaat, 2022
De faalkanseisen voor de stormvloedkeringen worden op basis van de 
normering van de achterliggende waterkeringen vastgesteld. Bepalend 
daarvoor zijn de beschermingsniveaus van de achterliggende dijktrajecten, 
ook wel aangeduid als het «achterland». Gegeven de veiligheidseis aan 
het achterland, en de hoogte en sterkte van de waterkerende objecten die 
het achterland beschermen kan afgeleid worden welke aanvullende 
veiligheid, in termen van waterstandsverlaging, de keringen moeten 
borgen. Deze waterhuishoudkundige samenhang resulteert uiteindelijk in 
verschillende faalkanseisen per kering.
Tweede Kamer, vergaderjaar 2022–2023, 36 360 J, nr. 1 39
