De dialoognota «Ouder Worden 2020-2040» is in 2022 doorontwikkeld tot 
3
het programma Wonen, Ondersteuning en Zorg voor Ouderen (WOZO) . 
Het programma bestaat uit 5 actielijnen om ook in de toekomst kwalitatief 
goede zorg en ondersteuning aan ouderen te kunnen geven. Actielijn 1 richt 
zich op samen vitaal ouder worden, actielijn 2 op een sterke basiszorg voor 
ouderen. Actielijn 3 op passende Wlz-zorg, actielijn 4 op Wonen en zorg voor 
ouderen en actielijn 5 op arbeidsmarkt en innovatie. WOZO richt zich op 
de grote maatschappelijk vergrijzingsopgave, dit vraagt om het maken van 
de beweging naar de voorkant. Dat betekent een sterke sociale basis, de 
eerdere signalering van problemen, de realisatie van meer geschikte 
woonvormen, goede zorg in de wijk en de doorontwikkeling van het kwali­
teitskader verpleegzorg voor mensen die daarop zijn aangewezen. Eén van 
de uitdagingen is dat ouderen langer zelfstandig thuis willen blijven wonen, 
terwijl de woningmarkt hier nog niet op aansluit. Samen met ActiZ, Aedes, 
VNG, ZN en het ministerie van VRO heeft VWS gezamenlijke ambities 
neergezet om aan de toekomstige vraag van ouderenhuisvesting te kunnen 
voldoen. Door het WOZO en de «Nationale Woon- en Bouwagenda» werken 
we aan de bouw van 290.000 woningen voor ouderen, waaronder 40.000 
verpleegzorgplaatsen in de komende 10 jaar.
De zorg van de toekomst is ook gebaat bij verduurzaming. Dat ziet ook de 
sector. Daarom sloten 150 partijen dit jaar de nieuwe Green Deal ‘Samen 
4
werken aan Duurzame Zorg’ . Samen werken we zo aan meer kennis over 
de klimaat- en milieu impact van de zorg, circulair omgaan met materialen 
en de milieubelasting van medicatie. Maar zorg wordt niet alleen geleverd 
in Europees-Nederland. In Caribisch Nederland willen we dat het voorzie­
ningenniveau op termijn gelijkwaardiger wordt aan het niveau van het 
Europees-Nederlandse stelsel. In de visie die we afgelopen jaar op hebben 
gesteld delen we de ambities over alle gebieden waar het ministerie van 
5
VWS verantwoordelijk is in Caribisch Nederland . De visie vertaalde zich in 
concreet beleid, zoals de verdere opbouw van het zorgsysteem en de 
voorzieningen en beschikbaarheid van het zorgaanbod, het versterken van 
lokale organisaties, het verbeteren van integrale zorg en de onderlinge 
samenwerking met de landen in het Koninkrijk. Daarnaast heeft het kabinet, 
op voorstel van de minister van VWS en de minister voor Buitenlandse 
Handel en Ontwikkelingssamenwerking, een mondiale gezondheidsstra­
6
tegie vastgesteld . Die heeft als doel om gecoördineerd en doelgericht bij te 
dragen aan het verbeteren van de volksgezondheid wereldwijd, en daarmee 
ook in Nederland.
3.2 Preventie en gezondheid
Gezond leven is belangrijk voor alle groepen van de bevolking. Dat willen 
we stimuleren met het nationaal preventieakkoord. We kunnen het 
zorgstelsel ontlasten en een betere gezondheid bereiken door een gezonde 
leefstijl en gezonde omgeving. Verslavingen hebben een grote impact op 
de volksgezondheid, maar er is nog beter zicht nodig op wat de gevolgen 
precies zijn. Daarom is er sinds 2022 een Nationaal Rapporteur Versla­
7
vingen . Campagnes om het alcoholgebruik te normeren zijn actief ingezet 
(NIX18, Uitgaan is niet Outgaan, Zien drinken doet drinken en IkPas). De 
3
 Kamerstukken II 2021/2022, 29 389, nr. 111
4
 Kamerstukken II 2022/2023, 36 200 XVI, nr. 122
5
 Kamerstukken II 2022/2023, 36 200, nr. 9 
6
 Nederlandse mondiale gezondheidsstrategie 2023-2030: Samen zorgen voor gezondheid 
wereldwijd | Publicatie | Rijksoverheid.nl
7
 Kamerstukken II 2022/2023, 36 200 XVI, nr. 123
Tweede Kamer, vergaderjaar 2022–2023, 36 360 XVI, nr. 1
