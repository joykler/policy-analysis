name veroorzaakt door de loon- en prijsbijstelling 2022. Daarnaast is het 
areaal van het HWN licht gedaald en wordt op het HVWN in opdracht van 
het ministerie van Economische Zaken en Klimaat capaciteit ingezet voor 
het Maritiem Informatievoorziening Servicepunt (MIVSP).
Percentage apparaatskosten ten opzichte van de omzet
Deze indicator geeft de verhouding weer tussen de kosten van het apparaat 
en de totale omzet (inclusief GVKA-gelden) van Rijkswaterstaat. Het 
gestegen percentage wordt met name veroorzaakt door een lagere omzet 
op de externe productkosten, waaronder beheer en onderhoud. Voor meer 
toelichting wordt verwezen naar de posten Omzet nog uit te voeren 
werkzaamheden en Externe productkosten in het exploitatieoverzicht.
Tarief per FTE
Deze indicator geeft de ontwikkeling weer van de kosten (personele kosten, 
materiële kosten, rentekosten en afschrijvingskosten) per formatieve 
ambtelijke FTE (9.674 FTE). De stijging van de kosten per FTE ten opzichte 
van de begroting 2022 is met name het gevolg van de CAO loonstijgingen 
en de overbezetting. De kosten per FTE op basis van de bezetting ultimo 
2022 (10.167 FTE) bedragen € 135.722.
Omzet agentschap per product
In deze tabel is de omzet moederdepartement (inclusief de omzet nog uit te 
voeren werkzaamheden) uitgesplitst naar de verschillende netwerken.
Bezetting
Deze voorgeschreven indicator geeft aan hoe de ambtelijke formatie van 
Rijkswaterstaat zich ontwikkelt. Op zichzelf zegt dit kengetal niets over de 
doelmatigheid van de organisatie, maar moet dit worden bezien in relatie 
tot de productieopgave van RWS. De formatie in 2022 is gedurende het jaar 
met 377 FTE opgehoogd van 9.297 FTE naar 9.674 FTE. Deze ophoging is 
toegelicht onder de personele kosten.
De bezetting ultimo 2022 bedraagt 10.167 FTE en ligt boven de formatie 
ultimo 2022 van 9.674 FTE. Deze overbezetting wordt met name veroorzaakt 
door FTE die kennis en expertise ter beschikking stellen aan overige depar­
tementen en derden in het kader van Werken voor en met Partners. Deze 
FTE zitten niet in de formatie en worden gefinancierd vanuit de opbrengsten 
Werken voor en met Partners.
Exploitatiesaldo (% van de omzet)
Deze voorgeschreven indicator toont de ontwikkeling van het saldo van 
baten en lasten als percentage van de totale baten. Een positief percentage 
duidt op een positief saldo van baten en lasten.
Gebruikerstevredenheid
De tevredenheid onder gebruikers over de kwaliteit van het 
Hoofd(vaar)wegennet bedraagt 80% c.q. 77% en ligt daarmee in lijn met 
de begroting 2022.
Ontwikkeling PIN-waarden
Deze indicator geeft de ontwikkeling weer van de PIN-waarden (prestatie-
indicatorwaarden) per netwerk. In de berekening van de PIN-waarden wordt 
het verslagjaar als basisjaar genomen en worden de voorgaande jaren 
hierop aangepast.
Tweede Kamer, vergaderjaar 2022–2023, 36 360 XII, nr. 1
