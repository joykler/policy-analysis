COVID-19 respons, worden opgevangen. Nadat de onderhandelingen over 
het IDA20 pakket zijn afgerond (en daarmee de bijdrage van Nederland aan 
IDA20 bepaald), is de opgenomen stelpost in de begroting met circa € 94 
mln. naar beneden bijgesteld. Daarnaast zijn garanties voor IBRD en IFC in 
totaal met € 7,7 mln. naar boven bijgesteld vanwege een wisselkoersbij­
stelling.
Uitgaven
Garanties
Het EIB pan-Europees garantiefonds financiert hoge risicoprojecten en is 
opgezet om economische gevolgen van de corona uitbraak te mitigeren. 
De verliezen van dit fonds worden door de lidstaten naar rato gedragen. 
De verwachte netto verliezen voor Nederland zijn opgenomen als uitgaven 
in artikel 4. De uitgaven in de begroting zijn gebaseerd op een ruwe 
schatting. De realisatie in 2022 valt circa € 96,0 mln. lager uit dan verwacht.
Leningen
Zie toelichting onder 'verplichtingen'.
Ontvangsten
Bijdrage aan (inter)nationale organisaties
De ontvangsten voor ESM kapitaal door het beëindigen van de kortingspe­
riode van Estland zijn niet in 2022 ontvangen, maar worden in 2023 
verwacht.
Leningen
De ontvangsten voor de aflossing van de lening aan Griekenland is met 
€ 159,9 mln. naar boven bijgesteld, nadat Griekenland had verzocht een deel 
van de lening onder de Greek Loan Facility (GLF) vervroegd af te lossen. 
De aflossing die voor 2023 was voorzien is daarmee in 2022 ontvangen.
De rente die Griekenland moet betalen op de GLF is gebaseerd op de 3-
maands Euribor rente, met een opslag van 0,5%. Bij de Ontwerpbegroting 
2022 was nog de verwachting dat deze rente onder de ‒ 0,5% zou blijven in 
2022, waardoor de renteontvangsten op 0 zouden uitkomen. In de loop van 
2022 is de Euribor-rente gestegen nadat de ECB de rente verhoogde. 
Hierdoor is Griekenland vanaf het 3e kwartaal 2022 rente gaan betalen, in 
totaal circa € 11,1 mln.
Tweede Kamer, vergaderjaar 2022–2023, 36 360 IX, nr. 1 83
