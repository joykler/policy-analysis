het ontbreken van een alternatief voor een bestaande leverancier met 
specifieke kennis of middelen. Andere redenen zijn het niet tijdig starten 
met het aanbesteden of verlengen van overeenkomsten.
De Belastingdienst en Toeslagen hebben op het inkoopbeheer de nodige 
verbetermaatregelen genomen. Ondanks de genomen verbetermaatre­
gelen zijn in 2022 nog de nodige tekortkomingen geconstateerd bij de 
uitvoering van het inkoopproces. De Belastingdienst laat in 2023 extern 
onderzoek doen naar de mogelijke verbetermaatregelen voor het inkoop­
proces om te kunnen voldoen aan de aanbestedingsregels. Toeslagen heeft 
de ADR in 2022 gevraagd om onderzoek te doen naar het inkoopproces.
c.2 Overige punten van financieel beheer en materiële bedrijfsvoering 
c.2.1 Belastingdienst
Fraudesignaleringsvoorziening (FSV) en waarborgenkader 
Er zijn tekortkomingen geconstateerd in de naleving van wetgeving 
waaronder de AVG bij het gebruik van persoonsgegevens in de Fraudesig­
naleringsvoorziening en risicomodellen. De Belastingdienst heeft tot en met 
2022 circa 240.000 burgers geïnformeerd waarom zij geregistreerd stonden 
72
in FSV, conform Motie Marijnissen. In afstemming met de Tweede Kamer 
zijn voorstellen gedaan over welke tegemoetkoming past bij de verschil­
73
lende effecten. In het tegemoetkomingsbeleid worden vier groepen onder­
scheiden, afhankelijk van het effect dat burgers hebben ondervonden van 
de FSV-registratie. Eén van de vier onderscheiden groepen betreft de groep 
burgers die onterecht de deelname is ontzegd aan de Minnelijke Schuldsa­
nering Natuurlijke Personen (MSNP). In 2022 zijn hiervan circa 90.000 
burgers geïnformeerd dat zij geen - of een verklaarbaar - effect hebben 
ondervonden van de FSV-registratie. Communicatie over een eventueel 
effect wordt in 2023 richting de burger voortgezet. Om herhaling van 
problemen te voorkomen is een waarborgenkader opgesteld voor de 
processen die worden gebruikt om te selecteren welke aangiften in 
aanmerking komen voor handmatige beoordeling.
Belastingrente en arrest Hoge Raad 
Het arrest van 18 november 2022 van de Hoge Raad bepaalt dat geen belas­
tingrente in rekening kan worden gebracht voor de periode dat een belas­
tingplichtige de verschuldigde belasting heeft betaald. De uitspraak is reeds 
in de wet ingebed. De bedragen aan te corrigeren rente worden in kaart 
gebracht. De Tweede Kamer wordt hierover nader geïnformeerd.
Vervolgingskosten 
Bij vermindering van aanslagen heeft tot 31 december 2020 in bepaalde 
situaties ten onrechte geen vermindering van vervolgingskosten 
(aanmanings- en dwangbevelkosten) plaatsgevonden. Dit wordt hersteld. 
Uit doelmatigheidsoverwegingen is ervoor gekozen om aanslagen met 
minder dan € 750,- aan vervolgingskosten generiek te herstellen, wat 
betekent dat alle op de aanslag vermelde vervolgingskosten zonder nadere 
beoordeling zijn verrekend of terugbetaald. De afronding van het project 
heeft in 2022 vertraging opgelopen, doordat de te herstellen populatie 
groter bleek dan eerder ingeschat. Eind februari 2023 is meer dan 96% van 
de te herstellen aanslagen verwerkt. De resterende aanslagen worden in 
de eerste maanden van 2023 afgehandeld.
72
 Kamerstukken II 2020-2021, 28 362, nr. 41
73
 Kamerstukken II 2022-2023, 31 066, nr. 1131
Tweede Kamer, vergaderjaar 2022–2023, 36 360 IX, nr. 1
