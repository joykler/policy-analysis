lidstaten. Momenteel vinden triloogonderhandelingen plaats onder het 
Zweedse Voorzitterschap. In december 2022 heeft de EU een voorlopig 
akkoord bereikt over het Carbon Border Adjustment Mechanisme (CBAM), 
conform de Algemene Oriëntatie van de Raad van 15 maart 2022, die 
gesteund is door het kabinet.
Beleid en uitvoering exportcontrole strategische goederen (militair en dual-
use)
Het wetsvoorstel Uitvoeringswet herziening Verordening producten voor 
4
tweeërlei gebruik is aangenomen door de Tweede en Eerste Kamer, respec­
tievelijk op 22 maart 2022 en 21 juni 2022. Hiermee is de herziene EU-
verordening (2021/821) tot instelling van een Unieregeling voor controle op 
de uitvoer, de tussenhandel, de technische bijstand, de doorvoer en de 
overbrenging van producten voor tweeërlei gebruik (dual-use) in nationale 
wet- en regelgeving geïmplementeerd. De uitvoeringswet voorziet in de 
noodzakelijke wetstechnische en terminologische aanpassingen.
De herziene verordening introduceert enkele vernieuwingen om het 
bestaande exportcontrolebeleid in de EU beter aan te laten sluiten bij 
mondiale technologische, politieke en economische ontwikkelingen. Mede 
dankzij Nederlandse inzet is nu bijvoorbeeld cybersurveillancetechnologie 
expliciet omschreven in de Verordening en is er de mogelijkheid om 
dergelijke technologie ad hoc onder exportcontrole te brengen bij zorgen 
over mensenrechtenschendingen. Door de Russische inval in Oekraïne is 
de focus van het werk echter verschoven naar het voorkomen van de 
toegang van Rusland en Belarus tot goederen en diensten voor tweeërlei 
gebruik. De EU-overleggen zijn daarom vooral benut voor discussies over 
het ontwikkelen van exportverboden en -beperkingen jegens Rusland en 
Belarus, en de uitvoering daarvan. Daardoor heeft de implementatie van 
de verordening enige vertraging opgelopen.
In EU-verband is een ongekend aantal sanctiepakketten overeengekomen 
5
in reactie op de Russische inval in Oekraïne . De Douane houdt in opdracht 
van de minister voor Buitenlandse Handel en Ontwikkelingssamenwerking 
toezicht op de sectorale sanctiemaatregelen van deze pakketten. Dit toezicht 
betreft de invoer-, uitvoer- en doorvoerrestricties van alle gesanctioneerde 
goederen, diensten en technologie. Naast de naleving van sancties draagt 
Nederland ook actief bij aan ontwikkeling van technologie-gerelateerde 
sancties. Zo vielen in Nederland geproduceerde halfgeleiders, die in 
Russische wapensystemen werden teruggevonden, niet onder exportcon­
trole. Mede naar aanleiding van een voorstel van Nederland zijn deze 
goederen toegevoegd aan de Ruslandsancties (Verordening (EU) 833/2014 
van de Raad) middels het achtste sanctiepakket dat op 5 oktober 2022 werd 
aangenomen. Het is daarmee inmiddels verboden om deze goederen aan 
Rusland te leveren, inclusief via tussenhandelaren in derde landen.
Voor een effectief exportcontrolebeleid is internationale samenwerking van 
belang. Bijzonder relevant zijn de gesprekken en afspraken in de multila­
terale exportcontroleregimes. Afspraken in deze regimes werken door in 
Europese (en nationale) regelgeving. Verder voert Nederland doorlopend 
bilaterale gesprekken met partners over exportcontrole. Met het EU-VS 
4
 Producten voor tweeërlei gebruik zijn goederen en technologie voor civiel, maar ook voor militair 
gebruik, met inbegrip van producten die mogelijk zouden kunnen bijdragen aan de vervaardiging 
van nucleaire wapens of andere nucleaire explosiemiddelen.
5
 Zie ook Jaarverslag Buitenlandse Zaken 2022, sancties.
Tweede Kamer, vergaderjaar 2022–2023, 36 360 XVII, nr. 1
