Europese en internationale samenwerking
Nederland staat voor veel uitdagingen die om oplossingen op Europees en 
wereldniveau vragen. In 2022 was de belangrijkste opgave in dit domein 
het adresseren van de Russische inval in Oekraïne en de gevolgen hiervan 
voor de energiemarkt. Naar aanleiding van de invasie zijn negen Europese 
sanctiepakketten geïmplementeerd, waar EZK nauw bij betrokken is 
geweest. Ook zijn de eerste stappen gezet bij de wederopbouw van de 
Oekraïense economie.
Om de schok op de energiemarkt te dempen zijn niet alleen op nationaal 
maar ook op Europees niveau verschillende maatregelen genomen. In mei 
2022 heeft de Europese Commissie het REPowerEU-programma gepubli­
ceerd, dat gericht is op onafhankelijkheid van Russische fossiele brand­
stoffen en het versnellen van de transitie naar een hernieuwbare 
energievoorziening. REPowerEU is gericht op energiebesparing, diversifi-
catie van energieaanbod, afbouw van fossiele energie ten faveure van 
hernieuwbare energie, het verbinden van investeringen en hervormingen 
en ten slotte het vergroten van de paraatheid bij verstoringen van de 
25
energievoorziening. Specifiek omvat REPowerEU onder andere een 
verhoging voor de doelstelling voor energiebesparing, gezamenlijke inkoop 
van ten minste 15 procent van ons gas en meer inzet en productie van 
groene waterstof. Het kabinet heeft een positieve grondhouding ten aanzien 
van het REPowerEU-plan en is daarom optimistisch gestemd over het 
akkoord tussen de Europese Raad en de Europese Commissie dat in 
december 2022 is gesloten.
Het kabinet hecht waarde aan een zorgvuldige implementatie van de 
nationale plannen met hervormingen en investeringen in het kader van de 
Herstel- en Veerkrachtfaciliteit. In dat kader heeft EZK in 2022 de voorstellen 
van verschillende lidstaten (Portugal, Kroatië, Frankrijk, Bulgarije, Slowakije 
en Roemenië) geanalyseerd en van een kabinetsstandpunt voorzien.
Tot slot
De energieschaarste en hiermee samenhangende inflatie stelt de 
Nederlandse economie en ondernemers nog steeds voor grote uitdagingen. 
Tegelijkertijd heeft EZK met bedrijven, kennisinstellingen en medeover­
heden voortgang geboekt op het gebied van verduurzaming en vernieuwing 
van de economie. Succesvolle transities op het gebied van klimaat, energie 
en digitalisering zijn doorslaggevend voor de toekomst van de Nederlandse 
economie, en dus is het belangrijk dat alle Nederlanders zich betrokken en 
gehoord blijven voelen. Hieraan werkt EZK in grote, complexe trajecten 
zoals de strategie voor de digitale economie tot concrete initiatieven, zoals 
de BMKB-Groen. Dit alles doen we om onze welvaart en welzijn nu, en van 
toekomstige generaties, veilig te stellen.
25
 Kamerstuk 22 112, nr. 3438
Tweede Kamer, vergaderjaar 2022–2023, 36 360 XIII, nr. 1 26
