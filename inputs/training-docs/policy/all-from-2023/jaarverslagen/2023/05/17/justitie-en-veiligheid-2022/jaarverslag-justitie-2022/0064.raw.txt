tussen gemeenten,politie, Openbaar Ministerie, Belastingdienst en andere 
partners. Het LIEC is een shared service center voor de RIEC’s en verant-
woordelijk voor het beheer van een RIEC-informatiesysteem en heeft tot 
doelhet zoveel mogelijkstroomlijnen van de werkwijzen van de RIEC’sen 
het ondersteunen van de onderlinge afstemming. De RIEC’s nemen een 
steeds grotere rol in binnen de aanpak. In 2022 is daarom de structurele 
bijdrage aan de RIEC’s nagenoeg verdubbeld en ontvingen de 10 RIEC’s 
ieder structureel € 1,775 mln. Hiermee zijn de RIEC’s in staat een belangrijke 
bijdrage te leveren aan de aanpak van ondermijnende criminaliteit. Dit doen 
de RIEC’s onder andere door het ontwikkelen, onderhouden en delen van 
integrale kennis en expertise met partners en het vergroten van de bewust­
wording en (bestuurlijke) weerbaarheid bij partners.
Uitstapprogramma prostituees
Sekswerkers die de seksbranche willen verlaten kunnen ondersteuning 
krijgen van een uitstapprogramma dat zorgt voor begeleiding naar ander 
werk of andere dagbesteding. Hiervoor is afgelopen jaar € 4 mln. 
beschikbaar gesteld. Dit budget is via een decentralisatie-uitkering aan 
18 aangewezen DUUP-gemeenten uitgekeerd. Sinds 1 januari 2021 is dit 
een structurele regeling met structurele financieringssystematiek. Het 
budget op de JenV begroting is bedoeld voor het (laten)ontwikkelen en 
(laten) uitvoeren van regionale uitstapprogramma’s.
De afspraak in het coalitieakkoord dat deelnemers van uitstapprogramma’s 
desgewenst een urgentieverklaring kunnen krijgen op afstand van hun oude 
omgeving, wordt in samenwerking met het ministerie van Binnenlandse 
Zaken en Koninkrijkrelaties uitgewerkt via het programma Een thuis voor 
iedereen. Sekswerkers die willen stoppen worden opgenomen in de met 
voorrang te huisvesten groepen in het wetsvoorstel versterking regie op 
de volkshuisvesting (Wvrv). Dit wetsvoorstel gaat naar verwachting begin 
2023 in consultatie.
Subsidies
Het Centrum voor Criminaliteitspreventie en Veiligheid (CCV)
Het CCV heeft een subsidie ontvangen en daarmee kennis en instrumenten 
ontwikkeld op het terrein van criminaliteitspreventie en veiligheid, gericht 
op integrale aanpak door samenwerking tussen zowel publieke als private 
organisaties. Via onder andere bijeenkomsten, publicaties, instrumenten en 
de website heeft het CCV professionals op het gebied van criminaliteitspre­
ventie en veiligheid in 2022 ondersteund.
Keurmerk Veilig Ondernemen (KVO)
In 2022 is in samenwerking met ondernemers, gemeente, politie en 
brandweer gewerkt aan de veiligheid van bedrijventerreinen, winkelge­
bieden en het agrarisch buitengebied. Indien in samenwerking tussen 
voorgenoemde partijen structurele maatregelen worden genomen 
resulteert dat in een KVO certificaat. Het regionale Platform Veilig 
Ondernemen zorgt voor procesbegeleiding.
Tweede Kamer, vergaderjaar 2022–2023, 36 360 VI, nr. 1 64
