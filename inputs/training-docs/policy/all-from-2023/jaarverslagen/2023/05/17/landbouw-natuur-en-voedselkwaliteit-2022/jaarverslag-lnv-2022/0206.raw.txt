• Integrale aanpak capaciteit. Met een integrale aanpak op capaciteit 
zorgen we voor extra ondersteuning in de organisatie voor onder­
steuning op openbaarheid in samenhang met betere informatiehuis­
houding, optimalisatie van processen en tooling. Vanuit deze aanpak 
met Woo-gelden is er in 2022 bij het kerndepartement (LNV en EZK) 25 fte 
extra capaciteit aangenomen.
• Ontwikkeling platform informatiehuishouding, openbaarmaking en 
transparantie. Dit jaar is gestart met de ontwikkeling van een platform 
om nieuwe en bestaande collega’s op de thema’s informatiehuis­
houding, Woo, openbaarmaking en transparantie met elkaar te 
verbinden en training, ontwikkeling, communicatie en kennisdeling te 
faciliteren.
• Communicatie en begeleiding. Er zijn diverse handleidingen, instructies 
en publicaties ontwikkeld voor het informeren en ondersteunen van 
medewerkers en management. Ook is er een reeks Open Gesprekken 
georganiseerd om dilemma’s over openbaarmaking te bespreken met 
medewerkers.
Financiële toelichting
De activiteiten op het gebied van openbaarmaking en verbetering van de 
informatiehuishouding worden deels gefinancierd uit de POK-gelden (vanaf 
2021) en Woo-gelden (vanaf 2022) en deels uit eigen middelen van het 
departement. De POK- en Woo-gelden zijn meerjarig toegekend door het 
ministerie van BZK. In 2022 was er vanuit POK- en Woo-gelden een totaal­
budget van ruim 17 miljoen voor EZK en LNV. Hiervan is ruim 10 miljoen 
gealloceerd aan dienstonderdelen.
Ten aanzien van de besteding van deze budgetten geldt voor 2022:
• De Rijksbrede prioriteiten van Open op Orde zijn in 2022 conform budget 
uitgenut.
• Het budget voor de POK-gelden is geheel uitgenut. Onderdeel hiervan 
is dat bij de Najaarsnota de verwachtte onderuitnutting van 300K is 
teruggegeven aan BZK voor interdepartementale trajecten.
• Op het budget van de Woo is in 2022 circa 2 M€ onderuitnutting ontstaan. 
Deze is vooral veroorzaakt door temporisering van enkele deeltrajecten, 
vertraging in het aannemen van personeel als gevolg van de moeilijke 
arbeidsmarkt en doordat bepaalde deelprojecten voor minder geld 
konden worden gerealiseerd.
• Om de onderuitnutting te beperken zijn in de zomer van 2022 extra 
impulsen gegeven aan diverse projecten zoals het inzetten van extra 
capaciteit en ondersteuning van projecten bij de diensten.
• Aandachtspunt bij de Woo is het feit dat in 2022 de nieuwe wet pas is 
ingevoerd en dit ook het eerste jaar was dat de Woo-budgetten 
beschikbaar waren. Op basis van deze eerste ervaringen zijn voor 2023 
meer concrete plannen gemaakt om de budgetten zo optimaal mogelijk 
te benutten.
Lijst van afkortingen
Lijst van afkortigen
ACM Autoriteit Consument en Markt
AI Aviaire Influenza
ANLb Agrarisch natuur en landschapsbeheer
ATCM Antarctic Treaty Consultative Meeting
AVP Afrikaanse Varkenspest
Tweede Kamer, vergaderjaar 2022–2023, 36 360 XIV, nr. 1
