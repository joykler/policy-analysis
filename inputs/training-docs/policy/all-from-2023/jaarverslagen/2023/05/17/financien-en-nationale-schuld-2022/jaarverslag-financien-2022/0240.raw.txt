was afgerond, had deze garantie achteraf gezien mee kunnen lopen in de 
eerste suppletoire begroting. Vanwege de gecontracteerde capaciteit kon 
Gasunie de garantie vroegtijdig beëindigen. Aangezien de garantie pas 
definitief werd na formele autorisatie door beide Kamers, was een beroep 
op artikel 2.27, tweede lid, van de Comptabiliteitswet niet nodig.
86
ISB 3
Air France – KLM was voornemens om aandelen uit te geven en verzocht 
de Nederlandse staat om deelname in deze aandelenuitgifte. Om tot 
deelname aan de emissie over te gaan, hiermee het aandelenbelang in Air 
France – KLM op 9,3% te houden en verwatering tegen te gaan, was op korte 
termijn een besluit van beide Kamers nodig. Om die reden heeft de 
budgettaire verwerking plaatsgevonden middels een ISB. Hier is geen 
gebruik gemaakt van een beroep op artikel 2.27, tweede lid, van de Compta­
biliteitswet, omdat het kabinet het van belang vond dat het proces 
zorgvuldig werd doorlopen en de Kamers hier voldoende tijd voor hadden. 
Door het toepassen van een parlementair spoedproces kon het budgetrecht 
van het Parlement worden gerespecteerd.
87
ISB 4
In deze ISB zijn de budgettaire gevolgen voor de uitvoeringskosten voor 
het rechtsherstel box 3 verwerkt. Aangezien de uitvoering van het rechts­
herstel box 3 per 1 juli 2022 zou starten en de parlementaire besluitvorming 
over de budgettaire effecten naar verwachting voor die datum nog niet zou 
zijn afgerond, is een beroep gedaan op artikel 2.27, tweede lid, van de 
Comptabiliteitswet. Het starten met de uitvoering van het rechtsherstel van 
box 3 per 1 juli had een spoedeisend belang gezien de omvang en de 
planning van de werkzaamheden, die gericht zijn op het voldoen aan de 
(gestelde wettelijke) termijn van 4 augustus. Het zo snel mogelijk uitvoering 
geven aan het rechtsherstel werd geacht in het belang te zijn van het Rijk.
Tevens werden in deze ISB de budgettaire effecten verwerkt van de garant­
stelling aan Gasunie voor eventuele annuleringskosten van een tweede 
gecontracteerde LNG-terminal. Hiervoor was geen beroep op artikel 2.27, 
tweede lid, van de Comptabiliteitswet nodig.
88
ISB 5
Het kabinet erkent de financiële noden van de Oekraïense overheid op korte 
termijn en acht het van groot belang dat het land macro-economisch niet 
verder destabiliseert. Eerder heeft Nederland een financiële bijdrage van 
€ 100 mln. gedaan voor begrotingssteun via een garantie aan de 
89
Wereldbank . Gezien de noodsituatie in Oekraïne en de urgente behoefte 
aan middelen heeft dit het kabinet doen besluiten een aanvullende bilaterale 
lening van € 200 mln. aan Oekraïne te verstrekken via een speciale kredietlijn 
van het Internationaal Monetair Fonds (IMF). Aangezien de situatie in 
Oekraïne dwong tot snel handelen, is deze lening budgettair verwerkt 
middels een ISB. De verwerking van deze lening in de tweede suppletoire 
begroting 2022 van Financiën zou te laat zijn, omdat de Eerste Kamer deze 
vaak pas in januari behandelt waardoor geen rechtmatige betaling in 2022 
kon plaatsvinden. Omdat behandeling van deze ISB volgens reguliere 
planning nog ruim voor het einde van 2022 zou plaatsvinden, was geen 
beroep op artikel 2.27, tweede lid, van de Comptabiliteitswet nodig.
86
 Kamerstukken II 2021-2022, 36 108, nr. 1
87
 Kamerstukken II 2021-2022, 36 140, nr. 1
88
 Kamerstukken II 2021-2022, 36 182, nr. 1
89
 Kamerstukken II 2021-2022, 36 048, nr. 3. 
Tweede Kamer, vergaderjaar 2022–2023, 36 360 IX, nr. 1 240
