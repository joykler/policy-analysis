Tabel 18 Indicatoren banenafspraak
Realisatie Realisatie Realisatie Realisatie Realisatie Streefwaarde 
1 1 1 1 2 3
2018 2019 2020 2021 2022 2022
Cumulatief aantal extra banen arbeidsbeperkten 
marktsector t.o.v. nulmeting op 1-1-2013 44.017 51.829 53.799 60.966 ‒ 70.000
Cumulatief aantal extra banen arbeidsbeperkten 
overheidssector t.o.v. nulmeting op 1-1-2013 7.940 9.786 12.298 11.842 ‒ 22.500
1 Berekening SZW op basis van metingen UWV.
2 Realisatiecijfers komen in juni 2023 beschikbaar en worden opgenomen in de begroting van 2024.
3 Streefwaarden afkomstig uit memorie van toelichting bij de Wet banenafspraak en quotum arbeidsbeperkten, Kamerstukken II, 2013/14, 33 981, nr. 3, blz. 6, tabel «Aantal 
te realiseren banen voor beoordeling activering quotumheffing».
Toeslagenwet
De in het coalitieakkoord afgesproken wijziging van de kostendelersnorm, 
zodat inwonende jongvolwassenen tot 27 jaar niet langer meetellen als 
kostendeler voor de uitkering van huisgenoten, geldt ook voor de Toesla­
genwet. In 2022 werkte het kabinet aan een wetsvoorstel hiertoe met 
beoogde ingangsdatum 1 januari 2023 (Kamerstukken II 2021/22, 35 394, nr. 
22).
Verhoging Onderstand Caribisch Nederland
Om toe te werken naar het ijkpunt sociaal minimum op Caribisch Nederland 
moeten de inkomens worden verhoogd en de kosten van levensonderhoud 
worden verlaagd. Via het amendement Wuite c.s. (Kamerstukken II 2021/22, 
35 925 IV, nr. 12) zijn de minimumuitkeringen, waaronder de onderstand, 
per 1 januari 2022 verhoogd met 10% (inclusief inflatiecorrectie). Daarnaast 
zijn de toeslagen in de onderstand, voor huishoudens die zelfstandig wonen 
en een gezamenlijk huishouden voeren, per 1 juli 2022 verhoogd. Het 
kabinet zet in de komende jaren de volgende stappen om in 2025 het ijkpunt 
sociaal minimum te behalen.
Energietoeslag Caribisch Nederland
Vanwege de gestegen prijzen voor energie is in 2022 een energietoeslag van 
€ 1.300 uitgekeerd op Caribisch Nederland. De energietoeslag is ook 
uitgekeerd voor 2023.
Tweede Kamer, vergaderjaar 2022–2023, 36 360 XV, nr. 1 61
