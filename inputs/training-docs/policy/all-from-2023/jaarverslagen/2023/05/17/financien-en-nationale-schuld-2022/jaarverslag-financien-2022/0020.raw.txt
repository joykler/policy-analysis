E-commerce
De Douane heeft in 2022 overleg gevoerd met de Europese Commissie en 
douane-organisaties van andere lidstaten over de mogelijkheden om de 
handhaving op e-commercezendingen te verbeteren. De handhaving op 
fiscale risico’s bij e-commercezendingen via de zogenaamde actorgerichte 
aanpak hebben we in 2022 voortgezet. Een speciaal daartoe aangewezen 
team op Schiphol voert deze aanpak uit.
Digitale snelweg Douane (DSD)
De hoeveelheid digitale aangiften die de Douane dient te verwerken is sterk 
gestegen. De volumestijging heeft impact op de gehele structuur van de 
informatievoorziening. Om deze schaalbaar en robuust te maken, zijn we in 
17
2020 het programma Digitale Snelweg Douane gestart. In 2022 lag daarbij 
de nadruk op het voortzetten van de testen en het verbeteren van de 
performance van deze systemen.
Verduurzaming en vergroening van de economie
Vergroening fiscaal stelsel en belastingen
In 2022 hebben we een belangrijke stap gezet in de vergroening van het 
belastingstelsel. In het coalitieakkoord is afgesproken om de nationale 
reductiedoelstelling voor 2030 te verhogen. Het verder beprijzen van CO2 
is een belangrijk middel om dit te realiseren. In de fiscale beleids- en uitvoe­
18
ringsagenda 2022 worden de voornemens voor deze verdere vergroening 
van het belastingstelsel nader toegelicht. Een groot deel van de 
maatregelen is in 2022 ook direct in het Belastingplan 2023 opgenomen. 
Daarnaast is in 2022 ook de behandeling van het wetsvoorstel voor de CO2-
19
minimumprijs elektriciteit afgerond in de Eerste Kamer. Tot slot heeft de 
Europese Commissie in 2021 een voorstel voor een koolstofheffing aan de 
grens heeft gedaan. Hierover hebben de Europese Raad en het Europees 
20
parlement in december 2022 een voorlopig akkoord bereikt.
Klimaatbijdragen (inter)nationale financiële instellingen
Nederland heeft het afgelopen jaar in gesprekken met internationale 
21
financiële instellingen erop aangedrongen dat zij zich inzetten voor de 
financiering van klimaatprojecten, hun portefeuilles in lijn brengen met de 
Parijsdoelstellingen en de financiering van fossiele brandstoffenprojecten 
verminderen. Bovendien vraagt het kabinet hen om klimaat prominent op 
te nemen in de gesprekken met ontvangende landen en in de nieuwe 
landenstrategieën. Zo presenteerde de Wereldbank in 2022 de eerste 
Country Climate and Development Reports (CCDRs), waarmee onder 
andere beter in beeld wordt gebracht welke klimaatinvesteringen het meest 
impactvol kunnen zijn. Verder heeft Nederland steun uitgesproken voor de 
Resilience and Sustainability Trust (RST) van het IMF, een fonds waarmee 
kwetsbare lage- en middeninkomenslanden lange termijn financiering 
kunnen krijgen voor duurzame versterking van de economie. Tot slot is 
Nederland in 2022 verkozen tot co-voorzitter van de Coalition of Finance 
Ministers for Climate Action. Nederland zal zich vanuit die rol de komende 
twee jaar inzetten voor klimaatactie.
17
 Kamerstukken II 2020-2021, 31 934, nr. 49
18
 Kamerbrief over fiscale beleids- en uitvoeringsagenda | Kamerstuk | Rijksoverheid.nl
19
 Wet minimum CO2-prijs elektriciteitsopwekking (35.216) - Eerste Kamer der Staten-Generaal
20
 EU-klimaatactie: voorlopig akkoord bereikt over koolstofgrenscorrectie - Consilium (europa.eu)
21
 Europese Investeringsbank (EIB), het IMF, de Wereldbank en de regionale investeringsbanken, 
zoals de Europese Bank voor Wederopbouw en Ontwikkeling (EBRD) en de Aziatische Infra­
structuur Investeringsbank (AIIB).
Tweede Kamer, vergaderjaar 2022–2023, 36 360 IX, nr. 1 20
