• verantwoordelijkheid voor het stelsel op het gebied van interlandelijke 
adoptie en heeft daarbinnen, als Centrale Autoriteit, tevens een 
uitvoerende rol.
C. Beleidsconclusies
Met onderstaande activiteiten is verder gewerkt aan het behalen van de 
algemene doelstellingen op de gebieden van preventie, tenuitvoerlegging 
van strafrechtelijke sancties, slachtofferzorg en jeugdbescherming en-
sancties.
Forensische zorg
Conform de bestuurlijke agenda is in 2022 ingezet op de 3 hoofdlijnen, 
namelijk: meer doelmatigheid en doeltreffendheid van forensische zorg, 
meer kwaliteit en professionaliteit en sterke ketensamenwerking en conti­
nuïteit van zorg.
Wetstrajecten
Per 1 juli 2022 is het eerste deel van de Wet uitbreiding slachtofferrechten 
(WUS) in werking getreden (uniformering moment spreekrecht, schriftelijke 
motiveringsplicht, uitbreiding informatierechten en verzoek tolk). Daarnaast 
is per 1 januari 2023 het spreekrecht voor stief- en pleegfamilie in werking 
getreden. Om de impact te kunnen bepalen van het privacy-onderdeel van 
de Wet uitbreiding slachtofferrechten (amendement Van Wijngaarden), is 
onder andere naar helderheid gezocht over de (juridische) verdeling van 
de verantwoordelijkheden en samenwerking tussen en met de betrokken 
ketenpartners. Hierover is in 2022 met Oopenbaar Ministerie, politie en de 
Rechtspraak gesproken. Deze gesprekken krijgen in 2023 een vervolg.
Jeugd
We hebben met partners gesproken over de nieuwe normen voor de 
doorlooptijden in de jeugdstrafrechtketen om de Kalsbeeknormen te 
vervangen. Dit heeft enige vertraging opgelopen en krijgt een vervolg in 
2023.
In 2022 is besloten versneld vorm en inhoud te geven aan het Toekomst­
scenario Jeugd. Het aantal proeftuinen waarin het Toekomstscenario is 
verkend, is daarom eind 2022 uitgebreid van 6 naar 11.
Met het Ministerie van Volksgezondheid Welzijn en Sport, de Vereniging 
Nederlandse Gemeentes en de Rechtspraak is tijdens de looptijd van het 
programma Scheiden zonder Schade (2018-2022) veel deskundigheid 
opgebouwd rondom het ondersteunen van ouders ten tijde van een 
scheiding, om schade bij kinderen als gevolg van de scheiding van hun 
ouders te voorkomen. Er is een de-escalerende scheidingsaanpak 
ontwikkeld die de domeinen zorg en recht beter verbindt en er zijn verschil­
lende tools ontwikkeld waaronder een Digitaal Plein.
Over de toekomst van interlandelijke adopties heeft het kabinet besloten dat 
interlandelijke adoptie mogelijk moet zijn zolang minder ingrijpende alter­
natieven in landen van herkomst daadwerkelijk zijn uitgesloten en het 
ontwikkelperspectief van een kind daarmee is gediend.
DJI
PwC concludeerde in 2022 dat de taken en middelen van DJI niet met elkaar 
in evenwicht waren. Het tekort van 400 miljoen is voor het grootste deel 
opgelost door een extra investering van € 210 mln. structureel alsmede door 
Tweede Kamer, vergaderjaar 2022–2023, 36 360 VI, nr. 1
