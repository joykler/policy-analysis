33.3 Opsporing en vervolging
Bijdragen agentschappen
Nederlands Forensisch Instituut (NFI)
Het NFI draagt bij aan het bestrijden van criminaliteit door een effectief en 
doelmatig instrumentarium van opsporing en vervolging door middel van 
het leveren van kwalitatief hoogstaand forensisch onderzoek aan de 
partners in de strafrechtketen. De drie kernproducten daarbij zijn het 
uitvoeren van onderzoek op overwegend technisch, medisch-biologisch en 
natuurwetenschappelijk terrein, het doen van onderzoek naar nieuwe 
methoden en technieken en het overdragen van kennis op het gebied van 
forensisch en wetenschappelijk onderzoek.
Ten opzichte van de begroting 2022 is een bedrag van € 19 mln. toegevoegd. 
Dit bedrag bestaat uit enkele technische mutaties zoals de toegekende loon- 
en prijsbijstelling (€ 2,6 mln.), maar ook uit toevoegingen vanwege de 
gestegen productie (€ 2,6 mln.) en voor de update van DNA-profielen (€ 3,3 
mln.). Andere grote mutaties betreffen de kosten voor de uitvoering van 
bloedonderzoeken (€ 2,2 mln.) en voor legacy-trajecten en een toekomst­
vaste IV (€ 2,8 mln.). Enkele verhogingen van het budget zijn gerelateerd 
aan Ondermijningstrajecten (€ 1,9 mln.) en aan keteneffecten bij nieuwe 
wetgeving (€ 1,0 mln.). De laatste wat grotere post betreft de middelen die 
bij Prinsjesdag zijn toegekend voor de bijzondere opsporingsdiensten (€ 1,3 
mln.). Het restant van ruim 1 mln. bestaat uit een veelheid van kleine posten 
ten dele van technische aard. 
De Justitiële Informatiedienst (Justid)
Justid opereert met ingang van 2022 als agentschap binnen JenV, daar waar 
het in voorgaande jaren administratief onderdeel uitmaakte van het 
bestuursdepartement. De dienst beheert onder meer informatie over vinger­
afdrukken, de gezinssituatie, een strafverleden of de geldigheid van een 
verblijfsvergunning, detentie-informatie voor slachtoffers en burge­
meesters wanneer een dader weer vrijkomt.
De extra middelen die in 2022 aan het budget van Justid zijn toegevoegd 
hebben onder andere voor € 5,1 mln. betrekking op het uitvoeren van 
wettelijke taken, het beheren, exploiteren en (door)ontwikkelen van keten­
voorzieningen, naast een bijdrage van € 8 mln. voor de vervangen legacy 
en toekomstvast maken van de Informatievoorziening.
Bijdragen aan medeoverheden
BES Caribisch deel van het Koninkrijk
De periode na de staatkundige hervorming heeft zich gekenmerkt door het 
steeds verder vormgeven aan de inrichting van de BES-eilanden. Een goede 
inrichting van de Rechtspraak en het Openbaar Ministerie blijft onver­
minderd van belang om de huidige inrichting te behouden en te blijven 
ontwikkelen. Vanuit Europees Nederland wordt gestimuleerd dat het aantal 
rechters zowel kwantitatief als kwalitatief op goed niveau blijft. Ook zal er 
zorg voor worden gedragen dat de staande magistratuur van het OM BES 
op sterkte blijft. De Raad voor de Rechtshandhaving wordt zodanig 
geëquipeerd dat er een goede bijdrage is gedaan voor het doen van 
voldoende en gekwalificeerde onderzoeken. Ten aanzien van de kosteloze 
rechtsbijstand voor onvermogenden zijn op de BES-eilanden laagdrem­
pelige voorzieningen voor juridische bijstand gecreëerd in de vorm van 
Juridische Loketten.
Tweede Kamer, vergaderjaar 2022–2023, 36 360 VI, nr. 1
