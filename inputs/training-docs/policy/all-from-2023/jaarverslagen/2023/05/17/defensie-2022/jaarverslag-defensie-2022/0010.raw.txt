In beleidsartikel 1 Inzet wordt de inzet van de krijgsmacht verantwoord. Dit 
betreft de bijdragen van Defensie aan crisisbeheersingsoperaties, contri­
buties aan common funded NAVO- en EU-operaties, inzet voor nationale en 
Koninkrijkstaken en overige inzet. Het artikel bevat ook een overzicht van 
de structurele inzet die in andere beleidsartikelen is verantwoord, bijvoor­
beeld door de Koninklijke Marechaussee, de Explosieven Opruimingsdienst 
Defensie en de Kustwachten. In de beleidsartikelen 2 tot en met 5 wordt 
de taakuitvoering verantwoord van respectievelijk de Koninklijke Marine, 
Koninklijke Landmacht, Koninklijke Luchtmacht, Koninklijke Marechaussee 
en de aan hen gemandateerde inzet, voor zover deze niet valt onder artikel 
1 Inzet. Door de introductie van het Defensiematerieelbegrotingsfonds 
(DMF) zijn de middelen uit beleidsartikel 6 en de instandhoudingsuitgaven 
uit andere artikelen, overgeheveld naar het DMF. In het jaarverslag DMF 
wordt hierover verantwoording afgelegd. In de beleidsartikelen 7 Defensie 
Materieel Organisatie en 8 Defensie Ondersteuningscommando zijn de 
uitgaven en verplichtingen verantwoord voor de ondersteunende en dienst­
verlenende defensieorganisaties.
Niet-beleidsartikelen
In de niet-beleidsartikelen worden de financiële gevolgen van de opmerke­
lijke verschillen (grensbedragen zijn € 2 miljoen voor artikel 9 en € 10 miljoen 
voor artikel 10) per niet-beleidsartikel toegelicht. Daarnaast zijn indien nodig 
(los van de grensbedragen) opmerkelijke verschillen nader toegelicht. 
Verschillen in niet-beleidsartikel 11 Geheim worden aan de president van 
de Algemene Rekenkamer toegelicht. Verschillen in het niet-beleidsartikel 
12 Nog onverdeeld en niet-beleidsartikel 13 Bijdrage aan DMF worden altijd 
toegelicht.
In het niet-beleidsartikel 9 Algemeen worden de niet specifiek aan een 
defensieonderdeel toe te wijzen programma-uitgaven opgenomen. In het 
niet-beleidsartikel 10 Apparaat Kerndepartement worden de uitgaven ten 
behoeve van het centrale apparaat van Defensie verantwoord. Hieronder 
vallen de uitgaven voor de Bestuursstaf, de Militaire Inlichtingen- en Veilig­
heidsdienst (MIVD) en pensioenen en uitkeringen, wachtgelden, inactivi­
teitswedden en Sociaal Beleidskader (SBK)-uitkeringen. Ten slotte worden 
in het niet-beleidsartikel 11 Geheim de geheime uitgaven, in het niet-
beleidsartikel 12 de verantwoording voor Nog onverdeeld opgenomen en 
in het niet-beleidsartikel 13 de Bijdrage aan DMF.
Bedrijfsvoeringsparagraaf
De bedrijfsvoeringsparagraaf bestaat uit drie paragrafen, namelijk een 
uitzonderingsrapportage, een paragraaf over rijksbrede bedrijfsvoerings­
onderwerpen en een paragraaf over belangrijke ontwikkelingen en verbe­
teringen in de bedrijfsvoering.
Jaarrekening
In dit hoofdstuk zijn de verantwoordingsstaat en de saldibalans van het 
Ministerie van Defensie opgenomen. Daarnaast is de verantwoording van 
het agentschap Paresto opgenomen. Ten slotte is de rapportage over de Wet 
Normering Topinkomens opgenomen als onderdeel van de jaarrekening.
Tweede Kamer, vergaderjaar 2022–2023, 36 360 X, nr. 1
