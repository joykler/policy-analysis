• Ook in andere ISV-risicocategorieën is ingezet op ISV. Zo heeft de
categorie Consumptieve Dienstverlening ervoor gekozen om naast
de due diligence-contractvoorwaarde ook een gunningscriterium
op te nemen om een eerlijke prijs en transparantie in de keten
tijdens de aanbesteding al te belonen. Ook de categorie ICT
Werkomgeving Rijk hanteert in de aanbestedingen voor werkplek
hardware aanvullend op de due diligence-contractvoorwaarde
een gunningscriterium, waarin certificering op product- en/of
leveranciersniveau worden beloond.
• Het is belangrijk om de interne betrokkenen van de uitvoerings­
agenda ISV te motiveren en informeren. Dit zijn bijvoorbeeld
contractmanagers, inkopers, categoriemanagers, bestuurders en
opdrachtgevers. De informatiebehoefte van de verschillende
betrokkenen verschilt echter per geval. Ook de wijze waarop we
betrokkenen benaderen vraagt om maatwerk. Daarom is er in 2022
een infographic ontwikkeld die de ISV Uitvoeringsagenda visueel
inzichtelijk maakt voor alle betrokkenen.
• Op 24 november 2022 is het Manifest MVOI (2022-2025) van start
gegaan. ISV is daar een integraal onderdeel van. Deelnemende
partijen zijn alle ministeries, vijf provincies en ruim 40 gemeenten,
alle waterschappen en een aantal andere organisaties. Elke onder­
tekenaar van het manifest stelt uiterlijk een jaar na ondertekening
een MVOI-actieplan op. In het actieplan leggen partijen vast welke
concrete acties zij ondernemen om ISV onderdeel te maken van
hun organisatie.
Definitie en omvang
ISV gaat over het voorkomen en aanpakken van misstanden op het gebied 
van arbeidsomstandigheden, mensenrechten en milieu in de toeleverings­
keten. Denk aan het tegengaan van dwangarbeid, slavernij, kinderarbeid en 
discriminatie. Het toepassen van ISV-beleidskader houdt in dat bedrijven 
die leveren aan de Rijksoverheid in één van de acht risicovolle inkoopcate­
gorieën contractueel verplicht worden om een due dilligence-proces uit te 
24
voeren. 
24
 Deze due diligence-aanpak is gebaseerd op de OESO Richtlijnen en is ook de basis voor 
aankomende Europese regelgeving zoals de CSRD en de CSDDD.
Jaarrapportage Bedrijfsvoering Rijk 2022
