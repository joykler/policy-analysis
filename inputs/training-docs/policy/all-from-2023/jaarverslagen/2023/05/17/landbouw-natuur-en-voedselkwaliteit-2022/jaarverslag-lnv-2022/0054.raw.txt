Naar aanleiding van de motie Lodders (Kamerstuk 33 450, nr. 82), waarin 
werd verzocht om meer maatwerk in de VVZ’s voor de sportvisserij, is 
besloten om sportvisserij samen met de waterbeheerders met een 
uitgewerkt maatwerkvoorstel voor categorieën van VVZ’s te laten komen. 
Afgesproken is dat deze categorieën - met op minder belangrijke migratie­
punten waarschijnlijk kleinere zones - daarbij op dezelfde wijze voor alle 
soorten vistuigen (beroeps- en sportvisserij) komen te gelden. Dus geen 
zones van verschillende omvang voor verschillende vistuigen. Dit is ook zo 
met de Tweede Kamer gedeeld (Kamerstuk 29 664, nr. 207). De sportvisserij 
en de waterbeheerders komen in het tweede kwartaal 2023 met hun 
voorstel. Op basis daarvan zal dan definitieve politieke besluitvorming door 
de minister van LNV plaatsvinden. Ondertussen is in 2022 verder gewerkt 
aan de voorbereiding van de VVZ’s: uitwerken contouren regelgeving, 
contouren nadeelcompensatie-regeling, internet-kaart met alle VVZ-
locaties, handhavingsafspraken.
Tweede Kamer, vergaderjaar 2022–2023, 36 360 XIV, nr. 1
