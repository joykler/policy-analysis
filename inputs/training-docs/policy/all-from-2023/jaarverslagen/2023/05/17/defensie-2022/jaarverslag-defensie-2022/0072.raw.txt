6 Bedrijfsvoeringsparagraaf
6.1 Uitzonderingsrapportage
Deze paragraaf bevat een uitzonderingsrapportage voor de volgende 
verplichte onderdelen:
1. Rechtmatigheid
2. Totstandkoming niet-financiële verantwoordingsinformatie
3. Begrotings-, financieel beheer en de materiële bedrijfsvoering
4. Misbruik en oneigenlijk gebruik
5. Overige aspecten van de bedrijfsvoering
1. Rechtmatigheid
Er hebben zich geen overschrijdingen van de rapporteringstoleranties op 
de artikelen van de defensiebegroting voorgedaan.
Het totaal aan fouten en onzekerheden voor de rechtmatigheid van 
aangegane verplichtingen van hoofdstuk X bedraagt over 2022 
€ 59,4 miljoen. Het volledige bedrag van € 59,4 miljoen betreffen (Europese) 
aanbestedingsfouten veroorzaakt door het niet of niet juist toepassen van 
de aanbestedingsregels. De grootste onrechtmatigheden hebben 
betrekking op artikel 8 DOSCO (€ 23,8 miljoen) en artikel 10 Apparaat 
Kerndepartement (€ 14,0 miljoen).
Van de € 59,4 miljoen is Defensie in 2022 voor een totaalbedrag van 
€ 35,1 miljoen onrechtmatige verplichtingen aangegaan voor inkopen onder 
categoriemanagement. Zo is het Ministerie van IenW categoriemanager 
voor een aantal rijksbrede raamovereenkomsten, waarvan er drie (Interim 
Management & Organisatieadvies, Inkoopadvies en Auditdiensten) in dit 
verslagjaar nog steeds waren verlengd middels een overbruggingsover­
eenkomst. Het ministerie van IenW heeft dit toegelicht in de Bedrijfsvoe­
ringsparagraaf van haar jaarverslag. Als gevolg daarvan worden de 
verplichtingen die op nadere overeenkomsten onder deze overbruggings­
overeenkomsten worden aangegaan als onrechtmatig bestempeld. De 
raamovereenkomsten «Inkoopadvies» en (deels) «Auditdiensten» zijn in 
2022 gereedgekomen en hebben tot rechtmatige contracten geleid. De her-
aanbestedingen voor de overige twee raamovereenkomsten zijn vertraagd, 
als gevolg van juridische bezwaren en rechtszaken door inschrijvers. Het 
ministerie van IenW verwacht dat daarvoor medio 2023 de nieuwe 
contracten beschikbaar komen. In het verslagjaar gaat het bij ons ministerie 
om € 32,9 miljoen euro.
In 10 gevallen is gebruik gemaakt van de escalatieprocedure met een totaal­
volume van € 18,2 miljoen. In die procedure wordt expliciet vooraf 
afgewogen of sprake is van een onontkoombare noodzaak tot aanbesteding 
van een overheidsopdracht of verlenging van een overeenkomst om op 
basis daarvan af te wijken van de (Europese) aanbestedingsregelgeving. 
Het totaal aantal dossiers waarvoor de escalatieprocedure is ingeroepen is 
over beide begrotingen 21 stuks en is ten opzichte van 2021 (totaal 
11 dossiers) weliswaar toegenomen maar over meerdere jaren gezien 
stabiel.
Tweede Kamer, vergaderjaar 2022–2023, 36 360 X, nr. 1 72
