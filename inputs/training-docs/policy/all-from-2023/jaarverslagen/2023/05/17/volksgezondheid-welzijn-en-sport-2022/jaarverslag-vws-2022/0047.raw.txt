waardoor er een wettelijke grondslag komt voor aanvullende bekostiging 
van de geleverde zorg, naast de persoonsvolgende bekostiging per cliënt. 
Begin 2021 is het wetsvoorstel op deze punten bij externe partijen gecon­
sulteerd, maar vanwege de demissionaire status van het kabinet indertijd 
niet aangeboden aan de Tweede Kamer. Momenteel wordt overwogen om 
het wetsvoorstel uit te breiden met andere wijzigingen ten behoeve van 
de uitvoering van de Wlz en versterking van de samenwerking tussen 
betrokken partijen, zoals meerjarig contracteren, afboeken van daadwer­
kelijk oninbare vorderingen, alsmede een bevoegdheid voor de NZa om 
onrechtmatige Wlz-uitgaven, die beleidsmatig wel gewenst zijn, onder 
voorwaarden eenmalig in stand te laten.
Wetsvoorstel afschaffen collectiviteitskorting
Het wetsvoorstel om de collectiviteitskorting op de zorgverzekering af te 
schaffen is in 2022 door beide Kamers aangenomen. Dit betekent dat per 
1 januari 2023 de collectiviteitskorting op de zorgverzekering (van maximaal 
5 procent) verdwijnt. De doelstelling van de collectiviteitskorting was het 
teruggeven van besparingen op de (zorg)kosten verkregen door het maken 
van (zorg)inhoudelijke afspraken voor de collectiviteit. Deze doelstelling 
werd echter niet gerealiseerd. De collectiviteitskorting werd namelijk 
gefinancierd via een opslag op de premie: de premie werd eerst voor alle 
verzekerden verhoogd, om deze verhoging vervolgens aan sommige 
verzekerden terug te geven alsof het een korting is. Individueel verzekerden 
betaalden via de premieopslag mee aan de collectiviteitskorting van 
collectief verzekerden. Ook betaalden verzekerden met een relatief lage 
collectiviteitskorting mee aan hoge collectiviteitskortingen. Het gevolg was 
dat patiënten en sociale minima meebetaalden aan de kortingen voor 
studenten en werknemers. Met de afschaffing van de collectiviteitskorting 
is een einde gemaakt aan deze ongewenste kruissubsidiëring. Daarnaast 
draagt deze maatregel bij aan een overzichtelijker polisaanbod, omdat na 
de afschaffing van de collectiviteitskorting collectiviteiten zonder inhoude­
lijke afspraken vermoedelijk verdwijnen.
Tweede Kamer, vergaderjaar 2022–2023, 36 360 XVI, nr. 1 47
