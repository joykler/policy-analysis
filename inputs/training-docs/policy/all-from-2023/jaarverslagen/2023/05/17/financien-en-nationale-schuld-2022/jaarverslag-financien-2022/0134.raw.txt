Herstellen invorderingsrente
Als een aanslag wordt betaald of verrekend na de betalingstermijn is invor­
deringsrente verschuldigd. Hierbij zijn in het verleden (vanaf 2012) fouten 
gemaakt bij circa 280.000 aanslagen. De Belastingdienst heeft deze 
aanslagen in 2022 geanalyseerd en op basis hiervan is de wijze van 
afhandeling bepaald. Het project herstel invorderingsrente maakt gebruik 
van dezelfde capaciteit als het project vervolgingskosten en is daarom 
uitgesteld naar 2023.
Ambtshalve aanslagen 
Als een belastingplichtige een aangifteverplichting voor de inkomstenbe­
lasting heeft en na de uitnodiging tot het doen van aangifte, de herinnering 
en de daaropvolgende aanmaning geen aangifte doet, stelt de inspecteur in 
bepaalde gevallen de aanslag ‘ambtshalve’ vast. Hierbij wordt het inkomen 
waar nodig geschat. Daarnaast wordt een verzuimboete opgelegd. Het 
geschatte inkomen werkt door naar inkomensafhankelijke regelingen zoals 
toeslagen. De Nationale Ombudsman, de Adviescommissie praktische 
rechtsbescherming en intern onderzoek van de Belastingdienst wijzen op 
het risico dat dit voor bepaalde groepen hard kan uitpakken. De Belasting­
dienst zoekt vanaf 2021 contact met betrokken burgers om ambtshalve 
aanslagen te voorkomen. Er zijn werkinstructies opgesteld om beter 
rekening te houden met de situatie van de burger. De effecten van deze 
werkwijze worden in 2023 nog nader onderzocht. Ook wordt het beleid rond 
de verzuimboete heroverwogen. Ten slotte wordt de wet met ingang van 
2025 aangepast zodat ook een ambtshalve aanslag kan worden opgelegd 
als deze leidt tot een belastingteruggave.
Gedeformaliseerd werken
Uit de jurisprudentie van de Hoge Raad volgt dat een bericht van een belas­
tingplichtige al snel als een bezwaarschrift moet worden aangemerkt. De 
Belastingdienst behandelt deze ontvangen berichten veelal als verzoek om 
ambtshalve vermindering, om ten behoeve van burgers op een praktische 
en zo eenvoudig mogelijke manier te werken. Dat wordt het «gedeformali­
seerd werken» genoemd, en wijkt af van de wet, met het risico op ingebre­
kestellingen en dwangsommen. Uit recente jurisprudentie uit 2022 blijkt dat 
er ook fiscale risico’s zijn, zoals het niet kunnen navorderen. Er wordt 
wetgeving voorbereid om de werkwijze te formaliseren, zonder afbreuk te 
doen aan de rechten van de belastingplichtige. Voor de langere termijn 
wordt aanpassing van het heffingssysteem onderzocht.
Keuzeregeling berichtenverkeer
Met de invoering van de keuzeregeling voor berichtenverkeer zouden 
burgers de mogelijkheid krijgen om te kiezen voor papieren of digitale post 
van de Belastingdienst. De oplevering van systemen om dat mogelijk te 
maken is vertraagd door complexiteit, diversiteit en de hoge volumes van 
de berichten (circa 160 miljoen berichten per jaar).
Erfbelasting 
De Belastingdienst heeft in 2022 een meerjarig traject om het verouderde 
systeem voor erfbelasting te vervangen grotendeels afgerond. Voor de 
erfbelasting is 23% van de aangiften later opgelegd dan de streeftermijn van 
zes maanden. De wettelijke termijn van 3 jaar voor het opleggen van 
aanslagen is hierbij overigens niet in gevaar. Oorzaken hiervan zijn onder 
andere ICT-problematiek (verstoringen in het nieuwe systeem) en een 
hogere instroom van overlijdensberichten, waardoor extra personele 
capaciteit benodigd was. De Belastingdienst werkt in 2023 aan het oplossen 
van de verstoringen in de systemen.
Tweede Kamer, vergaderjaar 2022–2023, 36 360 IX, nr. 1 134
