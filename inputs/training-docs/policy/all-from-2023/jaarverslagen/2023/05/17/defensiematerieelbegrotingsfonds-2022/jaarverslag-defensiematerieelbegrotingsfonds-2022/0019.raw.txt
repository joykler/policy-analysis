op de MG van de hoofdwapensystemen. De verwachting is dat het effect 
vanaf 2023 en 2024 zichtbaar wordt en langdurig doorwerkt in de 
aankomende jaren. De voorraadbeschikbaarheid van enkele munitieassor­
timenten is door de leveringen aan Oekraïne omlaag gegaan. Bij elke 
levering wordt afgewogen welke munitievoorraad nodig is om geoefend en 
getraind te blijven. Daarbij is bezien welke voorraden resteren en op welke 
termijn een munitieartikel weer kan worden aangevuld. Op basis van die 
afwegingen is een besluit tot levering genomen. In deze afweging is voor 
de aan Oekraïne geleverde goederen vastgesteld dat de geconstateerde 
effecten op de gereedheid van de krijgsmacht, gezien de omstandigheden, 
acceptabel zijn (Kamerstuk 22 054, nr. 365 van 31 mei 2022)
Ook na het opheffen van de beperkingen als gevolg van de COVID-
maatregelen is de verstoring van de wereldmarkt nog steeds merkbaar. Dit 
uit zich in tekorten en sterk gestegen grondstofprijzen. De oorlog in Oekraïne 
en daarbij oplopende spanningen op het wereldtoneel hebben deze versto­
ringen verder versterkt. Dit heeft mede tot gevolg dat defensiebudgetten 
wereldwijd zijn verhoogd en prioriteiten worden verlegd. De tekorten in 
de toeleveringsketens en een krappe arbeidsmarkt vormen daarmee een 
significant risico voor de realisatie van budgetten en doelstellingen. Indien 
tekorten aan grondstoffen en chips en wereldwijde transportproblemen 
zullen aanhouden, dan zal dat ook in 2023 effect hebben op de financiën en 
tijdige levering van middelen.
Tweede Kamer, vergaderjaar 2022–2023, 36 360 K, nr. 1
