jaarrekening. Hierdoor is niet met volledige zekerheid te stellen dat bij elke 
individuele GGD voldoende is gekeken naar de onderverdeling van de extra 
gemaakte kosten in de bestrijding van de coronapandemie en de reguliere 
bedrijfsvoering. Twee GGD’en (die onderdeel zijn van een gemeentelijke 
organisatie) hebben de meerkostentabel wel in de jaarrekening 
verantwoord. . Deze zijn niet als onzeker aangemerkt omdat deze verant­
woording apart is aangeboden ter controle zoals dit is beoogd in het verant­
woordingsprotocol.
Een andere oorzaak van de onzekerheid is dat in de verklaring die de 
accountant afgeeft geen melding wordt gemaakt van de werkzaamheden 
die voor de controle op de meerkosten zijn uitgevoerd. De accountant heeft 
dit niet gedaan omdat er geen sprake is van een controle-protocol, maar 
van een verantwoordingsinstructie met daarin controle-aspecten voor de 
accountant. Hierdoor kan niet met zekerheid worden gesteld met welke 
diepgang de meerkosten zijn gecontroleerd.
Tegelijkertijd hebben, op één geval na, de GGD’en en Veiligheidsregio’s 
een goedkeurende controleverklaring ontvangen over de uitgaven in 2020 
en 2021. De meerkosten van de coronamaatregelen maken ook een substan­
tieel deel uit van de totale lasten van deze organisaties (>40%) en over de 
totale lasten zijn wel degelijk controles uitgevoerd door de accountants van 
de GGD’en. Dit geeft VWS wel een mate van zekerheid dat de betaalde 
gelden juist besteed zijn en dat er is betaald voor geleverde prestaties.
Stichting projectenbureau GGD GHOR / Stichting Projectenbureau Publieke 
Veiligheid Nederland
Medio 2020 heeft de koepelorganisatie van GGD’en en gemeentelijke 
hulpdiensten (GGD GHOR) zich opgeworpen om VWS te ondersteunen bij 
de bestrijding van de crisis. Dit om te voorkomen dat VWS afstemming met 
25 afzonderlijke GGD’en moest hebben. VWS heeft hiertoe met de GGD 
GHOR een achttal dienstverleningsovereenkomsten (DVO’s) gesloten. 
Belangrijke onderdelen zijn de landelijke verantwoordelijkheid op de 
uitvoering van testafspraken en de uitvoering van de bron- en contacton­
derzoeken (BCO). In 2021 is daar ook de verantwoordelijkheid voor de vacci­
natieafspraken bijgekomen. Voor haar activiteiten heeft VWS de GGD GHOR 
in 2021 een voorschot verleend.
De GGD GHOR verantwoordt zich over haar activiteiten middels periodieke 
inhoudelijke rapportages, (continu) overleg tussen VWS en GGD GHOR en 
door middel van het jaarverslag en jaarrekening. Het jaarverslag en de 
jaarrekening worden gecontroleerd door een accountant. Op basis van dit 
geheel vormt VWS een oordeel of de gevraagde dienstverlening door de 
GGD GHOR aantoonbaar is geleverd tegen aanvaardbare prijzen.
Van de GGD GHOR is het jaarrapport, inclusief jaarrekening, 2021 
ontvangen. De controleverklaring van de accountant betreft een oordeel­
sonthouding. De voornaamste oorzaak van de oordeelsonthouding is in 
2021 dezelfde als die er al in 2020 was. De GGD GHOR heeft aan de 
accountant, en daarmee ook aan VWS, onvoldoende geschikte en contro­
leerbare controle-informatie kunnen leveren voor de onderbouwing van 
de prestatielevering met betrekking tot de uitvoering van het bron- en 
contactonderzoek en het klantcontactcenter. Uit de controle is geen 
zekerheid verkregen dat de lasten door gecontracteerde dienstverleners aan 
Stichting Projectenbureau Publieke Gezondheid en Veiligheid Nederland 
terecht in rekening zijn gebracht. De onzekerheid over het wel of niet terecht 
Tweede Kamer, vergaderjaar 2022–2023, 36 360 XVI, nr. 1
