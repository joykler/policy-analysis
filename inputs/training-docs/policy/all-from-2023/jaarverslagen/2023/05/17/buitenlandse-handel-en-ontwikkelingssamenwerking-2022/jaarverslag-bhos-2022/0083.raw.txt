Fondsbeheerder PwC/TJ is in 2019 in de gelegenheid gesteld om voor 
maximaal EUR 100 miljoen boven het beschikbare investeringsbudget aan 
contracten/committeringen aan te gaan met intermediaire fondsen in de 
vorm van een garantie van BHOS. Door een verhoging van het investe­
ringsbudget is in 2022 het totaal aan aangegane committeringen binnen 
de verstrekte opdracht gebleven. De garantieverplichting is per ultimo 2022 
vastgesteld op EUR 0,0.
De garantieverplichting in het kader van het Dutch Trade and Investment 
Fund (DTIF) betreft een garantie voor risicodragende investeringen en 
exporttransacties. De stijging van EUR 0,303 miljoen naar 
EUR 16,251 miljoen komt met name door verstrekte wisselfinancieringen 
door Atradius DSB.
De garantieverplichting in het kader van het Development Relevant Infra­
structure Investment Vehicle (DRIVE) heeft betrekking op investeringen in 
publieke infrastructuurprojecten die bijdragen aan een goed onderne­
mingsklimaat en de ontwikkeling van de private sector in lage- en midde­
ninkomenslanden. Het garantieplafond voor DRIVE is vastgesteld op 
EUR 55 miljoen per jaar. In 2019 is door Atradius DSB een garantie 
afgegeven van EUR 49,293 miljoen. Deze garantie is in 2022 geherwaar­
deerd tot een bedrag van EUR 43,773 miljoen.
Voor deze laatste vier regelingen is een begrotingsreserve gevormd.
8 Andere verplichtingen
Tabel 30 Andere verplichtingen (credit 7.672.215 x EUR 1.000)
Specificatie x 1.000 EUR 31 december 31 december
2022 2021
Openingsbalans 6.998.721 7.672.359
Bij: Aangegane verplichtingen 4.300.267 2.478.733
Af: Tot betaling gekomen verplichtingen 3.626.773 3.152.371
Eindbalans 7.672.215 6.998.721
Af te dragen vennootschapsbelasting
Op basis van de oordelen van de Belastingdienst en de door het ministerie 
ingenomen standpunten is in 2022 de aangifte vennootschapsbelasting 
over 2020 ingediend. Voor 2021 bereidt het ministerie haar aangifte voor. 
Voor deze aangifte moet voor een aantal financieringen opnieuw worden 
getoetst of deze vallen onder de reikwijdte van de vennootschapsbelasting. 
Dit gezien de negatieve resultaten afgelopen jaren. In 2021 zijn daarnaast 
financieringen vanuit de RVO overgegaan naar Invest International. 
Hiervoor moet eveneens opnieuw de belastingplicht worden getoetst. Zoals 
in eerdere jaren is wederom sprake van een verrekenbaar verlies met de 
Belastingdienst. De aangiften over 2016 t/m 2019 zijn nu  definitief
vastgesteld door de Belastingdienst. Het bedrag van de door het ministerie 
te verrekenen bronbelasting over deze jaren is in 2022 naar beneden 
bijgesteld. Voor 2021 en 2022 is begroot dat de fiscale winsten lager liggen 
dan de verrekenbare verliezen. Per saldo is er meer betaald aan de Belas­
tingdienst dan de belastingschuld bedraagt over de periode 2016 t/m 2022. 
Om deze reden is geen saldo als af te dragen vennootschapsbelasting 
opgenomen in de saldibalans bij BHOS.
Tweede Kamer, vergaderjaar 2022–2023, 36 360 XVII, nr. 1 83
