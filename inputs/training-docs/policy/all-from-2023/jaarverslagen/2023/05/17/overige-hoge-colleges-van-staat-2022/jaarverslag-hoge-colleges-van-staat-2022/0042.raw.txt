Programma Huisvesting
In 2018 is het project huisvesting Algemene Rekenkamer gestart. Redenen 
hiervoor zijn dat de huidige huisvesting niet meer voldoet aan de moderne 
maatstaven, dat er dringend onderhoud en reparatie nodig is en dat een 
herijking van de visie op huisvesting noodzakelijk was. In oktober 2019 heeft 
het college de voorkeur uitgesproken voor het scenario ‘ingrijpend 
verbouwen’. In oktober 2021 is een start gemaakt met de schetsontwerpfase, 
die eind maart 2022 is vastgesteld. In april 2022 is een start gemaakt met 
de voorontwerpfase. Medewerkers van de Algemene Rekenkamer zijn 
nauw betrokken bij de ontwikkeling van dit voorontwerp, dat in 2023 zal 
worden vastgesteld.
In de periode van de ingrijpende verbouwing gaat de Algemene 
Rekenkamer naar een tijdelijk onderkomen. Nadat bleek dat de kans op 
tijdelijke huisvesting van de Rekenkamer binnen de Rijksvastgoedporte­
feuille zeer klein was, is op de commerciële markt gezocht naar geschikte 
locaties. In november 2022 is een voorkeurslocatie benoemd die 
momenteel verder wordt onderzocht.
Tweede Kamer, vergaderjaar 2022–2023, 36 360 IIB, nr. 1 42
