de grensgebieden wordt anders gecontroleerd. Er wordt gecontroleerd of 
de student aan de instelling in het buitenland is ingeschreven. Indien dat zo 
is, wordt aangenomen dat hij in het buitenland woonachtig is. Omdat er 
geen adrescontrole plaatsvindt, is er voor studerenden in het buitenland 
een (aanvaardbaar) restrisico. Het totale restrisico van de uitwonende 
beurzen bij artikel 11 is € 5,1 miljoen (0,10%).
De uitwonende basistoelage die op grond van de WTOS (regeling VO18+) 
aan een uitwonende scholier wordt verstrekt, bedroeg in 2022 € 284,01 per 
maand (en voor een thuiswonende scholier € 121,81). Bij de vaststelling van 
de tegemoetkoming scholieren (WTOS) wordt ook het adres van de leerling 
geverifieerd bij de BRP. De ouders verklaren dat de leerling uitwonend is. 
Het adres van de ouders wordt niet standaard gecontroleerd bij de BRP. Dit 
adres wordt alleen vastgelegd als het inkomensafhankelijke deel van de 
tegemoetkoming is aangevraagd. Bij verhuizing van de leerling wordt ook 
gecontroleerd. In totaal bestaat in het studiejaar 2021/2022 nog een 
restrisico van € 3,5 miljoen. Aangezien de totale uitgaven op grond van de 
WTOS lager zijn dan bij artikel 11 (Studiefinanciering), vormen de 
uitwonende beurzen ook hier een groter deel (5,03%).
Overige aspecten van de bedrijfsvoering
Er zijn geen bijzonderheden te melden.
Paragraaf 2 - Rijksbrede bedrijfsvoeringsonderwerpen
Grote lopende ICT-projecten
Het Ministerie van OCW kende in 2022 negen ICT-projecten groter dan 
€ 5 miljoen. Waar eerst sprake was van advisering over ICT-projecten, is daar 
met ingang van 2021 advisering over het onderhoud en beheer van infor­
matiesystemen aan toegevoegd.
Jaarlijks rapporteert het Ministerie van OCW over deze projecten conform 
het daarvoor afgesproken rapportagemodel aan het Ministerie van BZK. Van 
alle projecten wordt de stand van zaken openbaar gemaakt via het Rijks ICT-
dashboard. Voor alle projecten geldt dat de Chief Information Officer (CIO), 
de Chief Information Security Officer (CISO) en privacyfunctionarissen 
adviseren over de risico’s. Door deze adviezen, maar ook door de inzet van 
instrumenten als Gateway-reviews, AcICT toetsen en de OCW-risicorap­
portage worden dergelijke risico’s tijdig in kaart gebracht en zijn deze 
continu onder de aandacht. Daartoe worden in de trajecten zelf ook 
waarborgen ingebracht om risico’s voor de uitvoering te onderkennen. De 
functionarissen gegevensbescherming van het Ministerie van OCW zien toe 
op naleving van de Algemene Verordening Gegevensbescherming (AVG). 
Bij nieuwe wetgeving en grote ICT-projecten heeft het opstellen van Privacy 
Impact Assessments (PIA) een plaats gekregen.
Gebruik open standaarden en open source software 
De Instructie Rijksdienst schrijft voor dat bij de aanschaf en ontwikkeling van 
ICT-diensten of ICT-producten in beginsel gebruik moet worden gemaakt 
van open standaarden van de lijst van het Forum Standaardisatie 
(www.forumstandaardisatie.nl). Valide afwijkingsgronden zijn opgenomen 
in de Instructie Rijksdienst. Indien er sprake is van een afwijking van de 
Instructie Rijksdienst, dan wordt dit gemotiveerd aangegeven. Bij het 
Ministerie van OCW is bij de meting eind 2022 geen sprake geweest van 
afwijking van de Instructie Rijksdienst.
Tweede Kamer, vergaderjaar 2022–2023, 36 360 VIII, nr. 1 137
