Hoogwaardige dienstverlening één overheid
Aan de hand van de volgende drie invalshoeken wordt toegewerkt naar één 
overheid waarbij wij begrijpelijke, hoogwaardige en toegankelijke integrale 
en geïntegreerde dienstverlening aanbieden:
1. Mensen kunnen áltijd zelf kiezen via welk kanaal ze gebruik willen maken 
van (informatie over) publieke dienstverlening (click, call, face).
2. Mensen krijgen altijd de juiste hulp bij het gebruik van publieke dienst­
verlening, afhankelijk van:
– de mate van hun zelfredzaamheid;
– de complexiteit van hun persoonlijke situatie;
– de complexiteit van wetten, regels en de organisatie met wie zij van doen 
hebben.
3. Mensen worden actief gewezen op kansen en risico’s en ze kunnen 
makkelijk gebruik maken van publieke dienstverlening. Als overheid zetten 
we daarbij in op slimme dienstverlening en vroegsignalering.
In april 2022 is het interbestuurlijke en overheidsbrede programma dienst­
verlening gestart. Dit programma werkt onder dezelfde governance­
structuur als het overheidsbrede programma Werk aan Uitvoering; de 
Ambtelijke Commissie Uitvoering (ACU) en de Ministeriële Commissie 
Uitvoering (MCU).
In 2022 hebben we samen met alle publieke dienstverleners invulling 
gegeven aan wat we verstaan onder de loketfunctie publieke dienstver­
lening en onder andere de volgende veranderingen voor mensen gereali­
seerd:
4
– Via het digitale kanaal kunnen burgers op Rijksoverheid.nl voor 
30 levensgebeurtenissen een persoonlijk overzicht samenstellen. In 2023 
wordt verder gewerkt aan 1 (digitale) plek waar alle praktische informatie 
over publieke dienstverlening bij elkaar te vinden is. In 2022 is hiervoor 
5
met de website Nederland Wereldwijd (NWW) de basis gelegd.
– Naast het persoonlijk overzicht op Rijksoverheid.nl ontvangen 
nabestaanden van de uitvaartondernemer nu ook een brief van de 
gemeente waarmee ze worden begeleid in regelzaken. Voor studenten 
is er een overzicht van alle financiële regelingen waarvan ze gebruik 
kunnen maken. Stap voor stap wordt dit ook voor andere levensgebeur­
tenissen gedaan.
– 655 informatiepunten digitale overheid (IDO) in 328 gemeenten, waar 
mensen terecht kunnen voor brede en integrale ondersteuning bij het 
gebruik van publieke dienstverlening. Maar ook bij andere hulpvragen 
helpt het IDO. Daar waar medewerkers van een IDO niet zelf kunnen 
helpen worden mensen doorverwezen naar (andere) lokale welzijnsor­
ganisaties (bijv. Sociaaljuridisch loket, het Financiële Klachteninstituut, 
Huurcommissie etc.).
– Een aantal loketinitiatieven zijn ingericht en in sommige gevallen ook 
gestart in de praktijk. Gemeente Amsterdam is op 1 december gestart 
met een fysieke ingang op afspraak. Sociaal raadslieden vervullen op 
verschillende locaties de rol van overheidsdienstverlener. Aangesloten 
partners van binnen en buiten de gemeente kunnen een afspraak maken 
voor een burger die bij hen aanklopt met (complexe) vraag voor 
meerdere overheidsorganisaties.
4
 Overzicht levensgebeurtenissen | Levensgebeurtenissen | Rijksoverheid.nl
5
 www.nederlandwereldwijd.nl 
Tweede Kamer, vergaderjaar 2022–2023, 36 360 VII, nr. 1 93
