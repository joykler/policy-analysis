op een goede afwikkeling van subsidies verleend in 2020, 2021 en 2022. 
Een volgende integrale voortgangsrapportage wordt in de eerste helft van 
2023 naar de Tweede Kamer gestuurd. Daarnaast geeft RVO via haar website 
informatie aan ondernemers over de stand van zaken in de uitvoering van 
de tijdelijke steunmaatregelen.
Beheersing risico's van fraude, corruptie en belangenverstrengeling
Onder interne fraude wordt verstaan een opzettelijke handeling door een of 
meer medewerkers waarbij, al dan niet in combinatie met derden, gebruik 
gemaakt wordt van misleiding ten einde een onrechtmatig of onwettig voor-
deel te verkrijgen. Onder corruptie wordt verstaan opzettelijke handelingen 
die verband houden met het doen van een gift of een belofte, of die via 
afpersing of toepassing van geweld, een ander beogen te verleiden iets te 
doen of na te laten.
In 2022 zijn geen materiële interne fraudes en/of corrupties aan het licht 
getreden die in de bedrijfsvoeringsparagraaf moeten worden vermeld. EZK 
geeft veel aandacht aan het voorkomen en opsporen van interne fraude en/
of corruptie. Zo beschikt EZK over een vastgesteld integriteitsbeleid, een 
Beveiligingsautoriteit, zoals bedoeld in artikel 3 van het Besluit BVA-stelsel 
Rijksdienst 2021 en een BVA-team. Het BVA-team geeft advies, houdt 
toezicht op de integrale beveiliging en laat analyses en audits uitvoeren. 
Dienstonderdelen geven in het jaarplan en tussentijdse voortgangsrappor­
tages aan welke grote risico’s het dienstonderdeel in de realisatie van de 
doelen voorziet en hoe deze risico’s worden beheerst. Daarnaast worden in 
de Bestuursraad wekelijks de actuele strategische risico's besproken. 
Risicomanagement is hiermee verankerd in de departementale P&C-cyclus.
Met periodieke managementverificaties, het toepassen van controle 
technische functiescheiding en verbijzonderde interne controle bij financiële 
transacties wordt het risico van interne fraude en daarmee onbetrouwbare 
informatievoorziening vanuit de administraties van EZK voldoende 
beheerst.
Daarnaast beschikt EZK over een vastgesteld beleid ter voorkoming van 
misbruik en oneigenlijk gebruik van regelingen door derden. EZK heeft dit 
beleid eind 2022 herzien in verband met wijzigingen die de minister van J&V 
per 1 oktober 2022 heeft doorgevoerd in de Wet bevordering integriteitsbe­
oordelingen door het openbaar bestuur (Wet Bibob). Met de wijzigingen 
kunnen overheden geconstateerd misbruik bij andere overheden opvragen, 
als er aanwijzingen zijn dat de subsidie wordt gebruikt voor criminele activi­
teiten. Eventuele signalen van mogelijke fraude worden altijd opgevolgd 
voor nader onderzoek door de fraudesectie van RVO. Middels een jaarlijkse 
managementverklaring bevestigen hoofden van dienst dat geconstateerde 
interne fraudes en/of corruptie zijn gemeld bij de directeur FEZ, de SG en 
de ADR.
Onderdeel van het integriteitsbeleid is voorts het moeten voldoen aan de 
normen en regels ter voorkoming van eventuele belangenverstrengeling 
dat kan leiden tot of als doel kan hebben misbruik of oneigenlijk gebruik van 
(koersgevoelige) informatie door medewerkers en daarmee reputatie­
schade voor EZK en/of persoonlijke verrijking. Burgers en bedrijven moeten 
erop kunnen vertrouwen dat medewerkers van EZK niet bevooroordeeld of 
partijdig zijn.
Tweede Kamer, vergaderjaar 2022–2023, 36 360 XIII, nr. 1
