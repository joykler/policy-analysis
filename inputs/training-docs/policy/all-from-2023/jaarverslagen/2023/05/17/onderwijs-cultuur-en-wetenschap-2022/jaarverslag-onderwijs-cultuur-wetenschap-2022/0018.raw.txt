Doelstelling/indicator Sector Basiswaarde Realisatie Realisatie Realisatie Streefwaarde
VO & MBO 41.800 22.766 24.480 PM 20.000
1 Bron: Monitor Implementatie en besteding goab 2019-2023 meting 2 24-11-2021. Uit de rapportage van de 2e meting van het implementatieonderzoek van september 2021 
bleek dat de 960 uur in vrijwel alle gemeenten was ingevoerd op alle locaties. Slechts 2 gemeenten (van de 226 bevraagden) gaven aan dat het nog niet op elke locatie 
werd aangeboden. Bron: 3e meting monitor implementatie en besteding goab 19-13 (p.24). p/ 18: «De urenuitbreiding naar 960 uur ve voor doelgroeppeuters is inmiddels 
achter de rug.» NB de onderzoekers lijken hier niet naar gevraagd te hebben, maar zoomen vooral in op de PM'ers.
2 De extra inzet van de pedagogisch beleidsmedewerker in de voorschoolse educatie treedt per 1 januari 2022 in werking, daarom is er nog geen streefcijfer. Er is geen data/
bron beschikbaar. 2021: Er zijn verschillende cijfers. In de tabel staat het % ve-aanbieders dat op al hun ve-locaties een pedagogisch beleidsmedewerker in de ve hebben. 
Bij een aantal ve-aanbieder is dit ook onbekend. 83% van de ve-aanbieders die nog niet voldoen, geeft aan dat ze verwachten per 1 januari 22 dit wel voor elkaar te hebben. 
Er zijn geen gegevens of dit ook is gehaald. Streefwaarde op 100% gezet omdat het wettelijk verplicht is.
3 Vanaf 2020 zijn gemeenten verantwoordelijk voor het meten van het effect van opleidingen basisvaardigheden (de outcome). Gemeenten kiezen hierbij welke indicatoren 
zij verzamelen. Hierdoor zijn er geen landelijke, uniforme cijfers beschikbaar voor het effect op sociale inclusie. Bijna alle 35 contactgemeenten (Wet educatie 
beroepsonderwijs) hebben een regionaal programma laaggeletterdheid ingediend, waarin zij aangeven hoe zij het effect van hun lokale en regionale aanpak van 
laaggeletterdheid op doorlopende basis meten. Het onderzoekbureau Expertisecentrum Beroepsonderwijs (ECBO) doet een meerjarig onderzoek naar de inhoud en 
voortgang van deze regionale programma’s laaggeletterdheid. Daarnaast is het Centraal Bureau voor de Statistiek (CBS) gevraagd om een proef uit te voeren met een 
aantal gemeenten om het bereik en de deelname aan opleidingen basisvaardigheden inzichtelijk te maken, waarbij achtergrondkenmerken zoals de leeftijd en het geslacht 
van de deelnemer en de aard van de gevolgde cursus in beeld worden gebracht (de output). In lijn met de motie van de leden Tielen en Kwint (Tweede Kamer, vergaderjaar 
2020-2021, 28760, nr. 104) is met gemeenten afgesproken om voorlopig slechts een beperkt aantal gegevens landelijk te monitoren.
4 Bron: Benchmark mbo 2020, KBA Nijmegen.
5 Bron: DUO.
6 Bron: DUO. Het betreft mbo-4 gediplomeerden die doorstromen naar het hbo en in het eerste jaar niet uitvallen. De definitie is voorlopig. Het cohortjaar is het jaar van 
het diploma in het mbo. Aan mbo-studenten die voorwaardelijk zijn toegelaten tot het hbo terwijl zij nog een klein gedeelte van hun mbo-opleiding moesten afronden, is 
uitstel gegeven. Ook is het bindend studie-advies een jaar opgeschort door hogescholen.
7 Bron: DUO. Nieuwe voortijdige schoolverlaters (vsv'ers) zijn jongeren van 12 tot 23 jaar die zonder startkwalificatie het onderwijs verlaten in het studiejaar vanuit het vo 
of mbo. Het laatste jaar is aangepast aan de definitieve cijfers.
2. Aanpak van het lerarentekort
Op 22 april 2022 is samen met de sociale partners het Onderwijsakkoord 
‘Samen voor het beste onderwijs’ gesloten. Hiermee is structureel 
€ 1,5 miljard euro geïnvesteerd in het funderend onderwijs. Er is onder 
andere geïnvesteerd in het dichten van de loonkloof tussen het primair 
onderwijs (po) en voortgezet onderwijs (vo), in de aanpak van de werkdruk 
in het vo en in extra ruimte voor onderwijspersoneel om zich te professio­
naliseren en ontwikkelen. Deze investeringen maken het vak aantrekkelijker. 
Daarnaast ontvangt het onderwijspersoneel op scholen met veel kwetsbare 
leerlingen een structurele arbeidsmarkttoelage. Bij het Onderwijsakkoord is 
een werkagenda (Kamerstukken 2021/22, 31293, nr. 615) opgesteld, samen 
met vak- en beroepsorganisaties, de sectororganisaties en de lerarenoplei­
dingen. In deze werkagenda zijn onder meer afspraken gemaakt over de 
ambities en organisatie van leraren en schoolleiders. Door het bestuursak­
koord ‘flexibilisering lerarenopleidingen’ zijn in 2022 de volgende stappen 
gezet: de start van een landelijk dekkend netwerk van negen regionale 
allianties (waar binnen en tussen hbo- en wo-lerarenopleidingen wordt 
samengewerkt), de start van academische zij-instroomtrajecten, de start van 
de Educatieve Master Primair Onderwijs, gelijk vrijstellingenbeleid binnen 
de hbo-lerarenopleidingen en het maatwerkprogramma Alfa4all voor zij-
instromers in de talen tekortvakken.
In 2022 is er aan 1.993 zij-instromers subsidie toegekend. Dat zijn zo’n 100 
aanvragen meer dan het jaar ervoor. Afgelopen jaren is gewerkt aan het 
verbeteren van het traject zij-instroom. Zo kunnen opleidingen door de 
afspraken in het bovengenoemde bestuursakkoord beter maatwerk leveren 
aan zij-instromers om een onderwijsbevoegdheid te halen. Uit het kosten­
onderzoek naar zij-instroom blijkt dat de tegemoetkoming per zij-instromer 
relatief laag is ten opzichte van de reële kosten. In 2022 zijn er 702 aanvragen 
toegekend voor de subsidieregeling onderwijsassistenten tot leraar in het 
po. Afgelopen jaar is wegens succes het budget van de regeling verhoogd, 
zodat meer assistenten en ondersteuners de opleiding kunnen volgen. 
Startende docenten hebben baat bij het volgen van een begeleidingstraject, 
want met goede begeleiding stromen zij minder snel uit. Inmiddels volgt 87 
procent van de startende docenten in het po een begeleidingstraject, in 
het vo is dat percentage gestegen naar 90 procent.
Tweede Kamer, vergaderjaar 2022–2023, 36 360 VIII, nr. 1 18
