4.7 Artikel 7. Werkgevers- en bedrijfsvoeringsbeleid
A. Algemene doelstelling
De minister van Binnenlandse Zaken en Koninkrijksrelaties (BZK) streeft 
naar een overheid die betrouwbaar, dienstbaar, dichtbij en rechtvaardig is 
en haar maatschappelijke taken optimaal uitvoert.
De minister draagt hieraan bij door randvoorwaarden te creëren voor het 
optimaal en duurzaam functioneren van overheidsorganisaties én in het 
bijzonder voor een efficiënte en effectieve bedrijfsvoering.
B. Rol en verantwoordelijkheid
De minister van BZK heeft bij het streven naar een goed functionerende 
(rijks)overheid vooral een regisserende rol. Dit houdt in dat de minister zorgt 
voor kennis over het functioneren van de overheid en met het oog op het 
optimaal functioneren kaders vaststelt en deze monitort en evalueert. 
Daarnaast heeft de minister coördinerende bevoegdheden waar het gaat 
om de organisatie en bedrijfsvoering van het Rijk.
De rol en verantwoordelijkheid die de minister van BZK heeft, verschilt per 
onderwerp. Dit geldt ook voor de reikwijdte: de gehele publieke sector of 
de gehele overheid, de gehele rijksoverheid of de rijksdienst/ministeries. 
Voor een aantal onderwerpen heeft de minister een bredere scope. Dit geldt 
bijvoorbeeld voor deze onderwerpen:
– de rechtspositie en arbeidsvoorwaarden van ambtenaren (overheids­
breed);
– de overheidspensioenen (publieke sector)
– een adequaat overlegstelsel en kennispositie van overheidswerkgevers 
en werknemers over arbeidsvoorwaarden (overheidsbreed);
– de normering en openbaarmaking van topinkomens (gehele publieke en 
semi-publieke sector).
Stimuleren
– De minister van BZK stimuleert onder andere met subsidies diverse 
doelen ter bevordering van professioneel werkgeverschap zoals bijvoor­
beeld het vergroten van de aantrekkingskracht van het werken bij de 
overheid bij jongeren en het bevorderen van de kwaliteit van overheids­
managers.
– De minister van BZK stimuleert kennisontwikkeling door bij te dragen 
aan onderzoek, bijvoorbeeld op het vlak van het functioneren van de 
overheid.
– De minister van BZK stimuleert het creëren van baankansen voor 
arbeidsbeperkten, onder meer door in te zetten op partnerschappen 
tussen overheidswerkgevers en leveranciers (social return).
– De minister van BZK stimuleert de mogelijkheden voor duurzaam 
samenwerken. Dit draagt bij aan het imago van de overheid als aantrek­
kelijke werkgever. Er wordt gewerkt aan rijksbrede samenwerkingsaf­
spraken en deze zullen worden getest in pilots.
– De minister van BZK stimuleert kennisdeling over het verminderen van 
agressief gedrag tegen publieke werkers. Dit draagt bij aan aantrekkelijk 
werkgeverschap.
Tweede Kamer, vergaderjaar 2022–2023, 36 360 VII, nr. 1
