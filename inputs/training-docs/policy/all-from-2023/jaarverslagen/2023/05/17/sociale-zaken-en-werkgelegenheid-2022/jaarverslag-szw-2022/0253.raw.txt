Taak Bijdrage Realisatie
Bekostiging R S 4.158 4.851 7.234 7.056 0
Toelichting
Artikel 1 Arbeidsmarkt
Subsidies (regelingen)
Dit betreft een rijkstaak: incidentele subsidieregeling compensatie 
loonkosten in verband met de Covid-19 crisis.
De tijdelijke subsidieregeling loonkosten en inkomensverlies Caribisch 
Nederland voorzag in een subsidie voor loonkosten en inkomensverlies in 
verband met buitengewone omstandigheden samenhangend met het 
coronavirus. De subsidie was van toepassing tot en met 12 oktober 2021. 
De beperkte uitgaven in 2022 zijn het gevolg van enkele nabetalingen na 
definitieve vaststelling.
Artikel 2 Bijstand, Participatiewet en Toeslagenwet
Inkomensoverdrachten
Dit betreft een structurele rijkstaak: inkomensregeling Onderstand.
De rijksoverheid biedt aan inwoners van Caribisch Nederland inkomenson­
dersteuning in de vorm van Onderstand. Het betreft zowel algemene als 
bijzondere onderstand. Laatstgenoemde component heeft betrekking op uit 
bijzondere omstandigheden voortvloeiende noodzakelijke kosten die de 
belanghebbende zelf niet kan voldoen. In 2022 zijn de uitgaven voor de 
onderstand fors hoger omdat op dit artikel ook de incidentele energie­
toeslag (€ 7 miljoen) wordt verantwoord.
Artikel 3 Arbeidsongeschiktheid
Inkomensoverdrachten
Dit betreft een structurele rijkstaak: inkomensregeling Ongevallenverze­
kering.
Werknemers in de private sector van Caribisch Nederland die door een 
bedrijfsongeval geheel of gedeeltelijk arbeidsongeschikt zijn geraakt, 
krijgen op basis van de Ongevallenverzekering een uitkering (ongeval­
lengeld). De uitkering is gekoppeld aan het laatstverdiende loon van de 
werknemer.
Artikel 5 Werkloosheid
Inkomensoverdrachten
Dit betreft een structurele rijkstaak: inkomensregeling, eenmalige uitkering 
op basis van de Cessantiawet BES.
Werknemers in Caribisch Nederland die werkzaam zijn in de private sector 
ontvangen bij beëindiging van de dienstbetrekking anders dan door de 
schuld van de werknemer op grond van de Cessantiawet een eenmalige 
uitkering, te betalen door de werkgever. Als de werkgever wegens faillis­
sement of surseance van betaling niet in staat is om de uitkering (tijdig) te 
betalen, neemt SZW deze verplichting over.
Tweede Kamer, vergaderjaar 2022–2023, 36 360 XV, nr. 1 253
