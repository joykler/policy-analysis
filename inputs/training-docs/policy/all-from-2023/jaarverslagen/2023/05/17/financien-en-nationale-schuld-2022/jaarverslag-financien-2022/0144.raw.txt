met externe leden het monitoren van tekortkomingen, het strategisch 
personeelsbeleid en de bedrijfsvoeringparagraaf van het jaarverslag 
besproken.
Met ingang van 1 oktober 2022 is een vierde extern AC-lid, met de expertise 
Accountancy, Tax en Risk & Control, benoemd voor een periode van 
maximaal 4 jaar. Ook dit jaar heeft het AC een zelfevaluatie uitgevoerd. De 
conclusies waren positief, terwijl er ook uitdagingen zijn benoemd. Verdere 
verbeteringen in de werking van het AC zijn agendering en bespreking van 
uitdagingen maar ook successen op specifieke thema’s van beleid en 
uitvoering. Het AC maakt ook meer ruimte voor verdiepings-, dialoog- en 
themasessies en bedrijfsbezoeken.
6.3 Belangrijke ontwikkelingen en verbeteringen in de bedrijfsvoering
Integriteit
Het ministerie van Financiën staat midden in de maatschappij en de uitvoe­
ringsorganisaties hebben veel interactie met burgers. Daarbij is integer 
handelen een belangrijk aspect van professionele verantwoordelijkheid en 
vakmanschap.
In 2022 is verder invulling gegeven aan het integriteitsbeleid binnen het 
kader van de Gedragscode Integriteit Rijk en de voor Financiën benoemde 
accenten, waaronder het thema dialoog en ethiek. Financiën participeert 
daarnaast in het rijksbrede programma Opgavegericht samenwerken 
waarbinnen ‘Grenzeloos Samenwerken’, ‘Dialoog en Ethiek’ en ‘Ambtelijk 
Vakmanschap’ belangrijke hulpmiddelen zijn bij het bevorderen van morele 
oordeelsvorming en loyale tegenspraak. Met deze integrale aanpak beoogt 
Financiën een organisatie te zijn, die integriteit, een veilig en inclusief 
werkklimaat en rechtvaardige dienstverlening voor de burger hoog in het 
vaandel heeft. Samen met de uitvoeringsonderdelen hebben we een 
netwerk van dialoogbegeleiders die zowel binnen als buiten het eigen 
Ministerie kunnen worden ingezet.
Ondanks de getroffen integriteitsmaatregelen is er in 2022 een incident 
geweest waarbij een medewerker van de Belastingdienst informatie 
doorspeelde aan derden. De Belastingdienst heeft dit incident geanalyseerd 
en naar aanleiding hiervan aanvullende maatregelen genomen. De 
Tweede Kamer wordt hierover per Kamerbrief nader geïnformeerd.
In control statement Belastingdienst
De Belastingdienst heeft een aanzienlijke opgave om de interne beheersing 
van de bedrijfsvoering te verbeteren en wil de verbetering aantonen met 
behulp van een zogenaamd In Control Statement (ICS). Het ICS wordt met 
behulp van een meerjarig programma stapsgewijs uitgebouwd. Het eerste 
ICS heeft betrekking op het systeem van interne beheersing van de verant­
woording van zowel de belastingontvangsten als de apparaatsuitgaven in 
2022. Het ICS wordt tegelijk met de Jaarrapportage van de Belastingdienst 
82
over 2022 naar de Tweede Kamer gezonden.
82
 De Jaarrapportage vervangt de derde voortgangsrapportage zoals die tot en met 2021 aan de 
Tweede Kamer werd aangeboden.
Tweede Kamer, vergaderjaar 2022–2023, 36 360 IX, nr. 1
