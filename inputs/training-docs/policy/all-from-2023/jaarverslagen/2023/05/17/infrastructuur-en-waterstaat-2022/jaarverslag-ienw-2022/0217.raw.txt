De lagere uitgaven operationele kasstroom ten opzichte van de begroting 
2022 ad. € 296,9 miljoen worden met name veroorzaakt door de lagere 
uitgaven voor beheer en onderhoud. Voor meer toelichting wordt verwezen 
naar de posten Omzet nog uit te voeren werkzaamheden en Beheer en 
onderhoud in het exploitatieoverzicht.
Investeringskasstroom
Hieronder vallen de investeringen in nieuwe en bestaande activa en de 
boekwaarden, boekwinsten en boekverliezen van de verschrootte en 
verkochte vaste activa.
De lagere investeringen ten opzichte van de begroting 2022 ad. 
€ 28,2 miljoen worden met name veroorzaakt door verschuivingen binnen 
het programma natte en droge steunpunten naar latere jaren als gevolg van:
• Er is minder capaciteit beschikbaar door openstaande vacatures voor 
projectmanagers;
• Er bestaat onzekerheid door de stikstofberekeningen die RWS moet 
uitvoeren;
• Door scopewijzigingen en hoge inflatie zijn de investeringen duurder 
geworden en moeten er bij een aantal investeringen heroverwegingen 
worden gemaakt;
• De samenwerkingsovereenkomsten met de provincies verlopen 
moeizaam.
Ook zijn een aantal investeringen met betrekking tot kantoormeubilair door 
activeringsregels direct in de exploitatiekosten opgenomen en zijn er door 
een vertraging in het uitrollen van nieuwe laptops minder laptops 
aangeschaft.
De boekwaarde van de desinvsteringen hebben betrekking op de verkoop 
van diverse schepen, voertuigen en verkoop van overig materieel via 
Domeinen Roerende Zaken.
Financieringskasstroom
Hieronder vallen alle geldstromen die te relateren zijn aan de financiering 
van RWS.
De eenmalige uitkering aan het moederdepartement ad. € 4,3 miljoen 
betreft een terugbetaling aan het moederdepartement in verband met het 
over 2021 gerealiseerde surplus op de grens van het Eigen Vermogen.
De hogere eenmalige storting door het moederdepartement ten opzichte 
van de begroting 2022 ad. € 11,1 miljoen is het gevolg van de ontvangen 
middelen voor de Parlementaire ondervragingscommissie Kinderopvang­
toeslag (POK), Wet Open Overheid (WOO) en Werken aan Uitvoering (WaU). 
Idealiter worden bedrijfsvoeringskosten volgens de reguliere route 
bekostigd, namelijk door verwerking in de tarieven. Aangezien dit voor 2022 
niet meer mogelijk is, zijn deze middelen in 2022 verwerkt als directe vermo­
gensmutatie in het kasstroomoverzicht en niet als omzet moederdepar­
tement in het exploitatieoverzicht.
Het lagere beroep op de leenfaciliteit ten opzichte van de begroting 2022 ad. 
€ 29,2 miljoen is het gevolg van de hierboven genoemde lagere investering.
Tweede Kamer, vergaderjaar 2022–2023, 36 360 XII, nr. 1 217
