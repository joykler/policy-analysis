Artikel 9 Douane: verplichtingen 
De onrechtmatigheid bestaat voor een groot deel uit fouten vanuit 
rijksbrede onrechtmatige overbruggingsovereenkomsten waar Douane 
verplicht gebruik van maakt. Verder wordt de onrechtmatigheid vooral 
veroorzaakt door het niet volgen van de juiste procedures omtrent minicom­
petities voor externe inhuur. Ten slotte is een bedrag onrechtmatig doordat 
het parlement niet tijdig met een begrotingsstuk is ingelicht over een 
beleidswijziging die leidde tot een begrotingsoverschrijding. De Tweede 
71
Kamer is wel geïnformeerd .
Artikel 13 Toeslagen: verplichtingen
De tolerantiegrens voor de aangegane verplichtingen is overschreden door 
met name het niet naleven van (Europese) aanbestedingsregels en het niet 
nakomen van overeengekomen selectieprocedures bij bestellingen op 
raamovereenkomsten. In 2023 worden hier (zie 1.c Onvolkomenheden 
Algemene Rekenkamer, Inkoopbeheer Belastingdienst en Toeslagen) de 
noodzakelijke acties op ondernomen.
Onderdeel van deze onrechtmatige verplichtingen zijn inkopen onder 
onrechtmatige overbruggingsovereenkomsten in beheer bij de Belasting­
dienst voor € 31 mln. Daarnaast zijn er inkopen onder categoriemana­
gement ter waarde van € 64 mln. Het ministerie van Infrastructuur en 
Waterstaat (IenW) is categoriemanager op een aantal rijksbrede raamover­
eenkomsten waarvoor sinds 2020 sprake is van onrechtmatige overbrug­
gingsovereenkomsten. De (verplichte) afname door Toeslagen op deze 
overeenkomsten is onrechtmatig. Enkele overeenkomsten zijn in 2022 
rechtmatig geworden. De her-aanbestedingen voor twee andere raamover­
eenkomsten lopen nog door na 2022, door juridische bezwaren en 
rechtszaken door inschrijvers. Het ministerie van IenW heeft dit toegelicht 
in de bedrijfsvoeringsparagraaf in haar jaarverslag.
Artikel 13 Toeslagen: uitgaven en ontvangsten
De tolerantiegrens voor de uitgaven en ontvangsten is overschreden door 
een bedrag van € 20 mln. aan fouten bij het afhandelen van facturen en 
het afwijken van contractvoorwaarden. Daarnaast zijn er voor € 17 mln. aan 
fouten en € 23 mln. aan onzekerheden bij de uitvoering van de financiële 
compensatieregelingen. De behandeling van de vaak complexe dossiers is 
foutgevoelig en er kan niet altijd met volledige zekerheid worden 
vastgesteld wat er precies is gebeurd in het verleden. In dit soort situaties 
wordt voor ruimhartigheid gekozen zoals is toegelicht bij de Wet herstel­
operatie toeslagen.
Overige onrechtmatigheden bij de zorgtoeslag
De tolerantiegrens voor de afgerekende voorschotten van het ministerie van 
Volksgezondheid, Welzijn en Sport (VWS) is over 2022 overschreden. 
Onderdeel van de onrechtmatigheden is een bedrag van circa € 130 mln. op 
de zorgtoeslag, die door VWS wordt verantwoord. Dit wordt vooral 
veroorzaakt door onzekerheid rond het juist vaststellen van het Awir-
partnerschap. Het ministerie van Financiën is de uitvoerder van de 
zorgtoeslag en dient deze overschrijding daarom ook te vermelden in dit 
jaarverslag.
71
 Kamerstukken II 2022-2023, 35 918, nr. 12, 35 918, nr. 14
Tweede Kamer, vergaderjaar 2022–2023, 36 360 IX, nr. 1 130
