en resulteert in een vervolg programma. De watergezant heeft een 
essentiële rol vervuld in het aanjagen van klimaatadaptatie en Integraal 
Waterbeheer op het mondiale podium evenals het positioneren van NL.
Subsidies
Een aantal HGIS subsidies zijn van start gegaan zoals de inceptie fase het 
WTEX10 programma voor het aanjagen van de watertechnologie sector en 
export bevordering, de ondersteuning van het Netherlands Water 
Partnership (NWP) voor versterken van de samenwerking met de Topsector 
Water en Maritiem. Ook zijn Deltares en het Global Center on Adaptation 
(GCA) betrokken bij het International Panel for Deltas and Coastal Zones 
(IPDC) voor een uitvoerende en coördinerende rol als secretariaat. Nieuw is 
hierbij ook een focus op Small Island (Developing) States door maatwerk 
advies te geven ten aanzien van klimaatweerbaarheid. Ook binnen het 
Partners voor Water Programma is een subsidie-instrument ontwikkeld. In 
2022 heeft een eerste tender plaatsgevonden echter worden de eerste 
uitgaven pas voorzien in 2023. Door het nieuwe karakter van het KAWI 
programma stond 2022 vooral in het licht van een gedegen programmaplan 
en strategie.
Partners voor Water 5
In de 2022 uitloop van het vierde PvW-programma zijn subsidieprojecten en 
opdrachten afgerond die door Covid-19 vertraging opgelopen hadden. 
Hierbij is ook een eindrapportage opgeleverd (stcrt-2022-11617) Het vervolg­
programma Partners voor Water 5 heeft in 2022 de inceptiefase afgerond, 
een nieuwe subsidieregeling gericht op impact gepubliceerd in de Staats­
courant en er zijn 10 subsidies toegekend op 32 ingediende voorstellen. In 
deltalanden zijn 2-jarige plannen gevormd waarvan de uitvoering inmiddels 
van start is gegaan.
Bijdrage aan agentschappen
De bijdrage aan RWS heeft betrekking op beleidsondersteuning en advies 
(BOA), vertegenwoordiging in internationale werkgroepen, opstelling van 
rapportages en evaluaties en begeleiding van opdrachten aan de markt en 
aan Deltares. Hiervoor wordt jaarlijks een opdracht aan RWS verstrekt. Tot 
deze opdracht behoren onder andere de bijdragen aan de uitwerking van 
de MIRT-onderzoeken waterveiligheid, zoetwatervoorziening en waterkwa­
liteit.
Aan het KNMI worden diverse onderzoeken en analyses gevraagd die 
betrekking hebben op kennisontwikkeling ten behoeve van windklimaat en 
afvoerstatistiek rivieren en voor klimaatadaptatie.
2 Waterveiligheid
Opdrachten
Europese Richtlijn Overstromingsrisico’s (ROR)
 Conform de verplichtingen van de Europese Richtlijn Overstromingsrisico’s 
(ROR) is in maart 2022 het in december 2021 vastgestelde Overstromings­
risicobeheerplan (ORBP) 2022-2027 ter beschikking gesteld aan de Europese 
Commissie. Het ORBP is een bijlage bij het Nationaal Water Programma 
2022-2027 en is in afstemming met de internationale delen van de overstro­
mingsrisicobeheerplannen voor de vier stroomgebieden Rijn, Schelde, 
Maas en Eems, alsmede in afstemming met de stroomgebiedsbeheer­
plannen van de Kaderrichtlijn Water (KRW). In 2022 is de derde implemen­
tatiecyclus (2022-2027) van de ROR begonnen met de start van de 
werkgroep Voorlopige overstromingsrisicobeoordeling (VORB).
Tweede Kamer, vergaderjaar 2022–2023, 36 360 XII, nr. 1
