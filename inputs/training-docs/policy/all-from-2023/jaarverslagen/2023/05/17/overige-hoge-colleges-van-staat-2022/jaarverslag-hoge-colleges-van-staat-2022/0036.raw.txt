implementatie van het Digitaal Hulpmiddel Verkiezingen (DHV) en het 
ondersteunen van de huidige verkiezingssoftware, zodat dit functioneel 
blijft totdat het DHV volledig is geïmplementeerd. Daarnaast is € 1,5 mln. 
overgeboekt vanaf de begroting van het Ministerie van Binnenlandse Zaken 
en Koninkrijksrelaties (BKZ) voor de personele ondersteuning van de 
transitie van de Kiesraad naar verkiezingsautoriteit en de daarmee samen­
hangende (voorbereiding op) uitvoering van enkele nieuwe taken van de 
Kiesraad. Voor de verkiezingsagenda is € 0,5 mln. toegekend en voor het 
programma Open op Orde is € 0,1 mln. toegekend.
Bij gelegenheid van de 2e suppletoire begroting werd in totaal € 4,6 mln. 
toegevoegd en € 1,9 mln. in mindering gebracht, per saldo een toevoeging 
van € 2,7 mln.
Voor de ontwikkel- en implementatiekosten van DHV is € 4,4 mln. van de 
begrote gelden voor DHV naar voren gehaald en zijn middelen ter hoogte 
van € 0,2 mln. voor Loon- en Prijsontwikkeling toegekend.
De € 1,9 mln. in mindering gebrachte gelden betreft een verwachte onder­
uitputting als gevolg van een verlate instroom van vast en tijdelijk personeel 
(€ 1,2 mln.) en een correctie van € 0,7 mln. op de naar voren gehaalde gelden 
voor DHV. De uitgaven voor het onderhoud van de toekomstige software 
vindt na oplevering plaats. In tegenstelling tot de onderbouwing bij de 
tweede suppletoire begroting leidde de verlate instroom niet tot een 
vertraging in de oplevering van DHV.
Van het uiteindelijke budget, totaal € 14,3 mln., is € 13,2 mln. uitgegeven. 
Het verlaat instromen van vast en tijdelijk personeel heeft zich doorgezet tot 
het einde van het jaar en heeft grotendeels geleid tot de onderuitputting.
Tweede Kamer, vergaderjaar 2022–2023, 36 360 IIB, nr. 1
