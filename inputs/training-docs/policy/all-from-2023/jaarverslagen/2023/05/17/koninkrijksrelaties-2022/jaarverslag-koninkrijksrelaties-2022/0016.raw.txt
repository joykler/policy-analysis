WolBES en FinBES
De Wet openbare lichamen Bonaire, Sint Eustatius en Saba (WolBES) en Wet 
financiën openbare lichamen Bonaire, Sint Eustatius en Saba (FinBES) 
vormen sinds 2010 belangrijke pijlers waarlangs de bestuurlijke en 
financiële verhoudingen tussen Europees Nederland en Caribisch 
Nederland zijn vormgegeven.
Naar aanleiding van de Voorlichting van de Raad van State/Interdeparte­
mentaal Beleidsonderzoek (IBO), met het advies om tot een herziening te 
komen van de wetgeving, is in 2019 een kabinetsreactie opgesteld. De 
kabinetsreactie heeft geleid tot een concept-wetsvoorstel WolBes/FinBES 
plus bijbehorende memorie van toelichting, dat in februari 2023 in 
consultatie gaat.
Op 15 december 2022 is een brief naar de Tweede Kamer gezonden met 
daarin een weergave van de hoofdlijnen van het wetsvoorstel. De belang­
rijkste wijzigingen van de WolBES/FinBES hebben betrekking op het 
vervallen van de functie van de Rijksvertegenwoordiger, het (gefaseerd) 
verhogen van het aantal eilandsraad- en bestuurscollegeleden, de moder­
nisering van het interbestuurlijk toezicht en de introductie van getrapte 
toezichtmodellen binnen de Wet financiën openbare lichamen BES.
Doel van de wetswijzingen is het verbeteren van de verhoudingen tussen 
de openbare lichamen en de rijksoverheid.
Financieel toezicht en financieel beheer
Het College financieel toezicht Bonaire, St. Eustatius en Saba adviseert de 
minister van BZK over de financiën van Bonaire en Saba. Onder de Tijdelijke 
wet taakverwaarlozing Sint Eustatius was Sint Eustatius sinds 2018 uitge­
zonderd van het toezicht dat normaal door het College financieel toezicht 
BES wordt uitgeoefend. De toezichthoudende rol voor Sint Eustatius is in 
2022 al deels hervat.
Ook voor de BES was het herstel van het toerisme terug te lezen in de 
ontwikkeling van de overheidsfinanciën. Conform de Wet financiën 
openbare lichamen Bonaire, Sint Eustatius en Saba behoeven de 
begrotingen van de openbare lichamen de goedkeuring van de Minister van 
Binnenlandse Zaken en Koninkrijksrelaties. Die werd eind 2022 voor alle drie 
de eilanden gegeven voor de begrotingen 2023.
Het ministerie van BZK ziet erop toe dat de openbare lichamen het financieel 
beheer op een goed niveau brengen en vervolgens houden. Uit de meting 
van de Monitor Financieel Beheer in 2022 bleek dat alle drie de openbare 
lichamen iets minder goed scoorden op tijdigheid en met name Bonaire en 
Sint Eustatius ook lager op realisatie van de begroting. Deze eilanden 
werken met verbeterplannen aan het op orde brengen van het financieel 
beheer, maar het gebrek aan uitvoeringscapaciteit speelt een rol bij de lange 
aanloop naar bestendige verbeteringen. Op andere onderdelen van de 
monitor, zoals begrotingsevenwicht en tijdigheid van uitvoeringsrappor­
tages en de jaarrekening, bleven de scores ongewijzigd .
Herstel van verhoudingen op St. Eustatius
Onder de Tijdelijke wet taakverwaarlozing was er geen rol weggelegd voor 
het College financieel toezicht Bonaire, Sint Eustatius en Saba. Het volledig 
herstel van democratische verhoudingen in Sint Eustatius komt steeds meer 
in zicht. Sinds de ingreep in 2018 is door de regering veel geïnvesteerd in 
de ontwikkeling van het eiland en het openbaar lichaam. In 2022 zijn 
volgende stappen gezet naar herstel van reguliere democratische 
Tweede Kamer, vergaderjaar 2022–2023, 36 360 IV, nr. 1 16
