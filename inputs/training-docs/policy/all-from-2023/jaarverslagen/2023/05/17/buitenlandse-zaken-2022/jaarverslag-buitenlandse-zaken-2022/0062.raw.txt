ministerie van IenW verwacht in 2023 te kunnen voorzien in de rechtmatige 
raamovereenkomsten voor Auditdiensten perceel 2 en Interim 
Management & Organisatieadvies.
Beheer vastgoed en huisvesting
In 2022 heeft de Directie Huisvesting en Facilitaire Zaken (DHF) stappen 
gezet om de huisvestingsvisie te implementeren. Zo is een investerings­
pakket voor de komende jaren op hoofdlijnen opgesteld, zijn de duurzaam­
heidsdoelstellingen vastgesteld en geïntegreerd in de besluitvorming van 
de directie en is de fysieke component van hybride werken geborgd in het 
werk van DHF. Met de organisatieontwikkeling van de directie ligt DHF 
grotendeels op koers: nagenoeg alle functies zijn vervuld, de reorganisatie 
is geëvalueerd en waar nodig kan DHF snel schakelen om huisvestingspro­
jecten op te pakken, zoals bijvoorbeeld rond de verwerving en ontwikkeling 
van nieuwe huisvesting in Brussel. Zoals ook wordt geconstateerd door 
de Algemene Rekenkamer, heeft DHF nog belangrijke uitdagingen. Met 
name gaat het om de noodzakelijke verbetering van het informatiemana­
gement rondom de huisvestingsprocessen. Daarnaast betreft het nadenken 
over een alternatieve financieringswijze voor de instandhouding van de BZ-
huisvestingsportefeuille, voor na de periode van het genoemde investe­
ringspakket, dat nog geheel wordt gefinancierd uit de opbrengst van een 
grote verkoop die op dit moment wordt voorbereid.
In 2022 zijn projecten opgeleverd in o.a. Juba, Milaan, Seoul en Bangalore 
en aankopen gerealiseerd in Dublin, Rabat en Brussel. Door de oorlog in 
Oekraïne zijn huisvestingsprojecten in Rusland stil te komen liggen en heeft 
BZ te maken met significant hogere (energie)prijzen.
Huisvesting NL
In 2022 is de BZ-organisatie terug naar kantoor gegaan. In de cijfers zien we 
dat het aantal medewerkers dat op kantoor werkt, lager is dan voor de 
COVID periode, maar iets hoger dan bij andere ministeries. In samenspraak 
met alle departementen heeft BZK besloten dat elk departement voorlopig 
naar een flexnorm van 0,7 werkplek per fte gaat. BZ heeft momenteel minder 
werkplekken dan deze norm. Afgesproken is dat additionele werkplekken in 
het gebouw Rijnstraat 8 vrijgemaakt zullen worden.
Voor de tijdelijke maar noodzakelijke extra fysieke beveiliging op Rijnstraat 
8 is een bouwkundig ontwerp gemaakt, aangevuld met elektronische en 
organisatorische maatregelen. Dit gehele pakket wordt in 2023 ingevoerd, 
voor de resterende tijd dat BZ nog in Rijnstraat 8 blijft.
BZK is bezig met een plan voor de middellange termijn, waar een zgn. 
unilocatie voor BZ deel van uitmaakt: een gebouw uitsluitend voor BZ, 
waarin de hele organisatie weer in hetzelfde gebouw gehuisvest wordt.
Misbruik en oneigenlijk gebruik en fraude en corruptie
In deze rapportage worden misbruik en oneigenlijk en fraude en corruptie 
separaat beschreven. Misbruik en oneigenlijk gebruik ziet op het opzettelijke 
handelen van externe partijen in de BZ-activiteitencyclus waarbij gebruik 
wordt gemaakt van misleiding om een onrechtmatig of onwettig voordeel 
te verkrijgen. Het onderdeel fraude en corruptie ziet op het onrechtmatig 
handelen van BZ-medewerkers. De Minister van Buitenlandse Zaken is 
verantwoordelijk voor de integrale bedrijfsvoering, met uitzondering van 
de projectmatige beheersing van de activiteitencyclus inclusief het beleid 
Tweede Kamer, vergaderjaar 2022–2023, 36 360 V, nr. 1 62
