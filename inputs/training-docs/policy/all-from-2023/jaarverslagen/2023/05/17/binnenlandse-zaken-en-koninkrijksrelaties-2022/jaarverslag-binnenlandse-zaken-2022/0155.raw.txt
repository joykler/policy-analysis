Passiva
Eigen vermogen
Exploitatiereserve
Na verwerking van het resultaat 2022 resteert een positief eigen vermogen 
van € 5,3 mln. Het eigen vermogen van RvIG bedraagt 4,5% van de driejaars­
gemiddelde omzet en blijft daarbij onder de norm van het in de regeling 
agentschappen voorgeschreven maximum eigen vermogen van 5%.
Voorzieningen
Deze voorziening heeft betrekking op de egalisatierekening reisdocu­
menten. Deze voorziening beslaat de periode van 2014 tot en met 2023.
Langlopende schulden
Schulden bij het Ministerie van Financiën
In 2022 is er geen gebruik gemaakt van de leenfaciliteit.
Kortlopende schulden
Crediteuren
De facturen die nog betaald moeten worden aan het moederdepartement 
en hieronder ressorterende organisaties bedragen ultimo 2022 € 0,4 mln. 
Daarnaast is er sprake van openstaande facturen aan onder andere depar­
tementen ressorterende organisaties ad € 6,4 mln. De facturen die 
betrekking hebben op derden ad € 3,4 mln. betreffen de productiekosten van 
de reisdocumenten, maandelijkse berichtkosten, licenties en de inhuur van 
externen.
Kortlopend deel leningen bij het Ministerie van Financiën
In 2022 heeft RvIG geen kortlopende schuld bij het Ministerie van Financiën.
Overige schulden en overlopende passiva
De nog te betalen bedragen aan moederdepartement van bijna € 41,6 mln. 
bestaan voornamelijk uit te verrekenen resultaten op in 2021 en 2022 
afgeronde opdrachten. Daarnaast is sprake van vooruit ontvangen 
bedragen, nog te betalen huisvestingskosten en namens moederdepar­
tement geïnde extra bijdragen BRP.
De nog te betalen bedragen aan derden hebben o.a. betrekking op de schuld 
aan gebruikers BRP ad € 30,8 mln. Dit bedrag wordt betrokken bij de 
bepaling van het toekomstige tarief. De overige nog te betalen bedragen ad 
€ 6,4 mln. worden in de loop van 2022 verrekend.
Niet in de balans opgenomen rechten en verplichtingen
In 2019 is er in samenspraak met de inspecteur van belastingen geconclu­
deerd dat RvIG met betrekking tot de VPB voor de activiteiten reisdocu­
menten als onderneming aangemerkt moet worden. Er is een beroep 
gedaan op de vrijstelling van een wettelijke taak zodat de aanslag nihil zal 
zijn. De overige activiteiten zijn in 2017 vrijgesteld. De financiële admini­
stratie zal aangepast moeten worden als er sprake is van een belastingplicht. 
In 2022 hebben zich geen wijzigingen voorgedaan die leiden tot herziening 
van de vrijstelling en dus een belastingplicht.
Tweede Kamer, vergaderjaar 2022–2023, 36 360 VII, nr. 1
