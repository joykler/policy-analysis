Ter nadere onderbouwing van de Beleidsconclusies in onderdeel C, is voor 
artikel 1 Belastingen en artikel 13 Toeslagen een toelichting opgenomen in 
een aanvullend onderdeel F.
Niet-beleidsartikelen
In hoofdstuk 5 komen de niet-beleidsartikelen aan bod:
• artikel 8 Apparaat kerndepartement;
• artikel 10 Nog onverdeeld.
Tabel budgettaire gevolgen van beleid
Zowel de beleidsartikelen als de niet-beleidsartikelen bevatten een tabel 
‘Budgettaire gevolgen van beleid’ met een toelichting op de verschillen 
tussen de begrote en gerealiseerde bedragen. Niet alle verschillen in 
verplichtingen, uitgaven en ontvangsten worden toegelicht. Voor het 
opnemen van een toelichting zijn op het niveau van financiële instrumenten 
onderstaande normen gehanteerd, conform de RBV.
Tabel 1 Ondergrenzen toelichtingen (bedragen x € 1 mln.)
Omvang begrotingsartikel (stand Beleidsmatige mutaties Technische mutaties 
ontwerpbegroting) (ondergrens) (ondergrens)
< 50 1 2
≥ 50 en < 200 2 4
≥ 200 en < 1.000 5 10
≥ 1.000 10 20
Bedrijfsvoeringsparagraaf
Hoofdstuk 6 is de bedrijfsvoeringsparagraaf met relevante aandachts­
punten in de bedrijfsvoering van het ministerie van Financiën. De bedrijfs­
voeringsparagraaf heeft het karakter van een uitzonderingsrapportage. Er 
wordt onder andere ingegaan op de door de Algemene Rekenkamer gecon­
stateerde onvolkomenheden bij het vorige jaarverslag (2021) en de 
maatregelen die zijn getroffen om deze onvolkomenheden in het verant­
woordingsjaar (2022) en de jaren daarna weg te werken. Ook wordt gerap­
porteerd over de rechtmatigheid van de verantwoorde bedragen, rijksbrede 
bedrijfsvoeringsonderwerpen en belangrijke ontwikkelingen en verbete­
ringen in de bedrijfsvoering.
C. Jaarrekening
De hoofdstukken 7 tot en met 9 vormen de jaarrekening. Hoofdstuk 7 geeft 
de verantwoordingsstaten weer, hoofdstuk 8 de saldibalans met toelich­
tingen en hoofdstuk 9 de verantwoording betreffende de Wet Normering 
Topinkomens (WNT).
D. Bijlagen
Tot slot zijn zeven bijlagen opgenomen:
– Bijlage 1: Toezichtsrelaties zelfstandige bestuursorganen (ZBO’s) en 
rechtspersonen met een wettelijke taak (RWT’s)
– Bijlage 2: Moties en Toezeggingen
– Bijlage 3: Afgerond evaluatie- en overig onderzoek
– Bijlage 4: Inhuur externen
– Bijlage 5: Focusonderwep FJR 2022
– Bijlage 6: Rijksuitgaven Caribisch Nederland
– Bijlage 7: Lijst van afkortingen
Tweede Kamer, vergaderjaar 2022–2023, 36 360 IX, nr. 1 10
