6.2 Investeringsfaciliteiten
Tabel 6.2 bevat voorlopige realisatiegegevens over het jaar 2022 voor de 
investeringsfaciliteiten waarvoor een aanmeldingsverplichting geldt.
Tabel 6.2 Gegevens investeringsfaciliteiten over 2022 (stand april 2023 
in miljoenen euro)
Regeling Budget 2022 (MN 2023) Voorlopige realisatie 2022
Energie-investeringsaftrek (EIA) 249 301
Milieu-investeringsaftrek (MIA) 194 206
Willekeurige afschrijving milieu-
25 23
investeringen (Vamil)
De budgetclaim van de EIA bedraagt volgens voorlopige realisatiecijfers 
301 miljoen euro. De overschrijding van het budget ontstaat gedeeltelijk 
door enkele grote investeringen en verder door een stijging in de kosten 
voor energie-investeringen.
Per 2022 bedraagt het MIA-budget 194 miljoen euro en het Vamil-budget 
25 miljoen euro. Het verwachte budgetbeslag voor de MIA bedraagt volgens 
voorlopige realisatiecijfers 206 miljoen euro, voor de Vamil 23 miljoen euro.
Achtergrond
Op basis van de Vamil mag willekeurig worden afgeschreven op 
aangewezen milieu-investeringen. Deze regeling leidt in principe, evenals 
de andere regelingen voor vervroegde afschrijving, tot een liquiditeits- en 
rentevoordeel voor de belastingplichtige. Het budgettaire belang wordt 
berekend met de netto contante waarde-methode gebaseerd op het 
gemelde investeringsbedrag.
Het budgettaire belang van de EIA en MIA wordt gebaseerd op gemelde 
investeringsbedragen, in principe volgens de volgende formule: budgettair 
belang = (investeringsbedrag -/- correctiepercentage) * aftrekpercentage 
faciliteit * gemiddeld marginaal belastingtarief.
Tweede Kamer, vergaderjaar 2022â€“2023, 36 360, nr. 2 29
