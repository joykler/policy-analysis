met de aangestelde CDO van JenV. De CDO hanteert een data-agenda en 
samen met het programma wordt gekeken waar de taskforce datakwaliteit 
invulling kan geven aan onderdelen van die agenda. Inhoudelijk kijkt de 
taskforce samen met de uitvoeringsorganisaties naar de inrichting van het 
data management en naar het oplossen van problemen met betrekking tot 
datakwaliteit. Het opzetten van het data management en de data 
governance gebeurt aan de hand van de richtlijnen van de CDO, gezamenlijk 
met de uitvoeringsorganisaties. Methodes die gebruikt worden zijn o.a. 
DAMA-DMBOK en wetsanalyse voor de data waarop de wetten betrekking 
hebben. In combinatie met de taskforce digitalisering worden processen 
waar nodig opnieuw gedefinieerd.
Doordat de taskforce datakwaliteit kijkt naar de hele keten, waarbij getracht 
wordt om sub-optimalisatie te voorkomen, heeft dit impact op de snelheid 
van implementatie. Niet alleen heeft elke organisatie in de keten haar eigen 
bedrijfsvoering maar sluiten zij aan op voor- en achterliggende partijen in 
de keten die in het kader van wetgeving op gebied van bijvoorbeeld privacy 
en security te maken hebben met wat men wel en niet mag delen. Ten 
aanzien van datakwaliteit zijn de volgende resultaten behaald:
• analyse uitgevoerd bij de Justitiële Informatie Organisatie (JIO) en is 
een plan van aanpak opgesteld;
• logisch gegevensmodel en datakwaliteit dashboard ontwikkeld voor 
DI&I;
• opdrachtformulering afgerond voor verbeteren datakwaliteit in de 
migratieketen;
• gestart met analyse-vraagstukken m.b.t. executiedashboard;
• aanpak uitgewerkt voor de CDO JenV over samenwerking in het kader 
van het federatief datastelsel/data boekhouding voor 2023 en volgende 
jaren.
Uitvoeringsorganisatie specifieke initiatieven, veelal als onderdeel van 
passieve openbaarmaking
Daar waar de taskforces zich kenmerken door een gemeenschappelijk 
inhoudelijk karakter en herhaalbaarheid, kent JenV ook middelen toe ter 
verbetering van uitvoeringsorganisatie specifieke verbetertrajecten. In 2022 
is hiervoor onder meer bijgedragen aan:
• de ontwikkeling AI-data trainingsets in overleg met en onder verant­
woording van de CDO;
• het onderzoek naar en verbetering van de datakwaliteit Justitiabelen bij 
DJI;
• het actualiseren van het CJIB visiedocument;
• het opnemen van IHH in hun jaarplannen en P&C cycli bij verschillende 
organisaties;
• het opstellen van project- en programmaplannen bij meerdere organi­
saties;
• de programma start van P&O m.b.t. het op orde brengen van de IHH;
• de oprichting van het Landelijk Expertise Bureau Informatiebeheer (LEBI) 
van de Rechtspraak.
Actielijn 3: Informatiesystemen
Randvoorwaardelijk voor het ontplooien van activiteiten binnen deze 
actielijn is een solide (informatie)architectuur. Hier is in 2021 reeds gestart 
met het vervolmaken van de (informatie-) architecturen om goed 
onderbouwd te kunnen starten wanneer aanpassingen nodig blijken te zijn. 
Behalve de centraal te ontwikkelen platformen kent JenV eigen reeds 
bestaande systemen waarbij aansluiting gezocht kan worden.
Tweede Kamer, vergaderjaar 2022–2023, 36 360 VI, nr. 1
