internationale beurzenprogramma's in 2022 overgeheveld naar de Dienst 
Uitvoering Onderwijs (DUO) (€ 0,3 miljoen). En tenslotte was er, naast de 
toevoeging van de loon- en prijsbijstelling op het Nuffic-budget van 
€ 0,5 miljoen, een meevaller van € 1,0 miljoen doordat een aantal activiteiten 
niet meer (kon) worden gerealiseerd of verlegd.
Studiekeuze 123 (wo)
De stichting Studiekeuze123 is door de Minister aangewezen als partij om 
objectieve, betrouwbare en vergelijkbare studiekeuze-informatie te 
verzamelen en te verspreiden en tevens onderzoek te doen naar studentte­
vredenheid en –betrokkenheid. Voor dit laatste organiseert de stichting 
jaarlijks de Nationale Studentenenquête.
Vluchteling Studenten UAF (wo)
UAF begeleidt en ondersteunt vluchtelingen die zich voorbereiden op een 
studie in het hoger onderwijs met als doel dat de aspirant-student kan 
starten met een passende studie die opleidt tot een diploma.
Studentenwelzijn (Ecio) (wo)
Het Expertisecentrum Inclusief Onderwijs (Ecio) bouwt aan inclusief 
onderwijs op tactisch, operationeel en strategisch niveau voor verdere 
professionalisering en verduurzaming van inclusief onderwijs en het 
versterken van het zelfvertrouwen van studenten met een ondersteunings­
vraag. Onder andere, adviseert en ondersteunt Ecio universiteiten, 
hogescholen en het mbo om belemmeringen voor studenten met een 
functiebeperking en met een ondersteuningsbehoefte weg te nemen en hen 
succesvol te laten studeren en doorstromen naar de arbeidsmarkt. Ecio 
coördineert daarnaast bijvoorbeeld ook de bijeenkomsten van het Landelijk 
Netwerk en de Landelijke Werkgroep Studentenwelzijn.
Interstedelijk Studentenoverleg (ISO) en Landelijke Studenten Vakbond 
(LSVb) (wo)
Het betreft hier de (structurele) subsidiëring van een tweetal organisaties 
die beleidsmatig activiteiten uitvoeren die betrekking hebben op de belan­
genbehartiging van studenten.
Open en online hoger onderwijs (wo)
De subsidieregeling open en online hoger onderwijs is bedoeld om instel­
lingen passend bij hun profiel, te laten experimenteren met verschillende 
vormen van open en online onderwijs. Dit heeft twee doelen: het versterken 
van open en online onderwijs, en het stimuleren van delen, hergebruiken 
en (door)ontwikkelen van open leermateriaal in vakcommunity’s. Aan beide 
doelstellingen wordt veel aandacht besteed.
Onder begeleiding van SURF zijn in 2022 13 projecten gestart; 7 voor de 
pijler online onderwijs en 6 voor de pijler open leermaterialen. Deze 
13 projecten dragen bij aan de onderwijskwaliteit, de toegankelijkheid van 
onderwijsmateriaal en de toegankelijkheid van Nederlandse onderwijsin­
stellingen. De projecten kennen een looptijd van maximaal 24 maanden. 
De resultaten van de projecten van de instellingen dienen ook als 
belangrijke input voor de Kennisagenda van SURF.
Tweede Kamer, vergaderjaar 2022–2023, 36 360 VIII, nr. 1
