ad 2. Beheer en Onderhoud Rijkswaterkeringen en stormvloedkeringen
• Rijkswaterkeringen: RWS beheert en onderhoudt 201 kilometer primaire 
waterkeringen. Er wordt vast onderhoud uitgevoerd, bijvoorbeeld het 
maaien van dijken. Daarnaast wordt variabel onderhoud gepleegd. Dat 
betekent dat de waterkeringen periodiek worden geïnspecteerd en dat 
zo nodig tekortkomingen worden verholpen.
• Primaire waterkeringen zijn waterkeringen die onder de Waterwet 
vallen, omdat ze bescherming bieden tegen het buitenwater. Voor wat 
betreft de Rijkskeringen gaat het met name om enkele zeedijken op de 
Waddeneilanden, de Afsluitdijk, de Houtribdijk, de dijk van Marken en 
dammen in Zeeland en Zuid Holland. In 2022 is de eerste landelijke 
beoordeling op basis van nieuwe waterveiligheidsnormen (LBO-1) 
afgerond. Keringen die bij deze inspectie zijn afgekeurd worden 
meegenomen in het kader van het HWBP. Naast deze primaire waterke­
ringen beheert en onderhoudt RWS ook 604 kilometer niet-primaire 
waterkeringen (voornamelijk kanaaldijken) meestal aangeduid als 
regionale keringen. Deze hoeven geen bescherming te bieden tegen 
het buitenwater. De normen voor deze regionale keringen in beheer bij 
het Rijk zijn in 2015 door de Minister vastgesteld na afstemming met 
de provincies. In 2021 is de toetsing van de regionale Rijkskeringen 
afgerond en aangeboden aan de Tweede Kamer. In 2022 is een eerste 
voortrollend versterkingsprogramma voor de regionale keringen 
opgesteld.
• Stormvloedkeringen: Om ons land tegen de zee te beveiligen is een 
aantal stormvloedkeringen aangelegd, die bij hoogwater gesloten 
kunnen worden. Deze stormvloedkeringen zijn primaire waterkeringen 
die vallen onder de Waterwet. Het Rijk heeft sinds 2018 zes stormvloed­
keringen in beheer: de Oosterscheldekering, de Maeslantkering, de 
Hartelkering, de Hollandsche IJsselkering, de stormvloedkering 
Ramspol en de Haringvlietsluizen. Het onderhoud aan de keringen 
betreft voornamelijk het conserveren van schuiven en overige construc­
tiedelen, het onderhoud aan werktuigbouwkundige en elektronische 
onderdelen en het onderhoud aan het besturingssysteem. Naast deze 
onderhoudsactiviteiten vindt de bediening van deze objecten plaats en 
worden periodiek inspecties uitgevoerd.
ad 3. Beheer en Onderhoud uiterwaarden
Het Rijk beheert 5.182 hectare aan uiterwaarden. Het beheer en onderhoud 
is gericht op het op orde houden van de vegetatie in de uiterwaarden 
teneinde hoogwater effectief te kunnen afvoeren.
3.02.02 Onderhoud Zoetwatervoorziening
Onder dit programma vallen alle activiteiten die noodzakelijk zijn om het 
hoofdwatersysteem zodanig te onderhouden dat de beoogde functies voor 
waterverdeling volgens de vigerende regelgeving en waterakkoorden 
kunnen worden vervuld. De beoogde functies voor waterverdeling zijn 
opgenomen in het Nationaal Waterprogramma 2022-2027 (voorheen 
Beheerplan voor de Rijkswateren).
Dit betreft onder meer het beheer en onderhoud aan:
• Waterverdeling en peilbeheer;
• Stuwende en spuiende kunstwerken;
Tweede Kamer, vergaderjaar 2022–2023, 36 360 J, nr. 1
