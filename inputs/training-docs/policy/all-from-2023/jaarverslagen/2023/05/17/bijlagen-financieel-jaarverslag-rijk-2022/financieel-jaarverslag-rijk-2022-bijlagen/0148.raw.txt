er verschillende aanvullende verkenningen uitgevoerd. Zo onderzoekt het 
Centrum voor Criminaliteitspreventie en Veiligheid (CCV) belemmeringen 
in het integraal oppakken van signalen. Ook wordt er samengewerkt met 
OCW, bijvoorbeeld door in 2023 een tijdelijke landelijke coördinator aan te 
stellen die de samenwerking tussen JJI’s en mbo-instellingen faciliteert.
Sturing op kwaliteit van onderwijs
Het IBO-rapport «Koersen op kwaliteit en kansengelijkheid» beschrijft hoe 
het Rijk kan sturen om de kwaliteit, waaronder kansengelijkheid, van het 
primair en voortgezet onderwijs te vergroten. Het IBO geeft verdere voeding 
voor het gesprek over sturing op de onderwijskwaliteit en kansengelijkheid 
in het funderend onderwijs. In de kabinetsreactie geeft de minister voor 
Primair en Voortgezet Onderwijs zijn visie op de sturing op onderwijskwa­
liteit en kansengelijkheid in het funderend onderwijs. Daarbij kijkt hij ook 
naar de grote samenhangende sturingsvraagstukken op het gebied van 
bekostiging, zeggenschap en arbeidsvoorwaardenvorming.
Ronde 2020/2021
In de ronde 2020/2021 vonden IBO’s plaats naar Financiering energietran­
sitie, Vastgoed Defensie, Onderwijshuisvesting, Ruimtelijke ordening en 
Agentschappen.
Financiering energietransitie
11
Op 28 april 2021 is dit IBO aan de Tweede Kamer aangeboden. In het IBO 
wordt onder andere aanbevolen om versterking van de kapitaalbasis van 
de regionale netwerkbedrijven door de Staat uit te werken. De Staat heeft 
inmiddels een afsprakenkader kapitaalbehoefte regionale netwerkbedrijven 
vastgesteld dat vastlegt hoe de staat om zal gaan met een verzoek tot 
12
kapitaalstorting door de netwerkbedrijven.
Vastgoed Defensie
Op 16 april 2021 is het IBO-rapport «Toekomstvast – goedbeheerd, naar 
een toekomstbestendige vastgoedportefeuille voor Defensie» aan de 
13
Tweede Kamer aangeboden. Het IBO beveelt aan om de basis op orde te 
brengen door de informatievoorziening en governance te versterken, de 
balans tussen budget en de vastgoedportefeuille te herstellen door de 
kosten van de vastgoedportefeuille met 35-40 procent te reduceren en het 
Defensievastgoed onder te brengen in een stelstel bij het Rijksvastgoedbe­
drijf. Met het Coalitieakkoord heeft het kabinet geld vrijgemaakt om de 
achterstanden in het vastgoed weg te werken. De kabinetsreactie is 
opgenomen in het Strategisch Vastgoedplan 2022 dat 2 december 2022 aan 
14
de Tweede Kamer is aangeboden. Defensie is gestart met het (half)jaarlijks 
rapporteren over de voortgang van het verbeteren van het vastgoedbeheer. 
Daarnaast heeft Defensie het principebesluit genomen om over te gaan op 
een nog nieuw te ontwikkelen stelsel bij het RVB. Het nieuwe stelstel zal in 
de komende periode door Defensie en het RVB worden uitgewerkt. 
Belangrijke voorwaarden daarbij zijn het behoud van zeggenschap over 
beschikbaarheid en gebruik en een budget-neutrale en gefaseerde 
overgang.
11
 Kamerstukken II, 2020-2021, 32 813, nr. 689.
12
 Kamerstukken II, 2022-2023, 32 813, nr. 1147. 
13
 Kamerstukken II, 2020-2021, 34 919, nr. 77.
14
 Kamerstukken II, 2022-2023, 36 124, nr. 12.
Tweede Kamer, vergaderjaar 2022–2023, 36 360, nr. 2
