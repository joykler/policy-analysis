M&O Douane
De Douane werkt aan de permanente en contextuele ontwikkeling van haar 
handhavingsstrategie, die kaders geeft voor de handhavingsactiviteiten. 
De handhavingsstrategie is erop gericht het gedrag van relevante bedrijven 
zodanig te beïnvloeden dat zij - zoveel mogelijk uit zichzelf - structureel de 
regels naleven. Douane controleert daarnaast de juistheid van aangiften en 
administraties op basis van verleende vergunningen. De Douane gaat uit 
van compliant gedrag bij relevante bedrijven én treedt adequaat op in 
situaties die daarom vragen, mede om naleving te verbeteren. De geldende 
wet- en regelgeving wordt toegepast. Binnen de ruimte die de wet biedt 
houdt de Douane rekening met feiten en omstandigheden in individuele 
situaties.
De Douane heeft periodiek overleg met alle opdrachtgevende departe­
menten en gebruikt de handhavingsvraag voor het bepalen van het handha­
vingsniveau. De eigen risicoanalyse wordt daarbij ingezet en toegevoegd. 
Het handhavingsniveau wordt verwoord in het Handhavingsplan Douane 
en dient als richtinggevend en kaderstellend plan voor de uitvoering van 
gerichte controles bij het afdekken van handhavingsrisico’s. Door deze 
aanpak wordt misbruik zoveel mogelijk voorkomen. De risico’s worden 
gemonitord en de handhaving waar nodig aangepast om wendbaarheid van 
de organisatie en onvoorspelbaarheid in de controleaanpak te bevorderen.
De Douane rapporteert jaarlijks aan opdrachtgevers het aantal controles en 
de opbrengst. Over 2022 zijn, met uitzondering van de administratieve 
controles, nagenoeg alle afgesproken controles op douanerechten en 
antidumpingheffing bij invoer gerealiseerd. Ter compensatie zijn meer 
andere controles op invoer gedaan. De juistheid van de invoeraangifte is 
een belangrijke graadmeter voor de fiscale regelnaleving en effectmeting 
van de handhaving. Die betekent dat de juiste afdracht van de bij invoer 
verschuldigde belastingen kan worden vastgesteld. De prestatie-indicator 
«juiste invoeraangiften» stabiliseerde zich in 2022.
In 2023 hebben de sanctiemaatregelen tegen Rusland naar verwachting 
meer invloed op de controles op aangiften. Het fiscale risico van kleinere 
zendingen wordt dan met administratieve controles afgedekt.
c.2.7 Anti-omkopingsbeleid exportkredietverzekeringen
Om opvolging te geven aan de aanbevelingen uit de beleidsevaluatie anti-
omkopingsbeleid is in het voorjaar 2022 een taskforce anti-omkoping 
opgericht, bestaande uit de ministeries van Financiën en Buitenlandse 
Zaken en uitvoerder Atradius Dutch State Business (ADSB). Het kabinet acht 
het van groot belang dat het anti-omkopingsbeleid van de exportkrediet­
verzekeringen op orde is. De evaluatie van Partners in Compliance biedt 
goede aanknopingspunten om dit beleid verder te versterken. Inmiddels zijn 
hiertoe al belangrijke stappen gezet. De komende tijd zal dit verder worden 
uitgewerkt. Het streven is om voor de zomer alle aanbevelingen uit het 
rapport omgezet te hebben naar staand beleid. Tevens is het voornemen om 
hierbij bedrijven en maatschappelijke organisaties te betrekken via een 
gesprek over de vormgeving van het herziende beleid. Voor de zomer 2023 
wordt hierover een kamerbrief verstuurd.
Tweede Kamer, vergaderjaar 2022–2023, 36 360 IX, nr. 1
