24
– We hebben de Stand van de uitvoering gepubliceerd. Hierin 
rapporteren we aan de Tweede Kamer over signalen van mogelijke 
problemen of kansen voor verbetering in de uitvoering. Op basis van 
deze signalen hebben we al verschillende acties ingezet. Zo hebben 
burgers beter inzicht in de behandeling van hun bezwaar via een 
statusbalk op MijnBelastingdienst en kunnen digitale formulieren op 
verzoek thuis worden gestuurd.
Effectief toezicht en fraudebestrijding
De Belastingdienst beoogt met zijn handhavingsinstrumenten het gedrag 
van burgers en bedrijven zodanig te beïnvloeden dat zij structureel uit 
zichzelf fiscale regels naleven. De keuzes voor de inzet van handhavingsin­
strumenten zijn gebaseerd op inzichten over de risico’s en de oorzaken van 
het niet-naleven van regels. Deze inzichten komen voort uit evaluatieonder­
25
zoeken, steekproeven en de compliance map. Daar waar de kwaliteit van 
de belastingaangifte vooraf is geborgd, kunnen we volstaan met minder 
toezicht achteraf. In december 2022 is de Tweede Kamer geïnformeerd over 
het toezicht door de Belastingdienst en de ontwikkeling van de mix van 
26
het handhavingsinstrumentarium over 2022. De Belastingdienst ziet op 
basis van de resultaten geen aanleiding om te veronderstellen dat de inzet 
van de handhavingsactiviteiten gericht op compliance onvoldoende zou 
zijn.
De aanpak van fraude maakt onderdeel uit van de handhavingsstrategie van 
de Belastingdienst. Dit is belangrijk om aantasting van het maatschappelijk 
draagvlak voor het betalen van belasting te voorkomen. De Belastingdienst 
ontvangt signalen over burgers en bedrijven die de fiscale verplichtingen 
mogelijk niet naleven. Na het uitzetten van de Fraudesignaleringsvoor­
ziening (FSV) is de behandeling van een deel van deze signalen in 2020 
opgeschort. Dit liep door in 2022. We werken eraan deze problemen op te 
lossen, met als doel de aanpak van fraude slagvaardiger en beter uitlegbaar 
te maken. Overigens vond ook in 2022 intensief en regulier toezicht plaats 
en heeft het werk van de FIOD in belangrijke mate doorgang kunnen vinden.
Herstellen
In 2022 hebben we ook gewerkt aan herstel van zaken die in het verleden 
niet goed zijn gegaan, zoals bij de box 3-heffing, Fraudesignaleringsvoor­
27
ziening (FSV) en de Minnelijke Schuldsanering Natuurlijke Personen 
(MSNP). In 2022 hebben we de eerste fase van het herstel rond box 
3 afgerond. Dit herstel vond plaats naar aanleiding van het Kerstarrest 
(2021) van de Hoge Raad. Alle mensen die meededen aan de massaalbe­
zwaarprocedure tegen de box 3-heffing over 2017 ‒ 2020 hebben hierbij 
een brief van de Belastingdienst ontvangen. Er zijn circa 225.000 brieven en 
130.000 beschikkingen verstuurd. Verder zijn de aanslagen met inkomen in 
box 3 over het belastingjaar 2021 aangepast.
24
 Kamerstukken II, 2022-2023, 31 066, nr. 1145
25
 De compliance map monitort, op het niveau van de Belastingdienst, de belastingopbrengsten 
van de totale populatie belastingplichtigen en geeft daarmee globaal inzicht in de samenhang 
tussen uitvoering, handhaving en wetgeving en de risico’s voor de belastingopbrengsten.
26
 Kamerstukken II, 2022-2023, 2022Z25269
27
 Kamerstukken II, 2022-2023, 31 066, nr. 1131
Tweede Kamer, vergaderjaar 2022–2023, 36 360 IX, nr. 1 23
