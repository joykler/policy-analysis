Investeren in de focusregio's
Conflict en de gevolgen daarvan voor vredesopbouw, humanitaire hulp en 
ontwikkeling maakten in 2022 de inzet in de Hoorn van Afrika complex. De 
diplomatieke inzet van Nederland in Ethiopië was, in nauwe samenspraak 
met EU-partners, gericht op conflictresolutie in Noord-Ethiopië en 
humanitaire toegang. De regio werd tevens geteisterd door extreme 
klimaatomstandigheden, zoals ernstige droogte in Somalië, Kenia en 
Ethiopië en overstromingen in Zuid-Soedan.
Ook de toenemende instabiliteit in de Sahel onderstreepte het belang van 
Nederlandse inzet. Via internationale fora zoals de Sahel Coalitie, Alliance 
Sahel en de EU blijft Nederland zich dan ook inspannen voor vrede en 
veiligheid, het bestrijden van armoede, migratie en het verbeteren van de 
kwaliteit van bestuur. Het kabinet besloot daarbij om geen directe finan-
ciering te geven aan overheden van landen met militaire transitierege­
ringen.
Nederland en EU ontwikkelingsamenwerking
Nederland is binnen de EU actief in verschillende TEI’s, waaronder in het 
TEI ‘Investing in Young Businesses in Africa’. Dit initiatief is gericht op 
Europese samenwerking op het bereiken en ondersteunen van startende 
bedrijven in Afrika, bijvoorbeeld middels financiering en een verbeterd 
ondernemingsklimaat. Nederland is daarbij covoorzitter van de werkgroep 
‘pijplijnontwikkeling’, dat in 2023 een rapport over de grootste uitdagingen 
voor het creëren van een pijplijn van startende en jonge ondernemingen zal 
publiceren.
In 2022 is op initiatief van Nederland, Duitsland en de Europese Commissie 
een TEI ‘Global Sustainable Supply Chains’ in het leven geroepen. Dit TEI 
richt zich op meer Europese samenwerking om eventuele negatieve 
gevolgen van de EU Corporate Sustainability Due Dilligence Directive 
(CSDDD, en nationale wetgeving) weg te nemen, zowel voor het Europese 
bedrijfsleven (‘IMVO smart mix’) als voor productie- en OS-landen. 
Daarnaast is Nederland het TEI ‘African Continental Free Trade Area 
(AfCFTA)’ gaan steunen. De AfCFTA is het Pan-Afrikaanse programma voor 
economische integratie van het continent, enigszins naar model van de EU.
Nederland is ook actief geweest binnen de handelsfacilitatieprogramma’s, 
met concrete maatregelen voor de aanpak van handelsbarrières binnen 
Afrika. TradeMark Africa (TMA) droeg bij aan negentien beleidshervor­
mingen op het gebied van handel in Oost-Afrika. Naast de algemene inzet 
op het efficiënter maken van handelscorridors, heeft TMA 2749 small scale 
cross border traders direct ondersteund met training, mentorschap en 
markttoegang. Binnen het Trade Facilitation West Africa programma 
(TFWA) is het afgelopen jaar veel vertraging ingelopen met betrekking tot 
training en voorlichting van kleinschalige handelaren rondom grensposten.
Binnen de ambitie van EU samenwerking past ook het strategisch benutten 
van de mogelijkheden voor delegated cooperation (DC). Op grond van 
een geslaagde pilot is besloten om DC in te zetten in de OS-landen en 
prioritaire thema’s uit de BHOS-nota, 'Doen waar Nederland goed in is'. 
Daarbij lijkt het opschalen van lopende (bilaterale) programma’s of het 
uitvoeren van projectactiviteiten binnen EU-samenwerking het meest 
kansrijk. Inmiddels lopen er zes projecten onder DC en worden verschillende 
opties voor toekomstige DC-projecten onderzocht.
Tweede Kamer, vergaderjaar 2022–2023, 36 360 XVII, nr. 1
