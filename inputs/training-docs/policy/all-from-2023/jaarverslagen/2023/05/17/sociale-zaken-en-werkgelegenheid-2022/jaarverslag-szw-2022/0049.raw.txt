Tabel 13 Kerncijfers arbeidsmarkt
Realisatie Realisatie Realisatie Realisatie Realisatie 
2018 2019 2020 2021 2022
Beroepsbevolking (x 1.000) 9.398 9.540 9.581 9.663 9.898
Niet-beroepsbevolking (x 1.000) 3.812 3.749 3.786 3.483 3.330
Werkzame beroepsbevolking (x 1.000) 8.939 9.117 9.116 9.255 9.548
Werkloze beroepsbevolking (x 1.000) 459 423 465 408 350
Werkloosheidspercentage 4,9 4,4 4,8 4,2 3,5
15 tot 25 jaar (jeugdwerkloosheid) 8,9 8,5 10,6 9,3 7,6
25 tot 45 jaar 3,5 3,5 3,9 3,3 2,9
45 tot 75 jaar 4,6 3,7 3,4 3,0 2,5
Bron: CBS, Statline. De kerncijfers in de tabel betreffen de leeftijdsgroep 15 tot 75 jaar.
De kerncijfers arbeidsmarkt laten zien dat de krapte op de arbeidsmarkt 
heeft gezorgd voor forse verschuivingen. Dat geldt voor 2022, maar ook 
voor een langere trend sinds 2018. De werkzame beroepsbevolking is in 
2022 met bijna 300 duizend mensen toegenomen. Over de hele periode 
2018-2022 gaat het om een toename van ruim 600 duizend personen. 
Tegelijkertijd is het aantal werklozen en het aantal mensen in de niet-
beroepsbevolking gedaald, zowel in 2022 als trendmatig vanaf 2018. De 
krappe arbeidsmarkt leidt dus tot toetreding van verschillende groepen: 
mensen die voorheen geen werk vonden, mensen die zich hadden terug­
getrokken van de arbeidsmarkt, bijvoorbeeld vanwege ontmoediging, en 
mensen die eerst nog niet wilden werken maar toch besluiten aan het werk 
te gaan nu de arbeidsmarkt meer kansen biedt.
De afname van de werkloosheid en de stijging van de werkzame beroeps­
bevolking vonden vooral plaats in het eerste en laatste kwartaal van 2022. 
In de tussentijdse kwartalen stagneerde de toename van de werkzame 
bevolking en liep de werkloosheid licht op.
De werkloosheid is onder alle leeftijdsgroepen afgenomen. Vooral de 
afname van de jeugdwerkloosheid is groot. De jeugdwerkloosheid liep bij 
aanvang van de coronacrisis juist fors op, en lag in 2021 nog altijd boven 
zijn oude niveau. Over de periode 2018-2022 valt vooral de afname van de 
werkloosheid bij de groep 45-75-jarigen op.
Tweede Kamer, vergaderjaar 2022–2023, 36 360 XV, nr. 1
