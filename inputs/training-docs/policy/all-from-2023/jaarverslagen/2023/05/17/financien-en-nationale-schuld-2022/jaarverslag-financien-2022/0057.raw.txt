maatregelen op dit terrein genomen, zoals het verhogen van het laag VpB-
tarief, de introductie van twee schijven in box 2 en het afschaffen van de 
schenkingsvrijstelling van de eigen woning.
Ook is de Wet implementatie EU-richtlijn gegevensuitwisseling digitale 
platformeconomie aangenomen. Hiermee worden onder andere digitale 
platformen verplicht gesteld om jaarlijks informatie aan te leveren aan de 
Belastingdienst over burgers die inkomsten verkrijgen via hun platforms. 
Ook voorziet de wet in een systeem van automatische informatie-uitwis­
seling tussen de belastingdiensten van EU-lidstaten.
Tot slot is er op internationaal en Europees niveau vooruitgang geboekt met 
betrekking tot Pijler 2. Op 1 juli 2021 is er tussen meer dan 130 landen een 
akkoord op hoofdlijnen bereikt over het moderniseren van het interna­
tionale belastingsysteem op basis van 2 pijlers. Pijler 2 ziet op een 
wereldwijd minimumniveau van belastingheffing. Op 15 december 2022 is 
dit akkoord definitief bekrachtigd door alle EU-lidstaten. Dit geeft Nederland 
de ruimte om over te gaan tot het omzetten van de Pijler 2-richtlijn in 
nationale wetgeving. Het kabinet is voornemens om een wetsvoorstel 
strekkende tot implementatie van de Pijler 2-maatregelen in het voorjaar 
van 2023 aan te bieden aan de Tweede Kamer.
Tweede Kamer, vergaderjaar 2022–2023, 36 360 IX, nr. 1
