begrotingsreserve ultimo 2022 bedoeld. In de tabel ‘Overzicht uitgaven en 
ontvangsten garanties’ wordt met ‘mutatie risicovoorziening’ de storting (+) 
dan wel de (-) aan deze begrotingsreserve bedoeld. De mutaties op de 
begrotingsreserves worden in het betreffende beleidsartikel toegelicht.
Artikel 2 Bedrijvenbeleid: innovatie en ondernemerschap voor duurzame 
welvaartsgroei
BMKB
De BMKB is bedoeld voor bedrijven die te weinig zekerheden (onderpand) 
kunnen bieden aan een bank. De bank vindt het risico dat het bedrijf zijn 
lening niet kan terugbetalen dan vaak te hoog. Via de BMKB staat de 
overheid borg voor het deel van de lening waar het bedrijf geen onderpand 
voor heeft. De bank kan voor dat deel dus terugvallen op de overheid. Op 
grond van de Regeling nationale EZK- en LNV-subsidies kunnen financiers 
kredieten die zij verstrekken aan MKB-ondernemers onder de werking van 
de regeling brengen. Hierdoor stelt de Staat zich voor 90% borg ten behoeve 
van de financier voor de terugbetaling van deze kredieten (de zogenaamde 
bedrijfsborgstellingskredieten). Eén van de voorwaarden die de regeling 
hieraan stelt, is dat de financier gelijktijdig met het verstrekken van een 
bedrijfsborgstellingskrediet, aan de MKB-ondernemer een ander krediet 
verstrekt, waarvoor deze borgstelling van de Staat niet geldt. Als hoofdregel 
geldt dat het bedrijfsborgstellingskrediet ten minste even groot moet zijn 
als het daarmee gelijktijdig afgesloten andere krediet. Het laatstgenoemde 
krediet bedraagt daarmee ten minste 100% van het bedrijfsborgstellings­
krediet (verhouding 1:1). Voor starters en het innovatieve MKB gelden 
andere verhoudingen.
BMKB-groen
De BMKB-Groen is een nieuw luik onder de BMKB geintroduceerd in 2022. 
Voor de BMKB-Groen is een aparte risicoreserve ingericht waarin € 15,2 mln 
gestort is. Doordat de regeling relatief laat open ging in 2022 zijn er nog 
geen provisies ontvangen of claims binnen gekomen. Doordat er geen 
claims zijn binnen gekomen is het gerserveerde kasbudget bij de slotwet in 
de risicoreserve gestort.
BMKB-Corona
Na de uitbraak van de COVID-19 pandemie heeft het kabinet een coronaluik 
toegevoegd aan de BMKB. Hierbij staat de overheid voor per saldo 67,5% 
borg op krediet aan in de kern gezonde mkb-bedrijven. Er is in 2022 in totaal 
voor €1,1 mln aan borgstellingen onder het coronaluik in de BMKB verstrekt. 
Er is in 2022 een bedrag van €0,3 mln aan provisie ontvangen voor BMKB-
C aanvragen. Er is voor de BMKB-Corona in 2022 geen beroep gedaan op 
de begrotingsreserve. Vanwege lager dan verwacht risico is er € 12,5 mln 
onttrokken aan de begrotingsreserve van de BMKB-Corona, deze is terug­
gevloeid naar de generale middelen. De BMKB-Corona regeling is in 2022 
gesloten.
Garantie Ondernemingsfinanciering (GO)
Met het instrument GO kunnen banken een 50% Staatsgarantie krijgen op 
(middel)grote leningen vanaf € 1,5 mln. Door de verstrekking van een 
Staatsgarantie wordt het risico voor de bank op de ondernemingsfinan-
ciering gereduceerd. Dit vergroot de mogelijkheden om te voorzien in de 
financieringsbehoefte bij het Nederlandse bedrijfsleven. In 2013 is de GO, 
naast de al bestaande mogelijkheid om bankgaranties onder de GO te 
brengen, ook opengesteld voor alternatieve aanbieders van garanties aan 
bedrijven.
Tweede Kamer, vergaderjaar 2022–2023, 36 360 XIII, nr. 1
