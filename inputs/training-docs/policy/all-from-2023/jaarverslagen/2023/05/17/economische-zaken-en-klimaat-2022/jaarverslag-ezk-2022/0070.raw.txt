– in samenwerking met bedrijfsleven, maatschappelijk middenveld, de 
vakbeweging, het Ministerie van Buitenlandse Zaken en andere 
ministeries door middel van Internationaal Maatschappelijk 
Verantwoord Ondernemen (IMVO) convenanten in te zetten op het 
identificeren, voorkomen en verminderen van IMVO-risico’s in de 
waardeketens van het Nederlands bedrijfsleven.
(Doen) uitvoeren
De Minister biedt overheids- en informatiediensten aan ter ondersteuning 
van ondernemers op regionaal, nationaal en internationaal niveau door 
onder meer toegang tot overheidsdiensten (financieel en/of door middel 
van kennis) via:
(a) de Rijksdienst voor Ondernemend Nederland;
(b) het aansturen van het Netherlands Foreign Investment Agency (NFIA) 
met als oogmerk het aantrekken van buitenlandse investeerders, samen 
met de Minister voor Buitenlandse Handel en Ontwikkelingssamenwerking; 
en
(c) het Innovatie Attaché Netwerk ter ondersteuning van topsectoren, 
ondernemers en kennisinstellingen uit binnen- en buitenland bij hun inter­
nationale R&D- en innovatie-ambities.
Om – aanvullend op het jaarverslag – de Kamer te informeren over 
voortgang en effecten van beleid treft u op de website www.bedrijvenbe­
leidinbeeld.nl informatie aan over de indicatoren en kengetallen. Deze 
website is te zien als een digitale bijlage van het EZK-jaarverslag. Deze 
website geeft tevens een volledig overzicht van de uitkomsten van alle op 
dit artikel uitgevoerde evaluaties.
C. Beleidsconclusies
Tegemoetkoming energiekosten (TEK)
Door de Russische inval in Oekraïne liepen de gas- en elektriciteitsprijzen in 
de loop van 2022 enorm op. Hoge energieprijzen drukken zwaar op het 
energie-intensieve mkb. Om het energie-intensieve mkb te ondersteunen is 
in korte tijd de Tegemoetkoming in de energiekosten (TEK) opgezet. Doel 
van de TEK is om ondernemers die bovenmatig hard geraakt zijn door de 
gestegen energieprijzen financieel tegemoet te komen. De TEK-regeling 
geldt voor de periode van november 2022 tot en met december 2023. De 
regeling is in samenwerking met de Rijksdienst voor Ondernemend 
Nederland tot stand gebracht en is in het eerste kwartaal van 2023 live 
gegaan.
BMKB-Groen
Het kabinet heeft vorig jaar een nieuw garantie-instrument geïntroduceerd, 
een groen luik onder de Borgstelling mkb-kredieten (BMKB-Groen). Met dit 
instrument wordt de toegang tot externe financiering voor verduurzaming 
vergroot. Ondernemers met een zekerhedentekort kunnen via dit 
instrument verduurzamingsinvesteringen in bedrijfsmiddelen en bedrijfs­
panden financieren bij een geaccrediteerde financier. Het is een gunstige 
variant op de reguliere BMKB-regeling voor ondernemers. Het ministerie 
van EZK staat voor 90% garant op een krediet van maximaal € 1,5 mln per 
onderneming. Daarnaast is de provisiestructuur voor dit luik verlaagd. 
Medio 2023 wordt het instrument door de banken kwalitatief geëvalueerd.
Tweede Kamer, vergaderjaar 2022–2023, 36 360 XIII, nr. 1
