Eerste Lijnszorg
Zoals vermeld in de tweede suppletoire begroting, stelt VWS-middelen 
beschikbaar voor een subsidieregeling ten behoeve van investeringen in 
de wijkverpleging. De Subsidieregeling Ondersteuning Wijkverpleging 
(‘SOW’) kan onder meer gebruikt worden om tijd vrij te maken voor 
intervisie, voor projecten gericht op samenwerking, of om administratieve 
lasten te verminderen. De beschikbare middelen waren aanvankelijk 
geraamd als opdracht maar zijn uiteindelijk in de vorm van een subsidie 
verstrekt aan de RVO die de subsidieregeling uitvoert. Het beschikbare 
budget voor de subsidieregeling in 2022 van € 30 miljoen is daartoe overge­
heveld naar het budget subsidies eerstelijnszorg.
Anderzijds vond een herschikking plaats van circa € 12 miljoen ter invulling 
van de taakstellende onderuitputting. Tenslotte is er sprake van een aantal 
kleine mutaties die er per saldo toe leiden dat de uitgaven op dit budget 
€ 17,2 miljoen hoger uitvielen dan de begroting.
Medische Producten
De uitgaven geraamd onder subsidies beschikbaarheid en kwaliteit 
medische producten zijn in 2022 lager uitgevallen, onder meer door 
vertraagde uitgaven voor de VIPP Farmacie, waarvoor een kasschuif is 
verkregen (€ 29,6 miljoen) en voor medicatieoverdracht in verband met 
langere voorbereidingstijd met veldpartijen (€ 2,3 miljoen). Een bedrag van 
€ 3,9 miljoen is overgeheveld naar andere beleidsartikelen en andere begro­
tingshoofdstukken in het kader van opdrachten aan het RIVM, ZonMw en 
het Zorginstituut. Het resterende deel van de lagere uitgaven (€ 0,7 miljoen) 
betreft diverse kleinere posten. Daarnaast waren er hogere uitgaven van 
€ 22 miljoen voor de voortzetting van de voorbereidingen van de werkzaam­
heden in aanloop naar het finale kabinetsbesluit over de voortgang van 
het Pallas-project en leveringszekerheid voor het inrichten van een 
meldpunt tekorten en alternatieven database en coördinatie bij tekorten van 
medische hulpmiddelen. Tenslotte is er sprake van een aantal kleine 
mutaties die per saldo leiden dat de uitgaven op dit budget € 12,6 miljoen 
lager uitvielen dan de begroting.
Opdrachten
Curatieve GGZ 
De uitgaven voor opdrachten curatieve ggz zijn € 3,7 miljoen lager dan de 
begroting. Ter invulling van de taakstellende onderuitputting, heeft een 
herverdeling plaatsgevonden op basis van de feitelijke onderuitputting en 
is dit budget met € 2,1 miljoen verlaagd. Het resterende deel van de lagere 
uitgaven betrof meerdere (kleine) mutaties, waaronder een overboeking 
van € 0,7 miljoen voor uitvoering van Vervolg Publiekscampagne Depressie 
naar artikel 4 en een overboeking van € 0,4 miljoen voor de uitvoering van 
Hey Campagne 2022 naar artikel 4.
Eerste lijnszorg 
Zoals eerder toegelicht onder subsidies eerstelijnszorg is dit budget met 
€ 30 miljoen verlaagd als gevolg van een technische overheveling van de 
beschikbare middelen voor de uitvoering van de subsidieregeling Onder­
steuning Wijkverpleging (‘SOW’) naar het budget subsidies eerstelijnszorg.
Inmiddels is het HLA afgerond en worden er voorbereidingen getroffen voor 
een VVT-opleidingsakkoord. In het licht daarvan is al in 2022 gekozen voor 
een smaller vervolg van de regeling SOW-wijkverpleging, welke vooruit­
loopt op het VVT-opleidingsakkoord. De activiteiten focussen daarbij op 
Tweede Kamer, vergaderjaar 2022–2023, 36 360 XVI, nr. 1 50
