Uitgaven
Stand Miljoenennota 2022
Mutaties t/m Voorjaarsnota 2022
 Tijdens de Algemene Politieke Beschouwingen is middels motie Hermans 
500 miljoen euro vrijgemaakt om de salarissen van het personeel in het 
primair onderwijs te verhogen. Bij Voorjaarsnota is vervolgens voor 2022 
ruim 2,2 mijard euro van de middelen uit het coalitieakkoord ‘Omzien naar 
elkaar, vooruitkijken naar de toekomst’ overgeheveld. Het betrof middelen 
uit de enveloppen Versterken onderwijskwaliteit, Kansengelijkheid, Leraren 
en schoolleiders, Vervolgopleidingen en onderzoek, Fonds onderzoek en 
wetenschap. De middelen voor de uitvoeringskosten herinvoering 
basisbeurs en Cultuur en media werden opgevraagd voor 2022. Verder is 
de bij Regeerakkoord ingeboekte verlaging van het Nationaal Programma 
Onderwijs alternatief gedekt. Deels is deze verlaging gedekt door de inzet 
van een deel van de eindejaarsmarge en deels door verlaging in 2022 van 
enkele intensiveringen uit het coalitieakkoord. Daarnaast is de interne 
incidentele problematiek op de OCW-begroting opgelost met behulp van 
inzet van de Eindejaarsmarge en heeft er een statistische correctie plaats­
gevonden om zo de onbedoelde effecten op het passend onderwijs van 
aangescherpte btw-regelgeving ongedaan te maken. Tenslotte zijn er 
middelen vrijgemaakt voor Oekraïense vluchtelingen, zijn er overboekingen 
gedaan met andere begrotingen en is de reguliere Loon- en Prijsbijstelling 
aan de OCW-begroting toegevoegd.
Mutaties t/m Miljoenennota 2023
 Bij Miljoenennota is er 30 miljoen euro uit het coalitieakkoord overge­
heveld. Voor 2022 gaat het om middelen uit de enveloppen Versterken 
onderwijskwaliteit en Kansengelijkheid. Daarnaast is er geld overgeheveld 
vanaf de Aanvullende post voor het rechtsherstel box 3. Er is Loon- en prijs­
bijstelling over coalitieakkoordmiddelen overgeheveld, er zijn kasschuiven 
gedaan met reguliere en coronamiddelen en er zijn middelen beschikbaar 
gesteld voor de verlenging van steunregelingen voor Oekraïense vluchte­
lingen.
Mutaties van Miljoenennota t/m Najaarsnota 2022
 Bij Najaarsnota is een groot aantal eerste realisaties verwerkt voor begro­
tingsjaar 2022, waaronder meevallers op de Maatschappelijke diensttijd, 
relevante studiefinancieringsuitgaven, apparaatskosten en een groot aantal 
kleinere mee- en tegenvallers. Er is daarnaast een tegenvaller verwerkt op 
het kwijtschelden van publieke schulden van de Kinderopvangtoeslag 
(KOT), omdat er meer schulden zijn kwijtgescholden van toeslagengedu­
peerden dan verwacht. Daarnaast zijn er niet bestede middelen voor de 
aanpak van corona en voor noodhulp voor Oekraïense leerlingen en 
studenten afgeboekt en volgens afspraak teruggevloeid naar de Rijksbe­
groting.
Stand Najaarsnota 2022
Technische Mutaties Najaarsnota
Meevaller uitgaven studiefinanciering R 
Er doet zich een meevaller voor op de relevante (R) uitgaven van studiefi­
nanciering. Dit wordt onder meer verklaard doordat de uitgaven aan de 
basisbeurs gift wordt verlaagd als gevolg van lagere realisaties, evenals 
de aanvullende beurs gift en de overige relevante uitgaven.
Tweede Kamer, vergaderjaar 2022–2023, 36 360, nr. 2
