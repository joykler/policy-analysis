– Voor de opvang van de ontheemden uit Oekraïne is in een kort tijdsbe­
stekt een organisatie ingericht. Dat is in de eerste fase met veel externe 
ondersteuning gedaan. Ook lukte het niet altijd om functies te vervullen 
door onder andere de krapte op de arbeidsmarkt, waardoor inhuur 
noodzakelijk was;
– Het NCSC heeft het afgelopen jaar CA-middelen ontvangen met als doel 
waarde te creëren in en voor het gehele cybersecuritystelsel. Met deze 
middelen is het niet gelukt om (tijdig) vast personeel te werven rekening 
houdend met de arbeidsmarktkrapte en de specialistische functies (IT-
functies). Om toch nog de beleidsdoelstellingen en wettelijke taken te 
realiseren is gekozen om externe inhuur in te zetten.
– De justitiele ICT organsatie (JIO) heeft meer klantopdrachten ontvangen 
die met de inzet van extern personeel zijn opgevangen. Voor de infor­
matiebeveiliging is externe expertise ingeschakeld om JIO daarbij te 
ondersteunen.
– Het aandeel externe inhuur van totale personeelsuitgaven van de IND is 
hoger dan de norm als gevolg van enerzijds de tijdelijke inhuur van 
onder andere behandelaren van de verblijfstitels van de Oekraïense 
ontheemden, het afronden van een outsourcing-programma (ISD) en 
recruiters voor het vergroten van het personeelsbestand, en anderzijds 
de moeite met het permanent invullen van de verschillende ICT-functies.
– Bij de Directie Informatievoorziening en Inkoop zijn in 2022 diverse 
werkzaamheden uitgevoerd waarvoor externe expertise in ingehuurd 
omdat de betreffende capaciteit of kennis niet aanwezig was. De inhuur 
betreft voor een klein deel inhuur op formatieplaatsen waar goede 
medewerkers steeds lastiger te werven zijn. Voor het overgrote deel 
betreft de externe inhuur tijdelijke taken op het terrein van informatie­
voorziening waarvoor nog geen formatie beschikbaar is, met name de 
programma’s Open op Orde en Informatiebeveiliging. In 2023 zal 
worden bekeken of de externe inhuur kan worden teruggedrongen door 
uitbreiding van het aantal vaste of tijdelijke medewerkers in Rijksdienst.
– De hogere uitgaven voor inhuur van externen bij het NFI hangt samen 
met vervanging van zieke medewerkers en voor de tijdelijke invulling 
van vacatures (circa 25%), daarnaast met de behoefte aan zeer gespeci­
aliseerde kennis op ICT gebied (circa 75%).
– Het CJIB heeft een omvangrijke extern gefinancierde ICT-portfolio. 
Hiervoor wordt voor een aanzienlijk deel externe expertise/capaciteit 
ingehuurd (gezien kortcyclische karakter van deze portfolio projecten en 
wisselend benodigde expertise).
Twee keer is buiten de raamovereenkomsten om boven het voor de organi­
saties van het rijk afgesproken maximumuurtarief van € 225 (exclusief BTW) 
ingehuurd. De overschrijding betreft juridische ondersteuning.
Bijlage 5: Focusonderwerp FJR
Voor het focusonderwerp wordt een eenmalige bijlage bij het jaarverslag 
voorgeschreven. Evenals voorgaande jaren wordt daarmee het focuson­
derwerp in het Financieel Jaarverslag Rijk (FJR) gekoppeld aan de verant­
woording in de departementale jaarverslagen.
Dit jaar wordt aandacht besteed aan de afwegingen die gemaakt zijn bij 
het indienen van spoedeisende begrotingsvoorstellen (afwijkend van het 
reguliere proces).
Tweede Kamer, vergaderjaar 2022–2023, 36 360 VI, nr. 1
