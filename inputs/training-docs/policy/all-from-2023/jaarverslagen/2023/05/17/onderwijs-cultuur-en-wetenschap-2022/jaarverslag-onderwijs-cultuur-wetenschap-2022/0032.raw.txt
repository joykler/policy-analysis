Leeroverzicht en het Programma Vaardig met Vaardigheden (onder regie 
van het ministerie van SZW). Voor de doorontwikkeling van het Leerover­
zicht en Skills is in totaal € 28,5 miljoen beschikbaar gesteld. Daarnaast is 
de projectorganisatie van het LLO Collectief Laagopgeleiden en Laaggelet­
terden opgestart. Het mbo doet ook mee aan de NGF-projecten LLO 
Katalysator en Digitaliseringsimpuls onderwijs Nederland. Verder werkt 
het ministerie van EZK samen met de ministeries van SZW en OCW aan 
het actieplan Groene en Digitale banen. Het ministerie van VWS is ook 
betrokken bij dit thema, door in te zetten op een «Toekomstige Arbeidsmarkt 
Zorg en Welzijn» (TAZ).
Er zijn drie belangrijke resultaten geboekt die aansluiten op de beleidspri­
oriteit «onderwijskwaliteit, onderzoek en innovatie». Als eerste werkt een 
expertgroep aan een advies ten behoeve van het verbeteren van de kwali­
ficatiestructuur burgerschap. Ten tweede komen ook onderwijsteams uit 
het mbo nu in aanmerking voor de Nederlandse Onderwijspremie. Er is voor 
het mbo een budget van € 2,5 miljoen euro beschikbaar. Iedere school mag 
één team voordragen. Het derde resultaat is dat de eerste innovatie-
challenge is gelanceerd binnen de open aanpak «MBO in 2030» en dat er 
vier innovatiebudgetten zijn uitgereikt onder de indieners. Voor onderzoek 
wordt er € 25 miljoen geïnvesteerd in het opzetten van nieuwe practoraten 
en het doorontwikkelen van bestaande practoraten. Daarnaast wordt er 
een bedrag oplopend naar € 5 miljoen geïnvesteerd in Comeniusbeurzen en 
Onderwijspremies om onderwijsinnovaties en onderzoek in het mbo te 
stimuleren en te verbreden.
De middelen voor de maatschappelijke diensttijd (mdt) zijn in het coalitie­
akkoord verdubbeld van € 100 miljoen naar ruim € 200 miljoen per jaar. 
Hierdoor vergroten we zowel het aantal jongeren dat deelneemt als de 
bijdrage die jongeren leveren aan actuele maatschappelijke opgaven. Het 
mdt netwerk is wendbaar en opereert dicht op de actualiteit. Zo kan mdt 
bijdragen aan kansengelijkheid, inburgering en het bestrijden van 
eenzaamheid. We zetten in op een betere verbinding met het onderwijs, 
faciliteren samenwerking tussen scholen en maatschappelijke organisaties 
en versterken onze eigen mdt-organisatie om nog meer jongeren, en 
daarmee de samenleving, te helpen aan een mdt-traject. Het afgelopen jaar 
heeft ertoe geleid dat er via de subsidieregeling afspraken zijn gemaakt over 
circa 100.000 trajecten die jongeren in de komende jaren gaan volgen. 
Daarnaast zijn er meerdere activiteiten opgestart ter bevordering van de 
verbinding van mdt en maatschappelijke organisaties met het onderwijs en 
met gemeenten. Tevens zijn er eerste stappen gezet om de regionale 
samenwerking van mdt stakeholders te stimuleren.
10.3. Hoger onderwijs, onderzoek en wetenschap
Op 17 juni 2022 is de beleidsbrief hoger onderwijs en wetenschap aan de 
Tweede Kamer verstuurd. In de beleidsbrief zijn drie hoofddoelen gesteld 
om het stelsel toekomstbestendig te maken: versterken van het fundament; 
ruimte geven aan divers talent; en vergroten van de maatschappelijke 
impact van hoger onderwijs en onderzoek. De beleidsbrief onderbouwt de 
investeringen van meer dan € 1 miljard per jaar, waarvan ongeveer de helft 
structureel en de helft uit het Fonds voor Onderzoek en Wetenschap.
In het bestuursakkoord 2022 hoger onderwijs en wetenschap, gepubliceerd 
op 14 juli 2022, hebben het ministerie van OCW, VH en UNL nadere 
afspraken gemaakt over de uitwerking van de drie hoofddoelen en bijbe­
horende ambities en instrumenten. Ook zijn in het bestuursakkoord 
afspraken gemaakt over monitoring van de voortgang door middel van 
Tweede Kamer, vergaderjaar 2022–2023, 36 360 VIII, nr. 1 32
