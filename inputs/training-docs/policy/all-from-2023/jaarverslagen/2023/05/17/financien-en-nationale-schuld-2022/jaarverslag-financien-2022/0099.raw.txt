De opdrachtgevende beleidsdepartementen voor de niet-fiscale 
douanetaken zijn de ministeries van Financiën, Buitenlandse Zaken, 
Economische Zaken en Klimaat, Infrastructuur en Waterstaat, Landbouw, 
Natuur en Voedselkwaliteit, Onderwijs, Cultuur en Wetenschap, Justitie en 
Veiligheid, Volksgezondheid, Welzijn en Sport en Sociale Zaken en Werkge­
legenheid.
De streefwaarde van de B-doelstelling is over 2022 behaald. Het meest in 
het oog springend zijn de controles die de Douane heeft uitgevoerd in haar 
taken op het gebied van sanctiemaatregelen. Vanwege de aanscherpingen 
in de sanctiemaatregelen voor het goederenverkeer van en naar de Rusland 
en Belarus is gedurende het jaar de oorspronkelijke planning fors verhoogd. 
De bijgestelde planning is gerealiseerd.
Concurrentiepositie: Waardering bedrijfsleven
De Douane draagt bij aan het versterken van de concurrentiepositie van 
de Europese Unie. Dit doet de Douane enerzijds door toe te zien op naleving 
van Europese maatregelen voor marktordening. Anderzijds bevordert de 
Douane een snelle en goede douaneafhandeling, resulterend in zo min 
mogelijk logistiek oponthoud en administratieve lasten voor het bonafide 
bedrijfsleven.
De waardering van het bedrijfsleven is een indicator gericht op het 
versterken van de concurrentiepositie. De Douane peilt jaarlijks de 
waardering door het bedrijfsleven. In samenspraak met het bedrijfsleven 
zijn aspecten in de dienstverlening vastgesteld die zowel de Douane als 
het bedrijfsleven belangrijk vinden. Deze aspecten worden gemeten in de 
begrotingsindicator.
De streefwaarde voor de begrotingsindicator (≥100) is in 2022 gerealiseerd 
met 108,7. De tevredenheid over de snelheid waarmee de Douane 
transporten afhandelt en haar werkzaamheden afstemt op de logistieke 
keten is iets gestegen. De tevredenheid over de duidelijkheid van 
antwoorden of reacties op ingediende bezwaarschriften is iets afgenomen 
ten opzichte van 2021.
Afgehandelde bezwaren en klachten binnen de Awb-termijn
Het aantal ingediende bezwaarschriften is in 2022 toegenomen ten opzichte 
van 2021 en kwam 30% hoger uit dan waar bij de planning voor 2022 
rekening mee werd gehouden. Het aantal bezwaren dat gepland stond om 
af te doen in 2022 is gehaald. Dit betrof deels het wegwerken van de 
bezwaarschriften uit eerdere jaren. Hierdoor was de afhandeling van 
ingediende bezwaarschriften in 2022 binnen de Awb-termijn met 71% lager 
dan de streefwaarde.
De afhandeling van het aantal klachten binnen de Awb-termijn was in 2022 
met 98% hoger dan de streefwaarde.
Tweede Kamer, vergaderjaar 2022–2023, 36 360 IX, nr. 1
