De Regeling Sterk Techniekonderwijs valt onder de hoofdbekostiging op 
het bekostigingsinstrument. In 2022 is € 87,7 miljoen gerealiseerd op deze 
regeling.
Aanvullende bekostiging
De realisatie van de aanvullende bekostiging is € 718,4 miljoen hoger dan 
eerder geraamd. Dit komt door de toevoeging van middelen voor het NP 
Onderwijs die nog op de Aanvullende Post van het Ministerie van Financiën 
waren gereserveerd. Voor dit programma is in 2022 het resterende deel van 
€ 347,7 miljoen aan scholen in het vo verstrekt. Daarnaast is in 2022 
€ 380 miljoen voor werkdruk en professionaliseringsruimte aan scholen 
verstrekt in het kader van het Onderwijsakkoord.
In de bekostiging is bijzondere aandacht voor verschillende groepen 
leerlingen (leerplus, eerste opvang nieuwkomers en internationaal geori­
enteerd voortgezet onderwijs). Met de Regeling functiemix VO Randstadre­
gio's wordt rekening gehouden met randstedelijke problematiek. De 
realisatie op het leerplusarrangement was in 2022 € 52,1 miljoen. De 
realisatie op de eerste opvang nieuwkomers was € 165,7 miljoen en de 
realisatie op het internationaal georiënteerd voortgezet onderwijs 
€ 8,2 miljoen. De realisatie op de Regeling functiemix VO Randstadregio's 
was in 2022 € 68,8 miljoen. Zowel het budget als de realisatie van de 
genoemde aanvullende bekostigingsregelingen zijn opgenomen onder de 
regel Bekostiging Voortgezet Onderwijs lumpsum in de budgettaire tabel.
Subsidies
Om de realisatie van verschillende beleidsdoelstellingen te bewerkstelligen 
worden subsidies verstrekt. De grootste hiervan zijn de subsidieregeling 
basisvaardigheden, de subsidieregeling School en Omgeving, de pilots 
voor de nieuwe leerweg en de subsidie voor Stichting Kennisnet. Stichting 
Kennisnet ondersteunt onderwijsinstellingen in het primair-, voortgezet- en 
middelbaar beroeps-onderwijs bij het benutten van ICT. De regelingen 
doorstroom po-vo en doorstroom vmbo-havo/mbo hebben het doel om 
de overgang van het primair onderwijs naar het voortgezet onderwijs 
enerzijds, en de overgang van het vmbo naar de havo of het mbo anderzijds 
te verbeteren. De realisatie op de subsidies is per saldo € 80,7 miljoen hoger 
dan de oorspronkelijk vastgestelde begroting. Dit komt voornamelijk door 
het verstrekken van € 113,6 miljoen voor de subsidieregeling basisvaardig­
heden. Daarnaast is € 13,3 miljoen beschikbaar gesteld voor de subsidiere­
geling Rijke schooldag/School en Omgeving. Voor de regeling heterogene 
brugklassen was in 2022 € 102 miljoen beschikbaar. Voor een bedrag van 
€ 68,6 miljoen zijn aanvragen gehonoreerd, waardoor € 33,4 miljoen minder 
is uitgeput dan er budget beschikbaar was.
Opdrachten
Door middel van opdrachten worden beleidsgerichte activiteiten en 
onderzoeken uitgevoerd. Onder deze post vallen middelen voor diverse 
beleidsgerichte activiteiten en onderzoeken zoals de ondersteuning voor 
zeer zwakke scholen, het monitoringsprogramma voor basisvaardigheden 
en het programma Veilig Digitaal Funderend Onderwijs. De realisatie op 
het instrument opdrachten ligt € 13,2 miljoen lager dan de oorspronkelijk 
vastgestelde begroting. Dit komt met name door een meerjarige 
overboeking aan het Nationaal Regieorgaan Onderwijsonderzoek ten 
behoeve van het effectenonderzoek in het kader van NP Onderwijs van 
€ 7,1 miljoen. Daarnaast is € 2 miljoen aan Dienst Uitvoering Onderwijs 
(DUO) verstrekt voor kosten examendrukwerk en examenmaterialen. Het 
Tweede Kamer, vergaderjaar 2022–2023, 36 360 VIII, nr. 1
