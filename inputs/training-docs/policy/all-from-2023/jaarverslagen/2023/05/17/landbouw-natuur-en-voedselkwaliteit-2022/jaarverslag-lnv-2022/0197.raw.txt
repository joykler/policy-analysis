De Europese Commissie bepaalt uiteindelijk de EU-conformiteit van de 
nationale implementatie en uitvoering van EU-regelgeving. De Europese 
Commissie kan financiële correcties opleggen als zij concludeert dat EU-
regelgeving niet op de juiste wijze door de lidstaat is geïnterpreteerd en/of 
uitgevoerd. Het antifraude-DG van de Europese Commissie (OLAF) kan 
onderzoeken starten naar onregelmatigheden, waaronder vermoedens van 
fraude met EU-subsidies. Er zijn op dit moment geen bekende lopende 
onderzoeken of correctievoorstellen.
Gemeenschappelijk Visserij Beleid (GVB) en EFMZV 2014-2020
Het GVB is in de eerste plaats gericht op de ontwikkeling van een verant­
woorde visserijketen waarmee een evenwichtige en duurzame exploitatie 
van de visstand wordt bevorderd. Hiertoe zijn in EU-verband regels 
opgesteld, zoals beperkingen voor bepaalde visserijmethoden. Tevens zijn 
afspraken gemaakt ter bevordering van de stabiliteit van de vismarkt.
Het hoofddoel van het EFMZV is het bijdragen aan de verwezenlijking van 
de doelstellingen van het hervormde GVB, dat wil zeggen aan de verdere 
verduurzaming en versterking van de concurrentiekracht van de visserij en 
aquacultuur. Het EFMZV biedt de sector kansen om initiatieven voor meer 
duurzaamheid, kostprijsverlaging en kwaliteitsverbetering te ontwikkelen 
en deze te implementeren. Het fonds wordt eveneens ingezet om 
uitdagingen op te pakken en oplossingen aan te dragen voor de invoering 
van de aanlandplicht.
Het EFMZV-instrumentarium, zoals opgenomen in het in februari 2015 
goedgekeurde Operationeel Programma, is gericht op 3 hoofdthema’s:
1. Invoering van de aanlandplicht;
2. Verdere verduurzaming van de visserij- en aquacultuur;
3. Verbetering van de rendementen in de visserij- en aquacultuurketen.
Financieel overzicht EFMZV
De toenmalig Minister van EZ heeft voor de uitvoering van het GVB een 
Operationeel programma vastgesteld voor de periode 2014-2020. De 
verdeling van de kosten van dit programma tussen overheid en begun­
stigden bedraagt in de meeste gevallen 50/50. Van het overheidsdeel komt 
gemiddeld 75% uit het EFMZV, de resterende 25% is nationale cofinan-
ciering.
Voor Nederland beschikbare EU-budgetten EFMZV 2014 ‒ 2020 (bedragen 
x € 1 mln.)
Kalenderjaar 2014 2015 2016 2017 2018 2019 2020 totaal
EFMZV middelen 13,9 14,1 14,2 14,5 14,8 14,9 15,1 101,5
Tot en met 2022 is er een bedrag van circa € 89.893.382 uitgegeven aan 
Europese middelen. In deze periode is circa € 85.457.865 aan EFMZV-
middelen bij de Europese Commissie gedeclareerd. De voor Nederland 
beschikbaar gestelde middelen zijn tot en met 31 juli 2024 te declareren. 
Door gebruik te maken van de begrotingsreserve visserij blijven ook de 
Rijksmiddelen waarvoor nog geen uitgaven zijn gedaan, beschikbaar voor 
nationale cofinanciering.
 
EMFAF 2021-2027
Tweede Kamer, vergaderjaar 2022–2023, 36 360 XIV, nr. 1
