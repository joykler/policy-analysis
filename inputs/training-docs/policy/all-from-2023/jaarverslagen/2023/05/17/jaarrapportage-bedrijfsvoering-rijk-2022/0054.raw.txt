De thema’s circulair, klimaatgericht, milieubewust inkopen, 
naleving van ISV en SROI hadden al in de inkoopstrategie Inkopen 
met Impact (2019) een plek gekregen. Het manifest zet aan tot actie. 
We rapporteren periodiek over de voortgang van MVOI. Het 
opdrachtgeverschap – de O in MVOI – is belangrijker geworden in 
het manifest. Zonder duurzame en sociale inkoopopdracht hebben 
de inkoper en de markt maar een beperkte impact. Om de opdracht­
gever van inkooptrajecten erbij te betrekken en het opdrachtgever­
schap te versterken, zijn symposia georganiseerd.
• Circulair inkopen heeft in 2022 veel aandacht gehad. Onder andere
op de Circulaire Beurs 2022. De ruim 700 deelnemers van de beurs
deelden circulaire oplossingen voor onder meer meubilair, ICT,
catering en afvalverwerking. Centraal staat de R-ladder. Deze helpt
de opdrachtgever en inkoper bij het verminderen van het gebruik
van primaire grondstoffen. Bijvoorbeeld via Refuse (niet inkopen),
Rethink (inkoop heroverwegen), Reduce (minder inkopen) of
Recycle (ingekochte producten opknappen en langer gebruiken).
De inkoopcategorie ICT-werkomgeving Rijk (IWR) won in 2022 de
Procura+ Award voor innovatieve inkoop. Deze internationale prijs
richt zich op innovatieve inkoop. IWR deelde haar aanpak op de
beurs middels een holografische video gebaseerd op de R-ladder.
Haar aanpak zorgt voor inkoop van duurzamere ICT, o.a. gericht op
maximalisatie van levensduur, repareerbaarheid, lange software­
matige ondersteuning en vermindering van primair grondstofver­
bruik.
• In 2022 is de website Zakendoen met het Rijk gelanceerd. Met deze
website voor open rijksinkoopinformatie kunnen bedrijven beter
anticiperen op de duurzame en sociale vraag naar producten en
diensten.
• Op 13 juni 2022 is de Uitvoeringsagenda ISV aan de Tweede Kamer
18
aangeboden. Inmiddels is ook de implementatie daarvan gestart
(zie ook paragraaf 2.4.3).
Definitie en omvang
Relevante producten die het Rijk maatschappelijk verantwoord inkoopt zijn 
bijvoorbeeld kantoorautomaten, bedrijfskleding en ICT-hardware. Zie 
hiervoor ook de productgroepen op https://www.mvicriteria.nl/nl. De 
ambitieniveaus zien er zo uit:
• Met niveau 1 ’basis’ kunnen opdrachtgever en inkoper door eisen te
stellen snel en eenvoudig een maatschappelijk verantwoord inkoop­
traject doorlopen. Deze eisen sluiten niet-duurzame producten, diensten
en werken uit. Ook dragen ze bij aan een algemene, duurzame basis in
de markt.
• Niveau 2 ’significant’ noemt scherpere eisen. De markt kan dan met
gunningscriteria die prestaties belonen. Het traject is uitgebreider,
omdat een beoordeling van de verschillende inschrijvingen plaatsvindt.
De opdrachtgever bepaalt en beschrijft zelf hoe hij deze gunningscriteria
beoordeelt.
• Bij niveau 3 ’ambitieus’ gaat het om het stimuleren van nieuwe
oplossingen en innovatie om een positieve bijdrage of een zo laag
mogelijke negatieve belasting te leveren.
18
 Kamerstukken 26485, nr. 399.
Jaarrapportage Bedrijfsvoering Rijk 2022
