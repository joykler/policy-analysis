Informatiehuishouding 
We brengen de informatiehuishouding op orde, zodat de informatiever­
strekking aan burgers, samenwerkingspartners, het parlement en de media 
door Dienst Toeslagen verbetert. Waar mogelijk wordt binnen Financiën en 
het Rijk samengewerkt om van elkaar te leren en waar mogelijk met 
generieke oplossingen te werken. Zo wordt aangesloten bij het Rijksbrede 
programma Open op Orde. Toeslagen heeft als onderdeel hiervan een eigen 
verbeterprogramma. Concrete acties binnen dit programma zijn bijvoor­
beeld: Personele versterking van de organisatie op IV gebied, bewust­
wording en training van medewerkers op het gebied van 
informatiehuishouding en archivering, implementatie van de wet open 
overheid (passieve en actieve openbaarmaking). Daarnaast wordt gewerkt 
aan een aantal grote systeemwijzigingen waaronder nieuwe documentma­
nagement- oplossingen voor zowel de primaire processen als de beleids- 
en ondersteunende processen. 
Borgen van de uitvoerbaarheid van het stelsel
Aanpassen huidige wet- en regelgeving
We hebben in 2022 gewerkt aan het aanpakken van knelpunten in het 
huidige toeslagenstelsel, waardoor meer helderheid en zekerheid ontstaat 
voor alle toeslaggerechtigden. Zo kunnen burgers in de noodopvang 
verzoeken niet meer als toeslagpartner van hun partner te worden 
aangemerkt, zodat zij in aanmerking komen voor meer of hogere toeslagen. 
Voor de kinderopvangtoeslag is de koppeling gewerkte uren losgelaten, 
waardoor vooral bij ouders met sterk wisselende werkuren en oproep­
diensten meer zekerheid is ontstaan. Beide maatregelen zijn 1 januari 2023 
ingegaan. Begin 2022 speelden er een aantal beleidsmatige discussies 
rondom de situatie van ontheemden uit Oekraïne als gevolg van de oorlog. 
Vanuit de gehele keten van uitvoering tot wetgeving is wendbaarheid 
getoond om de ontheemden waar mogelijk recht op Toeslagen te geven. 
Inmiddels is in het Belastingplan de wetgeving voor gasthuishoudens 
verwerkt. Hierdoor is het opvangen van ontheemden uit Oekraïne niet van 
invloed op het recht op toeslagen van de gasthuishoudens.Toeslagen is 
nauw aangehaakt bij trajecten van de ministeries Sociale Zaken en Werkge­
legenheid en Binnenlandse Zaken en Koninkrijksrelaties om het recht op 
kinderopvangtoeslag en huurtoeslag wettelijk te verankeren voor deze 
38
doelgroep. Voor de kinderopvangtoeslag is in 2022 naar aanleiding van 
de oorlog in Oekraïne een wetswijziging voorgesteld waarbij mensen met 
39
een partner buiten de EU recht hebben op kinderopvangtoeslag.
Toewerken naar toekomstig stelsel
Er komt een fundamentele herziening van de kinderopvangtoeslag, 
waardoor directe financiering aan de kinderopvangorganisaties en een voor 
ouders begrijpelijker en eenvoudiger stelsel komt. SZW werkt in samen­
werking met de Dienst Toeslagen en uitvoeringsorganisaties (DUO, UWV en 
SVB) projectmatig aan een nieuw stelsel. Ontwerpfase 1 is in 2022 
begonnen en loopt door tot 1 juli 2023. Ook dragen we als uitvoerder van 
de huurtoeslag actief bij aan de beoogde vereenvoudigingen van de 
huurtoeslag, zoals afgesproken in het coalitieakkoord. Naast deze herzie­
ningen is de ambitie uitgesproken om toeslagen op termijn af te schaffen. 
38
 Voor de bekostiging van zorg voor deze groep is gekozen voor een regeling die lijkt op de wijze 
waarop zorg voor asielzoekers wordt bekostigd. 
39
 Kamerstukken II, 2022-2023, 36 241, nr. 2
Tweede Kamer, vergaderjaar 2022–2023, 36 360 IX, nr. 1 28
