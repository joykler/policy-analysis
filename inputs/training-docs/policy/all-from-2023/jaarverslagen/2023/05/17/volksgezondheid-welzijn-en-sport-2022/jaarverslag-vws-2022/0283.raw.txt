Daarom is de uitvoering van deze maatregelen gestart voordat deze formeel 
waren geautoriseerd door de Staten-Generaal. Voor de indiening van deze 
ISB is de Kamer geïnformeerd via de brief Aanpak van de opvang van 
vluchtelingen uit Oekraïne van 17 maart 2022 (Kamerstukken II 2021/22, 
19637, nr. 2834) en de brief Aanpak opvang ontheemden uit Oekraïne van 
30 maart 2022 met kenmerk 3940150 (2022Z06173) en is een uitgebreide 
toelichting opgenomen in de aanbiedingsbrief bij de ISB.
e
Het besluit in de 6 ISB, inzake coronamaatregelen en coalitieakkoordmid­
delen, kon niet wachten tot goedkeuring van het parlement van de reguliere 
e e
1 Suppletoire Begroting. Om de verplichtingen die in de 6 ISB zijn 
opgenomen tijdig aan te kunnen gaan was het noodzakelijk om de middelen 
separaat toe te voegen aan de begroting van VWS. Daarnaast is met deze 
ISB een integraal beeld gegeven van de verwachte corona gerelateerde 
uitgaven in 2022 waarbij rekening is gehouden met de huidige situatie en 
een opleving van het virus in het najaar. Daarnaast zijn er vanuit het coali­
tieakkoord van het kabinet Rutte IV middelen beschikbaar gesteld voor 
intensiveringen in onze gezondheidszorg. Het betreft hier middelen voor 
pandemische paraatheid, het voortzetten en waar nodig versterken van 
het preventieakkoord, stimuleren van sport en bewegen, uitgaan van 
passende zorg en toekomstgerichte ouderenzorg waarin wonen en zorg 
stapsgewijs worden gescheiden. In de aanbiedingsbrief bij de ISB is 
opgenomen om welke middelen het specifiek gaat en dat de regering ervoor 
koos om spoedig uitvoering te geven aan het coalitieakkoord. Om deze 
redenen is voor indiening van een ISB gekozen. Voor de indiening van deze 
ISB zijn beide Kamers beleidsinhoudelijk geïnformeerd via de Startnota 
kabinet Rutte IV van 10 januari 2022 (Kamerstukken II 2021/22, 35925, nr. 
143), de brief Zorgprofessionals met post COVID klachten van 25 februari 
2022 (Kamerstukken II 2021/22, 25295, nr. 1813) en de brief Lange termijn 
aanpak COVID-19 (Kamerstukken II, 2021/22, 25295 nr. 1834).
e
Het besluit in de 7 ISB, over de vaccin-inkoop van een aangepast vaccin 
voor de omikronvariant en het contract dat vanuit Europa op dat moment 
werd gesloten, kosten LCCB, Werk aan uitvoering en standaardisatie 
e
gegevensuitwisseling, kon niet wachten tot de reguliere 2 Suppletoire 
e
Begroting. De uitvoering van deze maatregelen die in de 7 ISB zijn 
opgenomen werd wenselijk gevonden om tijdig te starten. Hiervoor is een 
toelichting opgenomen per maatregel in de aanbiedingsbrief bij de ISB. 
Voor de indiening van deze ISB is de Kamer geïnformeerd via de Startnota 
kabinet Rutte IV van 10 januari 2022 (Kamerstukken II 2021/22, 35925, nr. 
143), de brief Lange termijn aanpak COVID-19 (Kamerstukken II 2021/22, 
25295, nr. 1834) en de brief Nadere uitwerking lange termijn aanpak 
COVID-19 (Kamerstukken II, 2021/22, 25295 nr. 1883).
e
Het besluit in de 8 ISB, inzake coronamaatregelen, kon niet wachten tot 
e
de reguliere 2 Suppletoire Begroting. Het betreft hier lopend beleid om 
de analysecapaciteit rechtmatig op te kunnen schalen mocht er een groot­
schalige uitbraak in het najaar plaatsvinden. Binnen de termijn waarop de 
verplichting kon worden aangegaan voor het kunnen opschalen van de 
testcapaciteit moest het parlement tijdig worden geïnformeerd. Voor de 
indiening van deze ISB is de Kamer vooraf geïnformeerd via de brief Lange 
termijn aanpak COVID-19 (Kamerstukken II 2021/22, 25295, nr. 1834) en de 
brief Nadere uitwerking lange termijn aanpak COVID-19 (Kamerstukken II, 
2021/22, 25295 nr. 1883).
Tweede Kamer, vergaderjaar 2022–2023, 36 360 XVI, nr. 1
