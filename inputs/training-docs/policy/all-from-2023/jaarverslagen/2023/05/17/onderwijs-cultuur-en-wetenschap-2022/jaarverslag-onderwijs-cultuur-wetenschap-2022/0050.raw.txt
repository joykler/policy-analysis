€ 65 miljoen voor professionaliseringsruimte. Verder wordt de hogere 
realisatie verklaard door de loon- en prijsbijstelling (ca. € 380 miljoen) en 
extra middelen voor po-leerlingen uit Oekraïne (ca. € 86 miljoen).
Aanvullende bekostiging Nationaal Programma Onderwijs
Scholen ontvangen tevens aanvullende bekostiging voor specifieke doelen. 
In februari 2021 besloot het kabinet tot het NP Onderwijs. In dit kader 
ontvangen scholen aanvullende bekostiging voor het bestrijden van de 
leervertragingen als gevolg van de coronacrisis. De realisatie op dit budget 
is in 2022 € 385,4 miljoen hoger dan de vastgestelde begroting. Dit betreft 
de middelen die na vaststelling van de begroting zijn overgeboekt naar 
begrotingsartikel 1 ten behoeve van het tweede schooljaar van het NP 
Onderwijs.
Subsidies
De realisatie op de subsidies is € 118,9 miljoen hoger dan de oorspronkelijk 
vastgestelde begroting. Dit wordt voornamelijk veroorzaakt door de extra 
investeringen vanuit het coalitieakkoord om de basisvaardigheden te 
verbeteren en kansengelijkheid te bevorderen door middel van de subsi­
dieregelingen School en omgeving (€ 20,7 miljoen) en Basisvaardigheden 
(€ 108,7 miljoen). Daarnaast is er sprake van een lagere realisatie op de 
regeling Nederlands onderwijs in het buitenland (€ 1,3 miljoen).
Opdrachten
De realisatie is € 13,0 miljoen lager dan de oorspronkelijk vastgestelde 
begroting. Dit wordt onder andere veroorzaakt doordat bij Najaarsnota 
het budget voor het NP Onderwijs is verlaagd met € 3,5 miljoen als gevolg 
van niet bestede middelen in 2022. Daarnaast is er sprake van de uitbreiding 
van de looptijd van het NP Onderwijs waarvoor middelen (€ 8,5 miljoen) van 
2022 naar 2024 en 2025 zijn geschoven door middel van een kasschuif.
Bijdrage aan medeoverheden
De realisatie is € 23,3 miljoen hoger dan de oorspronkelijk vastgestelde 
begroting. Dit heeft meerdere oorzaken die hieronder worden toegelicht.
Gemeenten ontvangen van het Ministerie van OCW middelen voor onder­
wijsachterstandenbeleid. Gemeentelijk onderwijsachterstandenbeleid 
(GOAB) bestaat uit meerdere instrumenten, waaronder voor- en vroeg­
schoolse educatie, schakelklassen en zomerscholen. De realisatie hierop is 
€ 15,4 miljoen hoger dan de oorspronkelijk vastgestelde begroting. Dit 
wordt veroorzaakt door de ontvangen loonbijstelling. Voorts wordt de 
hogere realisatie verklaard door uitgaven aan gemeenten voor noodlocaties 
ten behoeve van Oekraïense leerlingen (€ 14,2 miljoen). Deze middelen 
stonden nog niet op de vastgestelde begroting. De uitgaven voor Caribisch 
Nederland zijn lager uitgevallen dan begroot vanwege het toepassen van 
een kasschuif waardoor middelen voor onderwijshuisvesting van 2022 naar 
2024 en 2025 (€ 12,0 miljoen) zijn geschoven.
Tweede Kamer, vergaderjaar 2022–2023, 36 360 VIII, nr. 1
