4.3 Beleidsartikel 4 Beroepsonderwijs en volwasseneneducatie
A. Algemene doelstelling
Het beroepsonderwijs en de volwasseneneducatie zorgen ervoor dat 
studenten hun talenten maximaal kunnen ontplooien en volwaardig kunnen 
deelnemen aan de samenleving. Studenten worden voorbereid op passend 
vervolgonderwijs en/of een positie op de arbeidsmarkt die optimaal aansluit 
bij hun talenten.
B. Rol en verantwoordelijkheid
De Minister is verantwoordelijk voor een stelsel van middelbaar onderwijs 
dat zodanig functioneert dat het onderwijs aansluit bij de talenten en 
ambities van individuele studenten en bij de behoeftes van de 
maatschappij. De sector beroepsonderwijs en volwasseneneducatie (bve) 
omvat het middelbaar beroepsonderwijs (mbo) en de volwassenenedu­
catie. Het middelbaar beroepsonderwijs heeft een belangrijke maatschap­
pelijke en economische functie. Het is een leverancier van werknemers voor 
de arbeidsmarkt. Ook is het een schakel tussen het voorbereidend 
middelbaar beroepsonderwijs en het hoger beroepsonderwijs.
Financieren
De Minister is verantwoordelijk voor de financiering van het middelbaar 
onderwijs door lumpsumbekostiging van de onderwijsinstellingen. 
Hierdoor wordt de toegankelijkheid van het onderwijs gewaarborgd.
Stimuleren
De Minister stimuleert specifieke beleidsonderwerpen door het verstrekken 
van aanvullende bekostiging, subsidies en de inzet van andere instru­
menten zoals overleg, voorlichting, kwaliteitsafspraken en wet- en 
regelgeving.
Regisseren
De Minister vult zijn verantwoordelijkheid voor de kwaliteit van het 
onderwijs in via een regisserende rol. De normeisen van kwaliteit zijn 
vastgelegd in wet- en regelgeving; de Inspectie van het Onderwijs houdt 
toezicht op de naleving.
Tweede Kamer, vergaderjaar 2022–2023, 36 360 VIII, nr. 1 57
