4.4 Artikel 4. Energietransitie gebouwde omgeving en bouwkwaliteit
A. Algemene doelstelling
Stimuleren van een goede kwaliteit van de gebouwde omgeving op de 
aspecten duurzaamheid, energiezuinigheid, veiligheid, gezondheid, bruik­
baarheid en toegankelijkheid.
Met deze doelstelling doet het Ministerie van Binnenlandse Zaken en 
Koninkrijksrelaties (BZK) recht aan diverse publieke waarden:
– De energietransitie in de gebouwde omgeving zorgt voor vermindering 
van de CO -uitstoot.;
2
– Gebouwen voldoen aan de eisen van bouwregelgeving op het gebied 
van veiligheid, gezondheid, bruikbaarheid en toegankelijkheid;
– Vermindering van het gebruik van primaire grondstoffen in de bouw, 
door onder meer zo hoogwaardig mogelijk gebruik van bouw- en 
sloopafval, draagt bij aan de beschikbaarheid en betaalbaarheid van 
producten en diensten op de langere termijn.
Deze publieke waarden worden op onderdelen concreet gemaakt in de 
volgende op termijn te bereiken resultaten:
– Vermindering van de CO -uitstoot van de gebouwde omgeving met 
2
minstens 55% ten opzichte van 1990, zoals afgesproken in het Coalitie­
akkoord van het kabinet-Rutte IV;
– Aardgasvrije gebouwde omgeving richting 2050. Conform het in het 
voorjaar 2019 gepubliceerde Klimaatakkoord uitvoering van groot­
schalige proeftuinen in wijken gericht op opschaling en het opdoen van 
kennis en ervaring;
– Samen met maatschappelijke partners 50% minder gebruik van primaire 
grondstoffen (mineraal, fossiel en metalen) realiseren in 2030 als 
tussendoel. Dit is in lijn met het programma ‘Nederland circulair in 
2050’ met als einddoel een volledig circulaire economie in 2050 (Kamer­
stukken II 2015/16, 32852, nr. 33). De bouw is hierbij als een van de vijf 
prioriteiten genoemd;
– In 2050 is Nederland klimaatbestendig en waterrobuust ingericht;
– Verbetering van de kwaliteit van werkzaamheden aan gasverbrandings­
installaties teneinde het aantal koolmonoxideongevallen te reduceren.
B. Rol en verantwoordelijkheid
Met het oog op de doelen binnen dit beleidsartikel is de inzet van burgers, 
instellingen, bedrijven en de gehele overheid noodzakelijk. In het kader van 
het Klimaatakkoord wordt met partijen gesproken over de noodzakelijke 
acties en te nemen maatregelen. Samen met medeoverheden, corporaties, 
netbeheerders, energiebedrijven, de financiële sector, de ontwerp-, bouw 
en technieksector en talloze andere bedrijven, instellingen en maatschap 
pelijke organisaties gaan we, ieder vanuit de eigen verantwoordelijkheid, 
mensen helpen met het verduurzamen van hun huis of gebouw. We maken 
wetgeving, stellen normen aan de huursector, bestaande gebouwen en 
installaties. De minister voor Volkshuisvesting en Ruimtelijke Ordening 
(VRO) heeft hierbij een stimulerende, regisserende en normerende rol.
Stimuleren
Op basis van artikel 120 van de Woningwet, hoofdstuk 4 van de Wet milieu­
beheer en de Kadasterwet is de minister voor Volkshuisvesting en 
Ruimtelijke Ordening (VRO) verantwoordelijk voor het stimuleren van 
Tweede Kamer, vergaderjaar 2022–2023, 36 360 VII, nr. 1 66
