Op 5 december 2022 heeft de Staatssecretaris de Tweede Kamer de Staat 
21
van de Veiligheid bij de Brzo-bedrijven 2021 aangeboden . De Staat van 
de Veiligheid Brzo- bedrijven schetst vanuit een breed perspectief een beeld 
van de naleving en de veiligheidssituatie van de Brzo-bedrijven in 
Nederland. Hieronder staan samenvattend de bevindingen van het rapport.
Het percentage Brzo-bedrijven dat in 2021 een overtreding heeft begaan 
(60%) ligt lager dan in 2019 (62%). Het totaal aantal overtredingen in 2021 
(752 overtredingen) is gedaald ten opzichte van 2020 (761 overtredingen). 
Van het totale aantal overtredingen in 2021 was bijna 70% van categorie 
3 (lichte overtredingen). Het aantal overtredingen in categorie 2 (middel) en 
3 (zwaar) is in 2021 met circa 27% gestegen ten opzichte van 2020. Bij alle 
zware overtredingen is direct ingegrepen waarmee het onmiddellijke 
gevaar werd weggenomen.
D. Beleidsconclusies
Het op dit artikel uitgevoerde beleid en de bijbehorende resultaten waren 
in 2022 conform de verwachtingen zoals gemeld in de begroting. Er zijn 
geen grote afwijkingen of een noodzaak tot neerwaartse bijstelling aan 
het licht gekomen. Onderstaand is per beleidsterrein aangegeven welke 
activiteiten in 2022 hebben plaatsgevonden.
Asbest
De laatste grootste bron van asbestvezels naar de leefomgeving zijn 
asbestdaken.
In 2022 is verder uitvoering gegeven aan de acties die zijn afgesproken in 
de samenwerkingsverklaring aanpak van asbestdaken die met de ambas­
sadeurs van de versnellingsaanpak is getekend op 2 maart 2020. Besloten 
is geen invulling te geven aan een zakelijk fonds voor asbestdaken, maar 
de beschikbare middelen in te zetten op bewustwording en voorlichting, 
naast de financiering van het programmabureau versnellingsaanpak 
22
asbestdaken . Voor de periode 2023-2025 is hiervoor jaarlijks een bedrag 
van € 3 mln gereserveerd. De ambassadeurs van de versnellingsaanpak 
hebben een plan van aanpak voor bewustwording en communicatie 
opgesteld.
REACH
In oktober 2020 heeft de Europese Commissie haar strategie voor duurzame 
chemische stoffen gepresenteerd (Chemicals Strategy for Sustainability, 
CSS) en de planning is dat veel van de beleidsvoornemens opgenomen 
gaan worden in de aanpassing van REACH. Een Commissievoorstel hiertoe 
wordt verwacht in 2023. In 2022 hebben veel voorbereidende werkzaam­
heden plaatsgevonden, waaronder discussies in expertgroepen en inbreng 
in EU-consultaties. Eind oktober 2022 heeft een bijenkomst plaatsgevonden 
23
met stakeholders (industrie en ngo) om hun inbreng op te halen en die 
mee te nemen bij de bepaling van een Nederlands standpunt op het te 
publiceren voorstel tot aanpassing van REACH.
21
 Kamerstuk II 2022-2023, 26956 nr. 217
22
 Kamerstuk II 2021-2022, 25834 nr. 188
23
 Kamerstuk II 2022-2023, 22112 nr. 3580
Tweede Kamer, vergaderjaar 2022–2023, 36 360 XII, nr. 1
