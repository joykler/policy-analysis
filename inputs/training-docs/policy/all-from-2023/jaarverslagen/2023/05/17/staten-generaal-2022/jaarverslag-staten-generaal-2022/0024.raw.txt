5.2 Bedrijfsvoeringsparagraaf Tweede Kamer
Paragraaf 1 - Uitzonderingsrapportage voor vier verplichte onderdelen
Rechtmatigheid
Er zijn geen overschrijdingen van de rapporteringstoleranties geconsta­
teerd.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
De Tweede Kamer heeft naar aanleiding van de bevindingen van de 
Algemene Rekenkamer (AR) en de Auditdienst Rijk (ADR) over 2021 
maatregelen getroffen ter versterking van het financieel beheer. Het betreft 
zowel kwantitatieve en kwalitatieve versterking in de personele sfeer als 
het treffen van organisatorische en procedurele maatregelen. Alle verplich­
tingen en uitgaven boven een vastgesteld normbedrag van € 100.000,- 
worden door de business controllers vooraf extra gecontroleerd op 
rechtmatigheid, juistheid en volledigheid.
De Tweede Kamer werkt ook in 2023, conform eerdere aanbevelingen van 
de ADR, verder aan het verbeteren van de administratieve verwerking van 
verplichtingen en de prestatieonderbouwing bij facturen. Een interne 
instructie bij dit laatste aspect is in voorbereiding.
De Tweede Kamer heeft eind 2021 en begin 2022 geïnvesteerd in het actua­
liseren van de procesbeschrijving kunstbeheer en het uitvoeren en 
vastleggen van een risicoanalyse gericht op dat kunstbeheer. Verder zijn 
conform de procedure een beknopte inventarisatie (deelwaarneming) en 
een integrale inventarisatie uitgevoerd die voldoen aan de eisen die daaraan 
worden gesteld.
In het kader van informatiebeveiliging is een risicoanalyse uitgevoerd op 
het Facility Management Systeem dat de Tweede Kamer onder ander 
gebruikt voor de registratie van de kunstwerken.
De aanbevelingen van de ADR voor het verder verbeteren van de registratie 
van de kunstwerken in de administratie en de maatregelen om risico’s van 
vermissing te mitigeren, worden door de Tweede Kamer overgenomen.
Belangrijkste materiële fraude- en corruptierisico’s en genomen 
maatregelen
In het kader van de informatiebeveiliging investeert de Tweede Kamer in 
brede zin in het treffen van beheersmaatregelen die potentiële risico’s 
moeten mitigeren. Dat geldt ook voor het financiële informatiesysteem dat 
de Tweede Kamer gebruikt en beschikbaar stelt aan de andere Hoge 
Colleges van Staat. De Baseline Informatiebeveiliging Overheid (BIO) en 
een set van algemene beheersmaatregelen voor IT-organisaties (GITC) 
gericht op de jaarrekening, vormen daarbij het kader. De ADR constateert 
dat de Tweede Kamer in 2022 stappen heeft gezet ten aanzien van opzet en 
bestaan van de GITC- maatregelen voor dat deel waar zij zelf verantwoor­
delijk voor is. Ten aanzien van de uitbestede IT-diensten wordt aangegeven 
dat het zicht op de effectieve beheersing beter kan. De Tweede Kamer maakt 
in 2023 afspraken met de leveranciers ter verbetering van de relevante IT-
beheersmaatregelen.
Tweede Kamer, vergaderjaar 2022–2023, 36 360 IIA, nr. 1 24
