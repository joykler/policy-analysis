1. Grensoverschrijdend spoorvervoer (- € 14 miljoen): Dit programma 
bestaat uit meerdere deelprojecten. Voor het deelproject Berlijntrein was 
een indicatieve kasreeks opgenomen. Medio 2022 is de subsidiebe­
schikking voor zowel de planuitwerking als de realisatie verleend. De 
eerder voor dit deelproject geplande uitgavenplanning bleek te 
optimistisch ingeschat en is aangepast.
Projectbudget: Naast de toegevoegde indexatie is conform de BO-MIRT 
afspraken € 17,5 mln. overgeboekt naar de beleidsbegroting HXII en 
vandaaruit overgemaakt naar de provincie Limburg ten behoeve van 
Heerlen-Landgraaf. Daarnaast is € 4,4 mln. overgeboekt naar het 
programma Exploitatie, onderhoud en vernieuwing (EOV) (Artikel MF 
13.02) ter dekking van de kosten voor onderhoud van in beheer genomen 
aanlegprojecten. Vanuit de generieke investeringsruimte is € 1,4 mln. 
toegevoegd ter dekking van de kostenstijging bij het deelproject 
Opheffen ATBNG & NABO’s Landgraaf-Grens. Tevens is het project­
budget geïndexeerd naar prijspeil 2022.
2. Kleine projecten personenvervoer (- € 2 miljoen): De gereserveerde 
uitgaven voor het project Bijdrage exploitatietekort IC Dordrecht-
Eindhoven zijn ten behoeve van de betaling aan NS overgeboekt naar 
HXII. Deze uitgaven worden derhalve niet op het Mobiliteitsfonds 
verantwoord.
3. Regionale knelpunten (- € 10 miljoen): de lagere realisatie is het gevolg 
van een achterblijvende realisatie op dit project. Daarnaast is er in het 
jaar 2022 € 1,8 miljoen overgeboekt naar MF 13.03.01 ten behoeve van 
het project Heino Raalte. Daarnaast hebben er diverse uitkeringen aan 
de Regio plaatsgevonden via een SPUK.
Projectbudget: Er is € 1,8 miljoen overgeboekt naar MF 13.03.01 ten 
behoeve van het project Heino Raalte. Daarnaast hebben er diverse 
uitkeringen aan de Regio plaatsgevonden via een SPUK (Heerlen Oost 
€ 2,7 miljoen, Nijmegen Heyendaal € 6,5 miljoen en Eindhoven XL HOV 
3 € 13 mijoen) en is € 0,3 miljoen overgeboekt naar het programma EOV 
zijnde de EOV kosten Nijmegen Heyendaal. Het budget is opgehoogd 
met € 5,5 miljoen vanuit het resterende budget Regionale lijnen 
(13.03.04) ten behoeve van de hogere kosten Zwolle Enschede en tot slot 
is de prijsbijstelling 2022 toegevoegd van € 0,7 miljoen;
4. Maaslijn (- € 5 miljoen): het project is in realisatie gegaan. De middelen 
zijn van 13.03.04 overgeboekt naar 13.03.01.
Projectbudget: Medio 2020 hebben het Rijk en de provincie Limburg 
bestuurlijke afspraken gemaakt over een financieel arrangement en 
aansturing van het project Maaslijn. Dit is gemeld in een brief aan de 
Kamer (TK 35 570 A, nr. 89). Deze afspraken zijn juridisch verankerd in 
een addendum bij de Bestuursovereenkomst Maaslijn (Staatscourant 
27 december 2021, nr. 48349). Hierin is vastgelegd is dat het Rijk een 
aanvullende bijdrage doet aan het taakstellend budget Maaslijn. De 
totaal gereserveerde bijdrage van het Rijk komt daarmee op 
€ 148 miljoen. In december 2021 is de Voorkeursbeslissing genomen, 
waarmee de Realisatiefase is gestart. Dit is gemeld in een brief aan de 
Kamer (TK 35 925 A, nr. 18). Er zijn grote gevolgen naar aanleiding van 
de oorlog in Oekraïne voor de levering van materialen voor spoorpro­
jecten en daarmee ook de Maaslijn. Duidelijk is dat de eerder beoogde 
planning van 2024 niet langer haalbaar is. De precieze effecten zijn nog 
ongewis. Over deze ontwikkelingen is op 20 april 2022 een brief aan de 
Kamer gezonden (TK 35 925 A, nr. 69). Tevens is het projectbudget 
geïndexeerd naar prijspeil 2022. (€ 8 miljoen).
5. Quick scan decentraal spoor Gelderland (- € 0,1 miljoen):
Tweede Kamer, vergaderjaar 2022–2023, 36 360 A, nr. 1
