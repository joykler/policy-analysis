een kwalitatieve indruk van beleidseffecten en niet tot het vaststellen van 
de sterkte van een causale relatie tussen beleidsinzet en beleidsdoelen. 
Doelmatigheid is bijna nooit onderdeel van de focus van de evaluaties in 
het kader van de pilot Lerend evalueren. Dat de studies op deze punten geen 
inzicht geven, kan het meest direct worden verklaard doordat dit niet van 
tevoren als doel van het onderzoek is gesteld en in de vraagstelling is 
verwerkt. In meerdere gevallen is dit mede verklaarbaar doordat de door 
ons bestudeerde onderzoeken deel uitmaakten van een groter geheel, 
waarbij studies die buiten de pilot werden uitgevoerd, of voor de toekomst 
werden gepland, wél bedoeld waren om inzicht te geven in doeltreffendheid 
en/of doelmatigheid. Andere vragen die in de onderzoeken binnen de pilot 
zijn gesteld, worden over het algemeen goed beantwoord en geven inzicht 
in bijvoorbeeld hoe verschillende betrokkenen tegen beleid en praktijk 
aankijken. Deze inzichten vergroten de handelingsopties, vooral van VWS 
zelf. Dit is ook te zien in het bijsturen door VWS op basis van (tussentijdse) 
uitkomsten van de onderzoeken.
Uit het actieonderzoek blijkt dat er binnen het ministerie van VWS over 
het algemeen enthousiasme is over lerend evalueren. Het geeft de 
mogelijkheid om evaluaties zo vorm te geven dat veldpartijen en de praktijk 
goed kunnen worden betrokken en dat werkende weg beleid kan worden 
verbeterd. De focus van lerend evalueren op de maatschappelijke impact 
helpt ook om de doelstelling van het beleid leidend te laten zijn in een 
evaluatie. De ondersteuning vanuit de pilot wordt ook als waardevol 
aangemerkt. Tegelijkertijd kunnen er nog grote stappen gezet worden om 
zicht op doeltreffend en doelmatigheid te versterken, om het op leren 
gerichte karakter van evaluaties te vergroten en om leren en benutting te 
versterken. Belangrijke aanknopingspunten hiervoor zijn het creëren van 
gedeeld begrip over de rol en het doel van lerend evalueren, het hanteren 
van een responsief onderzoeksdesign, het geven van een actieve rol aan 
beleidsbetrokkenen en de evaluator als facilitator van het leerproces.
Tweede Kamer, vergaderjaar 2022–2023, 36 360 XVI, nr. 1 28
