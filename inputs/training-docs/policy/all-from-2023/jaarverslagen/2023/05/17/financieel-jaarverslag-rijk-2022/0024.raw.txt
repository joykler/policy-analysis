1.3 Overheidsfinanciën
In 2022 stond het kabinet voor grote uitdagingen. In het begin van het jaar 
bevond Nederland zich nog in een lockdown vanwege de coronapandemie. 
Ook de oorlog in Oekraïne, die nog onverminderd voortduurt, had grote 
gevolgen afgelopen jaar, waaronder een toenemende vluchtelingenstroom 
en stijgende energieprijzen. Door de stijgende (energie)prijzen was het 
kabinet genoodzaakt om snel beslissingen te nemen, om te voorkomen dat 
burgers letterlijk in de kou kwamen te staan. In paragraaf 1.3.3 worden de 
diverse energie- en koopkrachtmaatregelen voor 2022 verder toegelicht. 
De overheid heeft met deze maatregelen snel kunnen reageren en zo 
huishoudens en bedrijven kunnen ondersteunen. Dit was essentieel om 
de grote onzekerheid weg te nemen. Dit betekent wel dat het kabinet niet 
altijd het reguliere begrotingsproces heeft kunnen volgen. Er was sprake 
van doorlopende besluitvorming en maatregelen volgden elkaar in hoog 
tempo op. Dit bracht onzekerheid voor de overheidsfinanciën met zich mee. 
Het kabinet vond dit nodig en geoorloofd, gezien de grote uitdagingen 
waarmee Nederland en Nederlandse huishoudens geconfronteerd werden.
Naast deze ingrijpende maatschappelijke ontwikkelingen heeft het kabinet 
een ambitieus coalitieakkoord vormgegeven, om zo de urgente maatschap­
pelijke uitdagingen van deze tijd aan te pakken. Er ligt een grote investe­
ringsopgave op het gebied van, onder andere, natuurbehoud, onderwijs, 
woningbouw en verduurzaming. Om deze doelen te bewerkstelligen, heeft 
het kabinet een Stikstoffonds en een Klimaat- en Transitiefonds ingesteld. 
In de Voorjaarsnota 2022 zijn de financiële kaders vastgesteld.
Tabel 1.3.1 schetst en vergelijkt de overheidsfinanciën van de Miljoenennota 
2022 en van dit Financieel Jaarverslag van het Rijk. Deze budgettaire 
kerngegevens worden nader toegelicht in hoofdstuk 2 van dit Financieel 
Jaarverslag van het Rijk.
Tabel 1.3.1 Budgettaire kerngegevens
MN 2022 FJR 2022 Verschil
Inkomsten (belastingen en sociale premies) 334,1 350,5 16,4
Nood- en steunmaatregelen corona relevant voor EMU-
saldo (uitgaven) 0,0 11,2 11,2
Reguliere netto-uitgaven onder het uitgavenplafond 346,3 345,9 ‒ 0,4
Rijksbegroting 171,7 162,3 ‒ 9,4
Sociale Zekerheid 93,3 88,5 ‒ 4,7
Zorg 81,4 81,2 ‒ 0,1
Investeringen 13,8 13,8
Overige netto-uitgaven en correcties voor het EMU-saldo 6,6 ‒ 5,6 ‒ 12,2
Totale netto-uitgaven en correcties voor het EMU-saldo 353,0 351,5 ‒ 1,5
EMU-saldo centrale overheid ‒ 18,9 ‒ 1,0 17,8
EMU-saldo decentrale overheden ‒ 2,4 1,1 3,5
EMU-saldo collectieve sector ‒ 21,3 0,1 21,4
EMU-saldo collectieve sector (in procenten bbp) ‒ 2,4% 0,0% 2,4%
EMU-schuld collectieve sector 516,6 480,1 ‒ 36,6
EMU-schuld collectieve sector (in procenten bbp) 57,7% 51,0% ‒ 6,7%
Bruto binnenlands product (bbp) 894,8 941,2 46,4
Tweede Kamer, vergaderjaar 2022–2023, 36 360, nr. 1
