2. Leeswijzer
Inleiding 
In deze leeswijzer wordt de indeling en opbouw van het jaarverslag voor 
het Ministerie van Buitenlandse Zaken toegelicht. In die gevallen, waarin 
afwijkingen van de Rijksbegrotingsvoorschriften voorkomen, wordt dit 
beschreven.
Het jaarverslag 2022 vormt in principe een spiegel van de memorie van 
toelichting zoals deze op Prinsjesdag 2021 aan de Kamer is aangeboden.
De jaarverslagen van Buitenlandse Zaken (BZ) en Buitenlandse Handel en 
Ontwikkelingssamenwerking (BHOS) dienen in nauwe samenhang te 
worden bezien. De inzet op het Nederlandse buitenlandbeleid komt tot 
uitdrukking in de Homogene Groep Internationale Samenwerking (HGIS). 
Door deze bundeling wordt de onderlinge samenhang geïllustreerd en 
samenwerking en afstemming binnen de betrokken ministeries bevorderd.
Buitenlandse betrekkingen zijn een zaak van het Koninkrijk der 
Nederlanden: Nederland in Europa, Aruba, Curaçao en Sint Maarten, 
alsmede de Nederlandse openbare lichamen in het Caribisch gebied 
(Bonaire, Sint Eustatius en Saba). Waar dit jaarverslag spreekt over 
«Nederland» of «Nederlands» wordt daarmee bedoeld: «(van) het 
Koninkrijk der Nederlanden», tenzij het gaat om zaken die specifiek het land 
Nederland betreffen, zoals het EU-lidmaatschap en ontwikkelingssamen­
werking.
Focusonderwerp 
De Tweede Kamer heeft als focusonderwerp van de Algemene Rekenkamer 
voor het Jaarverslag 2022 aangewezen «terugkeer naar een regulier en 
voorspelbaar begrotingsproces» (beroep op artikel 2.27, tweede lid, 
Comptabiliteitswet (CW)). Hierop wordt ingegaan onder bijlage 6 en in het 
Financieel jaarverslag van het Rijk.
Beleidsverslag 
Het beleidsverslag begint met de beleidsprioriteiten van Buitenlandse 
Zaken waarbij thematisch wordt ingegaan op de belangrijkste resultaten die 
bereikt zijn in 2022. Daarnaast is een tabel opgenomen met daarin de 
realisatie van de periodieke rapportages/beleidsdoorlichtingen, de 
openbaarheidsparagraaf, een overzicht risicoregelingen, een budgettair 
overzicht Oekraïne en een overzicht COVID-19 steunmaatregelen.
Vervolgens wordt op hoofdlijnen ingegaan op de algemene doelstelling, 
de rol en verantwoordelijkheid van de minister en de beleidsconclusies. In 
de beleidsconclusies is per artikel aangegeven welke beleidswijzigingen 
hebben plaatsgevonden in de uitvoering van het beleid en welke beleids­
wijzigingen hebben plaatsgevonden als gevolg van in 2022 afgerond evalu­
atieonderzoek. Daarbij wordt met name ingegaan op beleidsdoorlichtingen. 
Kwantitatieve en kwalitatieve indicatoren zijn – daar waar zinvol en haalbaar 
– naast en in de teksten bij de beleidsartikelen opgenomen, om de 
voortgang op de doelstellingen van het beleidsprogramma te laten zien.
Budgettaire gevolgen van beleid en toelichting 
In de tabel budgettaire gevolgen van beleid zijn de opmerkelijke verschillen 
tussen de begroting en de realisatie 2022 opgenomen. Voor de uitgaven 
Tweede Kamer, vergaderjaar 2022–2023, 36 360 V, nr. 1
