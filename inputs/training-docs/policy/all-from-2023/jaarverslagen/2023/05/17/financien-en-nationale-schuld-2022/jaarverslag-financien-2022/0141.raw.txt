d. Overige aspecten van de bedrijfsvoering
d.1 Algemene verordening gegevensbescherming (AVG)
Er is een werkgroep gestart om de organisatie van de gegevensbe­
scherming voor alle onderdelen van het ministerie van Financiën te 
versterken. Het plan van de werkgroep is mede gebaseerd op aanbeve­
lingen van de ADR en door externe experts en de Autoriteit Persoonsge­
gevens (AP) van nadere aanbevelingen voorzien. Het actieplan ‘Privacy op 
orde’ streeft naar bewustwording door evenementen zoals de Dag en de 
Week van de privacy en naar deskundigheidsbevordering via onder andere 
de rol van datacoördinator. Instrumenten als het verwerkingenregister 
worden verder gevuld en verbeterd. Processen waarin gegevens worden 
verwerkt worden met behulp van data protection impact analyse (DPIA of 
gegevensbeschermingseffectbeoordeling) systematisch in kaart gebracht 
en verbeterd. Deze processen worden aan de AVG, de Wpg, de Baseline 
Informatiebeveiliging Overheid en de Archiefwet getoetst. De privacy-
organisatie wordt versterkt met een departementale Chief Privacy Officer 
(dCPO). De AP heeft in 2022 de Belastingdienst een boete opgelegd van € 3,7 
mln. voor het niet AVG-conform verwerken van persoonsgegevens in de 
FSV.
d.2 Wet politiegegevens (Wpg)
Bijzondere opsporingsdiensten moesten in 2022 een verplichte externe 
privacy audit uitvoeren op grond van de Wet Politiegegevens (Wpg). Deze 
verplichting geldt voor verschillende onderdelen van het ministerie. De ADR 
heeft begin 2022 de audit opgeleverd voor de FIOD. In vervolg op de contro­
leresultaten zal in 2023 een hercontrole worden uitgevoerd. Voor de Douane 
is in 2022 een afkeurend oordeel gegeven. De Douane neemt de aanbeve­
lingen over en werkt in 2023 aan verbetering.
Onderdelen van de Belastingdienst met bijzondere opsporingsambtenaren 
(BOA's) die politiegegevens gebruiken vallen ook onder de Wpg. De ADR 
heeft eind 2022 de audit opgeleverd voor het Bureau Economische 
Handhaving bij Grote Ondernemingen. Hierop is een afkeurend oordeel 
gegeven. De Belastingdienst zal de aanbevelingen uit het rapport in 2023 
oppakken. Het is de Belastingdienst niet gelukt om in 2022 voor de organi­
satieonderdelen Midden- en Kleinbedrijf, Particulieren en een ander deel 
van Grote Ondernemingen de audit uit te laten voeren. Dit is gemeld bij 
de AP. De audits worden begin 2023 uitgevoerd.
d.3 Informatiebeveiliging (IB) 
Jaarlijks wordt, conform rijksbrede afspraken, een informatiebeveiligings­
beeld (IB-beeld) opgesteld dat dient als een «In Control Verklaring Informa­
tiebeveiliging». Het IB-beeld is opgebouwd op basis van de rapportages van 
de afzonderlijke onderdelen van het ministerie van Financiën over informa­
tiebeveiliging.
Het ministerie werkt aan aanbevelingen van de ADR om de IB op een hoger 
niveau te brengen. Een departementale Chief Security Officer is als kwartier­
maker gestart om met alle onderdelen van het ministerie de IB-organi­
satie(s) verder vorm te geven. Zo is de methode Red Teaming omarmd door 
alle organisatieonderdelen om door beveiliging te testen beter inzicht te 
krijgen in zwakke plekken. Er wordt gewerkt aan de inzet van tooling 
waarmee (IB-) risico’s en compliance kunnen worden vastgelegd en 
gemonitord. Voor de Belastingdienst geldt dat er de basis van een 
Tweede Kamer, vergaderjaar 2022–2023, 36 360 IX, nr. 1 141
