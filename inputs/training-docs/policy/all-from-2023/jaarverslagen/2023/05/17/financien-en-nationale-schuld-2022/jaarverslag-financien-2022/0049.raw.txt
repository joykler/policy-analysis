4. Beleidsartikelen
Artikel 1 Belastingen
A. Algemene doelstelling
Het genereren van inkomsten voor de financiering van overheidsbeleid. 
Solide, eenvoudige en fraudebestendige fiscale wet- en regelgeving is 
hiervoor de basis. Doeltreffende en doelmatige uitvoering door de Belas­
tingdienst van die wet- en regelgeving dragen bij aan de bereidheid van 
burgers en bedrijven om hun wettelijke verplichtingen ten aanzien van de 
Belastingdienst na te komen (compliance).
Onder «compliance» verstaat de Belastingdienst dat burgers en bedrijven 
bereid zijn hun wettelijke fiscale verplichtingen ten aanzien van de Belas­
tingdienst structureel uit zichzelf na te komen. De term ‘bereidheid’ geeft 
aan dat de Belastingdienst ernaar streeft dat belastingplichtigen uit zichzelf 
fiscale regels naleven, zonder (dwingende en kostbare) acties van de kant 
van de Belastingdienst. Als burgers en bedrijven hun wettelijke verplich­
tingen nakomen, dan komt belastinggeld de staatskas binnen zoals de 
wetgever beoogt.
B. Rol en verantwoordelijkheid
De minister van Financiën is verantwoordelijk en heeft een regisserende rol 
op het terrein van de fiscaliteit. Daarbij gaat het om:
– het te voeren fiscale beleid;
– het opstellen van fiscale wet- en regelgeving;
– het internationaal behartigen van de Nederlandse fiscale belangen.
De minister van Financiën is verantwoordelijk en heeft een uitvoerende rol 
op het terrein van:
– de heffing en inning van de premies werknemers- en volksverzeke­
ringen;
– de heffing en inning van de inkomensafhankelijke bijdragen Zorgverze­
keringswet;
– de heffing en inning voor derden van een aantal belastingen, heffingen 
en overige vorderingen;
– handhavingstaken op het gebied van de economische ordening en 
financiële integriteit.
Op grond van de Algemene wet inzake rijksbelastingen (Awr) en de Invor­
deringswet 1990 voert de Belastingdienst de heffing en inning van de rijks­
belastingen uit. Op grond van de Wet op de bijzondere opsporingsdiensten 
voert de Fiscale Inlichtingen- en Opsporingsdienst (FIOD) de handhavings­
taken uit op het gebied van de economische ordening en financiële 
integriteit.
De minister bevordert, door inzet van de Belastingdienst, naleving van wet- 
en regelgeving door passende dienstverlening te leveren, massale 
processen juist en tijdig uit te voeren, adequaat toezicht uit te oefenen en 
waar nodig naleving bestuurs- of strafrechtelijk af te dwingen.
Tweede Kamer, vergaderjaar 2022–2023, 36 360 IX, nr. 1
