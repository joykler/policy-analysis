De beleidsartikelen verantwoorden meer in detail in hoeverre de doelstel­
lingen van Justitie en Veiligheid zijn behaald. Tevens is hier de financiële 
toelichting te vinden op opmerkelijke verschillen tussen realisatie en 
begroting. Voor het toelichten van de mutaties op het niveau van de 
financiële instrumenten (en eventueel artikelonderdeel) wordt gebruik 
gemaakt van de staffel uit de Rijksbegrotingsvoorschriften 2023. Dit is 
dezelfde staffel die wordt toegepast voor het toelichten van de mutaties in 
de suppletoire begrotingen. De toelichting op mutaties die in eerdere begro­
tingsstukken (waaronder suppletoire begrotingen) aan de Tweede Kamer 
zijn gemeld, zijn in de financiële toelichting op hoofdlijnen opgenomen. In 
de beleidsartikelen wordt bij ieder artikel een algemene doelstelling en de 
rol en verantwoordelijkheid van de Minister alsmede de beleidsconclusies 
beschreven.
De niet-beleidsartikelen verantwoorden de financiële afwikkeling van de 
apparaatsuitgaven van het kerndepartement, de nog te verdelen posten en 
een artikel voor geheime uitgaven. In de bedrijfsvoeringsparagraaf wordt 
verslag gedaan van opmerkelijke zaken in de bedrijfsvoering.
Tot slot bevat dit onderdeel in afwijking van de Rijksbegrotingsvoorschriften 
ook een hoofdstuk over de Raad voor de rechtspraak. Dit is in overeen­
stemming met de wijze waarop dit in de vastgestelde begroting 2022 is 
opgenomen.
Jaarrekening
De jaarrekening is opgebouwd uit de departementale verantwoordingsstaat 
en de samenvattende verantwoordingsstaat agentschappen, de saldibalans 
met de bij dit onderdeel behorende financiële toelichting, de jaarverant­
woording van de agentschappen en de rapportage over de topinkomens. 
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de RBV2023 en de Regeling agentschappen. Voor de departe­
mentale begrotingsadministratie wordt het verplichtingen-kasstelsel 
toegepast en voor de baten-lasten agentschappen het baten-lastenstelsel. 
De resultatenrekening van een aantal agentschappen kent een afwijkende 
lastencategorie, namelijk de post «(materiële) programmakosten». Onder 
deze post zijn de kosten opgenomen die samenhangen met de primaire 
taken van de agentschappen. De betreffende kosten worden niet als 
apparaatskosten gekwalificeerd.
Er zijn met ingang van 2022 twee nieuwe agentschappen in de verant­
woording opgenomen, te weten de Justitiële Informatiedienst (Justid) en 
de Justitiële ICT organisatie (JIO). De JIO was voorheen onderdeel van de 
jaarrekening van het agentschap DJI. Justid was voorheen opgenomen bij 
het bestuursdepartement en verantwoordt dit jaar voor het eerst overeen­
komstig het baten-lastenstelsel. Om die reden zijn er geen vergelijkende 
financiële cijfers 2021 in de resultatenrekening van deze dienst.
Bijlagen
Het jaarverslag bevat negen bijlagen, waaronder de eenmalige bijlage met 
betrekking tot het focusonderwerp Financieel Jaarverslag Rijk. Dit jaar 
wordt bij het focusonderwerp aandacht besteed aan de afwegingen die 
gemaakt zijn bij het indienen van spoedeisende begrotingsvoorstellen 
(afwijkend van het reguliere proces) zoals Nota's van Wijziging en 
Incidentele Suppletoire Begrotingswetsvoorstellen.
Ten opzichte van vorig jaar zijn er drie bijlagen bijgekomen. Naast een 
bijlage met gebruikte afkortingen zijn dat een bijlage met de rijksuitgaven 
Tweede Kamer, vergaderjaar 2022–2023, 36 360 VI, nr. 1
