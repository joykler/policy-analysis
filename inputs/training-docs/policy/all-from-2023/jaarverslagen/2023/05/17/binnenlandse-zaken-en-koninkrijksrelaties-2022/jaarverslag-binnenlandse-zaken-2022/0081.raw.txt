– het afbouwen en doorontwikkelen van het stelsel van Omgevingswet, 
samen met bestuurlijke partners, collega bewindspersonen, uitvoe­
ringsorganisaties, bedrijfsleven en andere belanghebbenden;
– faciliteren van experimenten vooruitlopend op de Omgevingswet via 
de Crisis- en Herstelwet;
– de implementatie van het nieuwe stelsel via het implementatiepro­
gramma Aan de slag met de Omgevingswet met een interbestuurlijk 
opdrachtgeverschap van Rijk, de Vereniging van Nederlandse 
Gemeenten (VNG), Interprovinciaal Overleg (IPO) en Unie van Water­
schappen (UvW); het ondersteunen van burgers, bedrijven en 
overheden bij de stelselherziening door het vergroten van kennis over 
de nieuwe wet- en regelgeving;
– het implementeren, uitbouwen en in beheer nemen van een landelijke 
voorziening in het Digitaal Stelsel Omgevingswet (DSO-LV) die de 
uitvoeringsprocessen van de Omgevingswet ondersteunt.
C. Beleidsconclusies
Inwerkingstredingsdatum Omgevingswet
Half oktober 2022 is, samen met de interbestuurlijke partners VNG, IPO en 
Unie van Waterschappen, besloten de inwerkingtreding van de 
Omgevingswet uit te stellen naar 1 juli 2023 (Kamerstukken I 2022/23, 33118, 
ER), om 6 maanden extra de tijd te verkrijgen, die kan worden gebruikt om 
verder te testen en te oefenen, en te kunnen voorzien in extra ondersteuning 
voor de bevoegde gezagen. Inmiddels is eind januari 2023 het Koninklijk 
Besluit voor inwerkingtreding van de Omgevingswet per 1 januari 2024 aan 
beide Kamers gestuurd (Kamerstukken II 2022/23, 33118, nr. 247).
Nationale Omgevingsvisie 2022
In het Coalitieakkoord van 15 december 2021 is aangekondigd dat het 
kabinet overgaat tot het aanscherpen van de Nationale Omgevingsvisie. 
Een nieuwe Rijksvisie waarin ruimtelijke keuzes worden gemaakt om te 
komen tot meer regie op de verdeling van ruimte. Daartoe heeft de minister 
voor VRO de Ruimtelijke Ordeningsbrief als startnotitie aan de beide kamers 
verstuurd op 17 mei 2022. Hierin wordt samenhangend en integraal de staat 
van de ruimtelijke ordening in Nederland beschouwd met een schets van 
de weg voorwaarts. Daaropvolgend heeft de minister voor VRO op 
12 december een Provinciaal Startpakket bij de twaalf provincies 
neergelegd. Hierin wordt de provincies gevraagd om in samenhang 
ruimtelijk te puzzelen met de (nieuwe) Rijksopgaven die binnen hun provin­
ciegrenzen neerslaan. In samenwerking met de provincies en Rijk komen 
we in 2023 vervolgens tot bestuurlijke arrangementen. Deze ruimtelijke 
arrangementen zijn vervolgens weer een cruciale schakel om te komen tot 
een nieuwe ontwerp-NOVI begin 2024.
In 2022 is het programma NOVEX gestart. Voor de zomer is het program­
maplan vastgesteld. Het programma NOVEX beschrijft de manier van 
werken voor het versnellen van de uitvoering van de NOVI en voor het 
komen tot input voor de nieuwe Nota Ruimte. Daarmee wordt invulling 
gegeven aan de versterking van de ruimtelijke regierol van het Rijk. Het 
programma bevat zowel de aanpak voor ruimtelijke regie via provincies als 
de versterking van de gebiedsgerichte aanpak. De nationale ruimtevra­
gende opgaven en doelen zijn gebundeld in het startpakket dat in december 
aan de provincies is gestuurd. Dit startpakket vormt de basis voor de 
ruimtelijk voorstellen die provincies in gaan dienen. In het programma 
Tweede Kamer, vergaderjaar 2022–2023, 36 360 VII, nr. 1 81
