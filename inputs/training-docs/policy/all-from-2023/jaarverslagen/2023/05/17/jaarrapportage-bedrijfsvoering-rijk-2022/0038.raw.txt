Ontwikkeling
De doelstelling moet geactualiseerd worden. Het Rijksvastgoedbedrijf kan 
vanaf 2008 niet het energieverbruik van de rijkskantoren vaststellen.
Het totale energieverbruik van de kantoren is ten opzichte van 2021 licht 
gestegen. Dit komt vooral door een toename van het elektriciteitsverbruik 
onder meer doordat medewerkers weer meer naar kantoor zijn gekomen. 
Aanleiding hiervoor zijn de versoepelingen van de coronamaatregelen 
begin 2022. Met het meer naar kantoor komen, zijn onder meer ook de 
bedrijfskantines weer open gegaan.
Activiteiten 2022
• In 2022 stelden we een uitgebreide routekaart op die deze ambitie
concreet maakt. Daarbij houden we ook rekening met circulariteit,
klimaatadaptatie en ruimte voor biodiversiteit bij onze gebouwen.
In 2022 hebben we bovendien een tweede routekaart opgesteld.
Deze maakt ook de ambities voor circulariteit, klimaatadaptatie en
ruimte voor biodiversiteit bij onze gebouwen concreet. In de eerste
routekaart stond de invulling van de energieaanpak centraal.
• We zetten ons in om zoveel mogelijk elektriciteit te besparen. Dat
doen we naast de 15 procent gasreductie in de Rijksbedrijfsvoering
en in navolging van ‘Save gas for a safe winter’-pakket van de
Europese Commissie. We wekken in Nederland namelijk meer dan
40 procent van de elektriciteit met gas op. Alle vastgoedporte­
feuilles dragen hun steentje bij aan de extra besparing. Denk
daarbij ook aan rechtbanken, gevangenissen en kazernes. Alle
ministeries zijn verantwoordelijk voor hun eigen besparing. Het
Rijkvastgoedbedrijf heeft in 2022 tools ontwikkeld om samen met
de installateur te kijken wat voor aanvullende energiebesparende
maatregelen mogelijk zijn binnen de gebouwen. Denk aan het per
gebouw nalopen en aanpassen van instellingen van installaties. Of
het onderzoeken en actie ondernemen bij onverwacht veel energie­
verbruik van gebouwen met goede energielabels. Voor archieven
en laboratoria kijken Rijksvastgoedbedrijf en installateur ook naar
de benodigde luchtbevochtiging en ventilatie.
Definitie en omvang
Het standaard energieverbruik van een gebouw is de hoeveelheid energie 
die jaarlijks nodig is voor verwarming, koeling, warm tapwater, ventilatie en 
verlichting. Dit is inclusief apparatuur die deel uitmaakt van de klimaat- en 
verlichtingsinstallaties. De berekening gaat uit van het gemiddelde 
Nederlandse klimaat, een gemiddelde bezettingsgraad van het gebouw en 
een gemiddeld gebruikersgedrag. We geven het energieverbruik in 
terajoules weer.
2.2.2 Gasgebruik
Verwarming vindt in Nederland plaats door verbranding van aardgas sinds 
de vondst van de aardgasbellen in Groningen. Om met succes de energie­
transitie te doorlopen en af te komen van fossiele brandstoffen is hiervoor 
per gebouw een alternatief nodig. Dit is een grote uitdaging, omdat warmte 
een lokale energievorm is. Een oplossing in onze gebouwen is bijvoorbeeld 
een warmtepomp. Stadswarmte op basis van geothermie zijn meer 
regionale oplossingen. Door de oorlog in Oekraïne is de energietransactie 
in een stroomversnelling geraakt. Europese landen hebben afgesproken 
Jaarrapportage Bedrijfsvoering Rijk 2022
