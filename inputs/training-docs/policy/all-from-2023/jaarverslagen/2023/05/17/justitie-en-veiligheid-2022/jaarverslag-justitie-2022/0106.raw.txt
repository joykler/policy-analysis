bij de eerste lijn van de organisatie (DG’s/directies). Het verplichtingen­
budget is op artikel 36 overschreden. In 2023 zullen extra controles worden 
uitgevoerd om mogelijke budgetoverschrijdingen op verplichtingen te 
voorkomen.
Voorschotten
e 
Het boeken van voorschotten is een uitgebalanceerd proces dat door de 1
lijn goed wordt beheerst. Uit de interne controle zijn dan ook geen correcties 
uit de geboekte voorschotten naar voren gekomen. Het tijdig afboeken van 
voorschotten (binnen vier weken na vaststelling en na 1 november per 
direct) verdient nog wel extra aandacht. Uit de verrichte interne controle zijn 
op dit punt nog een aantal correcties naar voren gekomen.
Gebruik derdenrekeningen
De financiële risico’s op de derdenrekeningen zijn beperkt. Ten opzichte van 
vorig jaar zijn er duidelijke verbeteringen terug te zien in het beheer van 
de derdenrekeningen bij een aantal onderdelen voor wat betreft de aanwe­
zigheid van een permanent dossier, procesbeschrijvingen en het beheer. Bij 
de Dienst Terugkeer en Vertrek (DTenV) is de vooruitgang op deze punten 
onvoldoende. DTenV heeft nu een actiehouder benoemd en concreet 
afspraken gemaakt met de verschillende dossierhouders over het 
opbouwen van permanente dossiers voor 2023. De inhoudelijke documen­
tatie die in de permanente dossiers moet worden opgeslagen is wél 
aanwezig bij DTenV. Verder zijn in 2022 voor een aantal projecten eindver­
antwoordingen ingediend bij de Europese Commissie (EC), waaronder ook 
een project van DTenV. Op basis van deze stukken wordt in 2023 bij 
definitieve vaststelling een ontvangst en overboeking naar de ontvangsten 
verwacht. In 2024 zal de onzekerheid van de eindstand 2019 € 4,2 mln. van 
het DTenV-project verdwijnen n.a.v. de definitieve vaststelling van de EC.
Prestatieverklaringen
JenV is in 2022 verder gegaan met het verbeteren van de vastlegging van 
prestatieverklaringen (PV) in Leonardo. Hiervoor zijn door middel van data-
analyse een tweetal query’s opgeleverd. Het eerste deel van de analyse richt 
zich op het vaststellen van de aanwezigheid van bijlagen bij facturen en 
ontvangsten. In het tweede deel van de analyse wordt gebruik gemaakt van 
Machine Learning, waarmee de kans wordt bepaald of een prestatiever­
klaring al dan niet aan de kwaliteitseisen voldoet. De resultaten van de 
eerste analyse zijn gebruikt ter ondersteuning van de handmatige controles 
op prestatieverklaringen binnen de financiële administratie (betaalproces) 
en zijn gebruikt voor het verder verbeteren van het proces en de beheers­
maatregelen.
De volgende beheersmaatregelen zijn uitgevoerd om het beheer verder te 
verbeteren:
1. Kader PV is herzien en geëxpliciteerd waar nodig, onder andere door 
het toewijzen van het soort PV aan kostensoorten (soorten betalingen) 
conform het handboek kostencodering. Voor een aantal kostensoorten 
is geen PV in het financieel systeem noodzakelijk (Geheime Gelden, 
AVG);
2. Door de werkgroep PV is veel aandacht gegeven aan het creëren van 
bewustzijn in de organisatie door het bespreken van de resultaten van 
de deelwaarnemingen;
3. Interne controle door de sectoren/SSC op de kwaliteit van de PV.
Tweede Kamer, vergaderjaar 2022–2023, 36 360 VI, nr. 1 106
