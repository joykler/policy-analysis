vanwege diverse redenen (nog) niet kunnen worden ontsloten via de RBAC-
tooling heeft DUO separate monitoring ingericht. DUO heeft aan de hand 
van criteria een lijst opgesteld met systemen die alsnog worden 
aangesloten op de RBAC-tooling.
Dit zijn essentiële mijlpalen voor de beheersing van autorisatiebeheer. Het 
project autorisatiebeheer is met het bereiken van deze mijlpalen in de fase 
gekomen van overdracht en borging in de lijnorganisatie van DUO.
IT-beheersingsmaatregelen Dienst Uitvoering Onderwijs
De AR heeft in 2021 geconstateerd dat verbeteringen ten aanzien van IT-
beheersing maatregelen bij DUO nodig zijn. De verbeteringen zijn nodig 
voor de onderwerpen back-up, recovery, continuïteitsmanagement, 
wachtwoord beheer en beheer van het SAP-systeem. DUO onderschrijft 
het belang van een goed IT-beheer en heeft dit in 2022 voortvarend 
opgepakt.
DUO heeft meerdere «poetsweken» georganiseerd, waarbij aan de 
medewerkers de ruimte is gegeven om gericht te werken aan de nodige 
verbeteringen. Dit heeft gezorgd voor een versnelling in het doorvoeren van 
verbeteringen, maar ook voor extra bewustzijn voor het belang van een 
goed IT-beheer binnen de algehele organisatie. DUO heeft een aanzienlijk 
deel van de bevindingen in 2022 opgelost. Voor een aantal bevindingen 
geldt dat vanwege de complexiteit een langere doorlooptijd nodig is. DUO 
heeft de ambitie om aan het eind van het eerste kwartaal van 2023 de 
resterende bevindingen te hebben opgelost.
DUO heeft in 2022 goede stappen gezet bij het duurzaam oplossen van 
bevindingen op het domein van autorisatiebeheer en IT-beheer. Dit heeft 
een forse inzet van personeel en middelen gevraagd. Het heeft ook meer 
doorlooptijd gekend dan waar eerder rekening mee werd gehouden. DUO 
heeft de ambitie om meer proactief te gaan opereren om bevindingen te 
voorkomen en zal hier verder op inzetten in 2023.
M&O-beleid subsidies onderwijsinstellingen
De ADR en de AR hebben bij het jaarverslag 2021 geconcludeerd dat het 
M&O-beleid voor subsidies aan onderwijsinstellingen ontoereikend was. Zij 
vonden dat bij een aantal subsidieregelingen de risico-analyses niet of 
onvoldoende uitgewerkt waren waardoor ook het controlebeleid 
onvoldoende was uitgewerkt en noodzakelijke aanvullende controlemaat­
regelen niet genomen waren. Het Ministerie van OCW is eind 2021 al gestart 
met een verbeterplan voor het M&O-beleid voor subsidies aan onderwijs­
instellingen. In 2022 is hier verder gevolg aan gegeven door het ontwikkelen 
van formats voor risico-analyses en controlebeleid en keuzehulpen voor 
het bepalen van de juiste verantwoordingsinformatie die opgevraagd moet 
worden. De formats voor risico-analyse en controlebeleid zijn per 
1 november 2022 ook verplicht en worden betrokken bij de bespreking van 
nieuwe subsidieregelingen in het Expertise Centrum Subsidies (ECS). Dit 
heeft geleid tot instrumenten waarmee het M&O-beleid per subsidiere­
geling effectiever en zichtbaarder kan worden uitgewerkt. De kern van de 
verbetering is dat voortaan beter wordt uitgeschreven welke voorwaarden 
in een subsidieregeling zijn opgenomen en welke M&O-risico’s deze 
voorwaarden met zich meebrengen. Deze M&O-risico’s per subsidievoor­
waarden worden vervolgens beheerst door (steekproefsgewijs) verant­
woordingsinformatie over de naleving van de subsidievoorwaarden op te 
vragen en daar een passend controlebeleid op te formuleren. Hiermee is 
het verbeterplan volledig uitgevoerd.
Tweede Kamer, vergaderjaar 2022–2023, 36 360 VIII, nr. 1 133
