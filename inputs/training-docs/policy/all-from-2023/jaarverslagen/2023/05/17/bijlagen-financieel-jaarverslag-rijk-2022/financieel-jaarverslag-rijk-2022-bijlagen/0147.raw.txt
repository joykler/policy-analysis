ieder geval het standaard aanmerken van verhuurd vastgoed als beleg­
gingsvermogen in de BOR in de schenk- en erfbelasting en de doorschuif­
regeling (DSR) in de inkomstenbelasting. Het kabinet komt in het voorjaar 
van 2023 met een eerste invulling van de taakstellende opdracht voor 2024. 
In het Belastingplan 2023 is al een eerste concrete stap gezet in het 
aanpakken van belastingconstructies door voor periodieke giften een 
8
plafond in te voeren van 250.000 euro. Daarnaast gaat het kabinet jaarlijks 
een lijst met opmerkelijke belastingconstructies opstellen die als bijlage 
mee wordt gestuurd bij de Voorjaarsnota en het CBS verzoeken jaarlijks 
tegelijk met de Voorjaarsnota een infographic met relevante figuren te 
publiceren. Ook werkt het kabinet aan continue verbetering van benodigde 
data voor monitoring en evaluaties. Tot slot acht het kabinet het van belang 
om voortdurend kritisch te blijven kijken naar het belastingstelsel en 
daarmee ook de vormgeving van het boxenstelsel. Het kabinet neemt dan 
ook de aanbeveling uit het IBO ter harte om de herziening van het boxen­
stelsel te onderzoeken en daarbij de vraag of het mogelijk is om tot een 
stelsel te komen waarbij inkomen uit werk en verschillende vermogens­
vormen neutraler worden behandeld centraal te stellen. Voor het kabinet is 
het nu eerst prioriteit om het toekomstige stelsel op basis van werkelijk 
rendement in box 3 vorm te geven. Het belasten van het werkelijk 
rendement op vermogen in box 3 volgt uit het Coalitieakkoord en wordt 
omarmt door het IBO en past bij een evenwichtiger belastingstelsel. 
Publieke investeringen
Op 18 juli 2022 is dit IBO met kabinetsreactie aan de Tweede Kamer 
9
aangeboden. Hierin kondigt de minister van Financiën aan dat de werkwijze 
en de instrumenten overprogrammering en het investeringsplafond 
worden geëvalueerd om te borgen dat het doel van het beleid centraal staat. 
Daarnaast is het kabinet voornemens in de departementale begrotingen, 
jaarverslagen, de Miljoenennota en het Financieel Jaarverslag van het Rijk 
te rapporteren over investeringen uit het Coalitieakkoord die onder het 
investeringsplafond vallen. In de Miljoenennota 2023 is dit voornemen tot 
uitvoering gebracht in Bijlage 1. Tot slot zal het kabinet bij de wetvoorstellen 
en de bijbehorende memorie van toelichting voor het Klimaatfonds en het 
Transitiefonds heldere keuzes maken over de vormgeving van de fondsen.
Jeugdcriminaliteit
Het IBO jeugdcriminaliteit «Werken aan effectievere detentie van 
jeugdigen» is najaar 2022 afgerond en op 24 februari jl. met kabinetsreactie 
10
aan de Tweede Kamer aangeboden. In het IBO is zowel instroom 
(preventie), doorstroom (effectief, doelmatig verblijf in een justitiële jeugd­
inrichting, JJI) als uitstroom (recidivevermindering) onderzocht. Het IBO 
identificeert knelpunten, zoals versnippering en overlap van preventie-inter­
venties die zorgen voor ondoelmatigheid of het korte verblijf van jeugdigen 
in JJI’s dat kostbaar is maar vaak weinig effectief. Er zijn in het IBO aanbe­
velingen gedaan, zoals het verbeteren van vroegsignalering en nazorg. Ook 
presenteert het IBO beleidsvarianten met alternatieven voor kortverblijf in 
de JJI’s (zoals elektronische detentie of taakstraffen) en maatregelen om 
de effectiviteit en doelmatigheid van de detentie te verbeteren (zoals betere 
doorstroom naar onderwijs of arbeidstoeleiding).  In de kabinetsreactie 
wordt door de minister voor Rechtsbescherming onder andere aange­
kondigd dat wordt ingezet op het naar binnen halen van zorgpartners die 
voorafgaand aan de vrijheidsbeneming betrokken zijn. Daarnaast worden 
8
 Kamerstukken II, 2022-2023, 36 202, nr. 15 en Kamerstukken II, 2022-2023, 36 200 IX, nr. 4. 
9
 Kamerstukken II, 2021-2022, 35 925, nr. 173.
10
 Kamerstukken II, 2022-2023, 28 741, nr. 92.
Tweede Kamer, vergaderjaar 2022–2023, 36 360, nr. 2 147
