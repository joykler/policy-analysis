Meerkostenregeling i.v.m. corona
Dit betreft de compensatie van extra kosten als gevolg van corona voor 
aanbieders in de langdurige zorg op grond van de hiervoor door de NZa 
opgestelde beleidsregel.
Zorginfrastructuur
De middelen voor versterking van de zorginfrastructuur in de langdurige 
zorg worden vanuit de begroting, artikel 3, ingezet ten behoeve van de 
gespecialiseerde cliëntondersteuning, de toekomstagenda gehandicap­
tenzorg en de ramingsbijstelling van het Centrum Indicatiestelling Zorg 
(CIZ). Doordat de middelen via de begroting worden ingezet vindt er onder 
het Uitgavenplafond Zorg een neerwaartse bijstelling plaats.
Tijdelijke middelen Kwaliteitskader verpleeghuiszorg
Op de begroting waren tijdelijk extra middelen geraamd voor het Kwali­
teitskader verpleeghuiszorg die uitgingen boven het structurele bedrag van 
€ 2,1 miljard (in prijspeil 2017) dat vanaf 2027 was gereserveerd. Nu het 
structurele bedrag van € 2,1 miljard per 2022 in de integrale tarieven is 
verwerkt en de verpleeghuizen daarmee aan het kwaliteitskader kunnen 
voldoen is het mogelijk om de tijdelijke extra middelen gericht in te zetten. 
Dit betreft de dekking voor het Wlz-brede regionale stimuleringsbudget, 
de ophoging van het budget voor de beleidsregel innovatie van de NZa en 
enkele andere uitgaven die vanuit instrumenten op de begroting (artikel 3) 
beschikbaar zijn gesteld. Deze bijstelling was mogelijk zonder het 
beschikbaar gestelde Wlz-kader te verlagen.
Regionaal stimuleringsbudget zorgkantoren
Dit betreft de gereserveerde middelen voor een regionaal stimulerings­
budget voor de ouderenzorg en gehandicaptenzorg binnen de Wlz. De 
middelen kunnen worden ingezet voor bevordering van goed werkgever­
schap, regionale samenwerking en (opschaling van) technologie en 
innovatie. Op deze manier draagt de inzet bij aan de opgaven uit het coali­
tieakkoord om te komen tot toekomstbestendige, betaalbare, toegankelijke 
en kwalitatief goede Wlz-zorg.
Beleidsregel energiecompensatie Wlz
Zorginstellingen worden geconfronteerd met stijgende energieprijzen. Er is 
door de NZa voor de Wlz een specifieke beleids­
regel 2022 opgesteld (Beleidsregel compensatie hogere energiekosten 2022 
Wlz – BR/REG-22164 - Nederlandse Zorgautoriteit 
(overheid.nl) die het mogelijk maakt voor zorgkantoren en zorgaanbieders 
om maatwerkafspraken te maken in verband met bovenmatig gestegen 
(energie) prijzen 2022.
Overig beleidsmatig
Deze post is het saldo van kleine beleidsmatige bijstellingen, waaronder 
het ophogen van het budget voor de beleidsregel innovatie van de NZa met 
€ 7,5 miljoen in 2022.
Technisch
Loon- en prijsindexatie Wmo beschermd wonen
Dit betreft het overboeken van de loon- en prijsindexatie naar het budget 
voor Wmo beschermd wonen in het gemeentefonds.
Tweede Kamer, vergaderjaar 2022–2023, 36 360 XVI, nr. 1
