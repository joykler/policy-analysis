4.2 Caribisch Nederland
Subsidies
Subsidies Caribisch Nederland
Aan VNG (Vereniging Nederlandse Gemeenten) International is een 
subsidie toegekend voor een pilot voor een uitwisselingsnetwerk tussen 
Europees Nederlandse gemeenten en het Caribisch deel van het Koninkrijk 
(looptijd van 1 juli 2022 tot en met 31 december 2023). Daarvoor is in 2022 
circa € 1,6 mln. beschikbaar gesteld voor Caribisch Nederland en circa € 0,1 
mln. voor de Landen. Het uitwisselingsnetwerk biedt één duidelijk 
aanspreekpunt voor verzoeken om gemeentelijke vaktechnische assistentie 
en uitwisseling vanuit de openbare lichamen. De VNG matcht deze 
verzoeken vervolgens met relevante expertise uit het gemeentelijk netwerk. 
Ook worden stages voor ambtenaren van de openbare lichamen bij 
Nederlandse gemeenten, provincies of het Rijk gefaciliteerd als onderdeel 
van het uitwisselingsnetwerk.
Het ministerie van BZK heeft daarnaast een financiële bijdrage geleverd van 
ruim € 0,1 mln. aan Stichting WeConnect voor het ondersteunen bij het 
werven van de trainees voor het Talent Ontwikkel Programma Bonaire 
(TOP), het bevorderen dat studenten die uit het Caribisch deel van het 
Koninkrijk afkomstig zijn hun studie in Europees Nederland naar behoren 
kunnen afronden en te bevorderen dat personen die uit het Caribisch deel 
van het Koninkrijk afkomstig zijn aldaar deel zullen nemen aan de arbeids­
markt.
De subsidie van circa € 0,1 mln. is verstrekt om gedurende een jaar (om en 
nabij) zeven dialoogsessies te organiseren tussen de eilandsraad, gedepu­
teerden, de regeringscommissaris en haar plaatsvervanger. De sessies 
hebben als doel om de samenwerking tussen de betrokkenen te verbeteren.
Het verschil tussen realisatie en begroting wordt verklaard door diverse 
reallocaties vanaf andere instrumenten het instrument Subsidies .
Opdrachten
Versterken bestuus- en uitvoeringskracht
De uitgaven op artikel 4 hangen nauw samen met de in juni 2022 gemaakte 
bestuurlijke afspraken met de openbare lichamen Bonaire, Sint Eustatius en 
Saba. Enerzijds gaat het om middelen voor eilandelijke achterstanden uit 
het Regeerakkoord, waarvoor in 2022 in totaal € 4 mln. beschikbaar is 
gesteld; het aandeel van Bonaire en Sint Eustatius hierin is via dit artikel als 
bijzondere uitkering verstrekt (de middelen voor Saba zijn verstrekt via 
het BES-fonds). Anderzijds zijn vanuit de eigen begroting van Koninkrijks­
relaties extra middelen vrijgemaakt voor het verbeteren van de uitvoerings­
kracht. Het gaat om een bedrag van € 2 mln. per eiland. Voor Bonaire en Sint 
Eustatius zijn deze middelen via dit artikel als bijzondere uitkering verstrekt 
(voor Saba zijn deze middelen eveneens verstrekt via de vrije uitkering).
Tweede Kamer, vergaderjaar 2022–2023, 36 360 IV, nr. 1 38
