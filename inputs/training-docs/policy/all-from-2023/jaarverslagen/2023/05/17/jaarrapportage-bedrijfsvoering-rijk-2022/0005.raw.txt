actualiseren van de Gedragscode Integriteit Rijk (GIR). Er zijn in 2022 
rijksbrede workshops over ongewenste omgangsvormen en sociale 
veiligheid georganiseerd. Ook vond een masterclass over sociale veiligheid 
plaats voor leidinggevenden. Daarnaast is het thema integriteit en sociale 
veiligheid periodiek gemonitord.
1
In december 2022 is de Gedragscode Integriteit voor Bewindspersonen aan 
de kamer aangeboden. De gedragscode maakt voor iedereen duidelijk wat 
we verwachten van integere bewindspersonen.
Opbouw Jaarrapportage Bedrijfsvoering Rijk
In de JBR van vorig jaar is een aantal veranderingen doorgevoerd om de 
informatie transparanter, eenduidiger en gemakkelijker leesbaar te maken. 
Ook in de JBR 2022 hanteren we de volgende richtlijnen:
• Onderwerpen met een cijfermatig doel lichten we toe en zijn gelijk van
opbouw.
• Het hoofdrapport toont alleen rijksbrede cijfers, zo mogelijk over de
afgelopen vijf jaar. In de bijlage staan de uitsplitsingen per ministerie die
ook in vorige jaargangen waren uitgesplitst.
• In bijlage 2c staat een overzicht van de grote ICT-trajecten. Details
hierover volgen op rijksoverheid.nl en staan op het Rijks ICT-dashboard.
• Bij duurzaamheidsthema’s wordt vermeld aan welke Duurzame Ontwik­
kelingsdoelen of Sustainable Development Goals (SDG’s) deze thema’s
bijdragen. De SDG’s bestaan uit zeventien doelen die in 2030 tot
wereldwijde verbeteringen moeten hebben geleid. Ze zijn afgesproken
door alle bij de Verenigde Naties (VN) aangesloten landen, waaronder
Nederland.
• De JBR biedt een duidelijke weergave van de organisatieomvang.
Rijk versus Rijksoverheid
In de JBR verstaan we onder ‘Het Rijk’ de ministeries (exclusief Defensie) 
en agentschappen (inclusief baten-lastendiensten). Bij enkele cijfers wijken 
we daarvan af. Dit heeft verschillende oorzaken. Soms is er een andere of 
bredere politieke doelstelling, waardoor het logisch is om ook andere 
organisatieonderdelen mee te tellen. In andere gevallen zijn er systema­
tische oorzaken. Hierdoor is de omvang van bepaalde cijfers anders 
opgebouwd of speelt het autonome karakter van de organisatie een rol. In 
deze gevallen spreken we over ‘De Rijksoverheid’. Er zijn dan meerdere 
organisatieonderdelen of goederen meegenomen die in dienst staan van 
de Staat der Nederlanden. Denk aan Defensie, zbo’s met en zonder eigen 
rechtspersoonlijkheid, de Rechtspraak en Hoge Colleges van Staat (HCvS). 
In hoofdstuk 1 ‘Rijk als werkgever’ bedoelen we bij ‘Het Rijk’ ook de perso­
neelsleden van de HCvS en de Rechtspraak, die onderdeel uitmaken van 
de CAO Rijk. In de JBR staan geen cijfers van andere overheidsinstellingen 
zoals de politie, waterschappen, provincies en gemeenten.
Organisatieomvang
De organisatieomvang staat bij de data visueel afgebeeld. Wanneer de 
organisaties in het rapport donkerblauw zijn gekleurd, maken deze 
onderdeel uit van de data. Hieronder staat een voorbeeld van de wijze van 
weergave:
1
 Kamerstukken II 2022, 0000687729. 
Jaarrapportage Bedrijfsvoering Rijk 2022 5
