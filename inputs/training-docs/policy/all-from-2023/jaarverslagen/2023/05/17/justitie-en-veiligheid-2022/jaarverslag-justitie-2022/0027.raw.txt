terreinen rechtspleging en rechtsbijstand onderzocht door middel van de 
indicatoren kwaliteit, toegankelijkheid en productiviteit. Doeltreffendheid 
wordt beoordeeld aan de hand van ‘kwaliteit’ en ‘toegankelijkheid’. Doelma­
tigheid wordt beoordeeld aan de hand van ‘productiviteit’.
Op hoofdlijnen concluderen de onderzoekers t.a.v. de rechtspraak dat de 
doeltreffendheid van de rechtspraak in de periode van 2016 tot en met 2020 
enerzijds is verbeterd en anderzijds heeft geleden onder, met name, de 
coronapandemie. De Wet prejudiciële vragen heeft een positief effect gehad 
op de rechtseenheid en daarmee de kwaliteit van de rechtspraak. Daarnaast 
hebben de aanpassingen in de bekostigingssystematiek en de Wet 
herziening gerechtelijke kaart bijgedragen aan de doeltreffendheid van de 
rechtspraak De toegankelijkheid van het stelsel stond onder druk: minder 
burgers schakelden rechtshulp in terwijl het aantal burgers dat rechtspro­
blemen ervoer min of meer gelijk bleef. Daarnaast loopt de algemene 
waardering van verschillende doelgroepen in het rechtsbestel uiteen. Waar 
rechtszoekende en curatoren tevreden lijken (waarderingsscores van 
respectievelijk 77 en 75 uit 100), zijn professionals en met name slachtoffers 
beduidend kritischer (scores van respectievelijk 67 en 58 uit 100). Wat betreft 
de doeltreffendheid van het rechtsbestel zijn er dus ook nog verbeterpunten. 
De doelmatigheid van het beleid nam in de periode 2016 tot en met 2020 af. 
Wederom speelde de coronapandemie hierin een belangrijke rol. Als gevolg 
van de coronamaatregelen liepen (vanaf 2020) de doorlooptijden en 
werkvoorraden namelijk op. Daarnaast hadden de verhoogde bezetting, 
het afgenomen zaaksvolume en het toegenomen kostenniveau tot gevolg 
dat de arbeidsproductiviteit en kostenproductiviteit afnamen.
Op hoofdlijnen concluderen de onderzoeken t.a.v. de rechtsbijstand dat: 
De doeltreffendheid van het stelsel gesubsidieerde rechtsbijstand zich in 
de periode van 2016 tot en met 2020 voornamelijk in positieve zin heeft 
ontwikkeld. De inzet op digitalisering van de dienstverlening heeft ervoor 
gezorgd dat de nulde- en eerstelijnsvoorzieningen gedurende de corona­
pandemie goed bereikbaar bleven. Over het algemeen zijn rechtzoekenden 
tevreden over de kwaliteit en toegankelijkheid van dienstverleners. Wat de 
doeltreffendheid drukt het spanningsveld tussen, enerzijds, de focus op 
specialisatie en, anderzijds, het behouden van voldoende aanbod en 
capaciteit van dienstverleners op de gevraagde terreinen. De doelmatigheid 
van het stelsel gesubsidieerde rechtsbijstand heeft zich in de periode 2016 
tot en met 2020 in positieve zin ontwikkeld. De herijking van de vergoe­
dingen voor gesubsidieerde rechtsbijstandsverleners is hiervan de 
voornaamste oorzaak geweest. Daarnaast is in deze periode ook aandacht 
besteed aan enkele reeds geïdentificeerde beperkingen, zoals het 
aanvragen van extra uren bij bewerkelijke zaken. Tegelijkertijd kan de 
doelmatigheid verder verbeterd worden wanneer ook de andere geïdenti­
ficeerde knelpunten geadresseerd worden. Daarnaast werd na 2018 ook 
specifiek aandacht besteed aan de systematiek rondom het aanvragen van 
extra uren, een onderdeel wat eerder als doelmatigheidslek werd geïdenti­
ficeerd. Verschillende ontwikkelingen in periode lopend van begin 2016 tot 
eind 2020 hebben een positieve impact gehad op de productiviteit van het 
beleid ten aanzien van gesubsidieerde rechtsbijstand. Vooropgesteld 
dragen de herijkte vergoedingen voor rechtsbijstandsverleners bij aan een 
meer doelmatig systeem.
Tweede Kamer, vergaderjaar 2022–2023, 36 360 VI, nr. 1 27
