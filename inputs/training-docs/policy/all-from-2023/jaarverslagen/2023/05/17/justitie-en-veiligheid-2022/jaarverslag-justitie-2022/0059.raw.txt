worden, bijvoorbeeld met maatwerk en de mogelijkheid van een financiële 
bijdrage door afnemers. Daarnaast wordt het Besluit controle op rechtsper­
sonen gewijzigd ten behoeve van zorgfraudebestrijding door de 
Nederlandse Zorgautoriteit (NZa) en de Inspectie voor Gezondheidszorg 
(IGJ).
Wet wapens en munitie
In het kader van een lopend traject inzake de herziening van de Wet wapens 
en munitie heeft de Minister van Justitie en Veiligheid bij brief van 
16 februari 2022 de Kamer geïnformeerd over het instellen van de 
2
Commissie Wet wapens en munitie , bestaande uit vertegenwoordigers van 
overheidsorganisaties en externe belanghebbende partijen. Met het 
instellen van de Commissie Wet wapens en munitie is uitvoering gegeven 
aan een door de Tweede Kamer aangenomen motie. In de maanden daarop­
volgend heeft de Commissie Wet wapens en munitie haar werkzaamheden 
verricht. De Commissie Wet wapens en munitie heeft eerst een probleem-
inventarisatie gemaakt ten aanzien van het functioneren van de Wet wapens 
en munitie. Vervolgens heeft de Commissie Wet wapens en munitie de 
mogelijkheden in kaart gebracht op welke wijze de Wet wapens en munitie 
en onderliggende regelgeving gemoderniseerd kunnen worden. Op 
20 december 2022 heeft de Commissie Wet wapens en munitie haar 
eindrapport, met alle voorstellen en adviezen, aan de Minister van Justitie 
en Veiligheid aangeboden. Vervolgens heeft de Minister van Justitie en 
3
Veiligheid het eindrapport naar de Kamer verzonden . De Minister van 
Justitie en Veiligheid informeert in het voorjaar van 2023 de Tweede Kamer 
over de beleidsreactie op het eindrapport alsmede het plan van aanpak voor 
het vervolgproces.
Prostitutie
Afgelopen jaar is samen met de branche, de Sekswerkalliantie Destigmati­
sering (SWAD) en andere ministeries de probleemanalyse geschetst, als 
opmaat naar een plan van aanpak met concrete voorstellen om de sociale 
en juridische positie van de sekswerkers te verbeteren. Hierbij hebben we 
gewerkt aan gezamenlijke voorstellen op de thema’s zakelijke dienstver­
lening (bankrekening, verzekering, hypotheek), zorg, politie, gemeenten en 
media en communicatie. Daarnaast is afgelopen jaar ingezet om het stigma 
op sekswerk te verminderen. JenV steunt de klachtenbalie waar 
sekswerkers ondersteuning kunnen krijgen bij het indienen van klachten bij 
instanties. Het platform Ugly Mugs is opgestart en wordt door sekswerkers 
gebruikt om elkaar te waarschuwen voor gewelddadige klanten.
Indicatoren Unit Landelijke Interceptie
Zoals toegezegd bij brief van 13 november 2007 en daaropvolgend bij brief 
van 27 mei 2008 worden de jaarlijkse tapstatistieken opgenomen in het 
22
Jaarverslag van Justitie en Veiligheid.
In 2022 werden 31.801 nummers getapt, een stijging van 12,9% ten opzichte 
van 2021 toen er 28.174 nummers werden getapt. Met een nummer worden 
niet alleen telefoonnummers bedoeld maar ook IP-adressen en emaila­
dressen.
22
 Kamerstukken II 2007/08, 30517, nr. 6
Tweede Kamer, vergaderjaar 2022–2023, 36 360 VI, nr. 1
