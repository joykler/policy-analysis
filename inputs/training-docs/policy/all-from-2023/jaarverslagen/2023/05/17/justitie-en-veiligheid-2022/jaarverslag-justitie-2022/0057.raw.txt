Subsidie Wetgeving (DWJZ)
De subsidie wetgeving betreft een bijdrage aan de Stichting Recht en 
Overheid en aan het Nederlands Juristencomité. Deze subsidie is bedoeld 
voor de bescherming van de mensenrechten.
Ontvangsten
Griffie
Het Ministerie van JenV ontvangt griffierechten van burgers, overheden, 
bedrijven en andere rechtspersonen die civiele of bestuursrechtelijke 
procedures starten. De griffierechten-ontvangsten waren in 2022 circa € 34 
mln. lager dan geraamd. Dit komt omdat de instroom aan zaken waarbij 
sprake is van een te betalen griffierecht lager was dan geraamd bij het 
opstellen van de begroting 2022.
Ontvangsten overig
De ontvangstenmeevaller van circa € 6,0 mln. bestaat uit diverse posten. Bij 
de vaststelling in het kader van de Wet schuldsanering natuurlijke personen 
(Wsnp) en de Wet beëdigde tolken en vertalers (Wbtv) over jaar 2022 is 
respectievelijk € 3,5 mln. en € 0,1 mln. meer ontvangen dan begroot.
Er heeft een terugbetaling van de Raad voor de rechtspraak plaatsgehad van 
een initiële vermogensstorting van het ministerie van JenV als gevolg van 
Covid-19, die niet gebruikt hoefde te worden (ongeveer € 4,2 mln.).
Ook was er een extra ontvangst vanwege de verrekening van de kosten 
tuchtrecht advocatuur van de NOvA over zowel 2021 en 2022.
4.3 Artikel 33: Veiligheid en criminaliteitsbestrijding
Figuur 3
A. Algemene doelstelling
Een veiligere samenleving door een doelmatige en effectieve rechtshand­
having en criminaliteitsbestrijding en door versterking van de bestuurlijke 
aanpak van criminaliteit door de decentrale overheden.
B. Rol en verantwoordelijkheid
Opsporing en vervolging
De Minister heeft een regisserende rol. Zij is beleidsverantwoordelijk voor 
het landelijke opsporings- en vervolgingsbeleid en financiert daartoe onder 
andere het Openbaar Ministerie (OM) en het Nederlands Forensisch 
Instituut (NFI). Het OM is belast met de strafrechtelijke handhaving van de 
Tweede Kamer, vergaderjaar 2022–2023, 36 360 VI, nr. 1
