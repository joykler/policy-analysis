Bijdrage aan medeoverheden
De bestuurlijke afspraken voor 2021 zijn doorgezet naar 2022. Deze 
afspraken vormden de basis voor het verstrekken van een bijdrage aan 
andere overheden voor de financiering van de uitvoering van de afspraken, 
inclusief de aanpak van verontreinigingen. Deze aanpak bestaat uit een 
aantal onderdelen. Ten eerste de aanpak van locaties aangemerkt als spoed 
wegens onaanvaardbare risico’s voor de gezondheid, de ecologie of 
verspreiding van verontreinigingen naar het grondwater. Ten tweede 
locaties waarvan de saneringsopgaven als buitenproportioneel zijn 
aangemerkt. Hierbij gaat het zowel om verontreinigingen met PFAS als met 
diffuus lood.
Daarnaast werden bijdrages verstrekt op basis van toezeggingen die in 
het verleden zijn gedaan door het Rijk aan provincies en gemeenten in 
verband met de uitvoering van hun bodemsaneringstaken in het kader van 
de Wet bodembescherming.
Daarnaast zijn incidentele bijdragen verstrekt. Hieronder valt de voortzetting 
van de bestaande aanpak van bodemverontreinigingen met asbest in 
Twente. Ook in het kader van de problematiek met het lozen van druggere­
lateerde stoffen in de bodem zijn specifieke uitkeringen verstrekt. In 2022 
ging dit om drie locaties in de provincie Noord-Brabant. De inzet is om 
saneringskosten van drugsafvallozingen te verhalen op de veroorzakers.
5 Eenvoudig Beter
Bijdrage aan agentschappen
Dit betreft een bijdrage aan Rijkswaterstaat voor de kosten die het 
agentschap maakt voor de transitie in het kader van de Omgevingswet.
Tweede Kamer, vergaderjaar 2022–2023, 36 360 XII, nr. 1
