3.9 Overzicht risicoregelingen en openbaarheidsparagraaf
Overzicht risicoregelingen
Per 31 december 2022 bestaat er één openstaande garantie. Deze betreft 
een overeenkomst met de Vereniging Verbond van Verzekeraars over de 
verzekerbaarheid van personeel. De looptijd is onbepaald en er is geen 
gegarandeerd bedrag vastgesteld. De overeenkomst regelt de verhouding 
tussen Defensie en de Vereniging met als doel de belemmeringen die 
defensieambtenaren in het maatschappelijk verkeer ondervinden als gevolg 
van uitsluitingsclausules bij levensverzekeringen, gekoppeld aan de finan-
ciering van een woning, weg te nemen. In 2022 heeft geen uitkering plaats­
gevonden.
Openbaarheidsparagraaf
Actieve openbaarmaking
Het programma Defensie Open op Orde (DOO) versterkt in de periode 2021 
t/m 2026 de informatiehuishouding en transparantie van Defensie (actieve 
en passieve openbaarmaking). Defensie heeft per 1 mei 2022 de eerste fase 
van de Wet open overheid (Woo) geïmplementeerd. Er zijn 380 
medewerkers getraind om de kwaliteit te verbeteren van de ambtelijke 
advisering in beslisnota’s, die sinds Prinsjesdag openbaar worden gemaakt. 
In het kader van informatieverstrekking werd gezorgd voor verdere 
compliance met de Woo. Dit werd gedaan door de actieve openbaarmaking 
van documenten voor te bereiden waarmee, afhankelijk van de rijksbrede 
tijdlijn in 2023 wordt gestart. De benodigde opleiding, training en bewust­
wording wordt voorzien vanuit de DOO actielijn abtelijk en militair 
vakmanschap. Tot slot blijft DOO met het transparantieontwikkelfonds 
initiatieven vanuit de defensieonderdelen versterken en versnellen.
Passieve openbaarmaking
In 2021 is een pilot gestart voor het gebruik van laksoftware bij de Directie 
Communicatie. Dit moet de snelheid en efficiëntie bij het behandelen van 
WOO-verzoeken kunnen gaan verbeteren. Defensie neemt de software af als 
dienst van shared-service organisatie Doc-Direkt (ministerie van BZK). In 
2023 wordt een project uitgerold waarbij de laktooling ook op het defensie­
systeem kan gaan draaien.
Verbetering van de informatiehuishouding
Een goede informatiehuishouding is een cruciale voorwaarde voor de 
maatregel informatiegestuurd werken en optreden uit de Defensienota. Dit 
verbetert de wendbaarheid, commando- en bedrijfsvoering. Een gezagheb­
bende informatiepositie stelt Defensie in staat beter te plannen, te sturen, 
te verantwoorden en te positioneren.
In 2022 zette DOO belangrijke stappen richting informatiegestuurd werken. 
De proefimplementatie van het nieuwe documentmanagementsysteem 
DefDoc is gestart bij de Bestuursstaf, ter voorbereiding op de defensiebrede 
uitrol de komende jaren. Met DefDoc maakt Defensie informatie beter 
organisatiebreed beschikbaar en maakt besluitvorming inzichtelijker. 
Daarnaast dienen verbeteringen in de informatiehuishouding als 
fundament voor meer openbaarmaking. In het kader van inzicht, overzicht 
en vooruitzicht omtrent missie-informatie heeft DOO specialistische 
zoeksoftware verworven, specifiek ingezet voor het archief Afghanistan. 
Tweede Kamer, vergaderjaar 2022–2023, 36 360 X, nr. 1
