doelstelling hebben het Ministerie van Onderwijs, Cultuur en Wetenschap 
(OCW) en SZW vanaf 1 oktober 2022 samen ruim € 5 miljoen beschikbaar 
gesteld om hulp op het gebied van maaltijden en andere eerste levensbe­
hoeften te faciliteren op ruim 500 kwetsbare scholen (Kamerstukken II 
2021/22, 24 515, nr. 648). Zo wilde het kabinet honger in de schoolklas 
tegengaan, vooruitlopend op de door de Minister voor Primair en Voortgezet 
Onderwijs voorgestelde uitvoering van de motie van de Kamerleden Dassen 
en Paternotte om € 100 miljoen te investeren in het aanbieden van een 
maaltijd op school aan leerlingen in kwetsbare wijken (Kamerstukken II, 
36200, nr. 49).
Iedere inwoner van Nederland, ongeacht aan welke kant van de Atlantische 
Oceaan, heeft recht op bestaanszekerheid. Om tot bestaanszekerheid te 
komen voor Caribisch Nederland is eerder onderzoek gedaan naar het 
ijkpunt sociaal minimum voor Caribisch Nederland. Per 2022 zijn, naar 
aanleiding van de motie Wuite c.s. (Kamerstukken II 2021/22, 35 925 IV, nr. 
26), het wettelijke minimumloon en de minimumuitkeringen (AOV, AWW en 
onderstand) verhoogd met 10% (inclusief inflatie). Daarnaast heeft het 
kabinet in het coalitieakkoord de middelen vrijgemaakt om de uitkeringen 
de komende jaren verder te verhogen tot het ijkpunt sociaal minimum 
(Kamerstukken II 2021/22, 36 200 IV, nr. 7). Per 1 juli 2022 is daarvoor een 
volgende stap gezet via een verhoging van de kinderbijslag en een aantal 
toeslagen in de onderstand. Om bestaanszekerheid in Caribisch Nederland 
te vergroten zijn in 2022 daarnaast ook een energietoeslag en de tijdelijke 
regeling voor dubbele kinderbijslag intensieve zorg (DKIZ) (vooruitlopend 
op een structurele regeling) ingevoerd. Ten slotte zijn incidentele middelen 
voor mensen met een afstand tot de arbeidsmarkt vrijgemaakt.
Zekerder en eerlijker werk en inkomen
De overheid biedt een vangnet voor werknemers die dat (tijdelijk) nodig 
hebben. Zij worden ondersteund naar duurzaam werk en/of ontvangen 
inkomen bij ziekte, arbeidsongeschiktheid en werkloosheid. Zo werken we 
aan volwaardige en duurzame posities op de arbeidsmarkt en bestaansze­
kerheid voor iedereen.
De ongekende arbeidsmarktkrapte had in 2022 een grote impact op 
Nederland. Het ruime aanbod aan werkgelegenheid bood mensen veel 
kansen, ook aan hen die aan de kant staan of een minder sterke positie op 
de arbeidsmarkt hebben. Ook daalde het aantal werkloosheidsuitkeringen 
in 2022 tot een historisch laag punt. Tegelijkertijd had de uitzonderlijke 
krapte een grote impact op verschillende sectoren zoals de zorg, de kinder­
opvang en het onderwijs, maar ook de horeca, energie en vervoer. In reactie 
op de uitdagingen heeft het kabinet in de aanpak arbeidsmarktkrapte 
maatregelen aangekondigd hoe tot een goed functionerende arbeidsmarkt 
te komen op de lange termijn (Kamerstukken II 2021/22, 29 544, nr. 1115). 
Daarnaast hebben we in Nederland ruim 20 regelingen om de re-integratie 
te bewerkstelligen voor werkzoekenden. Het kabinet zet in op het vergroten 
van het arbeidsaanbod, het verbeteren van de match tussen vraag naar en 
aanbod van arbeid en het verminderen van de vraag naar arbeid.
Een leven lang ontwikkelen (LLO) is bij de aanpak arbeidsmarktkrapte een 
belangrijke pijler. Om de doelstelling voor LLO te behalen zijn in 2022 de 
beleidslijnen met concrete stappen gedeeld (Kamerstukken II 2021/22, 30 
012, nr. 12). Om de ambities ten aanzien van LLO te realiseren heeft het 
kabinet een historisch grote investering van circa € 1,2 miljard tussen 2022 
en 2027 gedaan om de betrokken partijen te ondersteunen. € 500 miljoen is 
Tweede Kamer, vergaderjaar 2022–2023, 36 360 XV, nr. 1
