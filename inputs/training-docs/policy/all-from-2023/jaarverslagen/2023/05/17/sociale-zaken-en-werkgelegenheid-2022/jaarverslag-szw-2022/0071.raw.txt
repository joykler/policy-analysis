Voor het Europees fonds meestbehoeftigen was aanvang 2022 geen budget 
aanwezig, maar was nog wel sprake van een relatief geringe uitgave. In 
de loop van 2022 is deze van dekking voorzien.
Voor de subsidieregeling armoede en schulden is de realisatie lager dan 
begroot, omdat er vertraging van de projecten en bijbehorende subsidie­
vaststellingen plaatsvond. Dit komt onder andere door de corona-
beperkende maatregelen. Hierdoor schuift een deel van de voor 2022 
beoogde nabetalingen door naar 2023. Voor het Caribische deel van deze 
regeling (Regionale kansen kinderen) vond de laatste vaststelling nog wel 
in 2022 plaats.
Voor het subsidiebudget alle kinderen doen mee is er een onderrealisatie 
van € 3 miljoen. Dit houdt verband met een lager totaalbedrag aan toeken­
ningen 2022 dan oorspronkelijk was ingeschat van afgerond € 1 miljoen. 
Daarnaast zijn twee voorschotten die gekoppeld waren aan twee beoorde­
lingen van voortgangsrapportages niet in 2022 betaald. Deze voorschotbe­
talingen schuiven nu door naar 2023.
Voor het budget overige subsidies algemeen wordt voorzien door overboe­
kingen uit de opdrachtbudgetten binnen het artikel of vanuit andere 
artikelen binnen de SZW-begroting, als er in de loop van een uitvoeringsjaar 
nieuwe toekenningen plaatsvinden in de financiering van de opdrachtbud­
getten. Daarnaast is het totaalbudget ook opgehoogd met ‘geoormerkte’ 
middelen, zoals vanuit het Ministerie van Onderwijs, Cultuur en Wetenschap 
voor de subsidie aan het Jeugdeducatiefonds voor schoolontbijten 
(€ 2,5 miljoen). Andere ‘geoormerkte’ middelen voor subsidies betroffen 
subsidies rond aanpak krapte arbeidsmarkt (€ 1,3 miljoen) en versterken 
impuls armoede en schulden (€ 1,5 miljoen). Gevolg van deze overboe­
kingen was dat het beschikbare budget in de loop van 2022 is verhoogd tot 
€ 29,7 miljoen einde 2022. Dat de realisatie einde 2022 op een lager bedrag 
van afgerond € 27,4 miljoen uit is gekomen heeft een aantal oorzaken. Voor 
een aantal van de ‘geoormerkte’ subsidies geldt dat bij de toekenning het 
kaseffect lager uitviel dan oorspronkelijk was ingeschat. Daarnaast geldt dat 
voor een aantal subsidies de voorziene vaststellingen en beoordelingen van 
voortgangsrapportages te laat plaatsvonden en niet meer ten laste van 2022 
konden worden afgewikkeld en de bijbehorende voorschotbetalingen 
daarmee doorschuiven naar 2023. Ook vond voor een aantal subsidievast­
stellingen de vaststelling lager plaats ten opzichte van het oorspronkelijk 
toegekende subsidiebedrag. Daardoor hoefde de resterende voorschotbe­
taling niet plaats te vinden, of betrof dit een lager bedrag.
Voor het NIBUD is sprake van een lagere realisatie doordat een in 2022 
beoogde voorschotbetaling doorgeschoven is van 2022 naar 2023.
Voor het Waarborgfonds saneringskredieten geldt dat de middelen 
daarvoor deel uitmaakten van het corona steun- en herstelpakket, waarin 
voor een waarborgfonds € 30,0 miljoen is vrijgemaakt. Deze middelen zijn 
beschikbaar gesteld op artikel 99 van de SZW-begroting. Pas op basis van 
een voortgangsrapportage is de € 6,0 miljoen voor het uitvoeringsjaar 2022 
beschikbaar gesteld.
Opdrachten
De realisatie op het opdrachtenbudget is afgerond € 7,5 miljoen lager ten 
opzichte van de beginstand van de begroting. Dit wordt vooral veroorzaakt 
door subsidieverstrekkingen waarvoor afgerond € 7,4 miljoen aan middelen 
is verschoven van het opdrachtenbudget naar het subsidiebudget. Deze 
Tweede Kamer, vergaderjaar 2022–2023, 36 360 XV, nr. 1 71
