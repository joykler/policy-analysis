Bijdrage aan medeoverheden
De openbare lichamen hebben in het kader van het programma BES(t) 4 kids 
een bijzondere uitkering ontvangen om de kinderopvangorganisaties te 
ondersteunen. Dit wordt onder andere gedaan door het bieden van 
opleidingen aan medewerkers. Het budget hiervoor van € 6,8 miljoen is met 
€ 0,1 miljoen overschreden.
Ontvangsten
De restituties en overige ontvangsten zijn in 2022 in totaal € 54,1 miljoen 
lager uitgekomen dan begroot.
De restituties ofwel de terugontvangsten op de kinderopvangtoeslag waren 
€ 65,3 miljoen lager dan verwacht. Bij het bepalen van het definitieve recht 
van huishoudens kwam het totale bedrag aan terugvorderingen lager uit 
dan eerder verwacht. Ouders hoeven dus minder terug te betalen en 
daardoor waren er ook minder ontvangsten. Daarnaast heeft het effect van 
de pauzering van invorderingen die pas in het voorjaar van 2022 is 
opgeheven mogelijk tot lagere ontvangsten geleid.
De overige ontvangsten zijn juist € 11,2 miljoen hoger uitgekomen. Dit houdt 
vrijwel geheel verband met een terugontvangst voor de Tegemoetkoming 
eigen bijdrage. De voorschotten die zijn verstrekt aan de SVB voor de eerste 
en tweede periode van sluiting zijn afgerekend. Per saldo kwamen de kosten 
lager uit dan verwacht, voornamelijk voor de tegemoetkoming voor ouders 
die geen gebruik maken van kinderopvangtoeslag. Aangezien deze ouders 
niet bekend zijn bij de overheid was het lastig om vooraf een goede 
inschatting te maken van de omvang van deze groep.
De ontvangsten werkgeversbijdrage kinderopvang zijn € 98,7 miljoen hoger 
dan in de begroting 2022 was voorzien. De werkgeversbijdrage voor de 
kinderopvang bestaat uit een vast percentage (0,5%) van de totale loonsom. 
Doordat de totale loonsom in 2022 hoger is uitgekomen zijn er ook meer 
ontvangsten uit de werkgeversbijdrage kinderopvang.
Kerncijfers
Onder vrouwen en moeders met jonge kinderen is het aantal gewerkte uren 
per week in 2022 gestegen ten opzichte van 2021. Mannen en vaders met 
jonge kinderen zijn in 2022 gemiddeld juist iets minder uren gaan werken.
Tabel 63 Ontwikkeling in gewerkte uren (gemiddelde binnen de groep mensen met een baan van meer dan 1 uur, 
jaarcijfers)
Realisatie Realisatie Realisatie Realisatie Realisatie 
2018 2019 2020 2021 2022
Vrouwen 15 tot 75 jaar 26,1 26,3 26,2 27,4 27,9
Mannen 15 tot 75 jaar 35,7 35,6 35,4 36,3 36,1
Moeders met jonge kinderen (0-11 jaar) 26,6 26,8 26,9 27,5 28,1
Vaders met jonge kinderen (0-11 jaar) 39,8 39,6 39,4 40,4 40,1
Bron: CBS, Enquête Beroepsbevolking.
De netto arbeidsparticipatie is in 2022 in de meeste categorieën gestegen 
ten opzichte van 2021. De netto arbeidsparticipatie onder vaders met jonge 
kinderen is in 2022 vrijwel stabiel gebleven en onder alleenstaande moeders 
licht gedaald.
Tweede Kamer, vergaderjaar 2022–2023, 36 360 XV, nr. 1
