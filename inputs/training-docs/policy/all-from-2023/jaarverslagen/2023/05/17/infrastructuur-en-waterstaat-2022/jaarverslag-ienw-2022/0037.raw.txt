Toelichting
Het waterveiligheidsbeleid heeft als doel om het risico van overstromingen 
naar het aanvaard risiconiveau te krijgen in 2050. Dit betekent een basisbe­
schermingsniveau voor iedereen in 2050 en een economisch risico waarbij 
de kosten en baten tegen elkaar opwegen. De keringen voldoen nog niet 
allemaal aan die nieuwe norm. Er is berekend hoe groot het economische 
risico is en hoeveel mensen wonen in een gebied waar het basisbescher­
mingsniveau nog niet wordt gehaald op het moment dat het nieuwe beleid 
(2014) is vastgelegd. Dit is de referentiesituatie genoemd en de waarden zijn 
op 100% gesteld. Ten opzichte van deze referentie wordt de ontwikkeling 
van het overstromingsrisico in de tijd afgezet. Doordat keringen versterkt 
gaan worden, zal het aantal mensen waarvoor het basisbeschermings­
niveau nog niet is gehaald en het economisch risico de komende 30 jaar 
afnemen tot het niveau dat volgens het beleid in 2050 bereikt moet zijn.
Het (actuele) risico eind 2022 is gebaseerd op de gerealiseerde versterking 
tot en met 2022 in het HWBP; tot en met 2022 is ca. 36 km dijk versterkt. 
De afname van het risico tot en met 2027 is gebaseerd op de realisatie­
prognose van dijkversterkingen t/m 2027, zoals is opgenomen in het HWBP 
(226 km). Aangezien er tot en met 2022 nog maar weinig keringen in het 
HWBP zijn versterkt, is het economisch risico met ca. 3% afgenomen t.o.v. 
de referentiesituatie. Op basis van de verwachte realisatie van versterkingen 
tot en met 2027 zal het economische risico dan met ca. 19% t.o.v. de referen­
tiesituatie zijn afgenomen. Het aantal mensen dat woont in een gebied waar 
het basisbeschermingsniveau nog niet is bereikt, is in 2027 naar 
verwachting 11 % lager.
In 2050 moeten alle keringen aan de nieuwe normen voldoen. Dan moet 
overal aan het basisbeschermingsniveau zijn voldaan en is het economisch 
risico afgenomen tot het aanvaard economisch risiconiveau. In de indicator 
wordt daarom ook het jaar 2050 geprojecteerd.
Waterkwaliteit (schoon (drink)water)
Het bereiken van een goede ecologische en chemische kwaliteit van de 
oppervlaktewateren in de stroomgebieden van de Rijn, Maas, Schelde en 
Eems, en van een goede chemische en kwantitatieve toestand van de 
grondwateren in de vier stroomgebieden is afhankelijk van de maatregelen 
die verschillende overheden in binnen- en buitenland treffen. Zowel in 
Nederland als in de omringende landen werkt men daaraan volgens de 
systematiek van de Kaderrichtlijn Water, in een cyclus van zes jaar. Een 
actuele beschrijving van de toestand is opgenomen in de stroomgebiedbe­
heerplannen 2022-2027. Dit is een actualisatie van de toestandbeschrijving 
uit de vorige plannen van 2015. In 2027 zal het beeld opnieuw geactualiseerd 
worden. De voortgang van de uitvoering van maatregelen wordt jaarlijks 
gedaan in de rapportage «De Staat van Ons Water» en onderliggende 
jaarrapportage ecologische waterkwaliteit en natuur (Kamerstukken II 
2020-2021, 27625 nr. 538); onswater)
Integraal waterbeleid
In De Staat van Ons Water wordt vanaf 2016 jaarlijks integraal door de 
partners van het Bestuursakkoord Water (BAW) gerapporteerd over de 
voortgang van de uitvoering van het waterbeleid in het voorgaande jaar. 
De Stuurgroep Water heeft in december 2018 besloten dat vanaf 2019 De 
Staat van Ons Water uitsluitend zal worden gericht op de Tweede Kamer als 
doelgroep. Meer uitgebreide informatie over De Staat van Ons Water is te 
vinden op de website http://www.onswater.nl/onswater.
Tweede Kamer, vergaderjaar 2022–2023, 36 360 XII, nr. 1 37
