Voor golf 3 stond in november en december 2022 de subsidieregeling open. 
Drie projecten op terrein van waterstofimport en opslag hebben een 
projectplan ingediend. Deze projectplannen moeten nog door RVO worden 
beoordeeld en zijn nog in afwachting van goedkeuring door de Europese 
Commissie. Dit volgt in 2023.
Deze resultaten sluiten goed aan bij het beoogde beleid. Voor golf 3 zijn 
de middelen nog niet door middel van een subsidiebeschikking verplicht 
zoals de beoogd toen de middelen met de zevende incidentele suppletoire 
begroting (ISB) naar 2022 zijn gehaald. Dit heeft te maken met verande­
ringen in het Europese notificatieproces. Ten tijde van deze ISB werd nog 
verwacht dat notificatie al in 2022 zou plaatsvinden door versnellingen die 
voortkwamen uit REPowerEU. Inmiddels is gebleken dat dit in 2023 zal 
plaatsvinden. De samenloop van de tijdlijnen van het Europese en het 
nationale proces blijft een uitdaging bij de uitvoering van het IPCEI-traject.
Regionale energiestrategieën
In 2021 hebben de RES-regio’s de RES 1.0 opgeleverd. Het afgelopen jaar 
zijn de regio’s bezig geweest met het uitwerken en concretiseren van hun 
bod uit de RES 1.0. De PBL-analyse 2022 laat zien dat het doel van 35 TWh 
voor 2030 nog steeds binnen bereik is en dat de realisatie van pijplijnpro­
jecten het afgelopen jaar sterk is doorgezet. Tegelijkertijd constateert het 
PBL dat regio’s moeite hebben met het omzetten van ambitie in nieuwe 
pijplijn projecten, waardoor het risico op stilstand ontstaat. Dit komt onder 
meer door de netcongestie, schaarste aan personeel en materialen, de 
wisselingen van de wacht na de gemeenteraadsverkiezingen en de impact 
van de uitspraken van de Raad van State naar aanleiding van het Nevele 
arrest en het Porthos-project. PBL concludeert ook dat het RES-beleids­
proces is versterkt en verduidelijkt doordat is vastgesteld dat nieuwe of 
aangepaste kaders in een herijkte RES in veel gevallen na inwerkingtreding 
van de Omgevingswet m.e.r.-plichtig zijn. Omdat het PBL constateert dat 
het kwantitatieve doel van 2030 binnen bereik ligt zijn er vooralsnog geen 
redenen tot aanvullende maatregelen. De opdrachtgevende partijen van 
het nationaal programma RES (NP RES) kijken kritisch naar het tijdspad en 
de opgave van 35 TWh.
De continuering van de RES’en is geborgd. Er is jaarlijks € 12 mln 
beschikbaar voor de proceskosten van de 30 RES-regio’s samen. Ook is de 
financiering van het NP RES gecontinueerd. Dit maakt onderdeel uit van 
de in totaal € 5,38 mld voor de uitvoeringskosten klimaat- en energiebeleid 
van gemeenten en provincies voor de jaren 2023 tot en met 2030
Carbon capture & Storage (CCS)
De afvang en opslag van CO is een essentieel instrument om de klimaat­
2
doelstelling van de Nederlandse industrie te behalen. In 2021 waren al 
concrete stappen gezet om de ontwikkeling van CO -transport en opslagin­
2
frastructuur te ontwikkelen. In 2022 is dit voortgezet. De definitieve opslag­
vergunning voor de permanente opslag van CO is verstrekt aan het 
2
Porthos-project. Om de voortgang van het Porthos-project te waarborgen, 
heeft het kabinet in 2022 een garantie verstrekt aan het project waarmee 
de benodigde contracten en voorinvesteringen kunnen worden aangegaan. 
Ook is de RCR-procedure voor het Aramis-project gestart met de publicatie 
van de definitieve Notitie Reikwijdte en Detailniveau (NRD) in november 
2022. EZK heeft EBN instemming verleend om deel te nemen aan de eerste 
ontwikkelfase van het Aramis-project. Om de internationale samenwerking 
op het gebied van CCS te bevorderen heeft Nederland met Denemarken 
Tweede Kamer, vergaderjaar 2022–2023, 36 360 XIII, nr. 1
