maken, dan wel om klimaatverandering tegen te gaan. Sommige wederopbouwprojecten en projecten 
voor opvang van vluchtelingen in de regio zijn klimaatrelevant. Zo is er meer aandacht voor adaptatie 
in humanitaire hulp; door te werken met “forecasting” is de humanitaire hulp sneller ter plaatsen na 
een natuurramp.  
 
Tot slot leveren multilaterale ontwikkelingsbanken en een aantal VN-organisaties en fondsen mede 
met Nederlandse ondersteuning een belangrijke bijdrage aan klimaatactie. Nederland heeft binnen 
deze Banken sterk ingezet op verdere vergroening van hun portefeuille en het in lijn brengen met de 
doelstellingen van het akkoord van Parijs. De bijdrage aan multilaterale ontwikkelingsbanken, zoals 
Wereldbank/IDA, staat op de begroting van het Ministerie van Financiën.
