3.8 Artikel 9. Kiesraad
A. Algemene doelstelling
De Kiesraad fungeert als centraal stembureau voor de verkiezingen van de 
Tweede Kamer, de Eerste Kamer en het Europese Parlement. De Kiesraad 
registreert partijaanduidingen, nummert kandidatenlijsten en stelt de 
officiële verkiezingsuitslagen voor deze verkiezingen vast. Daarnaast is de 
Kiesraad het adviesorgaan voor het kabinet en parlement op het terrein van 
het kiesrecht en de organisatie en uitvoering van verkiezingen. Verder 
verschaft de Kiesraad informatie aan gemeenten, provincies, politieke 
partijen, burgers en media over kiesrecht en verkiezingen.
De Kiesraad treedt het gehele jaar door op als kennis- en informatiepunt 
over kiesrecht en verkiezingen voor gemeenten, provinciale griffies, griffies, 
politieke partijen, kiezers en media. Voorts adviseert de Kiesraad de Afdeling 
bestuursrechtspraak van de Raad van State over kiesrechtelijke geschillen 
waarbij de Kiesraad niet zelf partij is.
B. Rol en verantwoordelijkheid
De Minister van Binnenlandse Zaken en Koninkrijksrelaties (BZK) is verant­
woordelijk voor het beheer van de begroting van de Overige Hoge Colleges 
van Staat, de Kabinetten van de Gouverneurs en de Kiesraad. De colleges 
voeren zelf het beheer over hun begroting of hun begrotingsdeel. Over de 
inhoud van dit beheer zijn in artikel 4.4 lid 4 van de Comptabiliteitswet 2016 
afspraken vastgelegd (de zogenoemde beheerafspraken) tussen de minister 
en de colleges, waarin recht gedaan wordt aan hun staatsrechtelijke positie.
C. Beleidsconclusies
Adviezen
De Kiesraad bracht in 2022 elf adviezen uit. Een aantal adviezen had te 
maken met de nieuwe procedure vaststelling verkiezingsuitslagen die 
inwerking treedt vanaf 1 januari 2023. Hiervoor moest nadere regelgeving 
worden vastgesteld. Ook vanwege de invoering van het nieuwe stembiljet 
voor kiezers buiten Nederland en het kiescollege niet-ingezetenen was 
lagere regelgeving nodig en adviseerde de Kiesraad hierover. Tot slot 
adviseerde de Kiesraad over de verbetering van de kandidaatstellingspro­
cedure, het treffen van gezondheidsmaatregelen bij verkiezingen en het 
verloop van de gemeenteraadsverkiezingen van 2022.
Aanduidingen
In 2022 registreerde de Kiesraad zes aanduidingen in het register voor de 
Tweede Kamerverkiezingen. Bij één van deze aanduidingen werd ook een 
logo geregistreerd. Daarnaast werd bij een reeds geregistreerde aanduiding 
een logo geregistreerd. In het register voor de verkiezingen van het 
Europees Parlement en in het register voor de Eerste Kamerverkiezingen 
werden geen aanduidingen geregistreerd en zijn uit de registers geen 
aanduidingen geschrapt.
Benoemingen
De Kiesraad benoemt nieuwe leden in (tijdelijke) vacatures in de Eerste 
Kamer en Tweede Kamer en in vacatures (Nederlandse leden) in het 
Europees Parlement. In 2022 werden 26 Tweede Kamerleden benoemd, 
waarvan 15 in tussentijdse vacatures en 11 in tijdelijke vacatures wegens 
Tweede Kamer, vergaderjaar 2022–2023, 36 360 IIB, nr. 1
