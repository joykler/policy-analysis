een mondiaal gelijk speelveld en dient handel en milieu verder geïntegreerd 
te worden in de WTO-agenda. Het kabinet blijft zich inzetten voor voortgang 
op deze thema’s.
Nederland leverde via verschillende fora in Brussel inbreng met betrekking 
tot EU-handelsakkoorden, zowel voor lopende onderhandelingen over nog 
te sluiten akkoorden als voor de implementatie van reeds bestaande 
akkoorden. Op 22 juni 2022 heeft de Commissie een mededeling over de EU 
inzet voor afspraken over handel en duurzame ontwikkeling gepresenteerd. 
Het kabinet heeft deze mededeling verwelkomd en met succes gestreefd 
naar positieve Raadsconclusies hierover. De onderhandelingen over de 
modernisering van het Energy Charter Treaty (ECT) zijn op 24 juni 2022 
voltooid. Het onderhandelingsresultaat is een verbetering van het huidige 
verdrag, maar voldoet niet aan de Nederlandse inzet op het gebied van 
duurzaamheid en investeringsbescherming. Daarom heeft het kabinet 
besloten het ECT voor Nederland op te zeggen. De onderhandelingen 
tussen de EU en Nieuw-Zeeland zijn op 30 juni 2022 afgerond. Op 12 juli 
2022 heeft de Eerste Kamer ingestemd met de goedkeuring van CETA, 
waarna CETA door Nederland is geratificeerd. Op 9 december 2022 hebben 
de EU en Chili een onderhandelaarsakkoord aangekondigd. 
Bevorderen economische weerbaarheid 
De Russische inval in Oekraïne en de toenemende rivaliteit tussen de VS en 
China hebben de thema’s economische veiligheid en strategische afhanke­
lijkheden hoog op de politieke agenda gezet. Om meer inzicht te krijgen in 
de problematiek zijn verscheidene onderzoeksprojecten uitgevoerd, 
waaronder een pilot geo-economische monitor, onderzoek naar Chinese 
2
invloed op bedrijven en businesselites in Nederland en onderzoek naar 
3
kritieke grondstoffen in de halfgeleiderwaardeketen . De Kamer is geïnfor­
meerd over het beleid middels een Kamerbrief over strategische afhanke­
lijkheden en autocratische regimes (Kamerstuk32735, nr. 339) en een 
Kamerbrief over de Kabinetsbrede inzet ten aanzien van de open strate­
gische autonomie (Kamerstuk 35 982, nr. 9). In december is de interdepar­
tementale Task Force Strategische Afhankelijkheden van start gegaan. Het 
kabinet heeft ook de nationale grondstoffenstrategie 
(Kamerstuk, 32 852, nr. 224) gepresenteerd, die als doel heeft om de 
leveringszekerheid van kritieke grondstoffen op de middellange termijn te 
vergroten.
Nationaal en Europees zijn initiatieven verder gebracht om direct en indirect 
de economische veiligheid te bevorderen, strategische afhankelijkheden te 
verminderen en oneerlijke concurrentie tegen te gaan. Voorbeelden zijn 
de Wet veiligheidstoets investeringen, fusies en overnames, (Wet Vifo), 
het EU Internationaal aanbestedingsinstrument (IPI), het anti-dwang 
instrument (ACI), de EU verordening Buitenlandse Subsidies en de EU Chips 
Act. Op 14 maart 2022 bereikten de Europese Commissie, het Europees 
Parlement en de Raad een politiek akkoord over het IPI, waarna het op 
29 augustus 2022 van kracht is geworden. De Raad heeft op 16 november 
2022 een Raadpositie vastgesteld inzake het ACI-wetsvoorstel. Nederland 
heeft gedurende de onderhandelingen gepleit voor spoedige totstand­
koming van een Raadspositie en een instrument dat een goede balans biedt 
tussen effectieve inzetbaarheid en voldoende betrokkenheid en invloed van 
2
 Prof. Frank N. Pieke en dr. Nanna de Graaff, ‘Chinese invloed en netwerken binnen bedrijven en 
zakelijke elites in Nederland’, Leiden Asia Centre, mei 2022. 
3
 Joris Teer, ‘Positon paper ‘Chips, kritieke grondstoffen en Nederlands-Europese economische 
veiligheid, HCSS, 24 november 2022
Tweede Kamer, vergaderjaar 2022–2023, 36 360 XVII, nr. 1
