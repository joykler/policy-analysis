(in miljoenen euro, tenzij anders aangegeven) Realisatie Begroting 
2022 MN 2022
J) accres cumulatief 185 127
Ten opzichte van de ontwerpbegroting bij Miljoenennota 2022 is het accres 
voor het provinciefonds gestegen met 58 miljoen euro. Dit komt door een 
stijging van de accresrelevante uitgaven. De componenten van deze 
berekening worden hieronder toegelicht. Ten opzichte van de laatste 
bijstelling bij Miljoenennota 2023 is het accres gestegen met 7 miljoen euro.
Presentatie en berekening van de accresontwikkeling
Bij de bepaling van de omvang van accresrelevante uitgaven (aru) vormen 
de netto uitgaven van het Rijk onder het uitgavenplafond het startpunt. 
Netto wil zeggen dat de rijksuitgaven worden gesaldeerd met de niet-belas­
tingontvangsten. Op de netto uitgaven onder het uitgavenplafond (A) 
worden correcties (B) doorgevoerd voor verschillende posten zoals het 
Provinciefonds zelf. Het saldo (C) geeft de accresrelevante uitgaven (aru) en 
vormt de basis voor de accresberekening. Het accres (G) is vervolgens het 
product van de grondslag (E en H) en de aru in procenten (D).
Bepaling accresrelevante uitgaven (aru).
Om de aru te berekenen wordt uitgegaan van de netto rijksuitgaven onder 
het uitgavenplafond inclusief vier typen standaardcorrecties en een 
bijzondere correctie voor corona- en Oekraïne-noodmaatregelen:
1. Rijksuitgaven aan gemeenten en provincies
Uitgaven onder het uitgavenplafond die het Rijk overmaakt naar gemeenten 
en provincies worden uit de aru gecorrigeerd. Deze overdrachten zijn 
immers bestemd voor de financiering van uitgaven door gemeenten en 
provincies zelf en maken derhalve geen onderdeel uit van de rijksuitgaven 
waarop de trap-op-trap-af van toepassing is. Het corrigeren van de 
overdrachten is ook nodig om een onbedoelde doorwerking van accres op 
accres in hetzelfde jaar te voorkomen. Rijksuitgaven die op deze wijze gecor­
rigeerd worden zijn onder andere de algemene, decentralisatie- en 
integratie-uitkeringen van het Gemeentefonds en Provinciefonds, de 
uitgaven van het Btw-compensatiefonds, de bijstand en de integratie-
uitkering sociaal domein.
2. Niet-accresrelevante rijksuitgaven onder het plafond
In het coalitieakkoord van kabinet Rutte VI is gekozen om de uitvoerings­
kosten van medeoverheden voor investeringspakketten (klimaat, ontsluiten 
nieuwbouwwoningen en stikstof) specifiek te verstrekken. In samenhang 
hiermee is besloten om de middelen voor het Transitiefonds, het Klimaat­
fonds, het budget voor ontsluiting van nieuwe woningen in het Mobiliteits­
fonds en het Nationaal Groeifonds uit te zonderen van de berekening van 
de accresrelevante rijksuitgaven.
3. Uitgavenmutaties in de WW als gevolg van conjunctuur
In de begrotingsregels van het kabinet Rutte IV is afgesproken dat 
gedurende de regeerperiode het uitgavenplafond gecorrigeerd wordt voor 
mutaties in de WW-uitgaven als gevolg van de conjunctuur. Het Rijk hoeft 
zodoende mee- en tegenvallers in de WW-uitgaven als gevolg van 
conjunctuur niet op te vangen binnen het uitgavenplafond en deze uitga­
venmutaties zijn om deze reden ook niet accresrelevant.
Tweede Kamer, vergaderjaar 2022–2023, 36 360, nr. 2 43
