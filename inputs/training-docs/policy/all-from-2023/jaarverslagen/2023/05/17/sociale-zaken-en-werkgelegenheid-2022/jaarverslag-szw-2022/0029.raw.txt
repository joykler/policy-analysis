Arbeidsmarkt
De uitgaven aan arbeidsmarkt vallen € 7.394 miljoen lager uit dan begroot. 
De uitgaven aan het lage-inkomensvoordeel (LIV) waren lager, en ook de 
uitgaven aan de Tijdelijke noodmaatregel overbrugging voor behoud van 
werkgelegenheid (NOW) waren lager. De NOW zorgt bijna voor het gehele 
effect, met € 7.390 miljoen aan lagere realisaties in 2022. Onderdeel van deze 
lagere realisaties zijn de terugontvangsten NOW. De terugontvangsten 
zorgen voor een verschil van € 3.950 miljoen, aangezien deze niet in de 
begroting 2022 stonden.
Werkloosheid en Bijstand
De uitkeringslasten WW komen € 1.455 miljoen lager uit dan begroot. Indien 
rekening gehouden wordt met de ten tijde van de begrotingsopstelling 
geraamde loon- en prijsbijstelling, is de realisatie € 1.554 miljoen lager dan 
begroot. Ten tijde van het opstellen van begroting 2022 was de verwachting 
dat de werkloosheid in 2022 zou oplopen, mede als gevolg van het aflopen 
van de coronasteunpakketten. Deze stijging heeft zich niet voorgedaan.
De uitgaven aan het Macrobudget Participatiewetuitkeringen vallen 
€ 441 miljoen lager uit dan begroot. Indien rekening gehouden wordt met 
de ten tijde van de begrotingsopstelling geraamde loon- en prijsbijstelling, 
is de realisatie € 517 miljoen lager dan begroot. De daling is met name het 
gevolg van de lagere werkloosheid en de verwerking van de realisaties in 
2021. Via de reguliere systematiek van het macrobudget werken realisaties 
in 2021 volledig door in het budget van uitvoeringsjaar 2022.
Arbeidsongeschiktheid, Ziekte en Verlofregelingen
De uitgaven voor arbeidsongeschiktheid, ziekte en verlofregelingen zijn 
€ 326 miljoen hoger uitgekomen dan begroot. Indien rekening gehouden 
wordt met de ten tijde van de begrotingsopstelling geraamde loon- en 
prijsbijstelling, is de realisatie € 120 miljoen lager dan begroot. De hogere 
uitgaven aan AO-regelingen zijn bijvoorbeeld te verklaren doordat de 
doorstroom vanuit de WGA naar de IVA hoger lag dan verwacht. Daarnaast 
zijn de uitgaven op het ouderschapsverlof juist lager. Dit komt doordat de 
regeling pas sinds 1 augustus is ingegaan en de aanvragen tot dusver lager 
zijn dan verwacht.
Ouderdom en nabestaanden
De AOW en Anw uitgaven zijn in totaal € 599 miljoen hoger uitgekomen dan 
begroot. Indien rekening wordt gehouden met de ten tijde van de begro­
tingsopstelling geraamde loon- en prijsbijstelling is de realisatie 
€ 131 miljoen lager dan begroot. Dit wordt grotendeels verklaard doordat 
er vanwege corona meer AOW-gerechtigen zijn overleden en doordat het 
aandeel alleenstaanden lager is dan verwacht. Een lager aandeel alleen­
staanden zorgt voor een daling in de AOW-uitkeringslasten, omdat een 
alleenstaande AOW-gerechtigde een hogere AOW-uitkering ontvangt dan 
een gehuwde.
Kinderopvang en Kindregelingen
Het saldo van de uitgaven en ontvangsten Kinderopvangtoeslag is 
€ 341 miljoen hoger uitgekomen dan begroot. Indien rekening wordt 
gehouden met de ten tijde van de begrotingsopstelling geraamde loon- en 
prijsbijstelling, is de realisatie € 321 miljoen hoger dan de begroting. De 
hogere dan verwachte uitgaven komen vooral doordat er in 2022 meer 
gebruik is gemaakt van kinderopvang dan verwacht. Het aantal kinderen dat 
Tweede Kamer, vergaderjaar 2022–2023, 36 360 XV, nr. 1
