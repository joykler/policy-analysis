CO2-reductie
Defensie wil bijdragen aan de nationale doelstelling van 55% CO2-reductie 
ten opzichte van 1990. Voor de reductie van CO2-emissie van het opera­
tioneel materieel maken we het voorbehoud dat dit niet onze inzet 
mogelijkheden mag beperken of onze mensen in gevaar brengen.
De CO -reductie in 2022 is 54% ten opzichte van de emissie van 1990. 
2
Defensie ligt hiermee op schema om de doelstelling van 55% reductie in 
2030 te bereiken. Dit zal echter niet eenvoudig zijn. De reductie is namelijk 
mede het gevolg van de krimp van de defensieorganisatie in de afgelopen 
decennia. Aangezien Defensie de komende jaren blijft groeien en daarmee 
de energiebehoefte ook zal groeien, blijven de geplande duurzaamheids­
maatregelen nodig om te voorkomen dat de CO -uitstoot gaat stijgen. 
2
Duurzame brandstoffen
Een van de belangrijke maatregelen om CO -emissie te reduceren, ondanks 
2
gelijkblijvend of stijgend brandstofverbruik, is het toepassen van duurzame 
brandstoffen. Defensie zet daarom in op het gebruik van gemiddeld 30% 
duurzame brandstof in 2030. In 2021 is Defensie al begonnen met het 
structureel bijmengen van 20% biobrandstof voor wegdiesel. In de 
contracten voor scheepsdiesel wordt inmiddels rekening gehouden met 
10% biobrandstof en in internationaal verband is overeenstemming bereikt 
over het gebruik van het Central Europe Pipeline System voor kerosine met 
biobrandstof. Hierdoor kan Defensie in de komende jaren verdere stappen 
zetten naar het gewenste doel voor 2030.
Het percentage ingekochte biobrandstoffen in 2022 is 20% voor de reguliere 
diesel voor voertuigen. Voor de scheeps- en vliegtuigbrandstoffen is dit nog 
0%.
Verder is aangesloten bij exogene financieringsmogelijkheden. Zo zijn er 
voor de Begroting van 2022 klimaatgelden vrijgemaakt voor zonnepanelen 
op defensievastgoed, quickscans voor energie-opwekking op Rijksgronden 
Defensie en specifike verduurzamingsmaatregelen. Voor de begroting 2023 
en verder onderzioeken we de mogelijkheden om aan te sluiten bij klimaat­
gelden voor verduurzamingsmaatregelen bij de transformatie van het 
defensievastgoed en voor de bedrijfsvoering van Defensie.
Tweede Kamer, vergaderjaar 2022–2023, 36 360 X, nr. 1 84
