het Rijksbreed Responskader verder uit te werken. Met dit kader kunnen we 
assertief optreden tegen een kwaadwillende statelijke actor. En we droegen 
bij aan initiatieven in EU- en NAVO-verband om hybride dreigingen aan te 
1
pakken, zoals een hybride toolbox en FIMI toolbox .
1.4 Samen incidenten en crises beheersen
Eind 2022 was de contourennota Crisisbeheersing en Brandweerzorg klaar. 
Deze nota gaat in op vernieuwing van de organisatiestructuur en samen­
werking en veranderingen in de brandweerzorg. Actuele praktijkervaringen 
met incidenten, rampen en crises komen daarin terug. De ambitie is: één 
landelijk dekkend stelsel voor crisisbeheersing en brandweerzorg. Om de 
verbinding en samenhang te versterken tussen de nationale en regionale 
crisisstructuur is het Instellingsbesluit Ministeriële Commissie Crisisbe­
heersing 2022 vernieuwd en verscheen er een nieuw Nationaal Handboek 
Crisisbeheersing.
Recente gebeurtenissen, zoals de bestrijding van de coronapandemie en 
de toestroom van ontheemden uit Oekraïne, lieten zien hoe belangrijk het 
is dat de overheid in tijden van nood kan terugvallen op het (staats)nood- 
en crisisrecht. Maar dit recht is op veel punten verouderd en het is de vraag 
of het nog wel goed aansluit bij huidige en toekomstige dreigingen. In 
december 2022 presenteerden we dan ook een kader voor het moderniseren 
van het (staats)nood- en crisisrecht.
Bij de brandweer is vrijwilligheid een belangrijke pijler. Om de huidige 
organisatie van de Nederlandse brandweer als principiële uitzondering in 
het (Europese) arbeidsrecht te behouden, is een onderzoek uitgezet. Daaruit 
2
blijkt de noodzaak om de rechtspositie van brandweervrijwilligers in het 
vrije-instroom-profiel meer expliciet te baseren op het concept van vrijwil­
ligheid. Ook moet het contrast tussen vrijwillige brandweer en beroeps­
brandweer worden verscherpt. Dit speelt vooral bij kazernering en 
consignering van brandweervrijwilligers.
Concrete stappen zijn gezet om Nederland weerbaarder te maken tegen 
digitale dreigingen en verstoring en uitval van systemen. Zo kwam de 
Nederlandse Cybersecuritystrategie gereed (incl. actieplan). Onderdeel 
hiervan is het samenvoegen van het Nationaal Cybersecurity Centrum 
(NCSC), het Digital Trust Center en het CSIRT voor digitale dienstverleners 
tot één nationale cyberautoriteit. Hiermee zijn we dit jaar gestart. Ook was 
er het eindrapport Cyclotron. Hierin staat het advies om een publiek-privaat 
samenwerking op te richten voor het sneller delen, analyseren en distri­
bueren van informatie. Om het NCSC de mogelijkheid te bieden in ruimere 
zin informatie te delen over cyberdreigingen is de Wet beveiliging netwerk- 
en informatiesystemen gewijzigd. De Europese Unie stelde de herziene 
netwerk- en informatiebeveiligingsrichtlijn vast. De Tweede Kamer ontving 
de beleidsreactie op het OVV-rapport Kwetsbaar door software - Lessen naar 
aanleiding van beveiligingslekken door software van Citrix, evenals de 
publicatie van het Landelijk Crisisplan Digitaal. Daarin staat de gezamenlijke 
aanpak bij een digitale crisis op landelijk niveau.
1.5 Sanctietoepassing: straf is straf, gedrag telt en veilige terugkeer
1
 Dit heeft betrekking op buitenlandse informatiemanipulatie en inmenging.
2
 TK, vergaderjaar 2021-2022, 29517 nr. 223.
Tweede Kamer, vergaderjaar 2022–2023, 36 360 VI, nr. 1 14
