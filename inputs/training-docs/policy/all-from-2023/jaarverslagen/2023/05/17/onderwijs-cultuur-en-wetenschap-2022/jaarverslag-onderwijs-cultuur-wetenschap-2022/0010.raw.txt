Om de impact van ons beleid zichtbaar te maken in de begroting en later 
ook hierover te verantwoorden in het jaarverslag, wordt de Strategische 
Evaluatie Agenda (SEA) gebruikt. Daarnaast wordt meer uitgebreide 
informatie over de voortgang van beleid op de website OCW in Cijfers 
gepubliceerd. Daarbij gaat het om de kwantitatieve en kwalitatieve 
resultaten van monitoring en evaluatie van beleid. In de begroting en het 
jaarverslag worden de belangrijkste uitkomsten op de beleidsprioriteiten 
die in de beleidsagenda zijn opgenomen weergegeven.
In de begroting 2023 is een eerste stap gezet naar een nieuwe aanpak voor 
het rapporteren over de voortgang van beleid. Het betreft momenteel een 
overgangsfase, waarbij zowel de nieuwe aanpak voor rapportage over 
beleid én het beleid verder wordt uitgekristalliseerd. In de nieuwe aanpak 
wordt kwantitatieve en kwalitatieve informatie geïntegreerd in de beleids­
agenda. De beleidsartikelen presenteren de kengetallen in de vorm van 
tabellen. De huidige set aan kengetallen is geëvalueerd en alleen bruikbare 
en relevante kengetallen zijn opgenomen in de begroting van 2023.
Deze nieuwe aanpak voor rapportage over het beleid kan in de begroting 
van OCW voor 2024 voor het eerst in de hele cyclus worden toegepast. In 
de tussenliggende periode wordt de informatievoorziening hiertoe op OCW 
in Cijfers verder doorontwikkeld.
Onderstaand schema geeft grafisch een totaalbeeld van welke informatie 
en verantwoording van het OCW-beleid gedurende een begrotingscyclus 
aan de Tweede Kamer wordt gestuurd.
Figuur 3 Schematische weergave van de informatie aan de Tweede Kamer 
gedurende de begrotingscyclus
Hieronder volgt een nadere toelichting bij het schema.
Op Prinsjesdag ontvangt de Tweede Kamer de begroting van het Ministerie 
van OCW. Op de website van OCW in cijfers worden onder andere de doelen 
uit de beleidsagenda en verschillende ingezette beleidsinstrumenten 
gevolgd, waaronder de Lerarenagenda en de sectorakkoorden in het po en 
vo. Ook wordt de internationale positie van het Nederlandse onderwijs- en 
wetenschapsstelsel gevolgd en zijn de belangrijkste onderzoeksresultaten 
van «Education at a Glance» opgenomen, de jaarlijkse publicatie van de 
Tweede Kamer, vergaderjaar 2022–2023, 36 360 VIII, nr. 1 10
