De gegevens over 2022 waren nog niet beschikbaar ten tijde van het 
opstellen van dit jaarverslag. De informatie zal aan de Tweede Kamer 
worden aangeboden bij de begroting 2024.
D. Beleidsconclusies
De resultaten van het op artikel 18 gevoerde beleid zijn in 2022 nagenoeg 
conform de verwachtingen zoals vermeld in de begroting. Daarnaast zijn in 
2022 twee Nationaal Groenfonds projecten van start gegaan, waarmee in 
de Ontwerpbegroting 2022 geen rekening was gehouden. Het beleid heeft 
daarmee in 2022 bijgedragen aan de realisatie van een efficiënt, veilig en 
duurzaam goederenvervoersysteem, met aandacht voor de internationale 
concurrentiekracht van de mainport en van de Nederlandse maritieme 
sector.
In 2022 is een beleidsdoorlichting uitgevoerd op artikel 18 - Scheepvaart en 
Havens - van hoofdstuk XII. De beleidsdoorlichting heeft de vragen uit de 
Regeling Periodiek Evaluatieonderzoek gevolgd en is als gedegen en 
zorgvuldig beoordeeld door de onafhankelijk deskundige. Doordat het 
algemene beleidsdoel uit de Rijksbegroting geen directe koppeling kent met 
subdoelen en verbonden beleidsinzet, was het voor de onderzoekers op 
het niveau van een syntheseonderzoek niet mogelijk een uitspraak te doen 
over de doeltreffendheid en doelmatigheid van het beleid. Op individuele 
onderdelen kon er in algemene zin geconcludeerd worden dat de meeste 
als waarschijnlijk cq. doeltreffend zijn beoordeeld. Uit de beleidsdoor­
lichting zijn aanbevelingen gekomen die enerzijds de evaluatiesystematiek 
betreffen en anderzijds de inhoudelijke aard van het beleid. In februari 2023 
zal de kabinetsreactie aan de Tweede Kamer gezonden worden.
De met de Rijksbrede Nederlandse Maritieme Strategie 2015–2025 (Kamer­
stukken II 2014-2015, 31 409, nr. 70) ingezette koers is ook in 2022 voortgezet, 
evenals de samenwerking tussen de rijksoverheid en de maritieme sector 
bij de uitwerking van de Maritieme Strategie. De basis voor deze samen­
werking wordt gevormd door een op 22 februari 2018 vastgesteld werkpro­
gramma, waarin de prioriteiten op het gebied van zeevaart, zeehavens, 
binnenvaart en de maritieme maakindustrie voor de komende jaren zijn 
vastgelegd (Kamerstukken II 2017-2018, 31 409, nr. 184). Het werkpro­
gramma had een doorlooptijd tot en met 2021. Een aantal onderwerpen uit 
het werkprogramma liep door in 2022 en zal doorlopen in 2023 (verbetering 
van het scheepsregister, Smart Shipping, structuurversterking binnenvaart 
etc.) of is inmiddels via een andere weg opgepakt. Onderwerpen op het 
gebied van vergroening van de zee- en binnenvaart zijn bijvoorbeeld 
opgepakt via de op 11 juni 2019 tot stand gekomen Green Deal Zeevaart, 
Binnenvaart en Havens. Voor wat betreft structuurversterking binnenvaart 
is eind 2022 een toekomstvisie op de binnenvaart tot stand gekomen 
(Kamerstukken II 2021-2022, 31 409, nr. 373). Ten aanzien van de ambitie tot 
stapsgewijze verbetering van het scheepsregister en het voornemen om 
concrete verbetering door te voeren binnen de huidige structuur is de 
Kamer geïnformeerd dat ingezet wordt op het op orde brengen van de basis: 
waaronder vergunningverlening op orde (Kamerstukken II 2021-2022, 31 
409 nr. 372). 
In november 2021 is een emissielabel geïntroduceerd voor binnenvaart­
schepen. In 2023 wordt gewerkt aan een convenant met de diverse stake­
holders over toepassing van dit emissielabel in de praktijk. Dit moet in Q2 
worden ondertekend. Op 29 januari 2021 is een een regeling gepubliceerd 
voor investeringssubsidies waarmee de aanschaf van schone motoren in 
Tweede Kamer, vergaderjaar 2022–2023, 36 360 XII, nr. 1
