Opdrachten 
De uitgaven aan «opdrachten» zijn € 28 mln. lager dan geraamd. Dit wordt 
- als eerder gemeld in de eerste suppletoire begroting - veroorzaakt doordat 
uitgaven voor ICT-opdrachten naar achteren zijn geschoven in de tijd, 
vanwege onder meer chiptekorten.
Bijdrage aan agentschappen
De bijdrage aan agentschappen in 2022 is € 13 mln. lager uitgevallen dan 
begroot. De voornaamste reden is dat in 2023 Logius gefinancierd wordt 
door het ministerie van Binnenlandse Zaken en Koninkrijksrelaties, 
waardoor de vooruitbetaling voor het eerste kwartaal van 2023 ( € 18 mln.) 
is komen te vervallen.
(Schade)vergoeding
De schadevergoedingen zijn € 12 mln. hoger uitgevallen. De Belastingdienst 
heeft in 2022 een boete van € 3,7 mln. betaald aan de Autoriteit Persoons­
gegevens. Daarnaast zijn er vergoedingen begroot op het 
subartikel 'vergoeding proceskosten', maar gerealiseerd onder dit 
subartikel (circa € 3 mln.). Daarnaast vallen de uitgaven hoger uit door 
een hoger aantal vergoedingen.
Rente
De uitgaven aan belasting- en invorderingsrente vallen € 17 mln. lager uit. 
Dit heeft te maken met een neerwaartse bijstelling van € 20 mln. vanwege 
een aangepaste verdeelsleutelsystematiek welke in de 1e suppletoire 
begroting 2022 is toegelicht.
Bijdrage aan andere begrotingshoofdstukken
Met de toerekening van uitgaven die de Belastingdienst ten behoeve van 
de Douane en Toeslagen doet, wordt inzicht gegeven in de integrale 
uitgaven die voor de Douane en Toeslagen worden gemaakt. Deze uitgaven 
zijn voor 2022 geactualiseerd en opwaarts bijgesteld (€ 22,8 mln. voor 
Douane en € 16 mln. voor Toeslagen).
Ontvangsten
De programma-ontvangsten, exclusief de belastingontvangsten, vallen in 
totaal € 147 mln. lager uit.
Belastingontvangsten 
Voor een toelichting op de belastingontvangsten, zie het Financieel 
Jaarverslag Rijk.
Bekostiging 
De ontvangsten uit het doorbelasten van vervolgingskosten (aanmaningen, 
dwangbevelen, beslaglegging etc.) zijn € 63 mln. lager uitgevallen ten 
opzichte van de vastgestelde begroting. Dit is met name het gevolg van 
41
de herstelactie vervolgingskosten (€ 81 mln.). In het verleden zijn onterecht 
vervolgingskosten niet altijd verminderd wanneer belastingvorderingen 
werden verlaagd. In 2021 is gestart met het herstel op dit punt en deze 
herstelactie liep door in 2022 (met nog een kleine uitloop naar 2023).
41
 Kamerstukken II 2021-2022, 31 066 nr. 1100
Tweede Kamer, vergaderjaar 2022–2023, 36 360 IX, nr. 1
