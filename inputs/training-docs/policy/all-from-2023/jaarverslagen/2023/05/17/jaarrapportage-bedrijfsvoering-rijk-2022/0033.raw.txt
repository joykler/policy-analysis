Rijksbrede visie op publiek leiderschap
In 2022 is een Rijksbrede visie op publiek leiderschap gemaakt. De visie 
helpt publieke leiders bij de Rijksoverheid beter te handelen. Werken aan 
complexe (maatschappelijke) opgaven vraagt om (top)managers die weten 
én aanvoelen wat er in de samenleving speelt. Ze werken actief samen en 
zijn intrinsiek gemotiveerd om het goede te doen. Daarnaast is het 
belangrijk dat een publiek leider voortdurend reflecteert op het eigen functi­
oneren als ook op het functioneren van de organisatie en het domein 
waarvoor hij of zij verantwoordelijk is. De rijksbrede visie is de basis voor 
de werving-en-selectieprocedures en het leer- en ontwikkelaanbod voor 
publieke leiders bij de ABD.
Topformatie
De minister van BZK heeft de coördinerende verantwoordelijkheid voor 
het waarborgen van de eenheid en cohesie in de waarderingsverhoudingen 
binnen de top van het Rijk.
De doelstellingen van het topformatiebeleid zijn:
• Het waarborgen van gelijkheid, kwaliteit en cohesie in waarde­
rings(verhoudingen) topformatie en topstructuur ministeries (wildgroei
voorkomen) via monitoring;
• Het voorkomen van opwaartse druk door «deksels op de potten». Dit
gebeurt onder andere door:
• te voorzien in een toets op het instellen van nieuwe functies en
• te voorzien in een toets op de ontwikkeling van de totale organisatie
en formatie van het Rijk.
• Zuinige inzet van mensen en middelen;
• Bevorderen van transparantie en interne mobiliteit.
De ministeries stellen in overleg met de minister van BZK de formatie van 
functies in de schalen 16 en hoger vast. Dit gebeurt volgens het Coördina­
tiebesluit ‘organisatie, bedrijfsvoering en informatiesystemen Rijksdienst’. 
Het Kader Topstructuur en Topfuncties Rijk 2017 en het Kader Functie 
gebouw Rijk (FGR) zijn daarbij leidend. De ministeries rapporteren jaarlijks 
de wijzigingen in de topstructuur en leggen deze voor toetsing voor aan 
het ministerie van BZK. Het gaat om de functies in de schalen 16, 17 en 18 en 
op niveau 19 (Topmanagementgroep).
In 2021 daalde het aantal rijksmedewerkers bij de topformatie met 1,9 
procent. Vooral het opheffen van S16-functies veroorzaakte deze daling. Per 
saldo zijn 24 S16-functies opgeheven. Vaak zijn dit functies die verbonden 
zijn aan programma’s of managementfuncties die voor een bepaalde tijd 
zijn ingesteld.
Het aantal topfuncties ontwikkelde zich de afgelopen vijf jaar als volgt:
Jaarrapportage Bedrijfsvoering Rijk 2022
