4.2 Beleidsartikel 2 Koninklijke Marine
A. Algemene doelstelling
De marine levert operationeel gerede maritieme expeditionaire capaciteit 
(zowel vloot als mariniers) voor maritieme gevechtsoperaties zoals onder­
zeebootbestrijding en amfibische operaties, maritieme veiligheidsoperaties 
zoals antidrugs- en antipiraterij-operaties, en maritieme assistentie bij 
bijvoorbeeld rampen en militaire bijstand. De marine kan zelfstandig 
wereldwijd operaties uitvoeren en kan ook samen optreden met de 
landmacht, luchtmacht, marechaussee, kustwacht en buitenlandse 
bondgenoten.
B. Rol en verantwoordelijkheid
De Minister is verantwoordelijk voor de vaststelling van de omvang en 
samenstelling van de marine alsmede de (mate van) gereedheid van 
maritieme eenheden. De marine is verantwoordelijk voor het operationeel 
gereedstellen en in stand houden van deze eenheden. De marine is 
inzetbaar voor zowel internationale als nationale taken.
C. Beleidsconclusies
De marine heeft in 2022 deelgenomen aan verschillende grote en kleine 
operaties, waarmee een bijdrage is geleverd aan alle hoofdtaken van 
Defensie. De consequenties van de COVID-19 pandemie waren in 2022 ten 
opzichte van 2021 beperkt. Veel geplande oefeningen konden doorgang 
vinden.
In 2022 hebben meerdere fregatten, mijnenjagers en het JSS en een opera­
tionele staf in de Standing Naval Forces bijdragen geleverd in het kader van 
hoofdtaak 1. Daarnaast hebben een LPD en een onderzeeboot gereed 
gestaan ter versterking van de VJTF. Het NL-commando over SNMG1 
(Standing NATO Maritime Group 1) kreeg extra betekenis met de activatie 
van de VJTF(M), waarbij het aantal schepen in het verband initieel toenam 
en in later stadium weer afnam en stabiliseerde. De inzet van mariniers in 
Erbil verliep goed en liet zien dat met creativiteit en gedrevenheid inzet 
succesvol kan worden gecombineerd met gereedstellingsactiviteiten. Een 
advance party van de 21Raiding Squadron van het Korps Mariniers is 
vertrokken naar het Verenigd Koninkrijk voor Operatie INTERFLEX. Door 
deze organieke eenheid te sturen is het mogelijk jonge mariniers te 
koppelen aan ervaren kaderleden, om zodoende tijdens het trainen van 
Oekraïense militairen ook de eigen skilIs en drills te verbeteren.
Daarnaast hebben eenheden van het Korps Mariniers aan het begin van 
het jaar geoefend tijdens de Joint Arctic Training en hebben ze 
deelgenomen aan een grote internationale oefening van mariniers op batal­
jonsniveau in de Verenigde Staten.
In 2022 is de mijnenjager Zr.Ms. Vlaardingen onderdeel geweest van 
SNMCMG2 (Standing NATO Mine Countermeasures Group 2) en heeft in 
de Middellandse Zee standby gestaan om op afroep graantransporten in 
de Zwarte Zee te begeleiden.
Tweede Kamer, vergaderjaar 2022–2023, 36 360 X, nr. 1
