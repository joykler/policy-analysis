Artikel 9 Douane
A. Algemene doelstelling
De Douane draagt bij aan een solide financiering van de Europese en 
nationale overheid, aan een veilige samenleving en aan een sterke, aantrek­
kelijke en eerlijke interne markt waarmee de welvaart in de EU en Nederland 
wordt bevorderd. Dit doet de Douane door als handhavingsdienst toezicht 
te houden op het EU-grensoverschrijdende goederenverkeer en daarbij te 
controleren op de naleving van fiscale en niet-fiscale regels en door het 
bonafide bedrijfsleven daarbij te faciliteren. Douanerechten en nationale 
belastingen (accijnzen en verbruiksbelastingen en omzetbelasting bij 
invoer) worden zo veel mogelijk tijdig, juist en volledig geheven en geïnd. 
Met de uitvoering van de reguliere taken en door samenwerking met keten­
partners draagt de Douane ook bij aan de integrale aanpak van onder­
mijning.
De opdracht van de Douane bestaat uit:
– Afdracht: zorgen dat opbrengsten zo juist, tijdig en volledig mogelijk zijn.
– Beschermen: de samenleving zo goed mogelijk beschermen tegen 
onveilige en ongewenste goederen.
– Concurrentiepositie: bijdragen aan het versterken van de concurrentie­
positie van de Europese Unie.
B. Rol en verantwoordelijkheid
De minister van Financiën is verantwoordelijk voor en heeft een regisse­
rende rol op het terrein van het beleid en de wet- en regelgeving inzake 
douaneformaliteiten en douanerechten. Dit is hoofdzakelijk Europese wet- 
en regelgeving. Daarnaast is de minister verantwoordelijk voor de wet- en 
regelgeving inzake binnenlandse accijnzen en verbruiksbelastingen.
Op grond van het Douanewetboek van de Unie (DWU), Europese verorde­
ningen, de Algemene douanewet en andere nationale wet- en regelgeving 
handhaaft de Douane fiscale en niet-fiscale wet- en regelgeving.
De minister bevordert via de inzet van de Douane de naleving van wet- en 
regelgeving. Dit gebeurt door het leveren van passende en faciliterende 
dienstverlening door bijvoorbeeld zorg te dragen voor een goed werkend 
aangiftesysteem. Maar ook door processen juist en tijdig uit te voeren, door 
adequaat toezicht uit te oefenen en door naleving te stimuleren en waar 
nodig deze naleving bestuurs- of strafrechtelijk af te dwingen.
Strategie Douane
De ambitie van de Douane is: ‘De Nederlandse Douane behoort tot de beste 
douanediensten ter wereld, die door slim te werken legale handel optimaal 
faciliteert, de samenleving adequaat beschermt, en douanerechten, 
accijnzen en andere belastingen volgens de wetgeving correct heft en int’.
Deze ambitie wordt langs drie doelstellingen programmatisch opgepakt:
– Eén professionele en integere Douane: de Douane wil een wendbare en 
integere organisatie zijn, met een evenwichtig personeelsbestand;
– Slimme handhaving, soepele logistiek: om het toezicht effectief en 
efficiënt te houden, moeten mensen en middelen op een slimme en 
innovatieve manier worden ingezet;
Tweede Kamer, vergaderjaar 2022–2023, 36 360 IX, nr. 1 96
