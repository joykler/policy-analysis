F1. Fiscaal beleid en wetgeving
Genereren van inkomsten – fiscale wet- en regelgeving
Het genereren van inkomsten ten behoeve van uitgaven voor de rijksbelas­
tingen, de sociale fondsen en de zorgverzekeringen door middel van het 
ontwikkelen van solide, eenvoudige en fraudebestendige fiscale wet- en 
regelgeving die ook in internationale context werkbaar is. 
Algemeen
De inkomsten uit rijksbelastingen zijn van groot belang om de uitgaven van 
de rijksoverheid te financieren. Naast het realiseren van deze financiering, 
wordt fiscale regelgeving zo ingericht dat het bepaalde doelen stimuleert, 
zoals werkgelegenheid en klimaatvriendelijk gedrag, en andere ontmoedigt, 
zoals roken en milieuvervuiling. Jaarlijks wordt een pakket Belastingplan 
ingediend met aanpassingen voor het volgende (en latere) ja(a)r(en). 
Daarnaast is een aantal aparte wetsvoorstellen ingediend/behandeld. Tot 
slot zijn op het gebied van internationale beleidsontwikkeling belangrijke 
stappen gezet.
Belastingplanpakket
Het pakket Belastingplan 2023 omvatte zeven wetsvoorstellen, met circa 45 
maatregelen op verschillende gebieden: inkomensbeleid, belastingont­
wijking, stimulering van emissievrij rijden, de belasting van vermogen en 
compensatie van de sterk gestegen energieprijzen.
Het pakket Belastingplan 2023 is op 10 november 2022 aangenomen door 
de Tweede Kamer, en op 20 december 2022 door de Eerste Kamer.
Fiscale verzamelwet 
Naast het Belastingplanpakket wordt ieder jaar ook een Fiscale Verzamelwet 
opgesteld. Hierin worden doorgaans beperkte, technische wijzigingen met 
kleine of geen budgettaire gevolgen opgenomen. De Fiscale Verzamelwet 
2023 is door beide Kamers aangenomen.
Losse wetsvoorstellen
Na het arrest van de Hoge Raad over box 3 zijn in korte tijd twee wetsvoor­
stellen tot stand gekomen: één om de periode tot invoering van een nieuw 
stelsel te overbruggen en één om burgers die daar recht op hadden te 
compenseren. Deze wetsvoorstellen zijn als onderdeel van het Belasting­
planpakket 2023 aangenomen door beide Kamers.
De oorlog in Oekraïne en de daaropvolgende stijging van de energieprijzen 
hebben ook op fiscaal terrein hun weerslag gehad. Zo is in de inmiddels 
42
aangenomen Wet tijdelijke solidariteitsbijdrage geregeld dat overwinsten 
in de fossiele sector extra belast worden. De opbrengsten van deze 
maatregel zijn ingezet voor fiscale en niet-fiscale steunmaatregelen voor 
huishoudens en bedrijven die kampen met hoge energieprijzen.
De verdeling van vermogen was een ander onderwerp dat, mede door de 
publicatie van het IBO vermogensverdeling, prominent speelde in 2022. 
De Wet excessief lenen van de eigen vennootschap is een van de 
maatregelen die, door te zorgen voor effectievere belastingheffing in box 2, 
bijdraagt aan een eerlijkere vermogensverdeling. Ook werden andere 
42
 Tweede Kamer der Staten-Generaal, 2022-2023, 36 235, nr. 3
Tweede Kamer, vergaderjaar 2022–2023, 36 360 IX, nr. 1
