Begrotingsreserve Klein Krediet Corona (KKC)
De begrotingsreserve KKC kan in de toekomst ingezet worden om schades 
op KKC leningen te dekken. In 2022 is € 8,8 mln onttrokken aan deze begro­
tingsreserve vanwege een lagere inschatting van schades en schade uitbe­
talingen.
Garantie ondernemersfinanciering (GO-Corona)
Het kabinet steunt bedrijven die krediet nodig hebben als gevolg van de 
Coronacrisis met een staatsgarantie op bankleningen via de GO-Corona. 
Het betreft 80% garantie voor het grootbedrijf en 90% voor mkb-onderne­
mingen op leningen van maximaal € 150 mln. In 2022 zijn geen garanties 
verstrekt onder de GO-Corona en is € 9,1 mln aan provisie ontvangen voor 
GO-Corona aanvragen. De regeling is medio 2022 gesloten.
Begrotingsreserve GO-Corona
In 2022 is € 75,9 mln onttrokken aan de begrotingsreserve Garantie Onder­
nemingsfinanciering vanwege een lagere inschatting van schades en 
schade uitbetalingen.
Bijdrage RVO.nl
Betreft de uitvoeringskosten van RVO.nl voor de uitvoering van de corona­
maatregelen.
Corona Overbruggingslening (COL) 
In 2022 is er voor € 32,8 mln ontvangen aan terugbetaalde Corona Overbrug­
gingsleningen.
Dutch Future Fund
Het Dutch Future Fund (DFF), onderdeel van het steun- en herstelpakket van 
augustus 2020, met een omvang van € 300 mln wordt uitgevoerd door het 
EIF in samenwerking met Invest-NL. EZK heeft € 25 mln voor dit fonds 
beschikbaar gesteld. Het fonds investeert in andere risicokapitaalfondsen, 
zodat via die investeringsfondsen de beschikbare hoeveelheid kapitaal voor 
Nederlandse innovatieve groeibedrijven wordt vergroot. Uitbetalingen 
worden gedaan op uitvraag van Invest-NL. In 2022 is € 6,1 betaald aan 
Invest-NL.
Deep Tech Fund
Het Deep tech Fonds is een fonds dat investeringen in bedrijven met 
innovatieve complexe technologie mogelijk maakt. Voor innovatieve onder­
nemingen die zowel kennis- als kapitaalintensief zijn, is het vaak moeilijk 
om financiering te vinden. Het fonds wordt uitgewerkt als co-investerings­
fonds en als separaat fonds ondergebracht bij Invest-NL. De omvang van 
het fonds bedraagt € 250 mln, waarvan € 175 mln door EZK wordt ingebracht 
en het resterende deel door Invest-NL. Beoogd wordt in 2023 voor het eerst 
een bijdrage te verstrekken.
Fonds Alternatieve Financiering (Dutch Alternative Credit Instrument)
Als onderdeel van het steun- en herstelpakket van augustus 2020 is samen 
met Invest-NL en het EIF een fonds opgericht voor de funding van alterna­
tieve financiers. De fondsomvang bedraagt € 200 mln waarvan € 50 mln 
door EZK wordt ingebracht. Met het fonds wordt het aanbod van funding 
voor alternatieve financiers vergroot. Uitbetalingen worden gedaan op 
uitvraag van Invest-NL. In 2022 is de eerste uitbetaling gedaan van € 7,8 mln.
Tweede Kamer, vergaderjaar 2022–2023, 36 360 XIII, nr. 1
