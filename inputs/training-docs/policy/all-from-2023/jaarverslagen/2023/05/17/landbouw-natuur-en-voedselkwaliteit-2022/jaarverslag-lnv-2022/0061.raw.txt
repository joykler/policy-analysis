Subsidies
Beleidsondersteunend onderzoek
De realisatie van de uitgaven beleidsondersteunend onderzoek vallen in 
2022 € 21,8 mln. hoger uit. Dit komt doordat er meer subsidie is verstrekt 
aan Wageningen Research voor uitvoering van beleidsondersteunend 
onderzoek dan oorspronkelijk begroot. Het ging hierbij onder andere om 
nieuw onderzoek ten behoeve van klimaatprogramma’s zoals integrale 
aanpak van methaan- en ammoniakemissies (€ 5,1 mln.), voerpilots in 
melkveehouderij (€ 3,0 mln.), Kas als Energiebron (€ 2,9 mln.) en het onder­
zoeksprogramma ERRAZE (€ 0,8 mln.) ten behoeve van het Nationaal 
Actieplan Versterken Zoönosenbeleid. Voor de overige € 10,0 mln. gaat 
het om aanvullend beleidsondersteunend onderzoek door Wageningen 
Research dat werd gefinancierd uit andere begrotingsartikelen van LNV.
Missiegedreven topsectoren- en innovatiebeleid
Op het budget missiegedreven topsectoren- en innovatiebeleid vallen de 
uitgaven in 2022 met € 8,2 mln. lager uit. Deze middelen zijn ingezet voor 
onder andere beleidsondersteunend onderzoek door WR binnen begro­
tingsartikel 23 Kennis en innovatie.
Bijdrage aan ZBO's/RWT's
Wageningen Research
De bijdrage aan Wageningen research valt binnen het budget op dit begro­
tingsartikel in 2022 met € 5,6 mln. lager uit. Dit wordt veroorzaakt door 
een overboeking naar artikel 24. Het budget is bedoeld voor NVWA ter 
financiering van handhavingsonderzoek dat door WR wordt uitgevoerd 
binnen het programma Voedselveiligheid van de wettelijke onderzoek­
staken (WOT-Voedselveiligheid). De NVWA wordt gefinancierd via artikel 24.
Artikel 24 Uitvoering en toezicht
A. Algemene doelstelling
De Minister van LNV streeft naar een doeltreffende uitvoering van het agro-, 
visserij- en natuurbeleid en een effectief en efficiënt stelsel voor handhaving 
en toezicht op deze beleidsterreinen.
B. Rol en verantwoordelijkheid
De Minister van LNV is verantwoordelijk voor de uitvoering van het agro-, 
visserij- en natuurbeleid (onder meer de uitvoering van het GLB) en belegt 
deze uitvoering jaarlijks bij RVO.nl. De uitvoering van de handhaving en 
het toezicht binnen deze domeinen is ondergebracht bij de NVWA, waarvoor 
de Minister niet alleen opdrachtgever is, maar ook de eigenaarsrol vervult.
De Minister van LNV is (mede)verantwoordelijk voor:
Stimuleren
• Het versterken van de internationale positie van het Nederlandse agro-, 
visserij en natuurdomein via het Landbouwradennetwerk.
Uitvoeren
• Het doen uitvoeren van een effectief beleid ter realisatie van de doelstel­
lingen uit de Europese regelgeving.
Tweede Kamer, vergaderjaar 2022–2023, 36 360 XIV, nr. 1 61
