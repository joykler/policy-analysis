Art. 4 Energietransitie gebouwde omgeving en bouwkwaliteit
In het Coalitieakkoord heeft het kabinet middelen (€ 24,6 mln.) in 2022 
gereserveerd om bij te dragen aan de kosten die gemeenten maken voor 
de implementatie en uitvoering van de Wet kwaliteitsborging bouw (Wkb). 
Hiervan is € 5 mln. overgeheveld vanaf artikel 3 naar het gemeentefonds 
(B). De overige middelen van € 19,6 mln. zijn overgeheveld vanaf artikel 
4 naar het gemeentefonds. Daarnaast is er voor de jaren 2023–2026 jaarlijks 
€ 10 mln. beschikbaar.
Art. 5 Ruimtelijke ordening en omgevingswet
Dit betrof de uitvoeringskosten voor gemeenten van de Omgevingswet en 
de Wet kwaliteitsborging bouw, die voor 2022 reeds waren toegezegd in 
e
het coalitieakkoord Rutte IV. Deze middelen zijn bij de 1 suppletoire 
begroting 2022 overgekomen van de aanvullende post bij het Ministerie van 
Financiën. Via deze Nota van Wijziging worden deze middelen overgeboekt 
naar het gemeentenfonds (B).
Voor het programma WaU heeft het kabinet in het Coalitieakkoord middelen 
gereserveerd. Er worden middelen toegevoegd aan de begroting van het 
ministerie van BZK (€ 6,5 mln. voor 2022 en € 3,6 mln. voor 2023) als bijdrage 
aan het Kadaster voor de uitvoering van het programma Werk aan 
Uitvoering waarmee een 3D informatiebasis kan worden gelegd voor 
datagedreven volkshuisvesting- en ruimtelijke ordeningsbeleid.
Art. 6 Overheidsdienstverlening en informatiesamenleving
Het kabinet heeft in het coalitieakkoord 2021-2025 vastgelegd dat het wil 
werken aan een overheid die betrouwbaar, dienstbaar, dichtbij en recht­
vaardig is. Het programma Werk aan Uitvoering (WaU) wordt daartoe 
voortgezet. Voor dienstverlening, WaU en ICT is met het coalitieakkoord 
voor de komende tien jaar € 600 mln. gereserveerd (met aanloop in 2022: 
€ 200 mln.) en structureel € 133 mln. In de Ministerraad van 29 april 2022 is 
een departementale verdeling van deze middelen vastgesteld. Een deel van 
de gelden is gereserveerd voor gezamenlijke voorstellen voor ketens, WaU 
sporen en het Programma. Door een Nota van Wijziging op 28 juni in te 
dienen was het kabinet in staat aan de slag te gaan.
Art. 7 Werkgevers- en bedrijfsvoeringsbeleid
Voor het programma Werk aan Uitvoering (WaU) heeft het kabinet in het 
Coalitieakkoord middelen gereserveerd. Er worden middelen toegevoegd 
aan de BZK begroting voor het handelingsperspectief «Versnelling digitale 
agenda» met als primaire focus, het ontwikkelen en aantrekken van ICT- en 
data-expertise, zoals opgenomen in rapport Kwantificering Werk aan 
Uitvoering (Kamerstukken II 2020/21, 29362, nr. 292).
Art. 11 Centraal apparaat
In het Coalitieakkoord heeft het kabinet middelen gereserveerd voor de 
uitvoering van het programma Werk aan Uitvoering (WaU). Voor 2022 wordt 
€ 0,1 mln. toegevoegd in het kader van het wetsvoorstel Maatwerk in de 
Algemene wet bestuursrecht. Aan de Toelatingsorganisatie Kwaliteits­
borging Bouw (TloKB) wordt vanuit hetzelfde programma € 0,3 mln. 
beschikbaar gesteld voor 2022 waarmee de TloKB de stap kan maken naar 
een verdere digitalisering van het klantportaal en het versterken van de 
communicatiefunctie.
Tweede Kamer, vergaderjaar 2022–2023, 36 360 VII, nr. 1
