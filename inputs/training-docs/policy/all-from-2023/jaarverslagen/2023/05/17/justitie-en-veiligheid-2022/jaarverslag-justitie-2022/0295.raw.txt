Bijdrage aan ZBO's/ RWT's
Bijdrage aan de Nationale Politie ten behoeve van de bestrijding onder­
mijning (TBO) en witwassen (incidenteel 2020-2021) en ten behoeve van 
het Recherche Samenwerkingsteam (RST). Deze bijdrage is structureel, 
waarbij de middelen voor 2026 en latere jaren nog op de begroting Konink­
rijksrelaties staan. Het geld is bestemd voor het Caribisch deel van het 
Koninkrijk, maar het is niet toe te wijzen hoeveel Caribisch Nederland 
precies hiervan ontvangt.
Bijdrage aan medeoverheden
De Minister van Justitie en Veiligheid is korpsbeheerder van het brandweer- 
en politiekorps CN. Ter bekostiging van de personele en materiële uitgaven 
van deze korpsen wordt een bijdrage verstrekt. Het brandweerkorps 
investeert in de totstandkoming van het beheersplan 2020–2023 en het 
politiekorps in een herinrichtingsplan welke vervolgens dient te leiden tot 
een nieuw organisatie- en formatierapport. De jaarlijks vastgestelde 
begroting vormt de wettelijke grondslag voor de bekostiging van de beide 
korpsen van CN.
Artikel 33 Veiligheid en criminaliteitsbestrijding
Bijdrage aan medeoverheden
Nederland draagt op verschillende manieren bij aan het rechtsbestel in CN 
en de andere landen van het Koninkrijk. Naast een jaarlijkse bijdrage aan 
het Gemeenschappelijk Hof van Justitie en de Openbaar Ministeries wordt 
onder andere gestimuleerd dat het aantal rechters en officieren van justitie 
zowel kwantitatief als kwalitatief op goed niveau blijft. De juridische dienst­
verlening op de BES-eilanden is geborgd door advocaten, notarissen en 
gerechtsdeurwaarders. Via de Rijksdienst Caribisch Nederland (RCN) en 
de Raad voor Rechtsbijstand wordt kosteloze rechtsbijstand verleend aan 
onvermogenden. Voorts wordt een subsidie beschikbaar gesteld voor een 
notaris van Sint Maarten ten behoeve van de beschikbaarheid van het 
notariaat op Saba en Sint Eustatius. Ook is er een Commissie bescherming 
persoonsgegevens BES die toezicht houdt op de uitvoering van de Wet 
bescherming persoonsgegevens BES. Tot slot wordt de Raad voor de 
rechtshandhaving in staat gesteld zijn taak, als vastgelegd in de Rijkswet 
Raad voor de rechtshandhaving, op een goed niveau uit te kunnen voeren. 
Daarnaast worden er via FIU Nederland middelen beschikbaar gesteld voor 
de Uitvoering Wwft BES en het beheren van de informatie-uitwisseling 
tussen FIU-Nederland (inclusief BES) met de Koninkrijkslanden en vice 
versa.
Opdrachten
DIt betreft opdrachten in relatie tot het reizen naar de BESeilanden.
Artikel 34 Straffen en beschermen
Bijdrage aan agentschappen
Ten aanzien van CN levert Dienst Justitiële Inrichtingen (DJI) een bijdrage 
aan de veiligheid van de samenleving door de tenuitvoerlegging van 
vrijheidsstraffen en vrijheidsbenemende maatregelen en door de aan hun 
zorg toevertrouwde personen de kans te bieden een maatschappelijk 
aanvaardbaar bestaan op te bouwen. Daarnaast heeft de DJI een 
adviserende functie voor de overige landen binnen het koninkrijk op het 
gebied van detentie, vreemdelingenbewaring en forensische zorg.
Tweede Kamer, vergaderjaar 2022–2023, 36 360 VI, nr. 1
