Serviceteam Rijk
Het Serviceteam Rijk verzorgt voor het Rijk de digitalisering van regelgeving 
onder de Omgevingswet ten behoeve van bekendmaking en ontsluiting in 
het DSO-LV. Daartoe ontvangt het ministerie van BZK bijdragen van het 
ministerie van IenW, OCW, EZK, LNV en Defensie. Ten behoeve van de 
digitalisering verstrekt het Serviceteam opdrachten aan diverse externe 
partijen. Dit betreft onder meer IDgis voor de digitalisering van Natura 2000 
besluiten en Landgoed voor de aanlevering van geconsolideerde versies 
van de Or en AMvB’s aan het DSO.
Bijdrage aan ZBO's/ RWT's
Kadaster
Het betreft hier de bijdrage voor de activiteiten die het Kadaster uitvoert in 
het kader van het afbouwen en ontwikkeling van het Digitaal Stelsel 
Omgevingswet (DSO). Samen met een aantal ontwikkelpartners, Rijkswa­
terstaat, KOOP, Geonovum en Kadaster, werkt het Ministerie van BZK aan 
de ontwikkeling, implementatie en het beheer van het DSO. Elke ontwikkel­
partner zet daarvoor expertise in. Bij het opstellen van de ontwerpbegroting 
was de verwachting dat de meeste activiteiten voor het DSO via het Kadaster 
zouden lopen. Maar uiteindelijk zijn er ook verschillende bijdragen aan RWS 
verstrekt .
Het verschil tussen de begroting en de realisatie komt voort uit een 
aanpassing van instrumentkeuze en middelen zijn daarom overgeboekt 
naar het instrument bijdragen aan agentschappen (bijdrage aan Rijkswa­
terstaat).
Geonovum
Het betreft hier de bijdrage voor de activiteiten die Geonovum uitvoert in 
het kader van de ontwikkeling, implementatie en het beheer van het DSO.
ICTU
Het betreft hier de bijdrage voor de activiteiten die ICTU uitvoert in het kader 
van de monitor op de implementatie van het DSO. Hiermee wordt beoogd 
te monitoren in hoeverre betrokken partijen en organisaties gesteld staan 
om te kunnen werken met het DSO.
Bijdrage aan agentschappen
Aan de Slag
Het betreft hier de bijdrage voor de activiteiten die RWS uitvoert in het kader 
van de ontwikkeling van het DSO, de ontwikkeling van het Informatiepunt 
en het leveren van invoeringsondersteuning voor de stelselwijziging. 
Samen met ontwikkelpartner RWS werkt het ministerie van BZK aan de 
afbouw, ontwikkeling en implementatie van het DSO.
Het verschil tussen de begroting en de realisatie komt voort uit een 
aanpassing van instrumentkeuze en middelen zijn daarom overgeboekt 
naar het instrument bijdragen aan agentschappen (bijdrage aan Rijkswa­
terstaat).
Bijdrage RWS (Service Team Rijk)
Ten behoeve van de digitalisering werkt het Serviceteam Rijk samen met 
Rijkswaterstaat voor het omzetten van de juridische regels in toepasbare 
regels.
Tweede Kamer, vergaderjaar 2022–2023, 36 360 VII, nr. 1
