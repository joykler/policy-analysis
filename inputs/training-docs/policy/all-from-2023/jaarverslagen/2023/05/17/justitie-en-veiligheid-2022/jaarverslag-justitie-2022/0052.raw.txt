vastleging in 2022 van de invoering van scenario 1 – Van der Meer voor 2022 
en 2023. Daarnaast vielen de verplichtingen € 18 mln. hoger uit door een 
hoger gemiddeld tarief voor toevoegingen en tegelijkertijd € 35 mln. lager 
uit door een lager geraamd aantal toevoegingen in de PMJ.
Uitgaven
32.1 Apparaatsuitgaven Hoge Raad
Hoge Raad (HR)
De Hoge Raad der Nederlanden is het hoogste rechtscollege in het 
Koninkrijk op het gebied van het civiele-, straf- en fiscale recht. De Hoge 
Raad bevordert de rechtseenheid en de rechtsontwikkeling. Ook kan hij 
rechtsbescherming bieden in de individuele zaken die aan hem worden 
voorgelegd. Hij doet dit door te beslissen op cassatieberoepen, die worden 
ingesteld om de raad te laten beoordelen of het gerechtshof – en in 
voorkomende gevallen de rechtbank – in zijn uitspraak het recht juist heeft 
toegepast en of de gegeven motivering deugdelijk is. Aan deze taken wordt 
tevens invulling gegeven door te beslissen op prejudiciële vragen in het 
civiele en fiscale recht en op vorderingen van de procureur-generaal bij de 
Hoge Raad tot cassatie in het belang der wet. De Hoge Raad en de procureur-
generaal hebben daarnaast nog enkele bij wet opgedragen bijzondere 
taken. De begroting van de Hoge Raad is gedurende het jaar verhoogd met 
circa € 5 mln. De grootste mutaties betreffen de toegekende middelen voor 
digitalisering strafrechtketen, toekomstvaste IV en de loon- en prijsbij­
stelling voor de periode 2022-2027.
In het jaarverslag van de Hoge Raad, dat wordt gepubliceerd op de website 
van de Hoge Raad, wordt gedetailleerd ingegaan op de ontwikkelingen 
binnen de Hoge Raad in 2022. Tevens bevat het jaarverslag van de Hoge 
Raad informatie over de instroom en productie van de civiele kamer, de 
strafkamer en de fiscale kamer van de Hoge Raad, de Financiën, de jaarre­
kening en de controleverklaring.
32.2 Adequate toegang tot het rechtsbestel
Bijdragen ZBO’s en RWT’s
Raad voor Rechtsbijstand (RvR)
Het betreft hier de financiering voor apparaatsuitgaven. De RvR is belast 
met de uitvoering van de Wet op de rechtsbijstand, die er voor zorgt dat on- 
en mindervermogenden verzekerd zijn van toegang tot het rechtsbestel.
Bureau Financieel Toezicht (BFT)
Als integraal toezichthouder en handhaver van de Wet op het notarisambt 
(Wna), de Gerechtsdeurwaarderswet (Gdw) en de Wet ter voorkoming van 
witwassen en financieren van terrorisme (Wwft) heeft het BFT een inhou­
delijke opdracht om een bijdrage te leveren aan een rechtstaat die rechts­
zekerheid biedt en een maatschappij met een integer werkend financieel-
economisch stelsel.
Subsidies
Stichting Geschillencommissies voor Consumentenzaken (SGC)
Het jaar 2022 kenmerkte zich door verbreding van de activiteiten van de SGC 
waarbij sprake is van een voortschrijdende tendens naar dejuridisering. 
Het aantal klachtenloketten waarbij een oplossing van klachten wordt 
Tweede Kamer, vergaderjaar 2022–2023, 36 360 VI, nr. 1 52
