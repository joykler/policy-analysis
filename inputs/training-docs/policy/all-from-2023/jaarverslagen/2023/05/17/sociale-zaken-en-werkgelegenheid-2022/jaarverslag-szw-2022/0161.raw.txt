de controle en het toezicht op de NOW-regeling heeft SZW in 2022, net zoals 
in 2021, de ADR opdracht gegeven om reviews uit te voeren op enkele 
accountantsverklaringen die zijn verstrekt bij de vaststellingsverzoeken van 
de NOW-1 en de NOW-2 in samenwerking met de Accountantsdienst van 
UWV. Het doel van de reviews is om inzicht te krijgen of de betrokken 
accountants hun werkzaamheden volgens het Accountantsprotocol en de 
speciefieke Standaard hebben uitgevoerd. Wanneer dit niet het geval is en 
onvoldoende (of geen) herstelwerkzaamheden worden uitgevoerd, kan dit 
uiteindelijk gevolgen hebben voor de NOW-subsidie van de werkgever. 
Een secundair doel van de reviews is het zo nodig verder verbeteren van 
het protocol dat door de accountants wordt gehanteerd bij de accountants­
werkzaamheden ten behoeve van de NOW. De definitieve uitkomsten van 
de tweede reviewronde worden in het voorjaar van 2023 verwacht.
In mei 2022 heeft SZW aan de Tweede Kamer gerapporteerd over de 
bevindingen van de eerste reviewronde (Kamerstukken II 2021/22, 35 420, 
nr. 486). In 2022 heeft SZW opvolging gegeven aan de uitkomsten van deze 
review. Zo zijn de uitkomsten besproken met de NBA en hebben SZW en 
de NBA gezamenlijk de reviewresultaten besproken in een webinar. 
Daarnaast is er op Rijksoverheid.nl een pagina gekomen met aandachts­
punten waar een accountant op moet letten bij het uitvoeren van een NOW-
controle. Hierin zijn ook de geconstateerde bevindingen uit de review 
meegenomen.
Naast deze generieke acties, heeft SZW een opvolging richting de 
individuele werkgever en accountant uitgevoerd. De acht werkgevers 
waarbij bevindingen waren vastgesteld zijn aangeschreven met de vraag 
om de accountantswerkzaamheden te verbeteren en waar nodig een 
aangepaste accountantsverklaring aan te leveren. Inmiddels zijn zeven van 
de acht reacties van deze werkgevers beoordeeld. In vijf gevallen is 
vastgesteld dat de aanvullende werkzaamheden voldoende zijn uitgevoerd. 
In twee gevallen hebben de aanvullende werkzaamheden geleid tot een 
beperkte aanpassing van de NOW-subsidie. Het laatste geval is nog in 
behandeling.
Definitieve vaststellingen NOW
In 2022 zijn de vaststellingsloketten van de NOW-1 en ‒ 2 gesloten. 
Daarnaast waren in 2022 ook de vaststellingsloketten voor de laatste NOW-
tranches (tranche 4 tot en met 8) geopend door UWV. De vaststellingslo­
ketten voor de NOW-3 en ‒ 4 (tranche 3 tot en met 6) waren geopend tot en 
met 22 februari 2023. De vaststellingsloketten voor de NOW-5 en ‒ 6 (tranche 
7 en 8) zijn geopend vanaf respectievelijk 1 juni 2022 en 3 oktober 2022. 
Beide loketten zijn geopend tot en met 2 juni 2023. UWV maar ook UVB 
(Uitvoering van Beleid, onderdeel van SZW) zijn nog tot zeker in 2024 bezig 
met de afhandeling van alle definitieve vaststellingsaanvragen van de NOW.
UWV rapporteert in zijn jaarverslag 2022 over alle afgehandelde en 
ontvangen vaststellingen tot en met december 2022 voor de NOW-1 t/m 
NOW-5. UWV heeft schattingen gemaakt van alle nog vast te stellen subsi­
diebedragen (zie het UWV Jaarverslag 2022). Op basis van deze schattingen 
vinden afrekeningen plaats tussen UWV en SZW in 2023. De komende jaren 
zullen deze schattingen vervangen worden door realisaties op basis van 
definitieve vaststellingen, wat opnieuw tot afrekeningen kan leiden tussen 
UWV en SZW.
Tweede Kamer, vergaderjaar 2022–2023, 36 360 XV, nr. 1
