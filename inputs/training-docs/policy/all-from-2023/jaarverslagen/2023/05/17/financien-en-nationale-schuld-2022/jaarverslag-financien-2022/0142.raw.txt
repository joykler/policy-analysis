Information Security Management System (ISMS) is opgezet. Verder is in 
2022 bij alle organisatieonderdelen de security awareness bij medewerkers 
verhoogd, onder andere door phishing-oefeningen en een online security 
awareness game. De status, risico’s en maatregelen op het gebied van IB 
worden periodiek binnen de onderdelen en viermaandelijks departements­
breed aan de departementale Chief Information Officer (CIO) gerapporteerd.
d.4 IT-beheer 
IV-portfoliomanagement
Het doel van het IV-portfoliomanagement is het afwegen, selecteren en 
prioriteren van de meest waardevolle activiteiten dan wel projecten die 
bijdragen aan de strategische doelen van de uitvoeringsorganisaties en de 
(politieke) opdrachtgever en eigenaar. Er is altijd meer vraag dan 
beschikbare middelen. Dit betekent keuzes tussen verschillende maatschap­
pelijke en politieke wensen voor dienstverlening en wetswijzigingen.
Het IV-portfoliomanagementproces is verbeterd door onder andere het 
portfolio te herijken en door het realiseren van een meerjarenportfolio IV 
2023-2027. De meerjarenplanning is in de overkoepelende driehoek 
vastgesteld. De ICT-capaciteit is in het meerjarenportfolio de komende jaren 
79
volledig ingepland. Dit betekent dat eventuele grote beleidswijzigingen 
invloed hebben op de planning. Naast Belastingdienst, Toeslagen en 
Douane zijn de eigenaar en de opdrachtgever deelnemers van de driehoek. 
De CIO van Financiën adviseert en neemt deel aan werkgroepen. De coördi­
nerend opdrachtgever, het directoraat-generaal Fiscale Zaken, levert een 
bijdrage door te werken met een meerjarige wetgevingskalender.
Het portfolioproces wordt verder verstevigd, waardoor sneller inzicht 
ontstaat in de balans tussen vraag en aanbod en de knelpunten hierin, zowel 
voor wijzigingen als voor beheer en onderhoud. In 2023 wordt met 
roadmaps en langetermijnplanningen de grip op en voorspelbaarheid van 
ontwikkelingen verbeterd. Tegelijkertijd wordt gewerkt aan uitfasering en 
vervanging van verouderde of incourante ICT-systemen. Dit is een meerjarig 
traject omdat de modernisering complex is en hierdoor in kleine stappen 
wordt uitgevoerd. Dit heeft effect op de wendbaarheid van de systemen en 
aanvullende maatregelen blijven noodzakelijk om de continuïteit te 
waarborgen. Met behulp van configuratiemanagement wordt binnen de 
Belastingdienst bijgehouden uit welke componenten het IT-landschap 
bestaat en wat de onderlinge afhankelijkheden hierbij zijn. Over 2022 is 
vastgesteld dat het beheer van de configuratiemanagementprocessen bij 
de Belastingdienst nog tekortschiet. De Belastingdienst treft in 2023 
maatregelen om dit te verbeteren.
Voor de Douane was er een noodzaak om te prioriteren door de 
(onverwachte) externe factoren zoals de sanctiemaatregelen tegen Rusland 
en Belarus en de koopkrachtmaatregelen, die effect hebben op accijnsap­
plicaties. Daardoor zijn verbeteringen en oplossingen voor andere 
problemen uitgesteld. De continuïteit, ondersteuning van nieuwe 
wetgeving of beleid en de doorontwikkeling van IV staat hierdoor onder 
druk. Nederland heeft, net als andere lidstaten, voor een aantal Europese 
trajecten derogatie en uitstel aangevraagd bij de Europese Commissie en 
79
 Kamerstukken II 2022-2023, 31 066, nr. 1174 
Tweede Kamer, vergaderjaar 2022–2023, 36 360 IX, nr. 1 142
