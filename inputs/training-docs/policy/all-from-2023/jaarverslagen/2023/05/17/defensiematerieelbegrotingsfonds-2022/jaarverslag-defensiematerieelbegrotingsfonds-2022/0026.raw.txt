Verwerving
Verwerving maritiem materieel - voorbereidingsfase
De projecten in voorbereiding zijn in het afgelopen jaar nader uitgewerkt en 
ter besluitvorming aangeboden. Uit die uitwerking volgt ook een geactua­
liseerd financieel ritme, waarbij de start soms is uitgesteld, maar de oplever­
datum nog gelijk is. Na de besluitvorming worden deze middelen 
doorgeschoven naar de onderzoeks-/realisatiefase of naar een ander jaar. 
Het budget voor de voorbereidingsfase is dit jaar daarom met € 45,6 miljoen 
afgeboekt.
De voorbereidingsfase van maritiem materieel is met de eerste suppletoire 
begroting met € 19,0 miljoen verlaagd. Dit is onder andere te verklaren door 
een herfasering van de kasreeksen van de projecten Beach Armoured 
Recovery Vehicle (BARV) en Future Littoral All Terrain Mobility Band Vagn 
(FLATM BV).
Met de tweede suppletoire begroting zijn de projecten in de voorberei­
dingsfase met € 26,6 miljoen dit jaar volledig afgeboekt. Dit komt met name 
door het project Hulpvaartuigen: Vervanging Pelikaan (22,5 miljoen) en nog 
door een aantal kleine herschikkingen tussen de verschillende fases en over 
de jaren heen.
Verwerving maritiem materieel - onderzoeksfase
Op de projecten in de onderzoeksfase vindt geen realisatie plaats. Deze 
middelen worden doorgeschoven naar de realisatiefase of naar een ander 
jaar. Het budget voor de onderzoeksfase is dit jaar daarom met 
€ 68,7 miljoen volledig afgeboekt.
Met de eerste suppletoire begroting is de realisatie van de uitgaven voor 
verwerving in onderzoek € 6,4 miljoen lager dan begroot in de ontwerpbe­
groting. Een belangrijke oorzaak hiervoor is het vertragen van de planning 
van de te vervangen onderzeeboten. Over de voortgang van de Vervanging 
van de onderzeeboten is de Tweede Kamer op 1 april 2022 met de brief X-34 
225 nr. 35 geïnformeerd. Het resterende deel betreft relatief kleine 
afwijkingen bij diverse projecten.
Met de tweede suppletoire begroting zijn geen projecten in onderzoek meer 
gerealiseerd. Daarom is de raming van de uitgaven die horen bij de 
projecten in deze fase in het geheel verlaagd. Hier betreft het onder andere 
het project Anti Submarine Warefare Frigate (55,8 miljoen) waarbij het 
budget is doorgeschoven naar latere jaren.
Verwerving maritiem materieel - realisatiefase
Niet alle materieelprojecten zijn volgens begrotingsplanning uitgevoerd 
Ondanks de wijziging in begrotingsplanning wordt het budget niet 
overschreden. In 2022 was sprake van personeelstekorten mede door de 
krapte op de arbeidsmarkt, verbroken logistieke ketens en grondstoffente­
korten post-pandemie en een overspannen wapenmarkt na de inval van 
Rusland in de Oekraïne met de voortdurende oorlog als gevolg. Daardoor 
zijn geplande leveringsmomenten of contractvormingen niet altijd behaald. 
Projecten waarbij als gevolg van andere oorzaken herfaseringen zijn 
ontstaan, worden specifiek toegelicht in het artikel.
Tweede Kamer, vergaderjaar 2022–2023, 36 360 K, nr. 1 26
