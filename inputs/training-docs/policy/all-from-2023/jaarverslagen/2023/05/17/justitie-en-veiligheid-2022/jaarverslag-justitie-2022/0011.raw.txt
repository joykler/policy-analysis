knooppunten, bijvoorbeeld door extra camera’s, fysieke barrières en biome­
trische toegangscontrole bij smokkelroutes. En we verstoorden criminele 
geldstromen, o.a. door een meer intensieve aanpak van witwassen.
Om de strafrechtelijke aanpak te versterken investeerden we in integrale 
handhaving, opsporing, vervolging en berechting. Met de beschikbare 
middelen zijn partners in de strafrechtketen versterkt, waaronder politie, 
Openbaar Ministerie (OM), rechtspraak en reclassering. We investeerden in 
personeel en materiaal (zoals voor cameratoezicht) en versterkten de 
forensische opsporing.
In 2022 werd het Multidisciplinair Interventie Team versneld operationeel. 
Het ging verder onder de naam Nationale Samenwerking tegen Ondermij­
nende Criminaliteit (NSOC). Tot april 2024 werkt het NSOC aan een 
actieplan, met de focus op witwassen, dienstverlening, corruptie en geweld. 
De moederorganisaties stellen capaciteit beschikbaar voor interventies.
Stelsel van bewaken en beveiligen 
Onze frontlinie kan kwetsbaar zijn voor invloed vanuit de georganiseerde 
criminaliteit. Dit jaar is dan ook ingezet op het vergroten van weerbaarheid. 
We investeerden in het stelsel opdat personen in dienst van de rechtsorde 
hun functie veilig en zonder vrees kunnen uitoefenen.
In oktober 2021 bracht de adviescommissie Toekomstbestendig Stelsel 
Bewaken en Beveiligen (cie. Bos) haar rapport uit. De implementatie hiervan 
startte in 2022; periodiek rapporteren we hierover aan de Tweede Kamer 
(TK). Dit jaar werden de 10 politieteams Bewaken en Beveiligen opera­
tioneel, is de landelijke Monitorcentrale Bewaken en Beveiligen uitgebreid, 
stelden we domeinregisseurs en maatregelenadviseurs aan en zijn de 
Landelijke Eenheid en het Politiedienstencentrum uitgebreid. Bij de KMar 
vond in 2022 een personele uitbreiding plaats met 36 fte. De KMar heeft 
hiermee volledig operationele teams opgericht en het afgesproken aantal 
subjecten in de persoonsgerichte beveiliging genomen. Tevens heeft de 
KMar geheel 2022 bijstand geleverd op gebied van persoonsbeveiligings­
capaciteit. De realisatie van de ondersteuning door Shared Service Organi­
saties is nog niet volledig voltooid. Het Kenniscentrum Bewaken en 
Beveiligen ontwikkelde trainingen en opleidingen, stelde een meerjarig 
wetenschappelijke onderzoeksprogramma in en investeerde in innovatieve 
(technologische) beveiligingsconcepten.
Off- en online onrust en wangedrag gezamenlijk adresseren
De afgelopen jaren werd het op internet oproepen tot geweld en rellen, 
digitaal afpersen, discrimineren en intimideren steeds zichtbaarder. In 2022 
startte het Project Online Content Moderatie. Dat loopt tot 1 januari 2025. 
Hiermee werken we aan:
1. publiek-private samenwerking voor online content moderatie,
2. een laagdrempelige voorziening voor burgers om onrechtmatige online 
content te melden,
3. instrumentaria voor lokale bestuurders om openbare ordeproblemen 
die online worden aangejaagd te voorkomen of te beperken,
4. een advies over een voorziening om online content ontoegankelijk te 
maken op verzoek van het lokale bestuur ,
5. kennis en kunde over hoe het internet werkt, online fenomenen en 
content moderatie.
Tweede Kamer, vergaderjaar 2022–2023, 36 360 VI, nr. 1 11
