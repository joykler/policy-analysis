Rijksbijdrage zwangere zelfstandigen
De regeling Zelfstandig en Zwanger (ZEZ) voorziet in een uitkering aan 
zelfstandigen voorafgaand aan en volgend op de bevalling (zie ook beleids­
artikel 6). Deze regeling wordt gefinancierd via een rijksbijdrage aan het 
Arbeidsongeschiktheidsfonds. Ook de uitkeringen voor zwangere 
alfahulpen worden via deze rijksbijdrage gefinancierd. In deze rijksbijdrage 
zijn daarnaast de uitvoeringskosten van UWV opgenomen.
Budgettaire ontwikkelingen
De rijksbijdrage is gedurende het jaar iets naar boven bijgesteld op basis 
van hogere geraamde uitgaven aan de regeling ZEZ.
Ontvangsten
Bij de rijksbijdragen is soms sprake van een klein bedrag aan ontvangsten. 
De rijksbijdragen voor de tegemoetkoming arbeidsongeschikten en voor 
de ZEZ worden door het ministerie overgemaakt naar UWV. De hoogte van 
de rijksbijdragen wordt tijdens het jaar aangepast aan de verwachte 
uitgaven van UWV. Aan het einde van het jaar, als de laatste maandelijkse 
betaling voor de rijksbijdrage is gedaan, kunnen de uitgaven van UWV 
echter nog wijzigen. Er ontstaat dan een klein verschil tussen het overge­
maakte bedrag, en de daadwerkelijk door UWV uitgegeven bedragen. Als 
de rijksbijdrage eigenlijk hoger had moeten zijn, dan doet het ministerie 
een nabetaling in het volgende jaar. Als de rijksbijdrage iets te hoog is 
geweest, dan ontvangt het ministerie in het volgende jaar het teveel 
betaalde bedrag terug. Dit wordt dan verwerkt als ontvangst op dit beleids­
artikel. In 2022 is er bijvoorbeeld € 0,7 miljoen terugontvangen over de 
rijksbijdrage voor de ZEZ van 2021.
Tweede Kamer, vergaderjaar 2022–2023, 36 360 XV, nr. 1
