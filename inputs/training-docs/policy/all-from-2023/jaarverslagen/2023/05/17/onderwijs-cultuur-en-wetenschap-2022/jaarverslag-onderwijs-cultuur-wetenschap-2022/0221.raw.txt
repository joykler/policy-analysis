Bijdrage aan medeoverheden
Het betreft structurele middelen, die incidenteel zijn ingezet voor de 
verbetering van de onderwijshuisvesting zoals vastgesteld in de 
convenanten onderwijshuisvesting Saba, Bonaire en Sint Eustatius 
(Caribisch Nederland). Dit betreft een (meerjarige) incidentele rijkstaak.
Artikel 3 Voortgezet Onderwijs
Bekostiging
Het Rijk verstrekt aan de schoolbesturen in Caribisch Nederland lumpsum­
bekostiging voor de personele kosten en materiële instandhouding. Het 
betreft de schoolbesturen op de eilanden Bonaire, Sint-Eustatius en Saba. 
Voor het jaar 2021 geldt dat ook de middelen voor het Nationaal Programma 
Onderwijs voor de schoolbesturen op Caribisch Nederland is opgenomen.
Subsidies (regelingen)
Het betreft middelen die zijn ingezet voor het verder verbeteren van de 
kwaliteit van het gehele onderwijs in Caribisch Nederland tot een naar 
Europees Nederlandse maatstaven aanvaardbaar niveau.
Artikel 4 Beroepsonderwijs en volwasseneducatie
Bekostiging
Deze structurele middelen zijn bedoeld voor het verzorgen van middelbaar 
beroepsonderwijs in Caribisch Nederland. De onderwijsinstellingen in 
Caribisch Nederland ontvangen hiervoor lumpsumbekostiging. Ook de 
Raad Onderwijs Arbeidsmarkt in Caribisch Nederland wordt vanuit deze 
middelen bekostigd. Het betreft hier een rijkstaak. 
Subsidies
Het betreft hier incidentele subsidies ter ondersteuning van het middelbaar 
beroepsonderwijs in Caribisch Nederland. Het gaat hier om een rijkstaak.
Bijdrage medeoverheden
Aan de openbare lichamen in Caribisch Nederland wordt jaarlijks een 
bijzondere uitkering verstrekt voor de uitvoering van de Wet Sociale 
Kanstrajecten Jongeren BES (SKJ). Voor de samenwerking met Curaçao, 
Sint Maarten en Aruba worden middelen beschikbaar gesteld, die bestemd 
zijn voor het stimuleren van studeren in de regio en het bevorderen van 
voorzieningen in de regio, mede ten behoeve van de inwoners van Caribisch 
Nederland. Het gaat hier om een structurele eilandelijke taak.
Artikel 11 Studiefinanciering
Inkomensoverdrachten
Dit betreft uitgaven aan studiefinanciering voor studenten uit Caribisch 
Nederland. Dit is een structurele rijkstaak.
Artikel 14 Cultuur
Subsidies (regelingen)
Het betreft een incidentele rijkstaak voor een bijdrage voor de herdenking 
slavernijverleden Bonaire.
Opdrachten
Het betreft een rijkstaak waarbij een incidentele uitgave is gedaan voor de 
implementatie van het UNESCO 2001 verdrag ter bescherming van erfgoed 
onderwater in Caribisch Nederland.
Tweede Kamer, vergaderjaar 2022–2023, 36 360 VIII, nr. 1 221
