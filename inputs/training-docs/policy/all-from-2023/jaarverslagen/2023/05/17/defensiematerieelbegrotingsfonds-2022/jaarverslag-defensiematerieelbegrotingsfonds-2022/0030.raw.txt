Bij het project NBC Maskers (- € 41,7 miljoen) bleek de integratie van COTS/
MOTS-elementen moeilijker dan verwacht. Bovendien was sprake van een 
langer durende ABDO-certificering door de MIVD. Ook was sprake van 
vertragingen wegens capaciteit bij het opstellen van het programma van 
eisen en heeft een zgn. aanbestedingsdag tot veel vragen van leveranciers 
geleid. Hierdoor is de geplande verplichting niet meer in 2022 gerealiseerd 
en verschuift deze zeer waarschijnlijk naar 2024.
Tevens valt de prognose voor het project FGBADS ten opzichte van het 
budget € 19,5 miljoen lager uit, omdat het beschikbare verplichtingenbudget 
voor dit project is overgeheveld naar het nieuwe project Vervanging 
Medium-Range Air Defence.
Het project Midlife Update (MLU) voor de Pantserhouwitser 2000NL 
(PzH2000NL) zou samen met Duitsland worden uitgevoerd. Nadat in het 
offertetraject bleek dat de MLU ruim drie maal meer zou kosten dan 
begroot , heeft Duitsland besloten om geen MLU uit te voeren waarmee ook 
de samenwerking met Nederland werd beïndigd. Gelet op het commercieel 
vertrouwelijke karakter van dit project wordt slechts een indicatie gegeven 
van het projectbudget en daarmee de onderrealisatie op het verplichtin­
genbudget. Deze bedraagt tussen € 0 en € 100 miljoen.
Voor het Project BKI Patriot Update PAC 3 raketten is € 12,5 miljoen meer 
verplicht dan begroot. Dit heeft een technische oorzaak en betreft de 
herwaardering van de openstaande verplichting als gevolg van een hogere 
dollarkoers.
Bij het project Collectieve- en individuele bescherming (- € 10,5 miljoen) kan 
de lagere realisatie worden verklaard doordat bij verschillende deelpro­
jecten vertragingen zijn opgetreden. Zo is voor een infrastructuurproject 
geen bouwvergunning afgegeven en moet naar een andere oplossing 
worden gezocht en bij de aanbesteding van beschermende pakken is een 
bezwaar op de aanbesteding ontvangen. Voor het project verwerving 
Gasverkenningsuitrsuting (- € 10,6 miljoen) heeft herfasering plaatsge­
vonden omdat de behoeftestelling onduidelijkheden bevatte waardoor de 
contractvorming niet meer in 2022 heeft plaatsgevonden.
De gerealiseerde verplichtingen van de instandhouding zijn € 33,0 miljoen 
hoger dan begroot. Dit wordt met name door hogere verplichtingen infan­
teriegevechtsvoertuigen (CV90) veroorzaakt.
Uitgaven
Verwerving
Verwerving land materieel - voorbereidingsfase
De projecten in voorbereiding zijn in het afgelopen jaar nader uitgewerkt en 
ter besluitvorming aangeboden. Uit die uitwerking volgt ook een geactua­
liseerd financieel ritme, waarbij de start soms is uitgesteld, maar de oplever­
datum nog gelijk is. Na de besluitvorming worden deze middelen 
doorgeschoven naar de onderzoeks-/realisatiefase of naar een ander jaar.
Het budget voor de voorbereidingsfase is dit jaar begroot op € 5,7 miljoen 
en met de eerste suppletoire begroting heeft een ophoging van € 2,3 miljoen 
plaatsgevonden door een aantal kleine herschikkingen.
Tweede Kamer, vergaderjaar 2022–2023, 36 360 K, nr. 1 30
