Omzet derden
In de omzet derden worden onder andere de leges voor het aanvragen van 
vergunningen, de bijdrage uit internationale projecten en doorbelastingen 
voor huisvesting verantwoord. De omzet derden bedraagt tot en met 
december 2022 € 73,9 miljoen. De realisatie wijkt af van de begroting 
doordat meer leges en incidentele EU subsidies zijn ontvangen. De EU 
subsidies hebben geen structureel karakter en zijn om die reden niet 
meegenomen in de begroting.
Rentebaten
Rentebaten hangen samen met het gebruik maken van de depositofaciliteit 
van het ministerie van Financiën en over het positieve saldo gedurende 
het jaar van de rekening courant met het ministerie van Financiën. In 2022 
heeft de IND € 369K aan rentebaten ontvangen.
Vrijval voorzieningen
In 2022 heeft er een vrijval plaatsgevonden inzake de reorganisatievoorzie­
ningen VWNW, dwangsommen en BW/WW voor een bedrag ter grootte van 
€ 110K.
Bijzondere baten
In 2022 zijn geen bijzondere baten verantwoord.
Lasten
Apparaatskosten
De apparaatskosten zijn onderverdeeld in 2 categorieën.
- personele kosten,
- materiële kosten.
Personele kosten
De ambtelijke bezetting van de IND bedraagt eind 2022 4.458 fte. De externe 
inhuur bedraagt eind 2022 835 fte.
De stijging wordt veroorzaakt door de uitvoering van de werkzaamheden in 
het kader van de bescherming van Oekraïense ontheemden. Deze 
werkzaamheden zijn voornamelijk met tijdelijk personeel uitgevoerd. 
Daarnaast is in 2022 extra capaciteit aangetrokken en opgeleid ter voorbe­
reiding op de productiedoelstelling in 2023.
Het gemiddelde aantal fte’s ambtelijk personeel over 2022 bedraagt 4.334. 
De bijbehorende gemiddelde loonsom per fte bedraagt € 77.259. De stijging 
van de gemiddelde loonsom wordt onder meer verklaard door de afspraken 
uit de nieuwe CAO Rijk.
Materiële kosten
De materiële kosten bestaan uit huisvestingskosten, de kosten voor in- en 
uitbesteding en de materiële programmakosten. De laatste hebben een 
directe relatie met de uitvoering van de IND taken, zoals tolkenkosten, 
proceskosten, verzorging, laboratoriumonderzoek, documenten en de 
kosten van automatisering voor het primair proces. Door de uitvoering van 
de werkzaamheden in het kader van bescherming van Oekraïnse 
ontheemden zijn de materiele kosten gestegen (stickers voor paspoort, 
huren van locaties, beveiliging en transport en de huisvesting van tijdelijk 
IND personeel).
Tweede Kamer, vergaderjaar 2022–2023, 36 360 VI, nr. 1
