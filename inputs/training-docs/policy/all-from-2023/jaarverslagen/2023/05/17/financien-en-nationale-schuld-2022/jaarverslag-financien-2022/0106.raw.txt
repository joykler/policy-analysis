instrument goed worden ingespeeld op schommelingen in de financie-
ringsbehoefte op de korte termijn. Als laatste zijn er leningen met zeer 
korte looptijden (dagen en weken) zoals deposito’s en sell buy back’s. Indien 
nodig kunnen overtollige middelen voor korte tijd uitgeleend worden via 
de geldmarkt of worden aangehouden bij DNB, bijvoor­
beeld wanneer relatief veel belastinginkomsten binnenkomen of wanneer 
er relatief minder uitgaven zijn dan voorzien.
Transacties in CP en deposito’s kunnen plaatsvinden in verschillende valuta. 
Vanwege de gunstige prijzen heeft het Agentschap in 2022 bijvoorbeeld 
gebruik gemaakt van CP in US dollars. Het wisselkoersrisico op leningen in 
buitenlandse valuta wordt altijd direct afgedekt met behulp van 
valutaswaps, zodat de rentelasten in euro’s vastliggen.
De post cash collateral betreft de onderpanden die het Agentschap ontvan
gt. De totale waarde van het onderpand is in 2022 afgenomen met name als 
gevolg van de gestegen rente waardoor minder onderpand hoeft te worden 
aangehouden. Daarnaast is door de voortijdige beëindiging van rentederi­
vaten een deel van het onderpand teruggestort. De voortijdige beëindiging 
van rentederivaten heeft een verlagend effect gehad op de EMU-schuld.
Onderstaande tabel geeft een overzicht van de nominale omvang van de 
staatsobligaties die in 2022 zijn uitgegeven op de kapitaalmarkt en wat de 
effectieve rente was voor deze obligaties. Door het grote uitstaande volume 
en de langere looptijden van de staatsobligaties is het effect van deze 
leningen op de rentelasten van de Staat veel groter dan dat van de 
geldmarktleningen. Net als voorgaande jaren is in 2022 een nieuwe 10- 
jaarslening uitgegeven. Het bedrag van € 13,6 mld. is verspreid over het 
jaar op vier verschillende dagen opgehaald. De 20-
jaars groene obligatie (DSL 2040-01-15 0,50 PCT) is in 2022 heropend en 
hiermee is € 5,0 mld. opgehaald waardoor het totale volume 
van deze groene obligatie eind 2022 € 15,7 mld. is. Daarnaast is een nieuwe 
30-jaarslening uitgegeven waarbij een bedrag van € 5,0 mld. is opgehaald. 
Tevens zijn er meerdere leningen met diverse resterende looptijden 
heropend gedurende het jaar.
Tweede Kamer, vergaderjaar 2022–2023, 36 360 IX, nr. 1 106
