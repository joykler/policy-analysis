– In de investeringen zijn voor € 192,8 mln. aan aankopen opgenomen.
– De investeringen zijn met € 37,0 mln. gecorrigeerd voor in voorgaande 
jaren onder investeringen opgenomen projecten waarvan in 2022 is 
besloten dat deze op andere wijze worden gefinancierd dan via de 
leenfaciliteit. De daadwerkelijke investeringen in 2022 bedragen € 826,2 
mln.
– Op de Projecten in uitvoering is een correctie van € 40,0 mln. opgenomen 
voor voorlopige activeringen. Deze activeringen worden in 2023 
definitief in de administratie verwerkt.
Immateriële vaste activa
Onder deze post zijn de investeringen in softwareontwikkeling van een 
nieuw onderhoudsmanagementsysteem opgenomen. De oplevering van 
het systeem is eind 2025 gepland. Na het moment van oplevering worden 
de investeringen lineair in 5 jaar afgeschreven.
Vlottende activa
Voorraden en onderhanden projecten
Onder deze post zijn onder andere de gebouwen en terreinen van het Rijks­
vastgoedbedrijf opgenomen die beschikbaar zijn voor verkoop. Deze 
objecten zijn getaxeerd en afgewaardeerd indien de taxatiewaarde lager is 
dan de boekwaarde.
Voorraad te verkopen onroerend goed
De voorraad te verkopen onroerend goed in eigendom is in 2022 
toegenomen. De objecten worden gewaardeerd tegen kostprijs of de lagere 
opbrengstwaarde. De opbrengstwaarde is gebaseerd op uitgevoerde 
(interne) taxaties.
De voorraad te verkopen KORV-objecten is toegenomen.
De onder deze balanspost opgenomen categorie niet-KORV bestaat uit 
kosten die het Rijksvastgoedbedrijf maakt voor vastgoedobjecten 
(waaronder PLUKZE-objecten) die in opdracht van derden worden verkocht. 
Deze kosten bestaan uit beheerkosten, onderhoudskosten en verkoop­
kosten. De betreffende vastgoedobjecten zijn geen eigendom van het Rijks­
vastgoedbedrijf en maken dan ook geen onderdeel uit van deze balanspost.
Onderhanden werk
Het gaat om de grondexploitatieprojecten die door het Rijksvastgoedbedrijf 
voor eigen rekening en risico worden uitgevoerd en waarbij sprake is van 
inherente risico’s en onzekerheden ten aanzien van de waardering. Op basis 
van de huidige waardebepaling hoeft geen beroep te worden gedaan op 
de garantiestelling van het ministerie van Financiën via het ministerie van 
BZK.
Met de brief van de ministers van Financiën en VROM van 14 november 
2008 (Tweede Kamer, 2008-2009, 31 700 XIV, nr. 18) heeft het kabinet 
kenbaar gemaakt het instrumentarium en de organisatorische inbedding 
voor deelname aan gebiedsontwikkeling door het Rijk te willen versterken. 
In het zogeheten Financieel Kader (Tweede Kamer, 2010, 32 275, nr. 1) is 
beschreven hoe de sturing en beheersing van deze ontwikkelingsprojecten 
-waar het in de regel gaat om langlopende, complexe projecten met veel 
(private) partijen, grote marktonzekerheden en mede daardoor financiële 
risico's- plaatsvindt. Eén van de instrumenten betreft de jaarlijkse waarde­
bepaling van het project om vast te stellen of de balanswaardering wordt 
terugverdiend bij verkoop van de grond.
Onderhanden projecten
Tweede Kamer, vergaderjaar 2022–2023, 36 360 VII, nr. 1 219
