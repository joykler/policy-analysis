Tabel 15 Indicatoren Watermanagement
Streefwaarde 
Indicatoren 2019 2020 2021 Realisatie 2022 2022 toelichting
RWS verstrekt informatie binnen 
afgesproken termijn en van 
voldoende kwaliteit bij 
maatschappelijk vitale 
processen. 99% 100% 96% 100% 95% 1
Waterhuishouding op orde in 
alle peilgereguleerde gebieden 75% 50% 100% 75% 100% 2
Bron: Rijkswaterstaat, 2022
Toelichting
De indicatoren voor de uitvoering van de RWS-taken op het gebied van 
watermanagement zijn geënt op het leveren van snelle en betrouwbare 
informatie en op het handhaven van de afgesproken peilen, voldoende 
wateraanvoer en bestrijden verzilting.
1. De eerste indicator betreft de informatievoorziening voor maatschap­
pelijk vitale processen ten tijde van hoogwater, ijsgang of calamiteuze 
lozingen. RWS verstrekt dan informatie binnen afgesproken termijn en 
van voldoende kwaliteit over ijsberichtgeving, berichtgeving over 
hoogwater, stormvloed en berichten over verontreinigingen. De infor­
matievoorziening voldeed in 2022 aan de norm.
2. De streefwaarde voor ‘Waterhuishouding op orde’ is gesteld op 100%, 
die gerealiseerd wordt als alle vier onderliggende indicatoren voldoen 
aan de prestatieafspraak. De totale PIN scoort lager dan 100% zodra 
overlast ontstaat door het onvoldoende realiseren van afspraken die zijn 
vastgelegd in Waterakkoorden en Peilbesluiten. In 2022 zijn de streef­
waarden van de volgende onderliggende indicatoren gehaald: 
‘Peilhandhaving Kanalen en meren’, ‘Wateraanvoer bij droogte’ en 
‘Verziltingsbestrijding’. De streefwaarde van de indicator ‘Hoogwaterbe­
heersing Kanalen’ is niet gehaald. De voornaamste verklaring hiervoor: 
Het is enkele keren voorgekomen dat het aflaatwerk bij Eefde bij een 
significante neerslagverwachting niet beschikbaar was door de 
opstelling van de tijdelijke pompinstallatie. Het heeft niet tot overlast 
geleid.
Ten aanzien van de indicator «Waterhuishouding op orde» is nog het 
volgende op te merken: - Vanaf 3 augustus 2022 was er sprake van een 
nationaal «feitelijk watertekort» (niveau 2). Daarvoor zijn talrijke 
maatregelen ingezet, zoals het zuinig schutten op basis van vraag en 
aanbod bij sluis Eefde en het doorlaten van zoet water via stuw 
Hagestein tegen verzilting van de Lek en Hollandsche IJssel. Op 
21 september 2022 kon worden afgeschaald naar niveau 2 (dreigend 
watertekort). In het kader van het Deltaprogramma Zoetwater werkt 
het Rijk sinds 2015 samen met alle overheden en gebruikers van zoet 
water aan een betere weerbaarheid van Nederland tegen zoetwater­
tekort. Doel is dat Nederland in 2050 weerbaar is. - Bij duikinspecties van 
de stuw van Roermond zijn in september 2022 wederom scheuren 
ontdekt in een aantal jukken, net als in februari 2022. Daardoor kan het 
Poirée-gedeelte van de stuw bij hoogwater naar verwachting niet 
volledig gestreken worden. Dit bevestigt de noodzaak om op korte 
termijn groot onderhoud aan de stuw uit te voeren tot het moment van 
vervanging.
3.02 Onderhoud en vernieuwing
Tweede Kamer, vergaderjaar 2022–2023, 36 360 J, nr. 1 35
