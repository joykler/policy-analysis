waterstoftankstations, met bijbehorende vrachtwagens, te realiseren. Met 
de Aanschafsubsidieregeling Zero-Emissie Trucks heeft het ministerie in 
2022 €25 miljoen besteed om 213 ondernemers te helpen met het in gebruik 
nemen van emissieloze vrachtauto’s. Hier heeft Nederland zich ook op inter­
nationaal vlak voor ingezet, door het afgelopen jaar tijdens de COP27 tien 
nieuwe landen te overtuigen om de Global Memorandum of Understanding 
on Zero-Emission Vehicles te ondertekenen, waaronder de VS. De 
deelnemende landen spreken af om vanaf 2040 enkel nog nieuwe 
emissieloze vrachtwagens en bussen te laten verkopen binnen hun lands­
grenzen. In november vond in Nairobi een succesvolle UNEP High Level 
Meeting plaats, waar Afrikaanse landen commitment uitspraken voor het 
vaststellen van hogere kwaliteitseisen voor benzine en diesel en waardoor 
Nederland met Europese partners werkt aan standaarden voor export. Op 
het gebied van smart mobility en digitalisering zijn grote stappen gezet. Zo 
zijn er in 2022 afspraken gemaakt met marktpartijen (meest geavanceerde 
in-car verkeersveiligheidswaarschuwingen van Europa) en is het Nationaal 
Toegangspunt Mobiliteitsdata opgezet, waarmee invulling is gegeven aan 
de Europese richtlijn ITS. Op het gebied van ADAS (rijhulpsystemen) en 
zelfrijdend vervoer (ADS) zijn de adviezen van het OVV-rapport ‘Wie 
stuurt?’ geïmplementeerd.
In juli 2022 is het samen met Tour de Force opgestelde Nationaal Toekomst­
beeld Fiets 2040 naar de Kamer gezonden. In het najaar 2022 zijn in de 
Bestuurlijke Overleggen MIRT afspraken gemaakt om landelijk voor 
ongeveer €780 miljoen mee te investeren in fietsinfrastructuur. Dit was 
onderdeel van de €7,5 miljard voor ontsluiting en bereikbaarheid van de 
woningbouw uit het Coalitieakkoord. Ook is een aanvullende €400 miljoen 
aan stikstofmiddelen voor het programma Schoon en Emissieloos Bouwen 
(SEB) beschikbaar gesteld. In december 2022 is de voorhangprocedure voor 
het ontwerpbesluit CO -reductie werkgebonden personenmobiliteit in het 
2
parlement afgerond. Per motie is de regering verzocht om het besluit te 
voorzien van meer ambitie en om het zo snel mogelijk in werking te laten 
treden, dit proces is in volle gang.
Vrachtwagenheffing
In 2022 is de wettelijke basis gelegd voor de invoering van de vrachtwagen­
heffing. In maart 2022 heeft de Tweede Kamer het wetsvoorstel Vrachtwa­
genheffing aangenomen, de Eerste Kamer volgde in juli. Tevens is er in 2022 
gewerkt aan de voorbereiding van de uitvoering. De realisatiefase start 
begin 2023. In het najaar is de BIT-toets van start gegaan. Voor het terug­
sluizen van de netto-opbrengsten naar verduurzaming en innovatie van 
de sector zijn de beoogde bestedingsrichtingen (te weten stimuleren van 
batterij- en waterstof- elektrisch vrachtvervoer, tijdelijk gebruik van 
hernieuwbare brandstoffen en innovaties van de logistieke ketens) in 
samenwerking met de vervoerssector verder uitgewerkt.
Luchtvaart
Duurzame luchtvaart
Op mondiaal niveau heeft het milieucomité van ICAO (International Civil 
Aviation Organization) de haalbaarheidsstudie naar een langetermijndoel 
voor CO -emissiereductie vastgesteld en besloten tot het ontwikkelen van 
2
een gecombineerde CO -geluidstandaard. Op basis van de haalbaarheids­
2
studie heeft de Algemene Vergadering van ICAO, mede dankzij de inzet van 
Nederland, een resolutie aangenomen met betrekking tot klimaat met 
daarin een langetermijndoel van netto-nul CO -emissies in 2050 voor alle 
2
internationale luchtvaart. In EU-verband heeft Nederland zich ingezet voor 
de totstandkoming van een ambitieuze Europese bijmengverplichting en 
Tweede Kamer, vergaderjaar 2022–2023, 36 360 XII, nr. 1
