transparantie zijn zogenaamde topkeurmerken aangeduid die consumenten 
en organisaties handelingsperspectief kunnen bieden bij de inkoop van 
duurzaam voedsel.
Nationale eiwitstrategie (NES)
In de Kamerbrief van 3 juni 2022 is de aanpak van de Nationale Eiwitstra­
tegie (NES) verder uitgewerkt. Daarin is aangegeven dat het essentieel is 
om deze strategie samen met de ketenpartners en boeren op te pakken. 
De NES draagt bij aan de zelfvoorzieningsgraad van Nederland en de 
Europese Unie en biedt kansen in de verduurzaming van het voedsel­
systeem en de voedselconsumptie. Als onderdeel van de NES is in 2022 
een Green Deal Vlinderbloemigen ondertekent en opgezet met 56 partijen 
uit de gehele eiwitketen. Doel daarvan is de opschaling van de Nederlandse 
teelt en verwerking van eiwitrijke gewassen, primair bestemd voor humane 
consumptie, met een focus op stikstofbindende vlinderbloemigen.
De WUR voert onderzoek uit naar de versnellingsagenda van de eiwittran­
sitie, de resultaten worden in 2023 verwacht. Ook worden eventuele 
juridische maatregelen onderzocht. De WUR ontwikkelt in opdracht van LNV 
een eiwitmonitor, waarmee de consumptie en het aanbod van plantaardige 
alternatieven kan worden gevolgd. In 2022 is het Groeifondsvoorstel op 
het gebied van cellulaire agricultuur toegekend (investering in onderwijs, 
onderzoek en opschaling). Dit is een belangrijk onderdeel van de ontwik­
keling van nieuwe eiwitbronnen en de aanpak loopt tot 2030.
Toekomstbestendige visserij
LNV ontwikkelt samen met de visserijsector nieuwe, duurzame manieren 
van vissen. Uitgangspunt van het visserijbeleid is dat de visserij aan het 
ecosysteem niet meer onttrekt dan het dragen kan. LNV werkt hiervoor 
gebiedsgericht in de Noordzee, de Noordzeekustzone, het Waddengebied 
en het IJsselmeer. Op 1 juli 2022 is de Agenda Visserij naar de Tweede 
Kamer gestuurd waarin wordt aangegeven welke inzet is voorzien om bij te 
dragen aan het borgen van de voedselwinning uit zee en grote wateren. 
Deze agenda bouwt voort op de Kottervisie en het Noordzeeakkoord (Kamer­
stukken 29675 nr. 195 en 33450 nr. 68) waarmee wordt ingezet op een 
kleinere, meer duurzame en rendabele visserijsector. Daarnaast is in de 
agenda het opstellen van een Voedselvisie aangekondigd waarvoor in 2022 
het traject is gestart.
De middelen uit de Europese Brexit Adjustment Reserve (BAR) zet LNV 
onder andere in voor herstructureringsmaatregelen om de Nederlandse 
vlootcapaciteit in balans te brengen met de als gevolg van de tussen het 
Verenigd Koninkrijk en de Europese Unie gesloten Handels- en Samenwer­
kingsovereenkomst afgenomen vangstmogelijkheden. Vanuit de BAR zullen 
in 2023 daarnaast een liquiditeitsregeling en een stilligregeling worden 
opengesteld. Middels deze regelingen worden ondernemers ondersteund 
die inkomensverlies hebben geleden direct na de Brexit of die hun visseri­
jactiviteiten tijdelijk hebben gestaakt als gevolg hiervan. In 2022 is er ook 
gewerkt aan de een overbruggingsregeling voor de visserij. LNV stelt per 
ondernemer maximaal € 30.000 beschikbaar als steun om hoge lasten te 
verlagen. Vissers kunnen deze overbruggingsregeling naar verwachting in 
de eerste helft van 2023 aanvragen.
De Innovatieagenda is op 1 juli 2022 (Kamerstukken 33450 nr. 210) aan de 
Tweede Kamer gestuurd als onderdeel van de agenda voor de visserij. 
Daarin is de oprichting van het Visserij Innovatie Netwerk (VIN) 
Tweede Kamer, vergaderjaar 2022–2023, 36 360 XIV, nr. 1
