Meldingen van (vermoedens van) malversatie worden door ECM geregi­
streerd en afhankelijk van de ernst en inhoud van de melding worden 
vervolgstappen bepaald. Vervolgstappen zijn bijvoorbeeld het instellen van 
een (accountants)onderzoek, een gesprek met de betrokken organisatie en/
of melder, en het opschorten van lopende betalingen.
Wanneer, op basis van een (forensisch- of accountants-)onderzoek, een 
malversatie als gegrond wordt aanmerkt, worden stappen genomen om 
de financiële schade niet ten laste te laten komen van de begroting van 
het ministerie. Dit kan onder andere door het in gang zetten van een terug­
vorderingsprocedure, of door het lager vaststellen van een subsidie.
Conform de Nota Beheer en Toezicht (1998) publiceert het ministerie jaarlijks 
de gegrond verklaarde malversaties in het departementaal jaarverslag. 
Tussentijds wordt de Tweede Kamer middels een brief geïnformeerd over 
gegrond verklaarde malversaties met een Nederlandse financiële omvang 
van EUR 100.000 of meer, zoals vastgelegd tijdens de Begrotingsbehan­
deling BHOS 2021.
Met «financiële omvang» wordt hier bedoeld: het Nederlands (i.e. ten laste 
van het ministerie) aandeel van een gegrond verklaarde malversatie. Hierbij 
is dit aandeel toegekend aan het jaar waarin de malversatie door het 
ministerie is geregistreerd. (Toekomstige) succesvolle terugvorderingen en 
verrekeningen (dan wel door het ministerie, dan wel door de contract­
partner) zijn niet meegenome. Zodoende wordt niet gesproken 
van 'financiële schade'.
Tot slot worden alle gegrond verklaarde malversaties ook digitaal vermeld 
op het openbaar toegankelijke OS-portaal.
Preventie van malversatie
Een deel van de door het ministerie gefinancierde activiteiten vindt plaats 
in fragiele en volatiele regio's en omstandigheden, waarbinnen het risico 
op malversatie per definitie groter is.
Het ministerie zet permanent in op de toepassing en doorontwikkeling van 
risicomanagement om de kans op succesvolle en efficiënte projectimple­
mentatie te vergroten en de kans op onregelmatigheden en afwijkingen te 
verkleinen. Het ministerie speelt hier primair op in door de inzet van risico­
managers, toepassing van een organisational risk and integrity assessment 
voor contracten boven EUR 1 mln, en het opstellen van een zogeheten 
risicoparagraaf voor alle (potentiële) nieuwe activiteiten.
Bij de risicoparagraaf worden malversatie risico's op context-, programma-, 
en organisatieniveau ingeschat, alsmede mitigerende maatregelen gefor­
muleerd om de kans en impact van dergelijke risico's te minimaliseren.
In het geval van een gegronde malversatie sluit het ministerie de 
betreffende organisatie dan wel uit van vervolgfinanciering, dan wel wordt 
er toegezien op implementatie van geleerde lessen en verbeterde controle- 
en monitoringsmechanismen om de kans op herhaling te minimaliseren. 
Evengoed scherpt het ministerie haar eigen procedures en monitoring aan 
op basis van geleerde lessen.
Gegrond verklaarde malversaties BZ-activiteiten 2022
Tweede Kamer, vergaderjaar 2022–2023, 36 360 V, nr. 1
