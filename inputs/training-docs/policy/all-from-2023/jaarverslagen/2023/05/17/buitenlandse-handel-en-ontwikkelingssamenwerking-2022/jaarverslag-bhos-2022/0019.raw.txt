aanbrengen van meer samenhang tussen nationale prioriteiten en interna­
tionale kansen en uitdagingen. De inzet op PPS wordt versterkt door een 
focus op de 25 prioriteitsmarkten en een versterkte regierol vanuit de 
overheid op de duurzaamheids- en digitaliseringstransitie en het lange 
termijn verdienvermogen.
Internationaal Maatschappelijk Verantwoord Ondernemen
In het coalitieakkoord is afgesproken dat Nederland in de EU de interna­
tionaal maatschappelijk verantwoord ondernemen wetgeving (IMVO) 
bevordert en nationale IMVO-wetgeving invoert die rekening houdt met 
een gelijk speelveld met de omringende landen en implementatie van 
mogelijke EU-regelgeving. Op 23 februari 2022 publiceerde de Europese 
Commissie haar voorstel voor een Europese richtlijn, de Corporate Sustai­
nability Due Diligence Directive (CSDDD). Op 7 april 2022 deelde het kabinet 
6
een appreciatie van het voorstel in een BNC-fiche met de Tweede Kamer 
(Kamerstuk 22 112, nr. 3393). In de daarop volgende Raadsonderhande­
lingen heeft Nederland stevig ingezet op de aandachtspunten uit het BNC-
fiche, in het bijzonder waar het conformiteit met de internationale IMVO-
standaarden betrof (OESO-richtlijnen voor multinationale ondernemingen 
en UN Guiding Principles on Business and Human Rights). Met het 
vaststellen van de Raadspositie op 1 december 2022 is de EU een stap 
dichterbij IMVO-wetgeving op EU-niveau gekomen. Door IMVO-wetgeving 
op Europees niveau wordt de impact vergroot, versnippering voorkomen 
en een gelijk speelveld voor bedrijven gecreëerd. Het Europees Parlement 
is nu aan zet om een positie te bepalen, waarna de trilogen zullen starten.
Op nationaal niveau is er in november 2022 een initiatiefwetsvoorstel 
ingediend (Kamerstuk 35761). De minister voor Buitenlandse Handel en 
Ontwikkelingssamenwerking is in gesprek met de initiatiefnemers om 
mogelijkheden te verkennen om tot een gedragen wetsvoorstel te komen.
Wetgeving vormt het kernelement binnen de doordachte mix van 
maatregelen gericht op het bevorderen van IMVO. In 2022 is ook op de 
andere onderdelen van deze mix voortgang geboekt. Zo is het IMVO-
steunpunt voor bedrijven van start gegaan en is een subsidieregeling 
opengesteld voor aanvragen van nieuwe initiatieven op het gebied van 
sectorale samenwerking ten behoeve van IMVO.
Focusgebieden ontwikkelingssamenwerking
Mondiale Gezondheid en Seksuele en Reproductieve Gezondheid en 
Rechten (SRGR) 
 In 2022 investeerde het kabinet in toegang tot vaccins via COVAX, het 
vergroten van country readiness, het overeind houden van basisgezond­
heidszorg enhet versterken van gezondheidssystemen. Daarnaast is de 
samenwerking met de World Health Organization (WHO) geïntensifieerd. 
Met extra bijdragen aan de Global Finance Facility (GFF) van de Wereldbank, 
is ingezet op de versterking van primaire gezondheidssystemen en SRGR 
in 37 lage-inkomenslanden. 
De versterking van gezondheidssystemen is één van de drie prioriteiten 
binnen de Nederlandse mondiale gezondheidsstrategie 2023-2030 die het 
kabinet in oktober 2022 presenteerde. Dit jaar zijn er extra middelen 
6
 In een BNC-fiche (de afkorting staat voor Beoordeling Nieuwe Commissievoorstellen) geeft de 
regering een eerste oordeel over een Commissievoorstel.
Tweede Kamer, vergaderjaar 2022–2023, 36 360 XVII, nr. 1
