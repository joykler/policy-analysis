Gebruik Peppol-netwerk en ontsluiting inkoopinformatie
E-factureren via het internationale Peppol-netwerk
De rijksinkoop heeft in 2022 verder ingezet op het Peppol-netwerk. Hierdoor
steeg het aantal e-facturen dat de Rijksoverheid in 2022 ontving. Gebruik
van het Peppol-netwerk heeft meerdere voordelen. Zo wisselt de Rijks­
overheid eenvoudig, snel, veilig en betrouwbaar digitale inkoopgegevens
zoals e-facturen uit met bedrijven en overheden. Denk aan gemeenten,
provincies en waterschappen. Door als grote inkoper in te zetten op Peppol
moedigt de Rijksoverheid gebruik van het Peppol-netwerk aan. Hiermee
zorgen we ervoor dat bedrijven (B2B) en medeoverheden (B2G) dit netwerk
ook versnelt voor eigen uitwisseling gaan gebruiken.
Peppol-netwerk
Peppol is de internationale standaard voor het verzenden, ontvangen 
en verwerken van e-facturen, e-orders en andere zakelijke gegevens. 
De Nederlandse Peppolautoriteit (NPa) is in Nederland toezichthouder 
op het Peppol-netwerk.
In 2022 is ook ingezet op het uitwisselen van andere soorten zakelijke 
gegevens via het Peppol-netwerk dan inkomende facturen. Zo is een pilot 
afgerond waarbij elektronische orders (e-orders) en uitgaande e-facturen 
succesvol zijn verzonden van rijksdiensten naar andere organisaties. 
Deelnemers aan deze pilot waren 4 rijksdiensten en 4 ontvangende organi­
saties: een bedrijf, een gemeente, een provincie en een hoog college van 
staat.
Herbouw Digipoort en doorontwikkeling Rijksoverheid Accespoint op 
Peppol (ROAP)
Digipoort is de ICT-postkamer voor berichtenverkeer van de Rijksoverheid. 
Hiervoor is een herbouwtraject bezig. Onderdeel van dat traject was in 2022 
de herbouw van diverse berichtstromen voor de rijksinkoop, waaronder 
de berichtstromen waarvan de rijksinkoop gebruik maakt. Daarnaast zijn 
voorbereidingen getroffen om de eerste ketentesten uit te voeren met rijks­
diensten en leveranciers. In 2022 zijn ook voorbereidingen gestart voor 
een structureel ingaande en uitgaande koppeling op het Peppol-netwerk.
Dienstverlening aan leveranciers bij e-factureren
Leveranciers ondersteunen
Digitaal zakendoen is voor veel ondernemers onderdeel van hun dagelijks 
bedrijfsvoering. De Rijksdienst voor Ondernemend Nederland (RVO) heeft 
als kenniscentrum voor e-facturatie in 2022 weer een zichtbare maatschap­
pelijke impact gehad op dit gebied. Zo heeft RVO ondersteuning en advies 
gegeven aan leveranciers die nog geen e-facturen verstuurden aan het Rijk. 
Ook zijn enkele grote leveranciers succesvol begeleid in hun transitie naar 
e-factureren aan de Rijksoverheid. Van de 313 geplande aansluittrajecten
zijn er al 277 klaar in 2022. De overige aansluitingen ronden we in 2023 af.
Helpdesk e-factureren
De chatbot Efa heeft in 2022 leveranciers aanvullend ondersteund bij vragen 
over e-factureren aan de Rijksoverheid. De chatbot van de Helpdesk e-
facturen handelde in zijn eerste volledige jaar meer dan 6.500 vragen af. 
De Helpdesk is onderdeel van RVO. Daarnaast is hard gewerkt aan andere 
(digitale) klantcommunicatiekanalen. Zo is de website van de Helpdesk e-
factureren verder verbeterd. In 2022 heeft het Klant Contactcentrum goede 
scores behaald. Denk aan de score van 7,5 in het derde kwartaal op basis 
van de feedback van (potentiële) leveranciers van de Rijksoverheid. 
Jaarrapportage Bedrijfsvoering Rijk 2022
