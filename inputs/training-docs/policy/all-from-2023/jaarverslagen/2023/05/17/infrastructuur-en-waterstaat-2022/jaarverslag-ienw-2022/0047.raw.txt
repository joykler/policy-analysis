bij de Schaar van Valkenisse en bij de dwarsstromingen bij het Zuidergat. 
De evaluatie van het functioneren van het Schelde-estuarium over de 
periode 2015-2021 (de T2021-rapportage) is gestart.
Wadden
In 2022 is verdere invulling gegeven aan de toekomstvisies 2050 voor het 
Waddengebied en voor de Eems-Dollard. Regio en Rijk werken sinds 2015 
structureel samen aan ecologische verbetering van de Eems-Dollard, door 
samenhangende inzet van middelen, maatregelen en onderzoeken op basis 
van een meerjarig adaptief programma. De ambitie is dat de Eems-Dollard 
in 2050 voldoet aan het ecologisch streefbeeld dat is geformuleerd. Hier 
wordt stapsgewijs naar toegewerkt door adaptief in te spelen op nieuwe 
ontwikkelingen en inzichten.
De drie landen die grenzen aan de Waddenzee, Nederland, Duitsland en 
Denemarken, vormen samen de Trilaterale samenwerkingslanden. Ze 
overleggen regelmatig over het vormen of aanpassen van het bescher­
mingsbeleid van werelderfgoed Waddenzee.
De beheerautoriteit Wadden geeft verder invulling aan de opstelling van 
een integraal beheerplan voor de Waddenzee.
 
Subsidies
Wadden
Er is een jaarlijkse bijdrage van € 96.000 verstrekt aan de provincie Friesland 
ten behoeve van het Omgevingsberaad Waddengebied (OBW). Het 
Omgevingsberaad Waddengebied is het adviesorgaan voor het Bestuurlijk 
Overleg Waddengebied (BOW). Het is tevens een platform waar gestructu­
reerde discussies over het Waddengebied worden geïnitieerd en waar 
informatie over het Waddengebied wordt uitgewisseld.
4 Waterkwaliteit
Opdrachten
Europese Kaderrichtlijn Mariene Strategie (KRM)
Het geactualiseerde programma van maatregelen (Mariene Strategie deel 
3) is op 18 maart 2022 vastgesteld als onderdeel van het Programma 
Noordzee 2022-2027 en gerapporteerd aan de Europese Commissie ((zie 
voor nadere toelichting het onderwerp Programma Noordzee). Hiernaast is 
in 2022 is ter uitwerking van de geactualiseerde Mariene Strategie deel 1 en 
2 uit respectievelijk 2018 en 2020, in EU en OSPAR-verband verder invulling 
gegeven aan de ontwikkeling van indicatoren en parameters om de milieu­
toestand te kunnen monitoren en de goede milieutoestand te bepalen.
Noordzeeakkoord
Medio 2020 is tussen het kabinet en maatschappelijke organisaties het 
Noordzeeakkoord gesloten. Het kabinet heeft voor de uitvoering van het 
Noordzeeakkoord een transitiebedrag van € 200 miljoen tot en met 2030 
beschikbaar gesteld, bedoeld voor sanering en verduurzaming van de 
visserij, voor het kennisprogramma monitoring, onderzoek natuurherstel 
en soortenbescherming (MONS), voor de veilige doorvaart binnen de aan 
te leggen windparken en voor extra handhaving door de Nederlandse 
Voedsel- en Warenautoriteit (NVWA). In 2022 was hiervan € 5 mljoen voor 
MONS vanuit artikel 11. Hiervan is 5 miljoen ter beschikking gesteld aan 
het uitvoeringsbureau voor MONS en is € 73.000 besteed aan no-regret 
studies. ↵ De overige uitgaven van het Noordzeeakkoord worden begroot 
en verantwoord op andere departementale begrotingen. Door middel van 
een extracomptabele tabel op de begroting van IenW als coördinerend 
Tweede Kamer, vergaderjaar 2022–2023, 36 360 XII, nr. 1
