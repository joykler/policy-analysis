Bouwregelgeving
In 2022 zijn diverse wijzigingen van het Bouwbesluit en Besluit bouwwerken 
leefomgeving (Bbl) in werking getreden of in procedure gebracht. Door 
uitstel van de inwerkingtreding van de Omgevingswet zijn deze wijzigingen 
nog niet in werking getreden. De wijziging van het Bouwbesluit (en het Bbl) 
voor hernieuwbare energie bij ingrijpende renovatie (Stb. 2021, 658) is op 
1 februari 2022 in werking getreden.
In 2022 zijn de volgende wijzigingen in het Bbl aangebracht; in het kader van 
de Wet kwaliteitsborging (zie verderop Stb. 145 en 150), een wijziging met 
betrekking tot de brandveiligheid van parkeergarages, normen voor 
daglicht en enkele technische wijzigingen (Stb. 2022, 360).
Daarnaast is een aantal voorstellen tot wijziging in procedure gebracht: 
wijziging van het Bbl in verband met de periodieke beoordeling van 
gebouwen, de aanscherping van de schileisen van tijdelijke woningen en 
een wijziging waarin onder andere regels over loden leidingen en doorval­
beveiliging voor bestaande huurwoningen, regels omtrent nieuwbouw 
voor brandveiligheid van hoge gevels en het terugdraaien van de 
opgenomen mogelijkheid om maatwerkregels te stellen voor de energie­
prestatie en de milieuprestatie in het kader van landelijke uniformering van 
de eisen voor nieuwbouw (link: https://www.internetconsultatie.nl/verza­
melwijzingbbl2022_15_12/b1).
Tevens is verder gewerkt aan het verduidelijken van het wettelijk kader voor 
onder andere de bouwregelgeving ter uitwerking van onderdelen van het 
Klimaatakkoord. Zo is het wetsvoorstel gemeentelijke instrumenten 
warmtetransitie naar de Raad van State gestuurd, die in december 2022 
advies heeft uitgebracht. Ook is het een conceptbesluit gemeentelijke 
instrumenten warmtetransitie in 2022 in consultatie gebracht.
Wet Kwaliteitsborging voor het bouwen
De Minister voor VRO heeft ter uitwerking van de wet kwaliteitsborgen voor 
het bouwen (Stb. 2019, 382) het Besluit kwaliteitsborging voor het bouwen 
(Bkb) en de Regeling kwaliteitsborging voor het bouwen (Rkb) gepubliceerd. 
Ter voorbereiding op de inwerkingtreding van de wet zijn ook in 2022 in 
samenwerking met bij de bouw betrokken partijen proefprojecten 
uitgevoerd om zo veel mogelijk ervaringen op te doen met het nieuwe 
stelsel. De Toelatingsorganisatie Kwaliteitsborging Bouw (Tlokb) is op 
22 april 2022 ingesteld en van start gegaan.
Stelsel certificeringswerkzaamheden aan gasverbrandingsinstallaties
In 2022 zijn 3 certificatieschema’s en 4 certificerende instellingen 
aangewezen om uitvoering te geven aan het wettelijk stelsel voor 
werkzaamheden aan gasverbrandingsinstallaties (Stb. 2020, 354). Omdat 
dit aanwijzingsproces langer heeft geduurd dan vooraf verwacht, resteerde 
er onvoldoende tijd om voor 1 januari 2023 voldoende bedrijven te certifi-
ceren om in de vraag van consumenten en andere opdrachtgevers te 
voorzien. Na afstemming met betrokken partijen is de Tweede Kamer 
daarom op 21 oktober 2022 bericht dat de volledige inwerkingtreding van 
het stelsel wordt uitgesteld naar 1 april 2023. Vanaf die datum mogen 
werkzaamheden aan gasverbrandingsinstallaties alleen nog worden 
uitgevoerd door bedrijven die daarvoor gecertificeerd zijn (Kamerstuk 
32757, nr. 1893). Deze aanpassing is op 16 december 2022 in het Staatsblad 
gepubliceerd (Stb 2022, 503).
Tweede Kamer, vergaderjaar 2022–2023, 36 360 VII, nr. 1
