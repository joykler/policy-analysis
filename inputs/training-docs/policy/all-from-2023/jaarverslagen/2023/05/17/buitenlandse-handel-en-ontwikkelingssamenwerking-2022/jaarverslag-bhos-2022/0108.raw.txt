behaald inzake kennis over anticonceptie bij de doelgroep, toegang tot 
voorbehoedsmiddelen alsook de acceptatie en het gebruik ervan. Modern 
CPR is tevens een indicator van de overkoepelende capaciteit van een 
gezondheidssysteem om succesvol basisgezondheidsdiensten te leveren 
waar onder de bevolking vraag naar is. Voortgang wordt jaarlijks gemeten 
in 10 focuslanden waar Nederland een brede OS-relatie mee onderhoudt en 
14 15
waar SRGR één van de speerpunten is , alsook in 10 andere landen die 
geen bilaterale ondersteuning krijgen van Nederland voor SRGR 
programma’s, maar die door Nederland gefinancierde multilaterale kanalen 
ondersteuning ontvangen om SRGR te versterken.
16
In 18 van de 20 geselecteerde landen was het percentage vrouwen (15-49 
jaar) dat een modern anticonceptiemiddel gebruikt, of waarvan de partner 
dat doet, in 2021 hoger dan in 2020. Gemiddeld was de stijging in deze 
18 landen 0.6%. In focuslanden Ethiopië en Burundi ging dit bijvoorbeeld 
om een toename van respectievelijk 410.000 en 30.000 personen. In Ghana 
17
waren dit er 90.000. Het positieve resultaat in 18 van de 20 landen laat zien 
dat met Nederlandse inspanningen op het terrein van SRGR zowel via 
bilaterale programma’s, strategische partnerschappen en multilaterale 
initiatieven, meer adolescenten en vrouwen bereikt kunnen worden, en dat 
ook gezondheidssystemen worden versterkt. Op deze manier draagt 
Nederland bij aan het bereiken van universele toegang tot SRGR zoals 
nagestreefd in Sustainable Development Goal 3.
Indicator Seksuele en Reproductieve Rechten en Gezondheid (SRGR): 
Aantal gemeenschappen, maatschappelijke organisaties en pleitbezor­
gingsnetwerken met versterkte capaciteit voor de bevordering van seksuele 
en reproductieve gezondheid & rechten
Teneinde de toegang tot SRGR in partnerlanden te versterken, is het 
ministerie van Buitenlandse Zaken in 2021 zeven strategische partner­
schappen aangegaan met consortia van maatschappelijke organisaties. 
Deze consortia zijn actief in 30 landen, waar zij zich inzetten om jongeren 
beter in staat te stellen geïnformeerde beslissingen te nemen over hun 
SRGR, en om het respect voor de seksuele en reproductieve rechten van 
mensen aan wie deze rechten wordt onthouden te vergroten. Jaarlijks wordt 
gemeten van hoeveel gemeenschappen, maatschappelijke organisaties en 
pleitbezorgings-netwerken de capaciteit is versterkt inzake pleitbezorging 
18
en belangenbehartiging voor toegang tot SRGR. In het startjaar 2021 is 
de capaciteit van 306 organisaties versterkt, waarvan 41% wordt geleid door 
jongeren. Het streven is dat eind 2025 de capaciteit van ten minste 1.100 
maatschappelijke organisaties, gemeenschappen en pleitbezorgingsnet­
werken zal zijn versterkt.
Indicator Veiligheid & Rechtsorde: Aantal mensen (man/vrouw) dat 
toegang heeft tot recht via een juridische instelling (formeel of informeel), 
om zo hun grondrechten te beschermen, strafbare feiten te laten berechten 
en geschillen te beslecht.
14
 Focuslanden: Benin, Burkina Faso, Burundi, Ethiopie, Jemen, Kenia, Mali, Mozambique, Niger, 
Oeganda. 
15
 Overige landen: DRC, Egypte, Syrië, Zimbabwe, Afghanistan, Bangladesh, Ghana, Nigeria, 
Senegal, Zuid-Soedan
16
 https://www.track20.org/pages/data_analysis/core_indicators/progress_report.php
17
 Landenrapporten https://www.track20.org/
18
 Data over 2021 is in mei 2022 ontvangen. Data over 2022 wordt in mei 2023 verwacht. 
Tweede Kamer, vergaderjaar 2022–2023, 36 360 XVII, nr. 1 108
