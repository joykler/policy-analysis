3.3 Begrotingsgefinancierde zorguitgaven
Bij de begrotingsgefinancierde zorguitgaven gaat het met name om 
middelen die op grond van de Wmo voor beschermd wonen onder het 
Uitgavenplafond Zorg beschikbaar zijn. Naast beschermd wonen vallen 
enkele andere begrotingsgefinancierde posten onder de zorguitgaven. Tot 
deze categorie horen een deel van de uitgaven voor zorgopleidingen, de 
uitgaven voor zorg, jeugd en welzijn in Caribisch Nederland en enkele 
subsidieregelingen. Deze uitgaven worden in het VWS-jaarverslag bij de 
artikelen 1, 2 en 4 verantwoord en toegelicht. Ten slotte is een aantal 
maatregelen uit de Startnota, die onder het Uitgavenplafond Zorg vallen, 
opgenomen op de aanvullende post van het Ministerie van Financiën.
Tweede Kamer, vergaderjaar 2022–2023, 36 360 XVI, nr. 1
