ten aanzien van misbruik en oneigenlijk gebruik. Deze valt onder de verant­
woordelijkheid van de Minister voor Buitenlandse Handel en Ontwikke­
lingssamenwerking.
Risico’s op misbruik en oneigenlijk gebruik
BZ beschikt over beleid en procedurebeschrijvingen, die zijn opgenomen in 
het Handboek Bedrijfsvoering Buitenlandse Zaken (HBBZ). Conform 
afspraak worden vermoedens en gevallen van misbruik en oneigenlijk 
gebruik in de BZ-activiteitencyclus, gemeld bij het Expertisecentrum Malver­
saties (ECM) van het ministerie. Parallel is het meldpunt integriteit van VCI 
verantwoordelijk voor meldingen ten aanzien van interne fraude of grens­
overschrijdend gedrag. Vermoedens van grensoverschrijdend gedrag bij 
uitvoerende partners binnen de activiteitencyclus worden afgehandeld 
door het Expertisepunt SEAH.
Meldingen misbruik en oneigenlijk gebruik
In 2022 zijn 7 vermoedens van misbruik en oneigenlijk gebruik rond BZ 
activiteiten gemeld bij ECM (ter vergelijking 2021: 4). Meer informatie ten 
aanzien van (vermoedens van) misbruik en oneigenlijk gebruik rond BHOS 
activiteiten is opgenomen in de bijlage «sanctiebeleid en malversaties» van 
het jaarverslag Buitenlandse Zaken 2022.
Analyses van ECM tonen een aantal primaire risico’s t.a.v. door BZ gefinan-
cierde activiteiten:
– Misbruik en oneigenlijk gebruik bij contracten en aanbestedingen 
(bijvoorbeeld het indienen door contractpartners van niet-declareerbare 
kosten, of gebruik van kwalitatief minderwaardige materialen of 
producten);
– Over-facturering (bijvoorbeeld door onderaannemers of toeleveran­
ciers);
– Corruptie (bijvoorbeeld omkoping van contractpartners door derden of 
andersom).
Dergelijke zaken komen primair aan het licht door voorgangs-/eindrappor­
tages, melders, reguliere interne controlesystemen van contractpartners, 
en (forensische) accountantsonderzoeken. Dit benadrukt het belang van 
goede controlemechanismen (bij contractpartners), anonieme en veilige 
meldersmogelijkheden en accountantsonderzoeken. Ten behoeve van de 
preventie van misbruik en oneigenlijk gebruik in de activiteitencyclus is 
zodoende in 2022 (en wordt in 2023 verder) ingezet op:
– vergroting van bewustzijn en kennis binnen en buiten de organisatie, 
o.a. via een nieuw opgezette leergang «risicomanagement binnen de 
activiteitencyclus», publicatie van een «fraud prevention and 
compliance guide», en publicatie van een «fraud awareness alert» t.a.v. 
de meest voorkomende vormen van fraude en de mogelijkheden tot 
mitigatie;
– versterking van internationale informatie- en kennisuitwisseling t.a.v. 
detectie en preventie van misbruik en oneigenlijk gebruik;
– lancering van een melderspagina waarop externe melders (vermoedens 
van) misbruik en oneigenlijk gebruik eenvoudiger kunnen melden.
Fraude en corruptie
Naast misbruik en oneigenlijk gebruik door derden, heeft BZ een verant­
woordelijkheid in het voorkomen en tijdig detecteren van (interne) fraude 
en corruptie, gepleegd door BZ-medewerkers. Onderstaande rapportering 
ziet primair op de belangrijkste materiële interne risico’s van BZ op onder 
meer de volgende terreinen:
Tweede Kamer, vergaderjaar 2022–2023, 36 360 V, nr. 1
