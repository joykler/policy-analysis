In 2022 zijn er diverse signalen via het Meldpunt M&O van de Toetsings­
kamer, UWV en de media binnengekomen over M&O van de subsidiere­
geling STAP-budget. Een van de signalen had betrekking op opleidingen die 
werden aangeboden, maar niet voldoende gericht zijn op de versterking van 
de arbeidsmarktpositie. Naar aanleiding van onder meer dit signaal is door 
de Toetsingskamer het merendeel van het bestaande aanbod, zoals dat 
medio september 2022 in het scholingsregister stond, doorgelicht. Deze 
doorlichting heeft er toe geleid dat 240 opleiders met 7.400 opleidingen zijn 
aangeschreven. Het resultaat van deze aanschrijving is de verwijdering van 
5.500 opleidingen uit het scholingsregister STAP geweest. Tevens hebben 
opleiders niet subsidiabele kosten uit hun aanbod verwijderd of anderszins 
hun aanbod alsnog laten aansluiten op de criteria van de regeling. Ook is 
per 6 februari 2023 een wijziging in de regeling doorgevoerd gericht op 
het terugdringen van M&O. Deze wijziging ziet bijvoorbeeld toe op de verle­
ningsgrens, een aanscherping van de definitie lesmateriaal en de scholings­
definitie. SZW blijft het M&O-beleid aanpassen op basis van verkregen 
signalen uit de praktijk en evaluaties. Tegelijkertijd zal de Toetsingskamer 
vanaf 2023 invulling geven aan controles op marktconformiteit en bewijzen 
van deelname.
Overige aspecten van de bedrijfsvoering
SZW heeft over 2022 een informatiebeveiligingsbeeld aan BZK opgeleverd. 
Op basis van het interne verantwoordingsproces en de externe 
onderzoeken uitgevoerd door de ADR en de AR (tot medio januari) zijn er 
geen risico’s of bijzonderheden te melden. De grootste uitdaging is om 
mensen te behouden en de (informatie) beveiliging en privacy in 2023 op 
peil te houden.
6.2 Rijksbrede bedrijfsvoeringsonderwerpen
Grote lopende ICT-projecten
SZW kende in 2022 acht lopende en/of afgeronde projecten als onderdeel 
van de rapportage grote en risicovolle ICT-projecten: Stimulering Arbeids­
marktpositie (STAP, afgerond), Vereenvoudiging Wajong (afgerond), Veran­
deropgave inburgering (VOI, afgerond), Verbeteren uitwisseling 
matchingsgegevens, Aansluiting van UWV op Electronic Exchange of Social 
Security Information (EESSI-UWV), Vereenvoudiging beslagvrije voet, 
Stroomlijning keten derdenbeslag (SKD) en Vaardig met vaardigheden.
UWV en SVB leggen in hun jaarverslagen verantwoording af over grote en/
of risicovolle ICT-projecten. Deze projecten worden op het Rijks ICT-
dashboard opgenomen en minimaal éénmaal per jaar geactualiseerd. UWV 
kende in 2022 twaalf lopende en/of afgeronde projecten: Herontwerp WW 
klant (afgerond), IB&P Sonar, Datafabriek, Aansluiting op NHR, Digitali­
sering werkprocessen bezwaar en beroep (afgerond), E-herkenning overige 
portalen, E-publicatie, Helios, Open VMS, Modernisering elektronisch 
bestuurlijk verkeer, SMZ IV optimalisatie realisatie ZW en Verwerving 
datacenter. Bij SVB loopt één groot ICT-project: VBS FIN (dit betreft de 
vervanging van het huidige financiële systeem FMS).
Bedrijfsvoeringsrisico's en/of problemen als gevolg van de coronacrisis
Ook na het loslaten van de noodregelingen in het kader van de coronacrisis 
(medio maart 2022) zijn SZW-medewerkers gedeeltelijk thuis blijven 
werken. Hierdoor bleef de kans bestaan dat beveiligingsrisico’s zich bij het 
digitaal ondersteund thuiswerken zouden voordoen. Om die reden is ook in 
2022 geïnvesteerd in de veiligheid van ICT-voorzieningen en in het 
bewustzijn bij medewerkers over veilig digitaal thuiswerken. Voor de risico’s 
Tweede Kamer, vergaderjaar 2022–2023, 36 360 XV, nr. 1 159
