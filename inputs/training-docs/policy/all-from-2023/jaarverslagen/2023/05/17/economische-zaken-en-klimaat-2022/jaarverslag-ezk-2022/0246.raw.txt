Artikel 2 Bedrijvenbeleid: innovatie en ondernemerschap voor duurzame 
welvaartsgroei
Subsidies (regelingen)
Dit betreft de kosten van de subsidieregeling Tegemoetkoming Vaste Lasten 
(TVL) voor Caribisch Nederland in verband met de gevolgen van de corona­
crisis voor het bedrijfsleven en enkele incidentele subsidies. De subsidies 
zijn een rijkstaak.
Opdrachten
Naast het reguliere statistische programma zijn er additionele statistieken 
en onderzoeken uitgevoerd door CBS, onder meer op het gebied van BBP, 
werken en lonen, inkomens en toerisme. Daarnaast wordt sinds 2022 
opdracht aan CBS gegeven voor het jaarlijks opstellen van een Monitor 
Brede Welvaart. Ook is er in 2022 bijgedragen aan het opstellen van het Saba 
Tourism Master Plan, aan de organisatie van de Business Federation 
Bonaire en aan de activiteiten van de KvK Academy. Tot slot is er aan de KvK 
Bonaire een opdracht verstrekt voor meerdere jaren in het kader van een op 
te richten Ondernemershuis op Bonaire.
Artikel 4 Een doelmatige energievoorziening en beperking van de 
klimaatsverandering
Subdidies (regelingen)
Dit betreft een structurele rijksbijdrage voor netbeheersubsidies aan de 
energiebedrijven op de eilanden Bonaire, Sint-Eustatius en Saba om de 
netbeheertarieven op hetzelfde niveau te krijgen als in Europees Nederland. 
Daarnaast hebben deze energiebedrijven zowel in 2020 als in 2021 in het 
kader van de coronamaatregelen Incidenteel een additionele subsidie 
ontvangen om de netbeheertarieven op de eilanden in deze jaren naar 0 te 
verlagen. Ook heeft het ministerie van EZK, omdat de olievoorziening op 
Bonaire in de problemen dreigde te komen vanwege de politieke en 
economische situatie in Venezuela, geïnvesteerd in een beleidsdeelneming 
in de olieopslag op Bonaire. Tenslotte zijn er in 2022 omvangrijke subsidies 
verstrekt om het aandeel van de duurzame elektriciteitsopwekking op de 
eilanden fors te verhogen. 
Tweede Kamer, vergaderjaar 2022–2023, 36 360 XIII, nr. 1
