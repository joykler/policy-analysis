samen 1,32 miljard euro aan kosten gedeclareerd. Het totaalbedrag van 
subsidiabele kosten is licht gestegen ten opzichte van het vorige jaar 
(1,27 miljard euro).
Figuur 3.4.2 Ontwikkeling totale subsidiabele kosten via EU-fondsen (fonds 
+ cofinanciering) in miljoenen euro
Landbouwfondsen
Het Gemeenschappelijk landbouwbeleid (GLB) kent twee fondsen: het 
Europees Landbouwgarantiefonds (ELGF) en het Europees Landbouwfonds 
voor Plattelandsontwikkeling (ELFPO). Het ELGF richt zich op stabielere 
landbouwinkomens. Het ELFPO heeft als doel de kwaliteit van alle platte­
29
landsgebieden in de EU te verbeteren. Het Ministerie van Landbouw, 
Natuur en Voedselkwaliteit (LNV) is beleidsverantwoordelijk voor de 
uitvoering van de fondsen. In het gebroken boekjaar 2021-2022 heeft 
Nederland rond de 832 miljoen euro gedeclareerd voor beide landbouw­
fondsen. Dat is 32 miljoen euro minder dan in boekjaar 2020-2021 
(864 miljoen euro).
Structuur- en investeringsfondsen
De Europese structuur- en investeringsfondsen (ESI) hebben als doel het 
regionaal beleid van de EU uit te voeren. Het Europees Fonds voor 
Regionale Ontwikkeling (EFRO) en het Europees Sociaal Fonds (ESF) zijn 
bedoeld om de economische en sociale cohesie in de EU te versterken door 
te zorgen voor evenwicht tussen de regio's. Het Europees Fonds voor 
Maritieme Zaken en Visserij (EFMZV) is gericht op de ontwikkeling van 
een verantwoorde visserijketen. Ook maakt dit fonds afspraken die de 
stabiliteit van de vismarkt bevorderen. Het Fonds voor Europese hulp aan 
de meest behoeftigen (EFMB) versterkt de sociale samenhang door te 
30
proberen armoede onder de meest behoeftigen terug te dringen . Het 
Ministerie van Sociale Zaken en Werkgelegenheid is verantwoordelijk voor 
het ESF en EFMB. Het Ministerie van Economische Zaken en Klimaat is 
29
 Officieel behoort het ELFPO ook tot de Europese structuur- en investeringsfondsen (ESI). Het 
fonds is echter gerangschikt onder de landbouwfondsen vanwege de beleidsoriëntatie en de 
gemeenschappelijke bepalingen met het ELGF.
30
 Het EFMB valt officieel niet onder de ESI-fondsen, maar is gerelateerd aan het ESF en wordt 
daarom gemakshalve gerekend tot deze categorie.
Tweede Kamer, vergaderjaar 2022–2023, 36 360, nr. 1 72
