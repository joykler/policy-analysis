• Goede kwaliteit drinkwaterbronnen
• Voldoende drinkwaterbronnen
• Bewust en zuinig drinkwatergebruik
• Drinkwaterbereiding, -kwaliteit en -levering blijvend op orde
• Beveiligde en weerbare drinkwatervoorziening
Het Rijk, medeoverheden en de drinkwatersector monitoren op basis van 
bestaande meetprogramma’s toezichtkaders en beleidsevaluaties periodiek 
de drinkwatervoorziening en de voortgang van genomen maatregelen. Als 
onderdeel van de implementatie- en uitvoeringsagenda wordt gewerkt aan 
een monitoringsdashboard voor drinkwater die de basis vormt voor een 
jaarlijkse voortgangsrapportage om integraal inzicht te bieden in de staat 
van de drinkwatervoorziening en eventuele knelpunten. 
 
Monitoring voortgang bodemsaneringsopgave
In 2022 is de monitoringsrapportage over 2021 vastgesteld en is gewerkt 
aan de monitoring over het jaar 2022. De monitor verzamelt de voortgang 
van de 41 bevoegde overheden Wbb (12 provincies en 29 grotere steden). 
De monitor richt zich in hoofdzaak op de voortgang van de aanpak van 
spoedlocaties. Dat zijn locaties waarvan sanering noodzakelijk is vanwege 
onaanvaardbare risico’s voor de gezondheid, ecologie of verspreiding van 
de verontreiniging naar het grondwater. In totaal is inmiddels 50 % van de 
spoedlocaties (821 van de 1643) afgehandeld (al dan niet met nazorg om 
het saneringsresultaat te consolideren). Bij de overige locaties is de 
sanering in uitvoering (639 locaties, 39%) of moet de sanering nog starten 
(183 locaties, 11 %). In de periode tussen de uitvraag in 2020 en 2021 is de 
sanering op 45 locaties aangevangen en op 80 locaties afgehandeld. De 
bevoegde overheden hebben gezamenlijk 386 locaties (betreft zowel spoed­
locaties als andere gesaneerde locaties) in beheer waarbij sprake is van 
actieve nazorg om het saneringsresultaat te consolideren. Er zijn in totaal 
23 gebieden in Nederland waar sprake is van een gebiedsgericht grondwa­
terbeheer, waarbinnen de grondwaterverontreiniging veroorzaakt door in 
totaal 195 spoedlocaties en 186 niet-spoedlocaties wordt beheerd.
D. Beleidsconclusies
In de Tweede Kamerbrief over ‘Water en Bodem Sturend’ zijn structurerende 
keuzes voor het beleid voor de bodem en ondergrond opgenomen. Deze 
hebben betrekking op: regie op de inrichting en ordening van ondergrond, 
behoud van waardevolle bodems, duurzaam beheer van landbouwbodems 
en verstoring van de bodem en hergebruik van grond. In programma 
bodem en ondergrond worden de structurerende keuzes nader uitgewerkt.
Bestuurlijke afspraken
Op 24 november 2022 zijn er bestuurlijke afspraken over bodem gemaakt 
tussen IenW, IPO, VNG en Unie van Waterschappen (zie Kamerstuk 30015, 
nr. 111). Een vitale bodem en ondergrond is van groot belang voor veel 
maatschappelijke opgaven, zoals een gezonde fysieke leefomgeving, het 
aanpassen op het veranderende klimaat, de transitie naar duurzame 
energievoorziening, woningbouw, kringlooplandbouw en schoon 
drinkwater.
Het Rijk, provincies, gemeenten en waterschappen hebben afgesproken om 
in samenwerking te werken aan het verbeteren van de vitaliteit van de 
bodem en ondergrond. Met deze samenwerking worden landelijk, 
Tweede Kamer, vergaderjaar 2022–2023, 36 360 XII, nr. 1
