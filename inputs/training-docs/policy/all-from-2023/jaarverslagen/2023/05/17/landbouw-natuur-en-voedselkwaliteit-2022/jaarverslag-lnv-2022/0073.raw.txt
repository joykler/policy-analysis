Nieuw organisatiebesluit LNV
Het directoraat generaal Realisatie Transitie Landelijk Gebied (RTLG) is per 
1 oktober 2022 gestart. De aanleiding om RTLG op te richten ligt in het 
Coalitieakkoord. In dat akkoord wordt ingezet op het aanpakken van de grote 
urgente maatschappelijke opgaven rondom landbouw, natuur, water en 
klimaat in het landelijk gebied. RTLG is een regieorganisatie die Rijk, 
provincies, waterschappen en gemeenten in staat moet stellen om te komen 
tot een succesvolle en slagvaardige uitvoering van de transitie van het 
landelijk gebied volgens de in het Nationaal Programma Landelijk Gebied 
(NPLG) opgenomen doelen. Dat kan door de betrokken overheden hierin als 
één overheid te laten opereren, door de noodzakelijke samenhang en 
keuzes tussen de diverse ruimtevragers. Daarvoor worden de volgende 
twee instrumenten ingezet:
-de regieorganisatie RTLG
-een Transitiefonds
Transitiefonds 
In december 2022 is het wetsvoorstel tot oprichting van het Transitiefonds 
als een begrotingsfonds, zoals bedoeld in artikel 2.11 van de CW, ingediend 
bij de Staten-Generaal. Goedkeuring wordt begin 2023 verwacht, zodat met 
ingang van 2024 verplichtingen en uitgaven ten laste van het begrotings­
fonds kunnen worden gedaan. Met dit Transitiefonds worden maatregelen 
bekostigd die nodig zijn om de stikstofbelasting van de natuur terug te 
dringen, evenals de emissies van broeikasgassen door landbouw en 
landgebruik. Daarnaast worden hieruit maatregelen gefinancierd die 
bijdragen aan het beschermen en ontwikkelen van de natuur en het tijdig 
voldoen aan de Kaderrichtlijn water en maatregelen die bijdragen aan de 
verduurzaming van de landbouw.
Het voorstel wijst de Minister voor Natuur en Stikstof als fondsbeheerder 
aan.
Tweede Kamer, vergaderjaar 2022–2023, 36 360 XIV, nr. 1 73
