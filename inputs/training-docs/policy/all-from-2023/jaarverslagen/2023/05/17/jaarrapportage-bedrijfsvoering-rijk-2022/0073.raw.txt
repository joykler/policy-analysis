Monitoring en professionele ontwikkeling
Het Kwaliteitsraamwerk Informatievoorziening (KWIV) zorgt voor 
eenduidige competentie- en kennisprofielen voor alle IV-professionals 
binnen de Rijksoverheid. Het KWIV is de concretisering van het Functie­
gebouw Rijk. Implementatie van het KWIV zorgt ervoor dat we beter weten 
waar, hoeveel en welke IV-expertise aanwezig is. We zetten het KWIV in als 
rijksbreed instrument voor professionalisering op IV-gebied van zowel 
werkgever als werknemer. Het KWIV structureert de monitoring op I-gebied 
en geeft zo (beter) inzicht in de in-, door- en uitstroom van ICT’ers. Elke ICT’er 
krijgt een KWIV­profiel. Ze weten daarom beter w at we van hen verwachten 
en welke ontwikkelkansen zij kunnen benutten. Dit maakt het makkelijker 
voor hen om zich professioneel te ontwikkelen.
• Er zijn zes themabijeenkomsten geweest om kennis uit te wisselen over
leer- en ontwikkelonderwerpen. Hierbij waren leer- en ontwikkeladvi­
seurs van verschillende rijksorganisaties aanwezig.
• Ook zijn drie leerpaden ontwikkeld op basis van het KWIV: Architectuur,
Data science en Cybersecurity.
• Verder zijn zes routekaarten ontwikkeld. Onder andere Recordbeheer,
Data/gegevensmanagement en Kwaliteitsmanagement IV.
Ook zijn onder meer kennissessies en inhoudelijke trainingen georgani­
seerd voor HR-adviseurs, leidinggevenden en implementatiecoördinatoren. 
Zij zijn een belangrijke schakel en aanjager voor hun eigen rijksonderdeel. 
Ze wisselen geregeld onderling ervaringen en tips uit. Hiervoor zijn ook 
communicatiematerialen ontwikkeld. De trainingen en materialen richten 
zich op inzet van het KWIV in onder meer de ontwikkelcyclus van de ICT’er.
RADIO
Willen we als Rijksoverheid voorbereid zijn op de toekomst en mee kunnen 
komen in de digitale transitie, dan zijn ambtenaren nodig met verstand van 
informatievoorziening en digitalisering. Niet alleen ambtenaren met een IT-
achtergrond moeten zich voortdurend bijscholen. Ook alle andere 
ambtenaren moeten ervoor zorgen dat zij voldoende I-kennis hebben. De 
Rijksacademie voor Digitalisering en Informatisering Overheid (RADIO) is 
verantwoordelijk voor het aanbod op dit terrein.
RADIO stond in de tiplijst van overheidsorganisaties van afgelopen jaar. Dat 
was niet voor niets. Het aanbod is weer flink uitgebreid met nieuwe 
producten die geïnteresseerden gratis via de website it-academie­
overheid.nl kunnen inzien. Zeer toegankelijk en actueel zijn bijvoorbeeld 
de microlearnings. Dit zijn korte filmpjes waarin experts uitleg geven over 
een bepaald aspect van digitalisering. Ook heeft RADIO nieuwe 
doelgroepen bediend. Denk aan topambtenaren van de Algemene 
Bestuursdienst (ABD) en collega-ambtenaren van gemeenten, provincies en 
waterschappen. In maart, de Maand van de Digitale Fitheid, is aandacht 
gegeven aan digitale inclusie en digitale vaardigheden. RADIO ontwikkelt 
zich steeds meer als de centrale plek binnen de overheid voor opleidingen 
en producten op het gebied van digitalisering.
3.10 Transparantie en inzicht
3.10.1 ICT-kosten van de Rijksoverheid
Het kabinet startte begin 2015 een meerjarig traject om beter inzicht te 
krijgen in de ICT-kosten binnen de Rijksoverheid. Het gaat om kosten voor 
materiële zaken en voor intern ICT-personeel. De cijfers die we hieronder in 
Jaarrapportage Bedrijfsvoering Rijk 2022
