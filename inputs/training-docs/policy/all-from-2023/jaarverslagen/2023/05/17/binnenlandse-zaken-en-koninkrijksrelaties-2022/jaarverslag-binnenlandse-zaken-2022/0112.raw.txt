Het European Institute of Public Administration (EIPA) heeft een bijdrage in 
de vorm van een subsidie ontvangen voor een internationaal vergelijkend 
onderzoeks-programma om de kennisbasis betreffende de prestaties van 
de overheid te versterken.
Zowel stichting Onbeperkte denkers als stichting de Normaalste Zaak heeft 
een bijdrage ontvangen in de vorm van een subsidie om de arbeidspartici­
patie van mensen met een arbeidsbeperking te bevorderen.
Overlegstelsel
De Stichting Centrum voor Arbeidsverhoudingen Overheidspersoneel 
(CAOP) heeft een subsidie ontvangen met als doel bij te dragen aan aantrek­
kelijk werkgeverschap en de kwaliteit en wendbaarheid van overheidsorga­
nisaties.
De Centrale van Middelbare en Hogere Functionarissen bij overheid, 
onderwijs, bedrijven en instellingen (CMHF) en de Christelijke Centrale van 
Overheids- en Onderwijspersoneel (CCOOP) hebben de slotbetaling 
ontvangen van de verstrekte subsidies ten behoeve van o.a. het versterken 
en toerusten van leden van medezeggenschapsorganen en de invoering van 
de Wet Normalisering Rechtspositie Ambtenaren (WNRA).
Ondersteuning koepels implementatie WOO
De Vereniging van Nederlandse Gemeenten (VNG), het Interprovinciaal 
Overleg (IPO) en het Waterschapshuis hebben op grond van de Subsidie­
regeling ondersteuning implementatie Wet open overheid (Stcrt. 2022, 
5675) in 2022 middelen ontvangen om respectievelijk gemeenten, 
provincies en waterschappen te ondersteunen bij de implementatie en 
uitvoering van de Wet open overheid. De middelen zijn bij1e suppletoire 
begroting toegevoegd vanaf Artikel 6 Overheidsdienstverlening en infor­
matiesamenleving. De middelen kunnen onder andere worden ingezet voor 
het aanstellen van een of meerdere projectleiders Woo, het uitvoeren van 
praktijkbeproevingen, het uitwerken van het meerjarenplan (artikel 6.2 
Woo) voor de desbetreffende bestuurslaag en het geven van voorlichting 
aan bestuursorganen. De toegekende subsidies hebben betrekking op de 
periode 1 januari 2022 tot 1 januari 2027.
POK – Leiderschap, Diversiteit & Inclusie
Radboud Universiteit Nijmegen heeft een subsidie ontvangen ten behoeve 
van het opzetten van een monitor om de mate van inclusie binnen de 
rijksdienst in kaart te brengen.
POK – Veilig werk en meldklimaat
VNG-connect heeft een bijdrage ontvangen in de vorm van een subsidie ten 
behoeve van de ondersteuning van het project veilig werk- en meldklimaat.
POK - ondersteuning melders
Met ingang van 1 september 2022 is voor de duur van een jaar een subsidie 
verstrekt aan de Stichting Slachtofferhulp Nederland voor het aanbieden 
van psychosociale ondersteuning aan klokkenluiders. Deze subsidie is 
verstrekt in het kader van een pilot waarmee wordt beoogd ervaringsge­
gevens te verzamelen ten aanzien van de psychosociale ondersteuning van 
klokkenluiders.
Tweede Kamer, vergaderjaar 2022–2023, 36 360 VII, nr. 1 112
