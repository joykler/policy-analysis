op het gebied van duurzaam en efficiënt beheer en gebruik van bodem en 
ondergrond. De Minister van IenW is vanuit deze rolopvatting verantwoor­
delijk voor
– Het proces waarbij de decentrale overheden in staat worden gesteld om 
uiterlijk in 2030 de bodemverontreinigingsproblematiek te beheersen.
– De verdere ontwikkeling van regelgeving en kennis van de bodem en 
ondergrond. Deze ontwikkeling ondersteunt het beleid in relatie tot 
maatschappelijke opgaven en faciliteert de toepassing daarvan door 
de andere overheden. Dit geldt ook voor nieuwe bodembedreigende 
stoffen, zoals PFAS.
– Het ondersteunen van de decentrale overheden bij het uitvoeren van 
de bodemtaken onder zowel het huidig recht als onder de 
Omgevingswet.
– Het beheer en onderhoud van de regelgeving op het gebied van bodem­
bescherming (WM), bodembeheer (Bbk) en bodemsanering (Wbb) en 
de kwaliteitsborging in het bodembeheer (Kwalibo).
– De verkenning en uitwerking van een betere aansluiting van de stoffen­
regelgeving bodem met de andere milieudomeinen water en lucht.
– Het programma Bodem en Ondergrond. In de NOVI is het programma 
Bodem en Ondergrond aangekondigd. In 2021 is gestart met een 
verkenning om na te gaan welke beleidsopgaven moeten worden 
opgepakt. Uitwerking (kwartiermaken) van het programma vond plaats 
in 2022 en loopt door in 2023. Doel is om in de loop van 2023 met het 
programma te starten.
– Het toezicht op en de handhaving van (een deel van) de wet- en 
regelgeving door de ILT op dit beleidsterrein (zie beleidsartikel 
24 Handhaving en Toezicht).
– Het beleid (beleidsnota drinkwater), de regelgeving (drinkwaterwet) en 
het uitoefenen van toezicht/handhaving (via de ILT) op de levering van 
deugdelijk drinkwater.
– De zorg – samen met andere bestuursorganen – voor de duurzame 
veiligstelling van de openbare drinkwatervoorziening (zorgplicht).
– Het Ministerie van IenW zet zich in Caribisch Nederland in voor 
betaalbaar, betrouwbaar en toegankelijk drinkwater. Dat doel is bereikt 
door het verstrekken van subsidies enerzijds en het wijzigen van de Wet 
Elektriciteit en Drinkwater BES en de Warenwet BES per 1 januari 2023 
anderzijds. Die laatste doet nu meer recht aan de eilandelijke situatie en 
daarmee is de uitvoerbaarheid van de wet verbeterd.
– Teneinde de drinkwatertarieven te verlagen, zijn de structurele middelen 
voor subsidies per 1 juli 2022 verhoogd en vastgelegd in de Tijdelijke 
subsidieregeling drinkwater BES en rioolwaterzuiveringsinstallatie 
Bonaire 2018 tot en met 2024. Het gaat zowel om structurele subsidies 
voor het verlagen van het vaste aansluittarief als om incidentele 
subsidies in het waterproductie en/of distributienet op alle drie de 
eilanden (zie ook paragraaf subsidies).
 
C. Indicatoren en Kengetallen
Beleidsnota Drinkwater
De Beleidsnota drinkwater 2021-2026 is via de Implementatie- en Uitvoe­
ringsagenda Drinkwater in uitvoering. Het hoofddoel van de beleidsnota is 
het voorzien in voldoende drinkwater van goede kwaliteit, voor iedereen in 
Europees en Caribisch Nederland, voor nu en in de toekomst. Dit 
hoofdddoel is verder uitgewerkt in de volgende doelen:
Tweede Kamer, vergaderjaar 2022–2023, 36 360 XII, nr. 1 53
