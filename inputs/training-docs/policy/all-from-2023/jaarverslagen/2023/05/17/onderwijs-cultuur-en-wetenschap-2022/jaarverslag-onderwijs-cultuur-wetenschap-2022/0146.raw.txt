Toelichting
Activa
Materiële vaste activa
De boekwaarde van het materieel vast actief is in 2022 met € 0,9 miljoen 
afgenomen. Het investeringsniveau was in 2022 lager dan de afschrij­
vingslast als gevolg van achterblijvende investeringen in het ICT domein. 
De afschrijvingstermijn van de materiële vaste activa bedraagt drie tot tien 
jaar.
Immateriële vaste activa
Onder de immateriële vaste activa zijn aangekochte software licenties, 
activa in ontwikkeling en zelfontwikkelde software opgenomen. De 
boekwaarde is toegenomen met € 20,3 miljoen als gevolg van investeringen 
in het systeemlandschap (€ 36,5 miljoen) en Software en Licenties 
(€ 0,7 miljoen). Daarnaast is op de totale immateriële vaste activa 
€ 16,9 miljoen afgeschreven. De voor activering in aanmerking komende 
projecten zijn als activa in ontwikkeling opgenomen. Het betreft 106 (deel) 
projecten met een totale waarde van € 22,0 miljoen. Waardering van de 
materiele kosten heeft plaatsgevonden tegen werkelijke kosten. Uren 
externe inzet zijn eveneens tegen werkelijke kosten verwerkt en voor de 
interne inzet is de handleiding overheidstarieven als basis gehanteerd. Voor 
de afschrijvingstermijn omtrent vervangingen wordt er uitgegaan van een 
gedifferentieerde levensduur (tussen de drie en tien jaar), welke in lijn ligt 
met de economische levensduur van de ontwikkelde applicaties.
Voorraden
Onder deze post zijn opgenomen de voorraden papier en kantoorartikelen 
en dergelijke.
Debiteuren
De debiteurenstand in 2022 bedraagt € 13,9 miljoen en is met € 5,8 miljoen 
toegenomen. Dit is primair het gevolg van een stijging van de debiteuren 
met betrekking tot de examendiensten (stijging € 5,0 miljoen).
Onder de debiteuren zijn voor € 5,5 miljoen aan vorderingen op Ministeries 
opgenomen te weten; Ministerie van OCW € 0,2 miljoen, Ministerie van BZK 
€ 3,0 miljoen, Ministerie van JenV € 0,7 miljoen, Ministerie van EZK 
€ 0,5 miljoen, Ministerie van VWS € 0,8 miljoen, Ministerie van IenW 
€ 0,2 miljoen en Ministerie van SZW € 0,1 miljoen.
Overige vorderingen en overlopende activa
Bij de post Overige vorderingen en overlopende activa zijn bedragen 
opgenomen, ten behoeve van softwarelicenties en onderhoudscontracten, 
die in 2022 vooruit zijn betaald (€ 17,6 miljoen).
Liquide middelen
De stand liquide middelen is in 2022 met € 10,9 miljoen gedaald. Dit als 
gevolg van de positieve operationele kasstroom van € 29,0 miljoen, de 
gepleegde investeringen van € 48,7 miljoen waar een lening van 
€ 25,1 miljoen tegenover staat. Daarnaast is er € 16,3 miljoen afgelost op 
de lopende leningen. Zie ook de verklaring bij het kasstroomoverzicht.
Passiva
Eigen vermogen
Het eigen vermogen DUO bedraagt na verwerking van het exploitatiere­
sultaat 2022 € 3,9 miljoen. Het eigen vermogen bedraagt 1,0% van de 
gemiddelde omzet in de laatste drie jaar. Dit is onder het plafond van 5% 
Tweede Kamer, vergaderjaar 2022–2023, 36 360 VIII, nr. 1
