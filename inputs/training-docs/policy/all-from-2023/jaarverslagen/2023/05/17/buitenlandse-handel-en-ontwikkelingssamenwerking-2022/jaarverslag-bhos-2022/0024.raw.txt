Klimaatprogramma's
Nederland heeft in 2022 bijgedragen aan klimaatmitigatie en -adaptatie, 
mede middels het steunen van grote klimaatfondsen zoals het Green 
Climate Fund (GCF). Nederland heeft daarbij de doelstelling op toegang tot 
hernieuwbare energie in OS-landen verhoogd van 50 miljoen naar 
100 miljoen bereikte mensen tussen 2015 en 2030. Om dit te halen is de 
Nederlandse bijdrage aan de meest effectieve programma’s opgeschaald, 
waaronder het Access to Energy Fund van de Financieringsmaatschappij 
voor Ontwikkelingslanden (FMO), het Energising Development Partnership 
en de hernieuwbare energiesamenwerking met de Wereldbankgroep. In 
2022 kregen 3,4 miljoen mensen toegang tot hernieuwbare energie dankzij 
Nederlandse financiering. Nederland besteedde meer dan de helft van de 
klimaatfinanciering aan klimaatadaptatie. Vanuit deze voortrekkersrol op 
adaptatiefinanciering spoorde Nederland samen met de Champions Group 
on Adaptation Finance andere landen aan ook meer steun te verlenen aan 
ontwikkelingslanden om zich aan te passen aan de gevolgen van klimaat­
verandering.
De inzet op het tegengaan van ontbossing werd onder meer verhoogd met 
de ondersteuning van het Amazone-initiatief van de Inter-American 
Development Bank (IDB) en een nieuwe committering aan het Central 
African Forest Initiative (CAFI), een multi-donorfonds voor bosbescherming 
in het Congobekken. Dit is een eerste stap naar de in de BHOS-nota aange­
kondigde verdubbeling van de inzet op het tegengaan van ontbossing per 
2025.
In het kader van de Nederlandse klimaatdiplomatie is de Rijksdienst voor 
Ondernemend Nederland (RVO) gestart met de Climate and Energy 
Response Facility (CERF), waarbij specifiek prioriteit wordt gegeven aan 
de vergroeningstransitie in combilanden. Zo wordt de private sector met 
innovatieve financieringsinstrumenten als het Dutch Fund for Climate and 
Development (DFCD) gemobiliseerd voor klimaatrelevante investeringen in 
ontwikkelingslanden. Ook stimuleert Nederland multilaterale banken om 
klimaatfinanciering in ontwikkelingslanden op te schalen, met specifieke 
aandacht voor klimaatadaptatie en mobilisatie van private financiering. In 
samenwerking met het World Resources Institute (WRI), Planbureau voor 
de Leefomgeving (PBL) en de Commissie voor de milieueffectrapportage 
(MER) wordt tevens verdere kennis van de relatie tussen klimaatveran­
dering, ontwikkelingssamenwerking en armoede opgebouwd.
Voor de versterking van biodiversiteit is ingezet op de verbinding met 
andere doelen als klimaat, water en voedselzekerheid. Ook is de 
Nederlandse bijdrage aan de GEF met 50% verhoogd. Verder droeg 
Nederland bij aan een nieuw internationaal raamwerk voor biodiversiteit. 
Om een milieuramp te voorkomen, ondersteunde Nederland de VN actief 
bij het opzetten van een reddingsoperatie van de olieopslagtanker FSO 
Safer voor de kust van Jemen. Nederland doneerde in totaal USD 15 miljoen 
aan UNDP waarmee de eerste fase van de operatie gestart kan worden.
Voedselzekerheid en landbouw
In 2022 werden 23,3 miljoen mensen (vooral vrouwen en kinderen) bereikt 
met activiteiten ter verbetering van hun voedingssituatie en werden 
10,6 miljoen kleinschalige boeren (0,7 miljoen hectare landbouwgrond) 
ondersteund om hun productie duurzaam te verbeteren. Met dit jaarlijkse 
bereik en toegekend extra budget is de bijdrage die het kabinet in 2030 wil 
leveren aan SDG 2 ‘Zero Hunger’ haalbaar. In 2022 kregen boeren via One 
Tweede Kamer, vergaderjaar 2022–2023, 36 360 XVII, nr. 1 24
