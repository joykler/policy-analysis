Onvolkomenheden
Sinds 2019 rapporteert de minister van BZK over de door de Algemene 
Rekenkamer geconstateerde onvolkomenheden op informatiebeheer. 
Vanuit het jaarlijkse verantwoordingsonderzoek vormt de Algemene 
Rekenkamer een oordeel over de gevoerde bedrijfsvoering van elk 
departement plus een rijksbreed beeld. De bevindingen en oordelen van 
de Algemene Rekenkamer zijn gepubliceerd. 
Over 2022 worden bij de ministeries en Hoge Colleges van Staat 44 
onvolkomenheden geconstateerd, waarvan 14 met betrekking tot 
informatiebeheer. Dit is een daling ten opzichte van 2021 (20 
onvolkomenheden). De Algemene Rekenkamer signaleert dat de 
rijksoverheid grote stappen heeft gezet om de informatiebeveiliging te 
verbeteren. Tegelijkertijd zijn er enkele onvolkomenheden die lang 
voortduren. Het oplossen van deze onvolkomenheden vraagt meestal 
ingrijpende veranderingen van werkprocessen binnen organisaties. Deze 
structurele maatregelen vragen daarom tijd om te implementeren en 
effect te hebben.
De onvolkomenheden gaan over de volgende onderwerpen:
• Informatiebeveiliging (9 onvolkomenheden);
• IT-beheer (5 onvolkomenheden).
3.11 I-besturing
In 2022 zijn de departementen bezig geweest met de verdere implementatie 
en doorontwikkeling van het Besluit CIO-stelsel Rijksdienst 2021, ook wel 
het CIO-besluit genoemd. Ook de conclusies van de Auditdienst Rijk 
(nulmeting in 2021) zijn daarbij meegenomen. Door kennis te delen en de 
CIO-community te versterken (zie bijvoorbeeld CIO-cafe’s bij thema 12) is in 
2022 gewerkt aan het versterken van het digitaal leiderschap van de CIO’s.
De invoering van het stelsel begon in 2022, een jaar na de in werkingtreding, 
winst op te leveren. De relaties tussen departementen zijn steeds sterker 
geworden. Dit heeft bijvoorbeeld bijgedragen aan het vaststellen van de 
Werkagenda Waardengedreven Digitaliseren. 
Tegelijk zijn de departmenten gestart met de voorbereiding (ideevorming) 
voor een versterking van het huidige stelsel. Hiermee formaliseren ze ook 
de rollen van onder anderen de chief data officer (CDO), chief privacy officer  
(CPO) en chief technology officer (CTO). Het toevoegen van deze rollen aan 
het CIO-besluit draagt ook bij aan het digitaal leiderschap binnen de 
ministeries.
3.12 Markt en innovatie
Reflecteren, inspireren en kennis delen
Op 14 september vond het iBestuur Congres 2022 plaats. Het iBestuur 
Congres biedt de gelegenheid voor i-bestuurders uit overheid, onderwijs, 
wetenschap en IT-sector om elkaar te ontmoeten en het debat met elkaar te 
voeren. In het Ibestuur Congres 2022 kreeg het thema digitalisering en de 
menselijke maat aandacht. Ook was er aandacht voor het belang van 
publieke waarden.
Jaarrapportage Bedrijfsvoering Rijk 2022 83
