– Gelet op de grote vraag naar subsidies voor warmtepompen en isola­
tiemaatregelen is het subsidieplafond van de InvesteringsSubsidie 
Duurzame Energie (ISDE) in 2022 fors verhoogd. Uiteindelijk is € 12,2 
mln meer verplicht dan oorspronkelijk begroot.
Uitgaven
Subsidies
Hernieuwbare Energietransitie (HER+)
Op de HER+ is € 12,5 mln minder uitgegeven dan begroot, vooral door 
lagere uitbetalingen op de openstellingen tot en met 2022 en het 
doorschuiven van subsidieprojecten naar 2023.
SDE
Door de hoge energieprijzen in 2022 was de onrendabele top van veel 
energieprojecten veel kleiner dan waar in de begroting rekening gehouden 
was, zodat op deze projecten veel minder aan subsidie uitbetaald hoefde te 
worden. Ook heeft RVO.nl in 2022 een aantal terugbetalingen op verstrekte 
voorschotten ontvangen die verrekend zijn met de in 2022 verstrekte 
voorschotten. Dit heeft geleid tot een lagere realisatie op het SDE-budget 
van € 483 mln. Het volledige bedrag van de onderuitputting is in de reserve 
duurzame energie en klimaattransitie gestort.
SDE+
Evenals bij de SDE is hier sprake van een veel lagere realisatie (€ 1.919 mln) 
dan waar bij de Ontwerpbegroting rekening was gehouden. Ook hier is de 
belangrijkste oorzaak dat de hoge energieprijzen geleid hebben tot veel 
lagere subsidievoorschotten. En ook bij de SDE+-regeling zijn terugbeta­
lingen op te hoge voorschotten die subsidieontvangers hebben ontvangen 
verrekend met de in 2022 verstrekte voorschotten. Het volledige bedrag van 
de onderuitputting is in de reserve duurzame energie en klimaattransitie 
gestort.
Tabel 30 Begroting/realisatie begrotingsreserve Duurzame Energie (bedragen x € 1.000
Ontwerpbegroting Najaarsnota Realisatie Verschil
SDE 687.400 162.000 204.728 42.728
SDE+ 2.585.508 706.035 666.705 ‒ 39.330
Waarvan SDE+-regeling 2.229.208 436.000 434.089 ‒ 1.911
Waarvan flankerend beleid SDE+ 28.000 12.000 3.819 ‒ 8.181
Waarvan flankerend beleid WOZ 175.300 46.060 16.822 ‒ 29.238
Waarvan TenneT aanleg net op zee 153.000 211.975 211.975 0
SDE++ 76.855 93.290 1.488 ‒ 91.802
Waarvan SDE++-regeling 36.855 13.290 1.488 ‒ 11.802
Waarvan statistische overdracht 40.000 80.000 ‒ ‒ 80.000
HER+ 42.140 32.262 29.610 ‒ 2.652
ISDE 130.000 285.000 249.518 ‒ 35.482
Storting in reserve DE 66.333 2.400.389 2.626.555 226.166
Totaal 3.588.236 3.678.976 3.778.604 99.628
Tabel 30 geeft de verschillen tussen de Ontwerpbegroting, de Najaarsnota 
en de uiteindelijke realisaties weer. De hogere realisatie bij de uitgaven 
wordt gecompenseerd door een vrijwel even grote hogere ontvangst aan 
terugbetaalde subsdievoorschotten.
Tweede Kamer, vergaderjaar 2022–2023, 36 360 XIII, nr. 1
