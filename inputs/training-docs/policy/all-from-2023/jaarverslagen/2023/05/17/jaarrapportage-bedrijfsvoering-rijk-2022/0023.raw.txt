rijksdienst is daarin extra inzet van de sector Rijk op twee punten 
aangekondigd: het naar voren halen van de eerder reeds aange­
kondigde centrale financieringsconstructie en meer inzet voor de 
realisatie van banen via inkoop (Social Return). Op 7 oktober 2022 
is de Kamer geïnformeerd over de uitwerking van dit plan, waarbij 
tevens is ingegaan op de lessen, ervaringen en best practices die 
9
er zijn binnen de rijksdienst . De centrale  financieringsconstructie
houdt in dat alle ministeries middelen opzij hebben gezet voor de 
nog te realiseren opgave. Deze middelen gebruiken zij om extra 
banen te realiseren bijvoorbeeld met behulp van de rijksbreed 
opererende organisatie Binnenwerk, onderdeel van BZK, en via 
eigen inspanningen, waardoor mensen uit de doelgroep aan het 
werk kunnen binnen eigen organisatieonderdelen. Voor de 
resterende opgave zetten ministeries extra in om mensen uit de 
doelgroep aan het werk te zetten binnen eigen organisatieonder­
delen. Naast het creëren van banen is in 2022 wederom aandacht 
besteed aan draagvlak en bewustwording op de werkvloer. Een 
voorbeeld hiervan is het project Onbeperkte Denkers. Een 
rijksbrede beweging waarin rijksambtenaren gestimuleerd worden 
bij te dragen aan een divers en inclusief Rijk.
Definitie en omvang
Onder de Banenafspraak verstaan we de wettelijke verplichting om banen 
te realiseren voor mensen die zijn opgenomen in het doelgroepenregister. 
Onder arbeidsparticipatie verstaan we het streven naar het verkleinen van 
de arbeidsongelijkheid tussen mensen met en zonder arbeidsbeperking. 
Hiermee willen we de instroom van medewerkers met een arbeidsbe­
perking realiseren.
De omvang is de realisatie van de Banenafspraak. Er zijn ook mensen met 
een arbeidsbeperking die niet onder de Banenafspraak vallen. Voor deze 
mensen wordt wel gepoogd banen te creëren, mede ingegeven door het 
VN-verdrag ‘Rechten van personen met een handicap’, maar zij vallen in dit 
geval buiten de scope.
1.2.4 Bij het Rijk staat de mens centraal
Bij het Rijk staat de mens centraal. Mensen met al hun unieke eigen­
schappen, vaardigheden en talenten stellen ons in staat succesvol te zijn bij 
het realiseren van de maatschappelijke opgaven. Door de mens centraal te 
stellen, sluiten we aan bij de verschillende behoeften die medewerkers 
hebben. Bijvoorbeeld over hoeveel en waar ze willen werken, het 
carrièrepad dat ze willen doorlopen en de manier waarop ze werk en privé 
combineren. De overgang naar hybride werken sluit hierop aan. De 
combinatie van werken op kantoor, thuis of elders stelt medewerkers in 
staat hun wensen en behoeften voor werk en privé flexibel op elkaar af te 
stemmen. Medewerkers hebben meer autonomie om bewust te kunnen 
kiezen waar en wanneer ze werken, en hoe zij hun werk doen. Dit stimuleert 
de eigen regie en verhoogt de werktevredenheid.
9
 Kamerstukken II 2022-2023, 34352 nr. 258.
Jaarrapportage Bedrijfsvoering Rijk 2022 23
