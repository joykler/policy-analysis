Beschikbaarheidsvergoeding
Met de beschikbaarheidsvergoeding OV konden vervoerders ook in 2022 
de reizigers voldoende, veilig en betrouwbaar OV bieden. Vanwege de 
onzekerheden rond de reizigersopbrengsten in het OV is er in 2022 besloten 
de sector een transitieregeling te bieden voor heel 2023. Deze transitiere­
geling, Transitievangnet OV (TVOV), biedt vervoerders de mogelijkheid 
het OV ook in 2023 op peil te houden voor de reizigers. Dankzij de TVOV 
krijgt de sector tijd en ruimte om zich aan te passen aan het ‘nieuwe 
normaal’ na de coronapandemie.
Modernisering spoorregelgeving
Op 17 mei 2022 is de Tweede Kamer geïnformeerd in een brief over de stand 
van zaken, van de modernisering van de spoorregelgeving (Kamerstuk 
29984, nr. 982). Daarbij is aangegeven dat beoogd wordt in 2023 het 
wetsvoorstel naar de Tweede Kamer te sturen. Tevens is aangegeven dat 
hoewel het overgrote deel herschikking en herimplementatie betreft, er 
een aantal zaken verandert ten opzichte van de huidige wet. Dat betreft 
hoofdzakelijk de invoering van de gebruiksfuncties, waardoor de set aan 
regels beter kan aansluiten op het gebruik van het spoor en beter kan 
inspelen op de praktijk. De Tweede Kamer heeft verzocht om in de Memorie 
van Toelichting goed aan te geven waar sprake is van een vernieuwing van 
beleid ten opzichte van de huidige situatie. Dat verzoek wordt overgenomen, 
want navolgbaarheid en transparantie is één van de belangrijkste ontwerp­
principes van het wetsvoorstel.
Het afgelopen najaar is benut om nog een laatste keer met uitvoerings- en 
handhavingsinstanties zoals ILT, ProRail en ACM over het wetsvoorstel op 
verschillende onderdelen te praten en te kijken of het voldoende  flexibiliteit
creëert zonder de robuustheid aan te tasten. Bij deze modernisering wordt 
een zorgvuldig proces nagestreefd. Op dit moment wordt het wetsvoorstel 
voorbereid om het ter advisering aan de Raad van State aan te bieden 
(beoogd Q2 2023) Gestreefd wordt om, tegelijk met de indiening van het 
wetsvoorstel bij de Tweede Kamer (beoogd eind 2023), de lagere 
regelgeving in de formele internetconsultatie te hebben. Hiermee heeft de 
Tweede Kamer de mogelijkheid om één en ander in samenhang met elkaar 
te kunnen beoordelen.
Tweede Kamer, vergaderjaar 2022–2023, 36 360 XII, nr. 1
