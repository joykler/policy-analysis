B. BELEIDSVERSLAG
3. Beleidsartikelen
3.1 Artikel 1. Raad van State
A. Algemene doelstelling
Als adviseur voor wetgever en bestuur en als hoogste algemene bestuurs­
rechter bijdragen aan behoud en versterking van de democratische 
rechtsstaat en daarbinnen aan de eenheid, legitimiteit en kwaliteit van het 
openbaar bestuur in brede zin, alsmede aan de rechtsbescherming van de 
burger.
De Grondwet en de Wet op de Raad van State vormen het wettelijk kader, 
waarbinnen de Raad van State zijn taken verricht. Het Statuut voor het 
Koninkrijk der Nederlanden vormt de grondslag voor zijn werkzaamheden 
als Raad van State van het Koninkrijk.
De Afdeling advisering van de Raad van State is belast met het onafhankelijk 
toezicht op de naleving van de (Europese) begrotingsregels, als bedoeld in 
het Verdrag inzake stabiliteit, coördinatie en bestuur (VSCB) en artikel 5 van 
Verordening (EU) 473/2013. De Afdeling advisering is krachtens de artikelen 
5 en 7 van de Klimaatwet belast met de toetsing van het klimaatbeleid van 
de regering. Zij adviseert over de jaarlijkse Klimaatnota en het vijfjaarlijks 
Klimaatplan.
B. Rol en verantwoordelijkheid
De Minister van Binnenlandse Zaken en Koninkrijksrelaties (BZK) is verant­
woordelijk voor het beheer van de begroting van de Staten-Generaal en van 
de begroting van de Overige Hoge Colleges van Staat, de Kabinetten van 
de Gouverneurs en de Kiesraad. De colleges voeren zelf het beheer over hun 
begroting of hun begrotingsdeel. Over de inhoud van dit beheer zijn in 
artikel 4.4 lid 4 van de Comptabiliteitswet 2016 afspraken vastgelegd (de 
zogenoemde beheerafspraken) tussen de minister en de colleges, waarin 
recht gedaan wordt aan hun staatsrechtelijke positie.
C. Beleidsconclusies
De Afdeling advisering
Taak van de Afdeling advisering is het op de meest doelmatige en kwalitatief 
goede wijze afdoen van binnengekomen adviesaanvragen. Tijdigheid, 
kenbaarheid en voorspelbaarheid zijn daarbij belangrijke kernbegrippen. In 
de onderstaande tabel zijn de realisaties voor de jaren 2019 ‒ 2022 
weergegeven. Voor het jaar 2022 is een vergelijking gemaakt tussen 
ontwerpbegroting en de realisatie (afgedaan).
Tabel 2 Instroom en afhandeling van adviesaanvragen
Realisatie Vastgestelde 
begroting
2019 2020 2021 2022 2022
Ingekomen 427 508 389 396 400
Afgedaan 420 485 431 377 400
Tweede Kamer, vergaderjaar 2022–2023, 36 360 IIB, nr. 1 10
