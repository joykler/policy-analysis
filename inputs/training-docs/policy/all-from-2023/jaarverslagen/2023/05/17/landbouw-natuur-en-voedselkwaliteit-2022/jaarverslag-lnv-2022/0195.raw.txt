Op alle directe betalingen wordt een korting toegepast ten behoeve van 
de crisisreserve van de Europese Commissie. Indien de crisisreserve niet 
(volledig) wordt benut vindt teruggave plaats aan de landbouwers. In 2022 
werd € 13,0 mln. terugbetaald aan landbouwers.
Markt- en prijsbeleid
In 2022 bestond de reguliere steun uit operationele programma’s groente 
en fruit van € 28,5 mln. Voor afzetbevordering is € 9,8 mln. uitgegeven. 
Het betrof hier uitgaven in het kader van schoolfruit, schoolmelk, promo­
tieprogramma’s en opslag interventies. Hiernaast werd € 7,9 mln. besteed 
aan buitengewone aanpassingssteun t.b.v steun als gevolg van de Oekraïne 
crisis.
GLB Pijler 2: Europees Landbouwfonds voor Plattelandsontwikkeling 
(ELFPO)
De jaardeclaratie ELFPO 2022 bestaat uit de volgende maatregelen :
Agrarisch natuurbeheer 
Maatregel 10 uitgaven in het begrotingsjaar 2022: € 41,9 mln., waarvan 
ANLb € 41,6 mln. en SNL € 0,3 mln. Het gaat hier om uitgaven op grond van 
beheersovereenkomsten agrarisch natuurbeheer afgesloten op basis van 
provinciale regelingen (ANLb – Subsidieregeling agrarisch natuur- en 
landschapsbeheer, SNL – Subsidieregeling Natuur en Landschapsbeheer, 
PSAN – Provinciale Subsidieregeling Agrarisch Natuurbeheer; SNL en 
PSAN betreft uitfinanciering van lopende verplichtingen).
De Brede Weersverzekering
Maatregel 17, uitgaven in het begrotingsjaar 2022: € 14,1 mln. Dit betreft 
een rijksregeling met cofinanciering door het ministerie van LNV.
De Kwaliteitsregeling kalversector 
Maatregel 3, uitgaven in het begrotingsjaar 2022: € 2,5 mln. Dit betreft een 
rijksregeling voor steun voor toetreding kwaliteitsregeling kalversector 
modulatiegelden.
Provinciale subsidieregelingen POP3
• Maatregel 04 Investeringsregelingen, uitgaven in het begrotingsjaar 
2022: € 47,1 mln. Dit betreft uitgaven op basis van de provinciale subsi­
dieregelingen POP3, met cofinanciering door de provincies.
• De maatregelen 01, Kennisoverdracht en voorlichtingsacties, €2,3 mln.; 
maatregel 16, Samenwerking, € 7,8 mln. en 19, LEADER, € 5,7 mln., aan 
uitgaven in het begrotingsjaar 2022. Dit betreft uitgaven op basis van 
de provinciale subsidieregelingen POP3, met cofinanciering door de 
provincies.
Technische Bijstand
Maatregel 20, in de jaardeclaratie 2022 opgenomen bedrag: € 4,9 mln. 
Technische bijstand 2022 is berekend op basis van een flat rate van 4%.
Tweede Kamer, vergaderjaar 2022–2023, 36 360 XIV, nr. 1 195
