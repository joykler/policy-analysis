inzet van digitale zorg en ondersteuning. Om dit te realiseren wordt er 
ingezet op drie hoofdonderdelen, namelijk het creëren van meer geschikte 
woonplekken voor ouderen, digitale zorg en ondersteuning en versterking 
van het sociale netwerk van ouderen.
Respijtzorg
Respijtzorg heeft als doel dat meer mensen die voor een naaste zorgen zich 
gefaciliteerd en ondersteund voelen om hun zorgtaken uit te voeren via 
een innovatief (respijt)zorgaanbod en aandacht voor overbelasting (op o.a. 
werk en school). Om het ‘zorgen voor je naaste’ te faciliteren, wordt er met 
deze maatregel ingezet op het bereiken van resultaten op twee gebieden: 
innovatie van het respijtzorg aanbod en opvolging van de landelijke aanpak 
Samen Sterk voor Mantelzorg.
Passende zorg als norm in de Zvw (investeringsmiddelen)
De sturing op effectieve zorg in het basispakket wordt versterkt. Hiertoe 
wordt grootschalig geïnvesteerd in effectiviteitsonderzoek. De capaciteit en 
bevoegdheden van uitvoerders en toezichthouders worden uitgebreid om 
te borgen dat de vertaalslag van onderzoeksresultaten naar de praktijk 
wordt gemaakt.
Scheiden wonen en zorg
Er wordt in de jaren 2022 t/m 2026 in totaal € 1,0 miljard gereserveerd om 
deze transitie scheiden wonen en zorg op gang te brengen.
Overhevelingen naar de VWS-begroting
Integraal Zorgakkoord (IZA)
In verband met de voorbereiding van het Integraal Zorgakkoord is een deel 
van de beschikbare (transformatie)middelen overgeheveld vanuit de 
aanvullende post van Financiën naar de VWS-begroting.
Woon-zorgcombinaties en stimulering langer thuis
Deze middelen zijn overgeheveld vanuit de aanvullende post van Financiën 
naar de VWS-begroting. De middelen worden ingezet binnen het 
programma Wonen, Ondersteuning en Zorg voor Ouderen (WOZO).
Respijtzorg
Deze middelen zijn overgeheveld vanuit de aanvullende post van 
Financiën naar de VWS-begroting. De middelen worden ingezet met als doel 
om via respijtzorg de druk op mantelzorgers te verminderen.
Passende zorg als norm in de Zvw
In verband met de voorbereiding van de maatregel passende zorg uit het 
Coalitieakkoord is een deel van de beschikbare investeringsmiddelen 
overgeheveld van de aanvullende post van Financiën naar de VWS-
begroting.
Transitiemiddelen scheiden wonen en zorg
Dit betreft de overheveling van een deel van de transitiemiddelen scheiden 
wonen en zorg naar de begroting van VWS om de beweging scheiden 
wonen en zorg op gang te brengen.
Tweede Kamer, vergaderjaar 2022–2023, 36 360 XVI, nr. 1
