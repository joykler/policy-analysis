grensoverschrijdend waterbeheer in Afrika en met Nederlandse water­
schappen werd een bijdrage geleverd aan verbeterd waterbeheer in 
15 partnerlanden.
Ten behoeve van de VN 2023 Waterconferentie is een gemeenschappelijke 
visie met Tajikistan, UNDESA en UN-Water ontwikkeld, werd overeenge­
komen wat de belangrijke thema’s zijn voor de conferentie en werd een 
Water Action Agenda gelanceerd waarin de vrijwillige bijdragen van alle 
actoren in de watersector aan het behalen van de water-gerelateerde SDG’s 
worden gebundeld. Tevens is de Global Commission for the Economics of 
Water gelanceerd die het economische belang
Indicator klimaat: aantal mensen met toegang tot hernieuwbare energie
Terwijl de transitie naar een duurzame energievoorziening mondiaal 
versnelt, ligt de wereld niet op koers om in 2030 iedereen van betaalbare, 
betrouwbare en duurzame energie te voorzien. Wereldwijd hebben 
733 miljoen mensen geen toegang tot elektriciteit en koken 2,4 miljard 
mensen op een traditionele manier, met grote gevolgen voor hun 
gezondheid. Hoewel de energietoegangssector zich enigszins lijkt te 
herstellen van de COVID19 crisis, zijn de effecten op langere termijn nog 
onzeker. Zonder extra inspanningen zullen in 2030 nog altijd 670 miljoen 
mensen geen elektriciteit en 2,1 miljard mensen geen toegang tot schoon 
koken hebben. Het versnellen van toegang tot hernieuwbare energie is 
belangrijk voor klimaatslimme ontwikkelingspaden voor de armste landen: 
armoedebestrijding, verbeteren van welzijn, voorkomen van uitstoot 
(klimaatmitigatie), versterken van weerbaarheid (klimaatadaptatie) en 
vooral ook economische kansen voor mensen, met specifieke aandacht voor 
vrouwen.
Met extra beschikbaar gestelde klimaatfinanciering verhoogde het kabinet 
daarom het hernieuwbare energiedoel voor de periode 2015-2030 van 
50 miljoen naar 100 miljoen mensen. In de verslagperiode kregen 
3,4 miljoen mensen toegang tot hernieuwbare energie dankzij Nederlandse 
financiering. Daarmee heeft Nederland de streefwaarde opnieuw 
overtroffen en komt het cumulatief aantal bereikte mensen op 18,9 miljoen. 
Om het groeipad richting de nieuwe 100 miljoen-doelstelling in te zetten is 
een begin gemaakt met de intensivering van de meest effectieve 
programma’s, met name het Energising Development partnerschap 
(EnDev), het Access to Energy Fund van FMO en de hernieuwbare energie­
samenwerking met de Wereldbankgroep. Het kabinet werkt in het in 2021 
gelanceerde «NL Energy Compact» nauw samen met Nederlandse private 
en maatschappelijke partijen die op dit vlak actief zijn.
Indicator vrouwenrechten en gendergelijkheid: Aantal keren dat 
maatschappelijke organisaties erin slagen ruimte te creëren voor 
maatschappelijke eisen en posities op het gebied van vrouwenrechten en 
gendergelijkheid
Gendergelijkheid is niet alleen een fundamenteel mensenrecht, maar ook 
een noodzakelijke basis voor een vreedzame, welvarende en duurzame 
wereld. Er is de afgelopen decennia vooruitgang geboekt op gender 
gelijkheid (SDG 5), maar vele uitdagingen blijven bestaan. De effecten van 
de COVID-19-pandemie, klimaatcrisis en oorlog in Oekraïne en andere 
regio’s kunnen de beperkte vooruitgang die is geboekt op het gebied van 
gendergelijkheid en vrouwenrechten ongedaan maken. Bestaande ongelijk­
heden voor vrouwen en meisjes worden op alle gebieden vergroot- van 
Tweede Kamer, vergaderjaar 2022–2023, 36 360 XVII, nr. 1 106
