Met dit nieuwe EPD en de hierop aangepast werkwijze is een uitfaserend 
EPD vervangen. Defensie heeft hiermee voor de revalidatiezorg de bedrijfs­
continuïteit, de patiëntveiligheid en de compliancy aan wet- en regelgeving 
geborgd.
Het nieuwe EPD is aangesloten op en geïntegreerd in het eerder in 2021 
geïmplementeerde EPD voor de eerstelijnsgezondheidszorg. Defensie heeft 
hiermee de basis voor de geïntegreerde zorg voor haar militairen verbreed 
en verstevigd. Dit met de verwachting betere zorgkwaliteit te kunnen 
leveren en beter voorbereid te zijn op de ontwikkelingen in de reguliere en 
operationele zorg.
Dit project maakte onderdeel uit van het vernieuwingsprogramma Smart 
Band-Aid waarin Defensie de informatievoorziening van zowel de reguliere 
als de operationele gezondheidszorg verbetert en voorbereidt op de 
toekomst.
Informatiebeveiliging heeft ook in de zorg prioriteit. Defensie verbetert 
daarom naast de informatievoorziening ook de informatiebeveiliging voor 
de zorg. In 2022 zijn de eerste zorgbedrijven voor de NEN7510- en een ISO 
27000-normen gecertificeerd. Dit zijn het Coördinatiecentrum Expertise 
Arbeidsomstandigheden en Gezondheid (CEAG), het Militair Revalidatie 
Centrum (MRC) en het Centraal Militair Hospitaal (CMH). Bij de andere 
zorgbedrijven zijn vergelijkbare maatregelen en voorbereidingen op certi­
ficeringen onderhanden.
In 2022 zijn hiermee wederom stappen gezet om de Militaire Gezond­
heidsZorg te versterken. In lijn met de Defensienota 2022 is de onder­
steuning aan de krijgsmacht verbeterd.
Energietransitie
Defensie rapporteert vanaf rapportagejaar 2019 jaarlijks over de energie­
doelstellingen en het energieverbruik. De doelstellingen zijn in 2020 met 
het Plan van aanpak energietransitie Defensie (Kamerstuk 34 919, nr. 74) 
vastgesteld. Met de uitvoeringsagenda Duurzaamheid (Kamerstuk 36 124, 
nr 25) zijn naast de geactualiseerde energiedoelstellingen ook de kpi's voor 
durrzaamheid gepubliceerd.
Vanaf dit jaar zal worden gerapporteerd met de twee belangrijkste kpi's voor 
duurzaamheid, zoals aangekondigd met de kamerbrief Rapporteren 
voortgang bouwen aan een toekomstbestendige krijgsmacht (Kamerstuk 33 
763, nr 155):
– CO -reductie uitgedrukt in een percentage t.o.v. het referentiejaar 1990;
2
– Het percentage gebruikte duurzame brandstoffen.
Deze KPI's zijn opgenomen in het KPI-overzicht in het Beleidsverslag 3.7.
Daarnaast zijn kpi's in ontwikkeling voor:
– zakelijke mobiliteit;
– duurzame opwekking op defensieterreinen;
– duurzame projectvoorstellen.
Tweede Kamer, vergaderjaar 2022–2023, 36 360 X, nr. 1
