Verlenging Nationale Zorgklas
Het kabinet heeft in 2022 € 2,5 miljoen beschikbaar gesteld voor de 
Nationale Zorgklas. Met de Nationale Zorgklas kunnen niet-medisch 
geschoolden in korte tijd worden opgeleid voor ondersteunende functies in 
de zorg die zorgprofessionals ontlasten. Ook kunnen mensen die de ambitie 
hebben duurzaam in te stromen, mbo­deelcertificaten volgen gericht op 
de zorg.
Intensivering Nationale Zorgreserve
Het kabinet heeft in 2022 € 5 miljoen beschikbaar gesteld voor de nationale 
zorgreserve. Met dit bedrag kan de beoogde capaciteit van de Nationale 
Zorgreserve in 2022 tijdelijk worden vergroot van 2000 reservisten naar 
5000 reservisten.
Zeggenschap 
De uitgaven op grond van de subsidieregeling Veerkracht en Zeggenschap 
zijn € 5,0 miljoen lager dan geraamd. 
Behoud langdurig Zieke Zorgmedewerkers
In de zesde incidentele suppletoire begroting is € 27 miljoen vrijgemaakt 
voor een regeling voor het behoud van langdurig zieke zorgmedewerkers. 
Bij tweede suppletoire begroting 2022 is € 12,0 miljoen van 2022 naar 2023 
geschoven. Bij de initiële verdeling van de beschikbare middelen over de 
jaren 2022 en 2023 was geen rekening gehouden met wanneer aanvragen 
ingediend konden worden en de behandeltermijn van 13 weken. De uitein­
delijke realisatie op deze regeling in 2022 is € 0,1 mln. De aanvragen zijn 
lager dan verwacht, daarnaast zijn niet alle aanvragen in 2022 behandeld 
waardoor bij Slotwet € 14,9 miljoen vrijvalt.
Kwaliteitsimpuls personeel ziekenhuiszorg
Met de Subsidieregeling kwaliteitsimpuls personeel ziekenhuiszorg 
2020-2022 (KPZ) worden ziekenhuizen en UMC’s gestimuleerd meer en 
strategischer te investeren in bij- en nascholing van personeel. Er was 
€ 211 miljoen in de begroting beschikbaar gesteld en met de Overheidsbij­
drage in de Arbeidskostenontwikkeling (OVA) is dit bedrag verhoogd tot 
€ 216 miljoen.
Subsidieregeling Stageplaatsen Zorg II
In 2022 is € 179,2 miljoen uitbetaald in het kader van de Subsidieregeling 
Stageplaatsen Zorg II (het Stagefonds Zorg) voor stages gerealiseerd in 
het opleidingsjaar 2021-2022. Het budget is in 2022 incidenteel verhoogd 
met € 63,5 miljoen. Hiermee stimuleert VWS ten behoeve van het 
collegejaar 2022-2023 werkgevers om meer stage- en leerwerkplekken aan 
te bieden voor de initiële opleidingen.
Overige
Bij de tweede suppletoire begroting is € 12,2 miljoen afgeboekt vanwege 
onder andere lagere uitgaven ad € 5 miljoen aan de taskforce arbeidsmarkt 
en € 2,0 miljoen lagere uitgaven aan de campagne Werken in de zorg. De 
plannen ten aanzien van een meerjarige inzet om zeggenschap te 
bevorderen zijn niet volledig uitgevoerd , waardoor € 4,0 miljoen niet is 
uitgegeven.
Tweede Kamer, vergaderjaar 2022–2023, 36 360 XVI, nr. 1
