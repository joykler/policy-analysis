In 2022 organiseerden we leerkringen voor bestuurders, ambtenaren en 
online-specialisten gericht op best practices en kennisdeling. Ook ontwik­
kelden we een digitale wegenkaart. Die kaart biedt lokale overheden hande­
lingsperspectieven als sprake is van online openbare ordeverstoringen of 
cybercrime, evenals een actueel jurisprudentieoverzicht. Tevens brachten 
we het wetsvoorstel ‘strafbaarstelling gebruik persoonsgegevens voor 
intimiderende doeleinden’ in consultatie.
1.2 Politie: goed toegerust en voor iedereen
De politie werkte aan de Veiligheidsagenda op ondermijning, mensen­
handel, cybercrime (incl. online seksueel kindermisbruik) en executie en 
ging verder met het ontwikkelen van meer moderne vormen van contact 
tussen burgers en politie. Najaar 2022 bestendigde de minister de priori­
teiten voor de komende vier jaar. Dit in overleg met de gezagen en de politie. 
Gezien de grote druk op de politie-organisatie, het onrustige maatschappe­
lijke klimaat is het zaak om continuiteit in de politie-organisatie in te 
bouwen.
Ondanks maatregelen was in 2022 opnieuw sprake van onderbezetting in 
de gebiedsgebonden politie; kwalitatief is dit werk wel versterkt. De Advies­
commissie voor de Landelijke Eenheid (cie. Schneiders) meldt in het 
eindadvies: vorm de Landelijke Eenheid om naar twee separate landelijke 
eenheden. De korpschef diende daartoe eind 2022 een transitieplan in. Dit 
jaar besloot de minister het team Werken Onder Dekmantel af te bouwen 
en (her) op te bouwen.
In 2022 zijn verdere stappen gezet in de continue doorontwikkeling van de 
opsporing zodat die is toegerust op het werk van vandaag en morgen. In 
de eenheden is volop ervaring opgedaan met een manier van werken 
waarbij alle voor de aanpak van een incident of problematiek benodigde 
disciplines - zoals tactiek, intelligence, specialistische opsporing - worden 
samengebracht op het juiste moment en op de juiste plaats. Dit vergroot 
het actievermogen en het rendement van de politie-inzet. Ook het 
vakmanschap kreeg veel aandacht en er is een personele beweging ingezet 
met een accent op het binnenhalen van specifieke expertise, zoals data-
analyse, die o.a. nodig is voor de steeds meer intelligence gestuurde 
opsporing.
Met Politie voor Iedereen werkt de politie aan een veilig en inclusief 
werkklimaat. Dit plan kent vijf prioriteiten: veilige inclusieve teams, diverse 
instroom, aanpak discriminatie, professioneel controleren, en het netwerk 
Divers Vakmanschap & Bondgenoten. De politie laat zich hierbij adviseren 
door een Externe Raad voor Advies en Inspiratie. Naar aanleiding van de 
documentaire De Blauwe Familie stelde de politie het plan Aanpak 
Uitsluiting, Discriminatie en Racisme op. Doel hiervan is meer sociale 
veiligheid binnen teams en duidelijke normen en sancties. Met het plan 
Daarom Blijven Ze probeert de politie (jong)afgestudeerde medewerkers te 
behouden. Dit jaar is ook het Arbeidsvoorwaarden-akkoord politie 
2022-2024 ondertekend. Dit geeft uitdrukking aan onze waardering voor 
het intensieve werk van de politie.
1.3 Dreigingen opvangen en tegengaan
September 2022 publiceerden we de Rijksbrede Risicoanalyse, opgesteld 
door het Analistennetwerk Nationale Veiligheid. Die analyse is belangrijke 
input voor de Rijksbrede Veiligheidsstrategie (RbVs). Doordat deze 
Tweede Kamer, vergaderjaar 2022–2023, 36 360 VI, nr. 1 12
