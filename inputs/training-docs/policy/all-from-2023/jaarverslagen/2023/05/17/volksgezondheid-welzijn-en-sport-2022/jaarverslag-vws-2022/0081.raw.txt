4.5 Artikel 5 Jeugd
A. Algemene doelstelling
Kinderen in Nederland groeien gezond en veilig op, ontwikkelen hun 
talenten en doen mee aan de samenleving.
B. Rol en verantwoordelijkheid
Ouders/verzorgers zijn primair verantwoordelijk voor de opvoeding en 
verzorging van hun kinderen. Als ouders of het ondersteunende sociale 
netwerk hun rol niet kunnen vervullen, is er een taak weggelegd voor de 
overheid om jeugdigen met hulp op maat naar een zelfstandige toekomst 
te leiden. Kinderen die in hun ontwikkeling worden bedreigd, moeten 
passende hulp krijgen en indien nodig in bescherming worden genomen.
Met de invoering van de Jeugdwet op 1 januari 2015 zijn gemeenten 
bestuurlijk en financieel verantwoordelijk voor de ondersteuning, hulp en 
zorg van jeugdigen (jeugdhulp). De ministers van VWS en JenV zijn 
systeemverantwoordelijk voor het gedecentraliseerde stelsel van 
jeugdhulp, waaronder het wettelijk kader (de Jeugdwet).
De minister is verantwoordelijk voor:
Regisseren: van het wettelijk kader. De Jeugdwet bevat regels voor de 
inrichting van het jeugdstelsel waaraan gemeenten, jeugdhulpaanbieders 
en andere partijen moeten voldoen, onder andere op het gebied van 
toegang, kwaliteit en beleidsinformatie. De minister voert bestuurlijk 
overleg met de relevante actoren gericht op het realiseren van de 
maatschappelijke doelen van het jeugdstelsel. De Inspectie Gezond­
heidszorg en Jeugd (IGJ) en de Inspectie van Justitie en Veiligheid (JenV) 
zijn verantwoordelijk voor onafhankelijk toezicht op de aanbieders van 
jeugdhulp. De Jeugdautoriteit heeft de taak om risico’s met betrekking tot 
de continuïteit van cruciale zorg voor jeugdigen te signaleren, te voorkomen 
en op te kunnen vangen. De minister is bovendien verantwoordelijk voor 
het monitoren en evalueren van de werking van het jeugdstelsel.
Financieren: van de gemeenten via het gemeentefonds om hun verant­
woordelijkheid voor jeugdhulp op grond van de Jeugdwet waar te kunnen 
maken. Uitvoeren van de Subsidieregeling schippersinternaten en 
subsidiëren van vertrouwenswerk en de kindertelefoon.
Stimuleren: zodat de actoren in het jeugdstelsel de jeugdhulp merkbaar en 
meetbaar beter maken voor de cliënt, van de kwaliteit van de jeugdhulp 
borgen en waar nodig verbeteren. Verbetering van de samenhang tussen 
beleid en uitvoering op de terreinen van zorg, school en werk. Zorgen voor 
een landelijke kennisinfrastructuur voor beleidsontwikkeling en -implemen­
tatie en zorgvernieuwing.
C. Beleidsconclusies
Toekomstbestendige organisatie van de jeugdzorg
Kinderen en jongeren moeten gezond en veilig kunnen opgroeien, zich 
kunnen ontwikkelen en meedoen. Op dit moment maken veel ouders, 
jongeren, professionals, aanbieders, gemeenten en het Rijk zich zorgen over 
Tweede Kamer, vergaderjaar 2022–2023, 36 360 XVI, nr. 1
