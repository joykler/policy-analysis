• –Een voorbeeld van deze randvoorwaarden is het streven om overheids­
informatie over verkeer zoveel mogelijk via open data beschikbaar te 
stellen voor voertuigen, apps en reisplanners.
• –Met stakeholders en gebruikers ontwikkelen van doelen en een heldere 
rol van de overheid bij de transitie naar nieuwe, ‘slimme’, vormen van 
mobiliteit. Er wordt onderzocht of eventuele belemmeringen kunnen 
worden weggenomen en kansen kunnen worden verzilverd. Innovaties 
kunnen hieraan bijdragen, zodat de beleidsdoelen worden gehaald.
• –Voor Intelligente Transport Systemen ligt de focus op digitalisering 
overheden (dataproductie en gebruik), het voortzetten en uitbreiden van 
Talking Traffic, Connected Transport Corridors (vraag en aanbod van 
digitale diensten en uitwisseling organiseren en structureren in het 
logistieke veld), samenwerking overheden in Smart krachtenbundeling 
in uiteenlopende thema’s in het kader van stedelijke problematiek en 
plattelandsproblematiek en landelijk gecoördineerde Minder Hinder 
Aanpak.
• –De Structuurvisie Infrastructuur en Ruimte (SVIR) en de gebieds­
agenda’s vormen de kaders voor de bereikbaarheidsopgaven. 
Maatschappelijke en technologische ontwikkelingen maken een andere 
aanpak van deze bereikbaarheidsopgaven op (middel)lange termijn 
nodig én mogelijk. Voortbouwend op de ervaringen van het programma 
«Meer Bereiken» wordt deze andere aanpak in de praktijk vormgegeven. 
Uitgangspunten hierbij zijn een gelijkwaardige samenwerking tussen 
het Rijk, medeoverheden, bedrijfsleven en maatschappelijke partijen, 
het in samenhang bezien van bereikbaarheid met andere ruimtelijke 
opgaven (bijvoorbeeld wonen, natuur, leefbaarheid, veiligheid) en het 
onderzoeken van een brede set oplossingsrichtingen (innoveren, 
informeren, in stand houden, inrichten en investeren).
• –In het Strategisch Plan Verkeersveiligheid 2030 wordt samen met de 
medeoverheden en maatschappelijke organisaties ingezet op een risico 
gestuurde aanpak. Op basis van een analyse van de belangrijkste risico’s 
worden op het niveau van het Rijk en regio (provincies, gemeenten, 
vervoerregio’s en waterschappen) uitvoeringsagenda’s opgesteld met 
effectieve maatregelen om de verkeersveiligheid te verbeteren.
• –Samen met (internationale) overheden en marktpartijen te werken aan 
de marktcondities ten behoeve van veiligheid, bereikbaarheid en 
economie in het wegvervoer. Denk daarbij aan regelgeving over oplei­
dingseisen, cabotage en maten en gewichten van het vrachtverkeer in 
Europa.
• –Inzetten op het gebruik van (nieuwe) data voor de risico gestuurde 
aanpak en het verbeteren van de data van verkeersongevallen.
• –Het invoeren van vrachtwagenheffing in navolging van omringende 
landen. De netto-opbrengsten uit de heffing zullen in overleg met de 
sector worden teruggesluisd naar de vervoerssector door verlaging van 
de motorrijtuigenbelasting op vrachtauto’s en gelden aan te wenden 
voor verduurzaming en innovatie van de vervoerssector.
• –Aan de NEa wordt opdracht gegeven om hernieuwbare energie voor 
het verkeer te registreren. Een belangrijk onderdeel hiervan is de 
rapportage over duurzaamheid en de CO2-prestatie.
• –De kennis en ervaring die zijn opgedaan met het programma Beter 
Benutten breed toe te passen waar het gaat over het verbeteren van de 
bereikbaarheid in samenwerking met regionale partners en het daaraan 
koppelen van bijdragen aan slimme en duurzame mobiliteit. In de 
periodieke BO MIRT gesprekken worden hierover met de regio’s 
afspraken gemaakt.
Tweede Kamer, vergaderjaar 2022–2023, 36 360 XII, nr. 1
