Domein Hoger Onderwijs & Studiefinanciering
De Nederlandse overheid streeft naar een toegankelijk en kwalitatief 
hoogwaardig hoger onderwijsstelsel. Het belang van goed hoger onderwijs 
en onderzoek voor Nederland is groot. Voor een veerkrachtige en democra­
tische samenleving, het toekomstige verdienvermogen en de aanpak van 
maatschappelijke uitdagingen zijn goed opgeleide mensen en excellent 
onderzoek nodig. Het gaat daarbij om het ontwikkelen en overdragen van 
(wetenschappelijke) kennis, inzicht en vaardigheden, maar ook om persoon­
lijke ontplooiing en maatschappelijk verantwoordelijkheidsbesef.
Het overzicht van evaluatieonderzoek is gebaseerd op de drie grote stelsel­
doelen van het hoger onderwijsbeleid: toegankelijkheid, kwaliteit en 
doelmatigheid.
Thema toegankelijkheid
Iedereen die de capaciteit heeft om te studeren, moet de mogelijkheid 
hebben om te studeren. De achtergrond en de persoonlijke omstandig­
heden van studenten zouden zo min mogelijk invloed moeten hebben op 
de onderwijsuitkomsten. Dat betekent dat de studentenpopulatie die in 
het hoger onderwijs instroomt, aan het hoger onderwijs deelneemt en 
succesvol afrondt, zoveel mogelijk een afspiegeling zou moeten zijn van 
de diversiteit in het toeleverend onderwijs. Ondervertegenwoordiging in 
het hoger onderwijs van specifieke groepen kan duiden op ongelijke 
kansen.
Thema kwaliteit
Aangezien «onderwijskwaliteit» een relatief begrip is en uiteenlopende 
benaderingen niet tot een eenduidige definitie leiden, is hier gekozen voor 
een pragmatische aanpak. Onderwijskwaliteit kan in kaart worden gebracht 
door te kijken naar «ingezette mensen en middelen», het 'leerproces" zelf 
en ten slotte de «leeropbrengsten en –uitkomsten».
Thema doelmatigheid
Beleid is doelmatig als het gewenste effect tegen zo min mogelijk kosten 
wordt bereikt, ofwel: met dezelfde middelen worden de grootst mogelijke 
effecten bereikt. De volgende aspecten van doelmatigheid worden onder­
scheiden: inrichting van het onderwijsaanbod, studieloopbanen en uitgaven 
aan hoger onderwijs.
Domein cultuur en media
1
Tabel 113 Uitwerking strategische evaluatieagenda cultuur en media
Thema Subthema Type onderzoek Afronding Status Conclusies/aanbevelingen Art.
Mediastelsel Beleidsdoor- Beleidsdoor- 2022 Afgerond De beleidsdoorlichting bevat een terugblik en een 15
lichting lichting Media vooruitblik. De terugblik concludeert onder meer:"Ondanks 
Media 2022 de bezuinigingen bij de publieke omroep blijven de 
waarderingen voor publieke waarden en kwaliteit van de 
programmering van de landelijke publieke omroep op peil, 
binnen of boven de vastgestelde bandbreedtes» (Kwink, p. 
34). Tegelijk geven de onderzoekers aan dat verbeteringen 
mogelijk zijn in de manier waarop de samenhang van alle 
beleidsinstrumenten in het mediabeleid wordt beschreven, 
de beschikbaarheid van (evaluatie)onderzoek op 
onderdelen en de inrichting van de verantwoordingscyclus. 
De vooruitblik heeft geleid tot het rapport Koers Kiezen. Vijf 
uitdagingen voor de publieke omroep. (AEF, 2022). De 
beleidsreactie verschijnt medio 2023, samen met de 
beleidsreactie op het advies van het Adviescollege Publieke 
Omroep.
Tweede Kamer, vergaderjaar 2022–2023, 36 360 VIII, nr. 1 189
