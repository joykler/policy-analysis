Scholingsexperiment WGA
Doordat het scholingsexperiment WGA kleinschaliger is opgezet is 
€ 8,7 miljoen bij de eerste suppletoire begroting ingezet als dekking voor 
ander beleid. De programmamiddelen voor het scholingexperiment WGA 
staan onder de premiegefinancierde middelen op artikel 3.
Het scholingsexperiment WGA is verlaat van start gegaan (1 juni 2022) met 
pilots op vier vestigingen. In 2022 zijn nog geen uitgaven geweest voor de 
op werkgerichte taaltrainingen en leerwerkcombinaties. Wel heeft UWV in 
2022 voorbereidingen getroffen voor de inkoop van taaltrainingen en de 
organisatie van leerwerktrajecten.
Re-integratie WIA/WAO/WAZ/ZW/WW
Voor de re-integratie van uitkeringsgerechtigden in de WIA, WAO, WAZ, ZW 
en WW zet UWV middelen in om hen zo nodig te begeleiden op weg naar 
werk en te ondersteunen zodra zij werk hebben. UWV zet deze middelen in 
voor de inkoop van trajecten en diensten gericht op het vinden van werk. 
Daarnaast koopt UWV voorzieningen (waaronder jobcoaching en vervoers­
voorzieningen) in voor het ondersteunen van werkenden met een 
structurele functionele beperking.
UWV beschikt vanaf 2015 over een geïntegreerd taakstellend re-integratie­
budget voor de inzet van trajecten en van voorzieningen voor de re-integra­
tieondersteuning van gedeeltelijk arbeidsgeschikten (inclusief Wajongers). 
Dit budget wordt jaarlijks aan UWV beschikbaar gesteld en door UWV 
verantwoord via de reguliere rapportages. Het  begrotingsgefinancierde
gedeelte van het re-integratiebudget wordt verantwoord in beleidsartikel 4.
Budgettaire ontwikkelingen
De realisatie van het premiegefinancierde re-integratiebudget is op basis 
van de realisatiegegevens van UWV circa € 22,1 miljoen lager dan begroot. 
De voornaamste reden hiervoor is dat het initiële bedrag uit de begroting 
2022 naar beneden is bijgesteld naar aanleiding van ramingen van UWV. 
Een deel van deze middelen is ingezet voor een herschikking naar artikel 
13 ter behoeve van de onderwijsroute (bijdrage medeoverheden) en naar 
sociaal-medisch beoordelen.
Tabel 41 Extracomptabel overzicht totaal re-integratiebudget (bedragen x € 1.000)
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
P remiegefinancierd
(WIA/WAO/WAZ/ZW/WW) 75.658 79.475 83.714 100.001 101.149 123.257 ‒ 22.108
Begrotingsgefinancierd (Wajong) 99.500 91.100 86.000 67.100 77.463 83.116 ‒ 5.653
waarvan ESB 13.000 13.000 13.000 13.000 13.291 14.000 ‒ 709
Totaal beschikbaar budget voor inkoop 162.158 157.575 156.714 154.101 165.321 192.373 ‒ 27.052
Tweede Kamer, vergaderjaar 2022–2023, 36 360 XV, nr. 1
