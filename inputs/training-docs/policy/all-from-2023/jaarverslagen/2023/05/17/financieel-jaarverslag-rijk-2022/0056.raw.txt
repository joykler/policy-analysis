3 FINANCIEEL MANAGEMENT
3.1 Inleiding
De financiële functie van het Rijk omvat de controlfunctie van de directies 
Financieel-Economische Zaken, bij de agentschappen en andere 
onderdelen van de ministeries. De Auditdienst Rijk vervult daarnaast de 
interne auditfunctie en de Algemene Rekenkamer doet de externe controle. 
De financiële functie zorgt ervoor dat de financiële processen beheerst en 
in continuïteit worden doorlopen. De controlfunctie is decentraal ingericht, 
maar departementen werken samen ten behoeve van de financiële bedrijfs­
voering. Hiervoor zijn diverse overlegstructuren ingericht op verschillende 
niveaus binnen het Rijk.
Het financieel management van het Rijk stond het afgelopen jaar net als in 
2021 grotendeels in het teken van dossiers met financieel omvangrijke 
problematiek, zoals de oorlog in Oekraïne, toestroom van vluchtelingen en 
compensatie voor gestegen energiekosten. Hierbij moest steeds snel 
gehandeld worden. Daarnaast heeft de afhandeling van compensatiemaat­
regelen uit voorgaande jaren invloed gehad op het financieel beheer.
Jaarlijks brengt de Algemene Rekenkamer het niveau van rechtmatigheid 
van de verplichtingen, uitgaven en ontvangsten in beeld. In 2022 was het 
niveau van rechtmatigheid van de verplichtingen, uitgaven en ontvangsten 
van het Rijk respectievelijk 98,76 procent, 99,42 procent en 99,83 procent. 
Ten opzichte van de afgelopen jaren is daarmee het rechtmatigheidsper­
centage verbeterd. Paragraaf 3.2.3 gaat nader in op de achterliggende 
oorzaken van de rechtmatigheidsbevindingen.
Bij de jaarverslagen van alle begrotingshoofdstukken op een na, heeft de 
Auditdienst Rijk een goedkeurende controleverklaring afgegeven. De 
ministers moeten in de bedrijfsvoeringsparagraaf van hun jaarverslag 
fouten en onzekerheden in de rechtmatigheid melden, als het bedrag 
daarvan boven een bepaalde grens (rapporteringstolerantie) ligt. Als dit 
juist en volledig gebeurt, staat dit een goedkeurende controleverklaring van 
de Auditdienst Rijk niet in de weg. 
Bij de financiële verantwoording van het Ministerie van Volksgezondheid, 
Welzijn en Sport heeft de Auditdienst Rijk een controleverklaring met 
beperking afgegeven, omdat de Auditdienst Rijk met name voor coronage­
relateerde maatregelen de getrouwheid van de afgerekende voorschotten 
en uitgaven niet kon vaststellen. Er ontbrak betrouwbare informatie over 
de feitelijke levering van overeengekomen prestaties.
3.1.1 (Systeem)verantwoordelijkheid
De minister van Financiën en de minister van Binnenlandse Zaken en 
Koninkrijksrelaties (BZK) dragen een bijzondere verantwoordelijkheid. Zij 
hebben kaderstellende en voorwaardenscheppende bevoegdheden voor 
de rijksbrede bedrijfsvoering.
15 
De minister van Financiën heeft op grond van de Comptabiliteitswet 2016
een coördinerende en kaderstellende taak (systeemverantwoordelijkheid) 
bij het begrotingsbeheer en de rijksbrede financiële bedrijfsvoering. Op 
grond van het ‘Coördinatiebesluit organisatie en bedrijfsvoering Rijksdienst 
15
 Stb. 2017, 139.
Tweede Kamer, vergaderjaar 2022–2023, 36 360, nr. 1
