risicogericht geraadpleegd bij subsidieaanvragen. De Rijksdienst voor 
Ondernemend Nederland (RVO) voert een aantal subsidieregelingen uit 
voor BZK en houdt een eigen M&O-register bij. Intern wordt omgegaan met 
M&O-risico’s door bij de totstandkoming van een regeling een risico analyse 
uit te voeren en schriftelijke vast te leggen. Materiële resterende M&O 
risico’s worden daarmee op regelingenniveau bijgehouden. Middels checks 
en balances in het subsidieproces worden beheersmaatregelen getroffen 
op gesignaleerde M&O-risico’s. 
Materiële risico's fraude en corruptie
BZK heeft in 2022 een start gemaakt met het opstellen van een control­
matrix. Hierin staan naast de frauderisico’s, de genomen maatregelen, de 
kans, de impact en het restrisico. De belangrijkste risico’s die zich bij BZK 
mogelijk voor kunnen doen liggen op het gebied van vastgoed. Het RVB 
heeft hiervoor als beheersmaatregel een fraude weerbaarheidskader RVB 
opgesteld. Daarnaast zijn er nog een aantal potentiële risico’s die zich bij alle 
onderdelen van BZK kunnen voordoen: Inkopen en aanbesteden en Beheer 
crediteuren. De genomen maatregelen hiervoor liggen vast in procesbe­
schrijvingen en worden via de Interne Controle gemonitord. Aansluitend op 
de gedragscode Rijk heeft BZK voor medewerkers uit de financiële kolom 
een training fraudepreventie en detectie georganiseerd.
Onvolkomenheden
Uit het Verantwoordingsonderzoek van de Algemene Rekenkamer over 
2021 is geconcludeerd dat de helft van de onvolkomenheden op begro­
tingshoofdstuk VII (vijf van de tien) zijn opgelost. Dit komt vooral doordat 
een aantal meerjarige trajecten tot een goed einde zijn gebracht. De betere 
bewaking van de voortgang van de lopende verbetertrajecten, waarvoor ook 
een Monitoringscommissie is ingesteld, heeft dit bespoedigd. Deze aanpak 
is in 2022 voortgezet. In oktober 2022 is de Kamer op hoofdlijnen geïnfor­
meerd over de opvolging van de verantwoordingsrapportage 2021 (Kamer­
stukken II 2022/2023, 36200 VII, nr. 7).
Per onvolkomenheid wordt hierna de aanpak en huidige stand van zaken 
beschreven.
Onvolkomenheden 2021 op financieel- en materieel beheer
Opbrengsten Rijksdienst voor Identiteitsgegevens (RvIG)
RvIG heeft de afgelopen jaren diverse maatregelen getroffen om de 
juistheid en volledigheid van de berichtenaantallen aantoonbaar te maken. 
Deze berichtenaantallen vormen het uitgangspunt voor de facturatie van 
de Basisregistratie Personen (BRP). Het proces dat leidt tot registratie van 
het aantal uitgewisselde BRP-berichten is door RvIG uitbesteed aan twee 
partijen. Voor het aantoonbaar maken van de betrouwbaarheid van het 
aantal uitgewisselde berichten, maakt RvIG met beide partijen afspraken 
over het ontvangen van onafhankelijke verantwoordingsrapportages met 
betrekking tot de juistheid en volledigheid van het aantal berichten. 
Met de ene partij was dit gelukt in 2021 maar met de andere organisatie nog 
niet. Bij die organisatie was in 2021 door externe omstandigheden een 
vertraging opgetreden in de uitvoering van benodigde activiteiten. In 2022 
zijn ook met deze partij afspraken gemaakt en zijn stappen gezet waarmee 
ook hiervoor een onafhankelijke verantwoordingsrapportage wordt 
verzorgd. Tijdens een geplande 'early warning meeting' in december met 
de accountant die deze verantwoordingsrapportage opmaakt, zijn consta­
teringen gemeld die een nadere analyse vragen. De rapportage is hierdoor 
Tweede Kamer, vergaderjaar 2022–2023, 36 360 VII, nr. 1
