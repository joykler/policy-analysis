3. Percentage innoverende agrarische bedrijven
Dit geeft het percentage van de bedrijven weer dat product- of procesinno­
vaties heeft doorgevoerd. Het gaat hierbij zowel om bedrijven die als eerste 
bedrijf iets nieuws hebben doorgevoerd als om innovatieve volgers (vroege 
volgers).
4. Aandeel technologische landbouwgoederen in de totale landbouwexport
Deze indicator geeft het technologisch aandeel (kennis en innovatie 
omgezet in goederen/diensten in de vorm van oa. Kassen- en 
machinebouw) van de aan de landbouw gerelateerde goederen weer in 
de totale landbouwexport van alle goederen.
5. Aantal toegekende vouchers voor bedrijfsadviezen
Deze indicator toont het aantal toegekende vouchers voor bedrijfsadviezen 
aan boeren en tuinders over bedrijfsspecifieke vragen en behoeften gericht 
op aandachtsgebieden binnen de kringlooplandbouw en duurzaam en 
klimaatbestendig ondernemen met tot doel om te komen tot bedrijfsaan 
passingen in de eigen landbouwpraktijk. Voorbeelden van aandachtsge 
bieden zijn ondermeer stikstofreductie, precisielandbouw, weerbare 
teelten, duurzaam bodembeheer, biodiversiteit, persoonlijke ontwikkeling 
van de ondernemer en de verduurzaming van zijn bedrijf, Boeren en 
tuinders die een voucher hebben toegekend gekregen ontvangen een 
bedrijfsadvies op maat door een onafhankelijke erkende bedrijfsadviseur.
6. Verhouding duurzame / totale investeringen
Deze indicator drukt het bedrag aan duurzame investeringen uit ten opzichte 
van het bedrag van de totale investeringen in de landbouw.
7. Impact Missiegedreven innovaties voor landbouw, water en voedsel
Voor monitoring en evaluatie van missiegedreven innovaties voor 
landbouw, water en voedsel geldt een groeimodel. In de Kennis en Innovatie 
Agenda Landbouw Water Voedsel (KIA LWV) ligt de focus op de registratie 
van core-kpi’s van de publiek-private samenwerkingsprojecten (PPS-
projecten), zoals type partners (grootbedrijf, mkb), hun financiële inbreng, 
de verhouding tussen publieke en private financiering en de mate waarin 
ze bijdragen aan de maatschappelijke opgaven of de verdere ontwikkeling 
van sleutel technologieën.
Eind 2023 vindt een eindrapportage plaats aan de Tweede Kamer van de 
huidige KIA LWV (2020-2023). Daarbij zal meer worden ingegaan op de 
output van de KIA, zoals succesvol afgeronde projecten, publicaties, nieuwe 
producten en diensten. Daarbij zal in kwalitatieve zin ook de inhoudelijke 
voortgang op de missiedoelen worden gerapporteerd. De Theories of 
Change die voor elk Meerjarig Maatschappelijk Innovatie Programma 
(MMIP) zijn opgesteld bieden hiervoor goede handvatten.
Inmiddels wordt ook gewerkt aan een monitoringsstrategie voor de nieuwe 
KIA LWV 2024-27. Daarbij nemen we niet alleen de PPS-projecten mee maar 
ook andere typen projecten aan de publieke kant, zoals beleidsonder­
steunend onderzoek, NWO-projecten, EU-projecten en projecten gericht op 
kennisvalorisatie. Naast de core-kpi’s zoals hierboven genoemd, zullen we 
de inhoudelijke voortgang op de missiedoelen monitoren aan de hand van 
de activiteitenverslagen per MMIP.
Tweede Kamer, vergaderjaar 2022–2023, 36 360 XIV, nr. 1
