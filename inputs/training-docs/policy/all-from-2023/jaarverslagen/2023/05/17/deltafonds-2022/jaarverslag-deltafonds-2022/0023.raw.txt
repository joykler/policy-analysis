• Streefkerk-Ameide-Fort Everdingen (SAFE): door vertraging van de 
aanvraag in verband met latere bestuurlijke vaststelling van het 
voorkeursalternatief (€ -7,2 miljoen);
• Diverse kleinere mutatiesper saldo (€ -3,7 miljoen).
3. In 2022 is budget beschikbaar gesteld voor het project Meanderende 
Maas (€ 8 miljoen), voor het verleggen van kabels en leidingen en grond­
verwerving.
4. Het project kribverlaging Pannerdens Kanaal kent een lagere realisatie 
(€ -6,2 miljoen) vanwege vertraging bij de als gevolg van de PAS proble­
matiek. De toename van het projectbudget (€ 9,5 miljoen) is het gevolg van 
toevoeging van de uitvoering van het project KOP (€ 8,3 miljoen) en de 
prijsbijstelling 2022 (€ 1,2 miljoen).
5. De vertraging zit met name bij het deelproject de N307 in combinatie met 
amoveren van Roggebotsluis en Roggebotkering en is het gevolg van 
diverse problemen in de uitvoering, waarbij ook effecten van Covid en de 
Oekraïne-crisis met verminderde leveringszekerheid een rol spelen.
6. Het totale projectbudget van Overige onderzoeken en kleine projecten is 
verlaagd omdat alle Overige onderzoeken en kleine projecten die in het 
verleden zijn afgerond niet meer in het budget worden meegenomen.
1.03 Studiekosten
Motivering
Dit betreft de studie- en onderzoekskosten voor het Deltaprogramma (MIRT-
onderzoeken) en de overige studiekosten op het gebied van waterveiligheid.
Producten
Nationaal Watermodel
In 2022 heeft het reguliere beheer en onderhoud plaatsgevonden Nationaal 
hydrologisch instrumentarium. Hiernaast zijn stappen genomen om te 
komen tot een verdere doorontwikkeling van het Landelijk Waterkwaliteit 
Modelinstrumentarium (o.a. toevoeging en gebruik van meer regionale 
hydrologische informatie).
Deltaprogramma Ruimtelijke Adaptatie
Deltaprogramma Ruimtelijke Adaptatie (DPRA) is het programma waarin 
alle overheden en hun stakeholders werken aan het doel om in 2050 de 
transitie te hebben doorlopen naar een klimaatbestendige inrichting van 
Nederland in 2050. Dit werk wordt vanuit DPRA ondersteund met diverse 
activiteiten en producten. In 2022 is veel kennis en actuele informatie is 
verspreid via de kennisportaal klimaatadaptatienederland.nl. Daarnaast is 
geïnvesteerd in standaarden voor klimaatadaptatie, onder andere in de 
vorm van risicoschattingen van klimaatschade aan gebouwen. Tenslotte zijn 
er een groot aantal bijeenkomsten georganiseerd om het bij klimaatadap­
tatie betrokken netwerk van overheden en sectoren te versterken.
Uitvoering gebiedsagenda’s IJsselmeergebied
Samen met de regionale partners in het IJsselmeergebied zijn activiteiten 
uitgevoerd in het kader van de Agenda IJsselmeergebied 2050, onder meer 
het opstellen van een routekaart voor het deltaprogramma IJsselmeer­
gebied en de start van de Ruimtelijke Verkenning IJsselmeergebied.
Tweede Kamer, vergaderjaar 2022–2023, 36 360 J, nr. 1 23
