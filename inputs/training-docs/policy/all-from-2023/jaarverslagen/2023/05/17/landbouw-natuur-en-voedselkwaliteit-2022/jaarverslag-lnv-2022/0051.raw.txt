• Het inzetten, samen met medeoverheden en bedrijfsleven, op de 
totstandkoming van afspraken over het versterken van biodiversiteit, 
aansluitend op de afspraken uit de EU-Biodiversiteitsstrategie en het 
mondiale biodiversiteitsverdrag (Convention on Biological Diversity, 
CBD).
• Het voeren van regie op de aanpak van regionale knelpunten en de inzet 
van de Regio envelop, in overleg met de Minister van BZK, met als doel 
om de brede welvaart in de regio’s in Nederland te versterken.
Uitvoeren
• Het met provincies nakomen van afspraken die gemaakt zijn in het 
Natuurpact en samen met provincies en IenW/RWS monitoren van de 
toestand van de natuur en biodiversiteit en benutting van natuur op land 
en in het water.
• Het samen met de provincies opstellen van het gezamenlijke 
Programma Natuur, waarmee onder andere invulling wordt gegeven 
aan het ambitiedocument Nederland Natuurpositief en aan de langjarige 
financiële impuls in het natuurbeleid als gevolg van de stikstofaanpak.
• Het onderhouden en handhaven van onder andere de Wet natuurbe­
scherming en de Wet grondslagen natuurbeheer- en bescherming 
Caribisch Nederland en het treffen van voorbereidingen voor het 
invoeren van de Omgevingswet.
• Het voorbereiden en uitvoeren van internationale en in EU-verband 
gemaakte afspraken over de internationale handel in bedreigde dieren 
en planten.
• De implementatie van het Europese exotenbeleid. De provincies zijn 
verantwoordelijk voor het beheer van invasieve exoten.
• Het doen uitvoeren van regelingen en programma’s, zoals het 
Programma naar een Rijke Waddenzee, de natuuronderdelen van de 
Mariene Strategie en het beheer van Kroondomeinen.
• Het samen met provincies uitwerken en uitvoeren van de bossenstra­
tegie.
• Staatsbosbeheer in staat stellen om, in samenhang met zijn maatschap­
pelijke omgeving, uitvoering te kunnen geven aan zijn (kern)taken, zoals 
bedoeld in de Wet verzelfstandiging Staatsbosbeheer en het Convenant 
LNV/Staatsbosbeheer (2014).
C. Beleidsconclusies
Onderstaand wordt ingegaan op de belangrijkste gerealiseerde beleidsre­
sultaten in 2022
CO2-reductie veenweidegebieden
In het Klimaatakkoord voor Landbouw en Landgebruik is een CO2-reductie 
van 6,0 Megaton in 2030 ten opzichte van 1990 afgesproken. Een belangrijke 
bijdrage aan deze reductie (1 Mton CO2-eq in 2030) zal worden gerealiseerd 
door het aanpakken van de problematiek in veenweidegebieden. De 
doelstellingen in het veenweidengebied worden gerealiseerd op basis van 
integrale planvorming en bijbehorend gebiedsproces mede uitgewerkt in 
regionale veenweidestrategieën. De centrale coördinatie, facilitatie en 
afstemming vindt plaats middels het interbestuurlijk programma 
Veenweide en, via de Regiegroep Veenweide, ook met maatschappelijke 
partners. Ook is met de inzet van totaal € 100 mln. een impuls gegeven aan 
het veenweidegebied in de periode 2020 en 2021. Deze middelen zijn op 
basis van maatwerk ingezet in kansrijke gebieden waarbij het kan gaan om 
Tweede Kamer, vergaderjaar 2022–2023, 36 360 XIV, nr. 1 51
