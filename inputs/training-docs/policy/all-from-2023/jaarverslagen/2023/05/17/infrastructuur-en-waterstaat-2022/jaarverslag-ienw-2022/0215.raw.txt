Voorziening groot onderhoud vaartuigen
De voorziening groot onderhoud vaartuigen, die dient ter dekking van de 
toekomstige kosten van groot levensduur verlengend onderhoud aan de 
vaartuigen, bedraagt ultimo 2022 € 12,1 miljoen. In 2022 is aan groot 
onderhoud € 7,9 miljoen besteed en is € 8,5 miljoen gedoteerd. De stand 
ultimo 2022 zijn de verwachte uitgaven voor het groot levensduur 
verlengend onderhoud in 2023.
Langlopende schulden
Leningen bij het Ministerie van Financiën
Onder de langlopende schulden zijn de leningen verantwoord die zijn 
afgesloten bij het Ministerie van Financiën in het kader van de leenfaciliteit 
voor agentschappen. De leningen worden gebruikt ter financiering van de 
investeringen in vaste activa. Het gedeelte van de leningen dat wordt 
afgelost in het komende jaar is gepresenteerd onder de kortlopende 
schulden
Kortlopende schulden
Crediteuren
In 2022 is 98% van de facturen binnen dertig dagen na ontvangst betaald. 
De hoogte van het crediteurensaldo is afhankelijk van operationele activi­
teiten, het moment van prestatie verklaren en de voortgang van het 
betalingsproces.
Kortlopend deel leningen bij het Ministerie van Financiën
Dit betreft het gedeelte van de leningen dat wordt afgelost in het komende 
jaar.
Nog uit te voeren werkzaamheden
De balanspost NUTW heeft betrekking op de werkzaamheden voor de SLA 
(beheer en onderhoud), maar ook op andere werkzaamheden die via de 
agentschapsbegroting worden bekostigd (verkenningen en planuitwer­
kingen, servicepakketten, werkzaamheden Caribisch Nederland en 
Omgevingswet).
De omvang van de balanspost is in 2022 toegenomen met € 737,8 miljoen 
van € 372,3 miljoen naar € 1.110,1 miljoen. De balanspost zorgt er voor dat 
de middelen die in 2022 niet kunnen worden ingezet, beschikbaar blijven 
voor beheer en onderhoud in 2023 en latere jaren voor het uitvoeren van 
de werkzaamheden.
Met de extra gelden voor instandhouding vanuit het Coalitie Akkoord 
gelden en het op te stellen basiskwaliteitsniveau werkt IenW aan langjarige 
zekerheid en stabiliteit over beschikbare budgetten en de gevraagde 
prestatie. Daarmee kan voor de toekomst een stabiele uitvoering worden 
opgezet.
Overige schulden en overlopende passiva
De overige schulden en overlopende passiva hebben voornamelijk 
betrekking op derden (leveranciers) en personeel (Individueel Keuze 
Budget, openstaand verlofsaldo). De hoogte van de overige schulden en 
overlopende passiva is afhankelijk van de operationele activiteiten, het 
moment van prestatie verklaren en de voortgang van het betalingsproces.
In onderstaande tabel is voor de vorderingen en schulden aangeven welk 
deel ultimo 2022 betrekking heeft op het moederdepartement, de overige 
departementen (inclusief agentschappen) en derden.
Tweede Kamer, vergaderjaar 2022–2023, 36 360 XII, nr. 1 215
