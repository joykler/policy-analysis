De afgelopen jaren is de aandacht voor dienstverlening door de overheid 
en de menselijke maat toegenomen. Ook in 2022 zijn hier weer veel acties 
op ondernomen. In januari 2022 is de Inspectie belastingen, toeslagen en 
douane opgericht. De Inspectie houdt toezicht op de Belastingdienst, 
Toeslagen en Douane om de kwaliteit van de dienstverlening te verbeteren, 
waarbij rechtsstatelijkheid en menselijke maat de rode draden zijn. Ook voor 
dienstverlening geldt dat komend jaar nog veel acties benodigd zijn om 
het verder te verbeteren.
Vanwege de oorlog in Oekraïne hebben we in Europees verband sanctie­
pakketten opgesteld gericht tegen Rusland. Ook gaven we financiële steun 
in de vorm van een lening en garanties. Deze steun helpt Oekraïne om 
financieel stabiel te blijven, de dagelijkse uitgaven te financieren en 
daarmee de economie draaiende te houden. Ook hielpen we Oekraïense 
vluchtelingen met een regeling waarmee zij hun valuta konden omruilen 
tegen euro’s en zorgden we ervoor, samen met de banken en DNB, dat zij 
in Nederland een betaalrekening konden openen. Tevens hebben we een 
wetswijziging voorgesteld om aanspraak op kinderopvangtoeslag mogelijk 
te maken voor Oekraïense ontheemden.
Daarnaast heeft de Staat in 2022 garanties verstrekt aan Gasunie voor de 
huur van LNG-terminals, zodat we snel minder afhankelijk zijn van Russisch 
gas. Verder is op internationaal gebied Nederland in 2022 verkozen tot co-
voorzitter van de Coalition of Finance Ministers for Climate Action en heeft 
Nederland onder andere bijgedragen aan de discussie over de eventuele 
hervorming van het SGP.
In dit beleidsverslag blikken we terug op de resultaten van de beleidsprio­
riteiten uit de beleidsagenda van de begroting 2022. Al deze resultaten 
zouden niet gehaald zijn zonder toewijding van het eigen personeel.
Tweede Kamer, vergaderjaar 2022–2023, 36 360 IX, nr. 1 13
