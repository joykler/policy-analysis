3.6 Artikel 7. Kabinet van de Gouverneur van Curaçao
A. Algemene doelstelling
De missie van het Kabinet van de Gouverneur van Curaçao is het optimaal 
ondersteunen van de gouverneur in de uitoefening van zijn taken in zijn 
beide hoedanigheden: als het hoofd van de regering van het land Curaçao 
en als orgaan van het Koninkrijk. De taken van het kabinet zijn afgeleid van 
de wettelijke taken, bevoegdheden en verantwoordelijkheden van de 
Gouverneur. De belangrijkste taken en bevoegdheden van de Gouverneur 
van Curaçao zijn opgenomen in het Statuut voor het Koninkrijk der 
Nederlanden, de Staatsregeling van Curaçao, verschillende (organieke) 
Curaçaose landsverordeningen, Koninkrijkswetgeving en het Reglement 
van de Gouverneur van Curaçao.
Aan het feit dat de gouverneur het bevoegde orgaan is in de uitvoeringsre­
gelingen van de Rijkswet op het Nederlanderschap en van de Paspoortwet 
ontleent het Kabinet van de Gouverneur dienstverlenende, uitvoerende 
consulaire werkzaamheden. De taken en inrichting van het kabinet zijn 
vastgelegd in een instellings- en beheersbesluit, evenals in een organisatie- 
en formatieplan.
B. Rol en verantwoordelijkheid
De Minister van Binnenlandse Zaken en Koninkrijksrelaties (BZK) is verant­
woordelijk voor het beheer van de begroting van de Staten-Generaal en van 
de begroting van de Overige Hoge Colleges van Staat, de Kabinetten van 
de Gouverneurs en de Kiesraad. De colleges voeren zelf het beheer over hun 
begroting of hun begrotingsdeel. Over de inhoud van dit beheer zijn in 
artikel 4.4 lid 4 van de Comptabiliteitswet 2016 afspraken vastgelegd (de 
zogenoemde beheerafspraken) tussen de Minister en de colleges, waarin 
recht gedaan wordt aan hun staatsrechtelijke positie.
C. Beleidsconclusies
Er zijn in 2022 geen beleidswijzigingen geweest.
D. Budgettaire gevolgen van beleid
Tabel 17 Budgettaire gevolgen van beleidsartikel 7. Kabinet van de Gouverneur van Curaçao (bedragen x € 1.000)
Realisatie Vastgestelde Verschil
begroting
2018 2019 2020 2021 2022 2022 2022
Verplichtingen 3.008 2.945 2.607 2.422 2.804 3.032 ‒ 228
Uitgaven 3.008 2.945 2.607 2.422 2.804 3.032 ‒ 228
Institutionele inrichting
Kabinet Gouverneur Curaçao 3.008 2.945 2.607 2.422 2.804 3.032 ‒ 228
Ontvangsten 186 97 121 142 147 200 ‒ 53
Tweede Kamer, vergaderjaar 2022–2023, 36 360 IIB, nr. 1 27
