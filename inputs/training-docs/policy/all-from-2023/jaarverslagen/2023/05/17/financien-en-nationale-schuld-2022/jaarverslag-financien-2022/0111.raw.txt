Rentederivaten lang
De rentebaten op derivaten zijn lager uitgevallen als gevolg van de hogere 
rentepercentages waardoor de marktwaarde van de variabele delen van 
de renteswaps zijn gedaald en als gevolg van de voortijdige beëindiging van 
rentederivaten.
Voortijdige beëindiging derivaten 
Het Agentschap heeft in 2022 rentederivaten voortijdig beëindigd. Dit is 
voornamelijk gedaan om het renterisico op de schuldportefeuille bij te 
sturen. Bij de voortijdige beëindiging van renteswaps wordt de netto 
contante waarde van de toekomstige rentestromen in één keer betaald of 
ontvangen in het jaar waarin de voortijdige beëindigingen van derivaten 
plaatsvinden. De voortijdige beëindiging van derivaten heeft geleid tot 
een verlaging van de EMU-schuld.
Leningen 
Uitgifte vaste schuld 
De uitgegeven vaste schuld (staatsobligaties) is € 9,9 mld. lager uitgevallen 
dan begroot. Dit verschil wordt onder andere verklaard doordat bij het 
opstellen van de begroting het financieringsplan voor 2022 nog niet bekend 
was, waaronder de financieringsbehoefte. Het verwachte beroep op de 
kapitaalmarkt was tussen de € 40 en 45 mld. De omvang van de werkelijke 
uitgifte was € 44,1 mld.
Mutatie vlottende schuld
In 2022 is aan het eind van het jaar de financieringsbehoefte toegenomen 
door de extra uitgaven aan de energiesteunpakketten. Om dit te financieren 
is een beroep gedaan op de geldmarkt.
Tweede Kamer, vergaderjaar 2022–2023, 36 360 IX, nr. 1
