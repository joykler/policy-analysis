Wet toekomst pensioenen beschikbaar wordt gesteld: www.werkenaanon­
spensioen.nl. Het informatieplatform is in januari 2022 live gegaan en wordt 
doorlopend geactualiseerd. Het doel van het platform is om de decentrale 
partijen, zoals werkgevers(organisaties), werknemersorganisaties en de 
medezeggenschap, een goed inzicht te geven in de te nemen stappen en 
keuzes. Naast het informatieplatform voor professionals is sinds augustus 
2022 ook de website www.onsnieuwepensioen.nl beschikbaar voor het 
Nederlandse publiek. Op deze plek wordt op een toegankelijke wijze 
uitgelegd wat het pensioen is, waarom de huidige regels voor pensioen 
wijzigen, wat daarbij hetzelfde blijft en wat de nieuwe regels zijn.
Wetsvoorstel pensioen bij scheiding
In 2020 is de voorbereiding van het wetsvoorstel pensioenverdeling bij 
scheiding in de Tweede Kamer afgerond en aangemeld voor plenaire 
behandeling. In maart 2022 is in het nader rapport bij het Wetsvoorstel 
toekomst pensioenen (Kamerstukken II 2021/22, 36 067, nr. 5) aangegeven 
dat er samenhang is tussen de voorstellen voor de Wet toekomst 
pensioenen en de Wet pensioenverdeling bij scheiding. Vanwege deze 
samenhang heeft de regering aangekondigd voornemens te zijn de inwer­
kingtredingsdatum van het wetsvoorstel pensioenverdeling bij scheiding 
op te schuiven naar 1 januari 2027. Het uitstel van de inwerkingtredings­
datum van het wetsvoorstel pensioenverdeling bij scheiding betekent dat 
de goede elementen uit deze wet, die geïnitieerd zijn ter bescherming van 
de scheidende partners, pas in 2027 in werking zullen treden. Hierdoor heeft 
de regering in het rapport bij nota van wijziging aangekondigd overbrug­
gingsmaatregelen te introduceren waardoor de verdeling van pensioen bij 
scheiding alvast in de geest van het wetsvoorstel kan plaatsvinden. Deze 
nota van wijziging zal naar verwachting na de zomer van 2023 naar de 
Tweede Kamer gestuurd worden, eventuele wijzigingen voor het 
wetsvoorstel pensioenverdeling bij scheiding als gevolg van de Wet 
toekomst pensioenen zullen daarin ook worden meegenomen.
Uitbreiding waardeoverdracht klein pensioen
De Eerste Kamer heeft op 27 september 2022 ingestemd met een 
wetsvoorstel (Stb. 2022, 387) dat het mogelijk maakt voor pensioenuit­
voerders om vanaf 1 januari 2023 om ook kleine pensioenen die een andere 
ontstaansgeschiedenis hebben dan einde deelneming automatisch over te 
dragen naar de nieuwe pensioenuitvoerder. Er is een uitzondering van 
kleine pensioenaanspraken in uitkeringsregelingen die bij verzekeraars zijn 
ondergebracht en niet zijn ontstaan door een individuele baanwisseling. In 
geval automatische waardeoverdracht niet mogelijk blijkt te zijn, is het 
mogelijk gemaakt om onder voorwaarden ook deze kleine pensioenen af te 
kopen. Daarnaast is het sinds 1 januari 2023 mogelijk om kleine netto 
pensioenen en kleine netto lijfrentes af te kopen zonder dat dit fiscaal als 
onregelmatige handeling wordt gezien.
Overbruggingsregeling
In 2022 is de OBR met twee jaar verlengd voor instroom tot 31 december 
2024.
Tweede Kamer, vergaderjaar 2022–2023, 36 360 XV, nr. 1 115
