MAC/IMPACT 
Het meerjarige project Modernisering Activiteitencyclus (MAC) richt zich op 
het stroomlijnen van werkprocessen rond het beheer van activiteiten – 
waaronder ontwikkelingssamenwerking – die door externe partijen worden 
uitgevoerd. In deze context is in 2022 een pilot-versie van de nieuwe gebrui­
kersvriendelijke applicatie IMPACT in gebruik genomen door zeven directies 
in Den Haag en negen ambassades. Parallel aan implementatie is aandacht 
besteed aan optimalisatie van het proces van de activiteitencyclus en 
kennisopbouw van medewerkers. Verdere uitrol vindt plaats in 2023.
Crisismanagement 
Mede naar aanleiding van de ervaringen tijdens de Afghanistancrisis is in 
2022 het Departementaal Crisiscoördinatie Centrum (DCC) formeel van start 
gegaan o.l.v. een vrijgestelde Centrale Crisiscoördinator. Naar verwachting 
is de personele bezetting van het DCC begin 2023 compleet. Ook bij andere 
BZ-directies is geïnvesteerd in versterking van de personele capaciteit op 
het terrein van crisisbeheersing. Met deze structurele versterking, en 
blijvende ondersteuning vanuit de flexibele schil, zijn belangrijke stappen 
gezet om de crisisgereedstelling van BZ te vergroten. In dit zelfde kader is 
ook een start gemaakt met het intensiveren van het opleiden, trainen en 
oefenen van de posten in het buitenland.
Verduurzaming van de BZ-organisatie: Mission Sustainable
Ten behoeve van de verduurzaming van de BZ-organisatie is in 2022 gestart 
met de praktische uitvoering van het programma Mission Sustainable. Voor 
de eerste helft van 2022 betekende dit het invullen van de rollen van het 
programma en het werven van mensen voor het Mission Sustainable-team. 
Daarnaast is aansluiting gezocht bij BZ-onderdelen zoals Coördinerend 
Directeuren Inkoop, Directie Informatievoorziening en Digitale Innovatie en 
Directie Huisvesting en Facilitaire zaken.
Na afronding van diverse plannen van aanpak in het eerste kwartaal van 
2022 is vanaf het tweede kwartaal begonnen met het uitvoeren van de 
verschillende activiteiten. Zo is in de tweede helft van het jaar het Manifest 
Maatschappelijk Verantwoord Opdrachtgeven en Inkopen (MVOI-manifest) 
geschreven, en door de minister voor BHOS ondertekend. Ook is een priori­
teringskader ontwikkeld om te bepalen welke objecten van DHF als eerste 
moeten worden verduurzaamd en is de projectgroep duurzaam reizen 
gestart om een aanpak voor minder vliegen te ontwikkelen. Ook is 
duurzaamheid opgenomen in het toetsingskader van de eenheid Inspectie, 
Signalering en Begeleiding, is de projectgroep circulaire evenementen 
gestart en is Mission Sustainable prominenter in de jaarplanaanschrijving 
voor de posten en directies opgenomen.
Tweede Kamer, vergaderjaar 2022–2023, 36 360 V, nr. 1 70
