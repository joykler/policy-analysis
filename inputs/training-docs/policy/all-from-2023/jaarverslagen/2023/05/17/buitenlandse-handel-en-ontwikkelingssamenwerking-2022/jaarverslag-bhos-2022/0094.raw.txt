Dit overzicht geeft de voortgang van de Strategische Evaluatie Agenda weer, 
zoals die is gepresenteerd in de tabel Planning Strategische Evaluatie 
Agenda en de Uitwerking Strategische Evaluatie Agenda van de begroting 
van 2022. In dit jaarverslag is voor een opzet gekozen die aansluit bij de 
beleidsthema's die zijn opgenomen in de SEA bij de begroting van 2022.
Beleidsdoorlichtingen, periodieke rapportages en de grotere beleidseva­
luaties voor Buitenlandse Handel en Ontwikkelingssamenwerking worden 
uitgevoerd door de Directie Internationaal Onderzoek en Beleidsevaluatie 
IOB.
Tot 2019 zijn beleidsdoorlichtingen uitgevoerd per beleidsthema. In de 
periode 2019-2022 zijn beleidsdoorlichtingen uitgevoerd per begrotingsar­
tikel. Vanaf 2023 worden periodieke rapportages uitgevoerd per beleids­
thema conform de Strategische Evaluatie Agenda.
Voor het begrotingsartikel 1. Duurzame economische ontwikkelingen, 
handel en investeringen zijn geen subthema's geidentificeerd, maar is de 
indeling van beleidsdoelstellingen aangehouden.
De periodieke rapportage voor het thema Sociale ontwikkeling is uitgesteld 
tot 2025. Belangrijke synthese onderzoeken voor de respectievelijke sub-
thema's zullen zo snel mogelijk met de Kamer gedeeld worden, zodat de 
Kamer adequaat geinformeerd is over de voortgang van de beleidsuit­
voering. Zie Kamerbrief 35925-XVII-8.
Bijlage 3: Sanctiebeleid en malversaties
In deze bijlage wordt informatie gegeven over meldingen van malversatie 
ten aanzien van activiteiten gefinancierd vanuit begrotingshoofdstuk XVII 
Buitenlandse Handel en Ontwikkelingssamenwerking (hierna: BHOS-activi­
teiten).
Meer informatie ten aanzien van meldingen van malversatie rond activi­
teiten gefinancierd vanuit begrotingshoofdstuk V Buitenlandse Zaken 
(hierna: BZ-activiteiten) staat in bijlage 5 van het jaarverslag van begro­
tingshoofdstuk V.
Meldingen van malversatie 2022
In 2022 zijn 121 vermoedens van malversatie gemeld bij het Expertise­
centrum Malversaties (ECM) van het ministerie, waarvan 114 met betrekking 
tot BHOS-activiteiten en 7 met betrekking tot BZ-activiteiten. In 2021 waren 
er 111 meldingen t.a.v. BHOS-activiteiten.
Tabel 35 Status meldingen van malversatie BHOS- en BZ-activiteiten
Ongegrond In
Jaar Gegrond verklaard verklaard onderzoek Totaal
2022 41 24 56 121
2021 53 37 25 115
2020 40 22 12 74
2019 48 22 4 74
2018 40 27 1 68
2017 14 12 0 26
Tweede Kamer, vergaderjaar 2022–2023, 36 360 XVII, nr. 1 94
