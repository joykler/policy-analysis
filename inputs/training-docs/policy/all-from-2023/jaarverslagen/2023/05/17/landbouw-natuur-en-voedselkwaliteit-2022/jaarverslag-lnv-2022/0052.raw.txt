het ondersteunen van agrariërs bij minder intensief landgebruik, het 
vrijwillig verplaatsen of stoppen van het bedrijf maar ook om technische 
aanpassingen zoals bijvoorbeeld waterinfiltratie technieken.
Met in het najaar 2022 openbaar maken van de provinciale veenweidestra­
tegieën voor Noord- en Zuid-Holland hebben alle zes veenweideprovincies 
hun eerste provinciale veenweidestrategie gepubliceerd. Bij alle provincies 
is een bottom up gebiedsgerichte aanpak het vertrekpunt voor de invulling 
van de plannen. Lopende gebiedsprocessen zijn hieraan verbonden, 
geïntensiveerd en uitgebreid, waarbij provincies gebruik maken van de 
impulsgelden die najaar 2020 en voorjaar 2021 van Rijkswege beschikbaar 
zijn gesteld. De indicatieve verdeling van de nationale reductiedoelstelling 
van 1 Mton over provincies is in samenspraak met de provincies in 2022 
herijkt en als opgave opgenomen in het Werkdocument van het Nationaal 
Programma Landelijk Gebied.
De uitkomsten van de eerste twee meetjaren van het Nationaal Onderzoeks­
programma Broeikasgassen Veenweide (NOBV) zijn in de vorm van 
rekenregels, gekoppeld aan een monitoringsystematiek, gepubliceerd. 
Deze worden door de provincies gebruikt bij de verdere uitwerking. Met 
provincies is afgesproken dat de verdere aanpak van de veenweidege­
bieden wordt verbreed, gericht op integrale realisatie van doelen voor 
klimaat, stikstof, water, natuur en landschap en dat deze aanpak onderdeel 
wordt van het Nationaal Programma Landelijk Gebied: de veenweiden zijn 
opgenomen als minimale vereisten voor de in 2023 op te leveren provinciale 
gebiedsplannen NPLG. In 2022 is met het vaststellen van het Nationaal 
Strategisch Plan (NSP-GLB) overeenstemming bereikt met de Europese 
Commissie over de inzet van het NSP voor de veenweideproblematiek. 
Najaar 2022 is in het kader van het Nationaal Veenweide Innovatie 
Programma (VIP-NL 2021-2026) een tweede tranche aan onderzoeksvoor­
stellen beschikt. Hiermee zijn de binnen het programma beschikbare 
middelen voor onderzoek en pilots vrijwel volledig belegd.
Caribisch Nederland
Het kabinet heeft € 35 mln. beschikbaar gesteld voor uitvoering van fase 
1 van het Natuur- en milieubeleidsplan Caribisch Nederland 2020-2030 
(NMBP). De activiteiten in 2022 stonden in het kader van het opzetten van 
een programmastructuur met onderliggende projectplannen incl. 
benodigde capaciteit op de drie eilanden Bonaire, Sint Eustatius en Saba 
om het NMBP uit te kunnen voeren. Dit heeft geleid tot projecten gericht op 
o.a. mangroven- en koraalherstel, uitbreiding riolering en waterzuivering en 
(zee)waterkwaliteit monitoring op Bonaire; koraalherstel, bestrijding 
invasieve soorten en herstel van het droog tropisch bos op Sint Eustatius; 
en herbebossing, bestrijding van loslopende geiten en uitbreiding van de 
hydroponics farm op Saba. Overkoepelend is gewerkt aan een kennis­
agenda voor Caribisch Nederland en aan samenwerkingsovereenkomsten 
met de landen Aruba, Curaçao en Sint Maarten.
Noordzee
In 2022 is een start gemaakt met het opstellen van de Voedselvisie, waarmee 
LNV inzet op het borgen van de voedselwinning uit de Noordzee. Er hebben 
startgesprekken plaats gevonden met vissers en andere stakeholders. Voor 
het opstellen van de Voedselvisie wordt samengewerkt met het Noordzee­
overleg. Daarnaast is gewerkt aan het vormgeven van het Visserij Innovatie 
Netwerk (VIN). In het VIN nemen ondernemers en onderzoekers deel met 
Tweede Kamer, vergaderjaar 2022–2023, 36 360 XIV, nr. 1 52
