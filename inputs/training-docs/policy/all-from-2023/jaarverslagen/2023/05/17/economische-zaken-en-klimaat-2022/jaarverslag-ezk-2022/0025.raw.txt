22 
ontvingen een herbeoordeling aanbiedt op basis van de huidige criteria.
In 2022 is in totaal € 265 mln uitgekeerd door het Ministerie aan vergoe­
dingen voor fysieke schade, € 35 mln voor waardedaling en € 55 mln voor 
immateriële schade.
NCG heeft in 2022 ruim 1.000 woningen bouwkundig versterkt. Daarnaast 
heeft de Nationaal Coördinator Groningen (NCG) voor ongeveer 3.500 
woningen vastgesteld dat deze aan de veiligheidsnorm voldoen. Daarmee 
heeft de NCG voor 4.500 woningen het versterkingstraject afgerond. Met 
de gerealiseerde aantallen van de afgelopen jaren voldoen hiermee ruim 
8.000 van de oorspronkelijk 27.000 woningen aan de veiligheidsnorm en is 
de resterende werkvoorraad inmiddels verkleind tot 19.000. NCG heeft 
hiermee haar doelstellingen uit het jaarplan 2022 gehaald.
Er is in 2022 een start gemaakt met de dorpenaanpak om verbeteringen te 
realiseren in de uitvoering van de versterkingsopgave. Bernard Wientjes 
heeft hierover in zijn rol als ‘verbinder’ op 24 november 2022 advies 
uitgebracht. Hij adviseert voor een meer resultaatgerichte aanpak van de 
versterking van huizen in het aardbevingsgebied en het meer in positie 
brengen van bewoners. Dit wordt opgepakt door NCG. Op advies van de 
heer Wientjes heeft het Kabinet ook besloten een externe commissie 
opdracht te geven om een nadere analyse te maken van moeilijk uitlegbare 
verschillen binnen de hele versterkingsoperatie en de schadeafhandeling.
23
Verder is in 2022 de subsidieregeling voor waardevermeerdering verlengd 
tot 30 juni 2023. Ook is € 350 mln beschikbaar gekomen voor duurzaam 
schadeherstel. Tot slot is € 250 mln extra beschikbaar gesteld voor een extra 
aanvraagronde van de subsidieregeling voor woningverbetering en 
verduurzaming, zodat bewoners die in de eerdere aanvraagrondes geen 
subsidie hadden ontvangen alsnog een subsidie konden ontvangen.
In 2022 is een zesde tranche van het Nationaal Programma Groningen (NPG) 
overgemaakt naar de provincie en gemeenten. Deze projecten dragen bij 
aan een toekomstbestendig en leefbaar Groningen. In 2022 is in totaal € 20 
24 
mln aan projecten uitgekeerd. Het NPG heeft een jaarverslag opgeleverd.
Bij de bestuurlijke afspraken van november 2020 over de versterkingsope­
ratie is ook besloten dat Rijk en Regio samen werken aan een toekomst­
agenda voor de hele provincie Groningen. Inzet van de toekomstagenda is 
de economische en duurzame ontwikkeling van de regio op thema’s zoals 
woningbouw, leefbaarheid, energietransitie, regionale economie en 
verduurzaming van de landbouw. Op basis van de Toekomstagenda worden 
Rijksbreed samen met de regio vijf Masterplannen uitgewerkt.
De parlementaire enquêtecommissie aardgaswinning Groningen 
onderzocht de besluitvorming over de aardgaswinning, aardbevingen, 
schadeafhandeling en versterking in Groningen. In 2022 vonden de besloten 
voorgesprekken en openbare verhoren plaats. Het rapport van de 
commissie wordt op 24 februari 2023 aan de Tweede Kamer aangeboden.
22
 Kamerstuk 33 529, nr. 1070
23
 Kamerstuk 33 529, nr. 1084 en Kamerstuk 33 529, nr. 1118
24
 Kamerstuk 33 529, nr. 1067
Tweede Kamer, vergaderjaar 2022–2023, 36 360 XIII, nr. 1
