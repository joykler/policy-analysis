D. Beleidsconclusies
Verkeersveiligheid
Strategisch plan verkeersveiligheid
In 2022 is het Landelijk Actieplan Verkeersveiligheid 2022-2025 (LAP 
2022-2025) naar de Kamer gestuurd (Kamerstuk 29389, nr. 998) met 
maatregelen die het Rijk uitvoert in het kader van het Strategisch Plan 
Verkeersveiligheid 2030 (SPV). De eerste acties zijn al gerealiseerd. Zo heeft 
het Kennisnetwerk SPV de risico-indicatoren «Veilige verkeersdeelnemers» 
en «Veilige voertuigen»opgesteld en is in nauwe samenwerking met de 
Taskforce Verkeersveiligheidsdata aan de slag om de juiste data beschikbaar 
te krijgen voor de invulling van de risico-indicatoren. Parallel wordt 
onderzocht hoe data op een meer innovatieve wijze verzameld kan worden. 
Kamerbrief verwijzing??
Investeringsimpuls verkeersveiligheid
Via de investeringsimpuls verkeersveiligheid - beschikbaar gesteld vanuit 
het Mobiliteitsfonds - heeft IenW tot 2030 € 500 miljoen beschikbaar om 
een impuls te geven aan de verkeersveiligheid van het onderliggend 
wegennet (wegen in beheer van gemeenten, provincies en waterschappen). 
Deze middelen worden in tranches beschikbaar gesteld. De investerings­
impuls richt zich op bewezen effectieve infrastructurele maatregelen voor 
onderliggend wegennet, bijvoorbeeld het verbreden van fietspaden, het 
aanleggen van kruispuntplateaus, de aanleg van veilige oversteekplaatsen 
en het inrichten van schoolzones. In de regeling is een lijst van maatregelen 
opgenomen die in aanmerking komen voor de verstrekking van een rijks­
bijdrage aan gemeenten, provincies en waterschappen om deze 
maatregelen op hun wegennet uit te voeren (Kamerstuk 29398, nr. 996). Op 
basis van cofinanciering (max 50%) draagt het Rijk bij aan deze 
maatregelen. Tot en met 1 oktober 2022 konden medeoverheden een 
aanvraag indienen voor de 2e tranche van de investeringsimpuls verkeers­
veiligheid. In de tweede tranche was er €100 miljoen (incl btw) beschikbaar 
gesteld, waarvan zo’n € 75 miljoen (incl. btw) is uitgekeerd. Ruim 260 
medeoverheden hebben een aanvraag ingediend. De Tweede Kamer wordt 
vóór het Commissiedebat Verkeersveiligheid geïnformeerd over de 
resultaten van de tweede tranche.
SWOV
Bovenop de huidige inspanningen is in 2022, naar aanleiding van een 
onderzoek van de SWOV (Stichting Wetenschappelijk Onderzoek Verkeers­
veiligheid), gestart met het uitwerken van een pakket extra maatregelen die 
het aantal verkeersslachtoffers flink kan verminderen waarna hierover 
besloten kan worden.
Verkeerseducatie is goed verankerd in het primair onderwijs. Om de 
aandacht verkeerseducatie ook in het voortgezet onderwijs te vergroten is 
in 2022 – met financiering van IenW – in de VO-gids voor het eerst aandacht 
voor verkeersveiligheid.
Verkeersveiligheid Rijks-N-wegen
Om het hoofdwegennet veiliger te maken, is onder andere ingezet op het 
vergevingsgezind inrichten (waarbij een ongeval tot zo min mogelijk ernstig 
letsel leidt) van bermen. In 2022 is op basis van € 200 miljoen uit het Coali­
tieakkoord voor Rijks-N-wegen een aanpak uitgewerkt voor het verbeteren 
van de verkeersveiligheid (Kamerstukken 29 398, nr. 1014).
Tweede Kamer, vergaderjaar 2022–2023, 36 360 XII, nr. 1
