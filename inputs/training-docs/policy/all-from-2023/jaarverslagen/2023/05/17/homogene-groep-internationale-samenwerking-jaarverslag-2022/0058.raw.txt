Intensivering postennet 
In het coalitieakkoord ‘Omzien naar elkaar, vooruitkijken naar de toekomst’ is ter versterking en 
uitbreiding van het postennet budget beschikbaar gesteld. Voor het postennet is, oplopend naar 2025, 
EUR 52 miljoen extra budget beschikbaar. Dit wordt o.a. ingezet ter versterking van de capaciteit op 
Migratiesamenwerking en Opvang in de Regio. Recent zijn twee extra formatieplaatsen ingevuld op 
het thema Migratiesamenwerking en Opvang in de regio ten behoeve van de uitbouw en verder 
opbouw van een portfolio van programma`s in de Afghanistan regio. 
Gemeenschappelijk Europees Asielstelsel (GEAS) 
Om het gemeenschappelijk Europees asielstelsel (GEAS) verder te hervormen stelde de Europese 
Commissie in 2020 een nieuw Pact voor migratie en asiel voor. In 2022 zetten we de behandeling 
hiervan voort. Ook is dit jaar een Raadspositie bereikt op de ontwerp-Eurodac verordening en 
Screeningsverordening, alsook een gedeeltelijk akkoord op de Asielprocedureverordening.  
Asiel in Nederland 
De gemiddelde bezetting van het Centraal Orgaan opvang asielzoekers (COA) was gedurende 2022 
substantieel hoger dan de gemiddelde bezetting in 2021. Daarnaast bleef het huisvesten van 
vergunninghouders bij gemeenten achter op de taakstelling, waardoor ook de uitstroom stagneerde. 
e
De  totale asielinstroom in Nederland (eerste asielaanvragen, relocatie en hervestiging, 2 en 
opvolgende asielaanvragen en inreis van nareizigers) is voor 2022 uitgekomen op 49.460. (In 2021 
was dit 37.020).  De totale ODA-asieltoerekening voor de eerstejaarsopvang (van zowel JenV als 
OCW) komt daarmee uit op EUR 749 miljoen en bestaat uit twee componenten. In de eerste plaats 
de nacalculatie over 2021, die gebaseerd is op een afrekening van de daadwerkelijke realisatiecijfers 
over 2021. Dit bedroeg EUR 26,8 miljoen. In de tweede plaats de stand  van de asieltoerekening over 
2022 zoals opgenomen in de tweede suppletoire begroting 2022 van BHOS. Dit bedroeg totaal een 
bedrag van EUR 722 miljoen. De nacalculatie over 2022 wordt in 2023 verrekend. Bovenop de 
reguliere ODA-asieltoerekening heeft BHOS eenmalig EUR 150 miljoen bijgedragen uit het ODA-
budget in 2022 voor de opvang van Oekraïense vluchtelingen in Nederland. Deze eenmalige bijdrage 
is gedekt middels een kasschuif van EUR 75 miljoen in zowel 2023 als 2024. 
 
 
58
