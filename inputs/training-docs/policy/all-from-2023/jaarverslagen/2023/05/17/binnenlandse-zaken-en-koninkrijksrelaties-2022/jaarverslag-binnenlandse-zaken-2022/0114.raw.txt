Doorontwikkeling Rijksbrede ICT-voorziening
Rijksbrede ICT-voorzieningen zijn conform afspraken uit de Interdeparte­
mentale Commissie Bedrijfsvoering Rijk (ICBR) doorontwikkeld en 
vernieuwd. Conform de kostenverdeelnotitie waarmee dit interdeparte­
mentaal geregeld wordt, zijn de financiele middelen voor regie, beheer en 
ontwikkeling verdeeld. Deze rijksbrede voorzieningen omvatten onder meer 
het Rijksportaal, het videovergaderen en de samenwerkingsfunctionaliteit.
Informatiehuishouding
Voor het op orde brengen van de informatiehuishouding en het verbeteren 
van de informatievoorziening naar burgers en parlement (openbaarmaking) 
is voor 2022 € 148 mln. beschikbaar gesteld. Door het uitvoeren van 
nulmetingen is de startsituatie van de Rijksorganisaties in beeld gebracht 
en zijn de actieplannen inhoudelijk en financieel beoordeeld. Voor de finan-
ciering van de vier actielijnen en het aantrekken van personeel is er bij de 
eerste suppletoire begroting budget overgeboekt naar het ministerie 
Justitie & Veiligheid (€ 9,9 mln.), het ministerie van Infrastructuur & 
Waterstaat (€ 6 mln.), het ministerie van Sociale Zaken en Werkgelegenheid 
(€ 6 mln.), het ministerie van Defensie (€ 5,4 mln.). Bij 2e suppletoire 
begroting is er aanvullend budget overgeboekt naar de volgende departe­
menten/Rijksorganisaties: het ministerie van Defensie (€ 8,9 mln.), het 
ministerie van Justitie & Veiligheid (€ 5,5 mln.), het ministerie van 
Economische Zaken & Klimaat (€ 3 mln.) en het ministerie van Infrastructuur 
& Waterstaat (€ 2,5 mln.).
POK-Ambtelijk Vakmanschap
Samenwerken over de grenzen van departementen heen wordt steeds 
noodzakelijker, onder meer vanwege de groeiende complexiteit van 
maatschappelijke opgaven. Het programma Grenzeloos Samenwerken 
beoogt bij te dragen aan een bewustwordingsproces bij rijksambtenaren 
ten aanzien van het belang van rijksbrede samenwerking aan maatschap­
pelijke opgaven.
In 2022 heeft het programma bijgedragen aan de volgende resultaten:
– Gemeenschappelijke publieke waarden
Opgavegericht samenwerken vergt een andere manier van werken, 
gestoeld op andere waarden. Bij wijze van houvast en inspirerende 
voorbeelden van gemeenschappelijke waarden die relevant zijn bij deze 
manier van werken, is een Gids Ambtelijk Vakmanschap ontwikkeld. In 
de Gids komen alle waarden en principes samen, die voor het ambtelijk 
werk belangrijk zijn.
– Dialoog en Ethiek
Dit onderdeel van het programma heeft als opdracht om jaarlijks een 
haarvatendebat te voeren met alle Rijksambtenaren. In 2022 zijn 
hiervoor rijksbrede community's gevormd, die ervaring opdoen met 
het vormgeven en begeleiden van reflectieve dialogische gesprekken.
– Opleidingen
Sinds april 2022 is een netwerkacademie operationeel, die leeractivi­
teiten, ondersteuning en borging levert voor grenzeloos en opgavege­
richt samenwerken en dit organiseert vanuit de praktijk. Daarnaast is 
een aantal specifieke leerinterventies ingezet die het ambtelijk 
vakmanschap moeten vergroten, zoals bijvoorbeeld:
-  een boekje met beelden van goed werk qua samenwerking;
-  diverse dialoogsessies met als doel om de ruimte voor het geven en 
ontvangen van tegenspraak te vergroten;
-  leergangen Bewust Ambtelijk Vakmanschap en Bewust ambtelijk 
leiderschap;
Tweede Kamer, vergaderjaar 2022–2023, 36 360 VII, nr. 1 114
