– Kamerstukkenmodule. Sinds februari 2022 wordt gebruik gemaakt van 
de kamerstukkenmodule om Kamerbrieven en beslisnota’s naar de 
Eerste Kamer en Tweede Kamer te sturen en tegelijkertijd naar 
Rijksoverheid.nl. EZK en LNV zijn de meest geavanceerde gebruikers van 
dit systeem.
Passieve openbaarmaking
Passieve openbaarmaking is openbaarmaking van informatie naar 
28
aanleiding van een verzoek . Het Woo-verzoek is hierin de meest bekende 
vorm. Vanuit een integrale aanpak lag in 2022 de focus op het terugdringen 
van de afhandelingstermijn van Woo-verzoeken.
In 2022 zijn de volgende activiteiten uitgevoerd en doelen gerealiseerd:
– Terugbrengen afhandeltermijn bij Woo-verzoeken. Door middel van 
een integraal optimalisatietraject is gewerkt aan procesoptimalisaties, 
ondersteunende tooling (zie hierboven) en extra capaciteit (zie 
hieronder). Om accurate informatie op te halen over de knelpunten in 
het proces bij het afhandelen van Woo-verzoeken zijn workshops 
georganiseerd met een brede vertegenwoordiging. Hieruit zijn 7 verbe­
terthema’s gedefinieerd waar we in 2023 vervolg aan geven.
– Inzage op basis van artikel 5.7. Onder strikte voorwaarden mogen journa­
listen en wetenschappers inzage krijgen in (ongelakte) documenten. Dit 
jaar heeft inzage plaatsgevonden in een pilot-opzet bij het Kwantum 
dossier met journalisten van Follow-the-Money. De bevindingen vormen 
input voor het ontwikkelen van beleid op de uitvoering van dit artikel.
– Contactpersoon Woo. De eerste ervaringen met de contactpersoon Woo 
zijn opgedaan voor laagdrempelig contact met burgers en journalisten 
voor overheidsinformatie. Op basis hiervan kijken we hoe de rol van de 
contactpersoon Woo nader vorm te geven in onze organisatie.
Overkoepelende inspanningen
Naast bovenstaande activiteiten werken we overkoepelend aan:
– Integrale aanpak capaciteit. Met een integrale aanpak op capaciteit 
zorgen we voor extra ondersteuning in de organisatie voor onder­
steuning op openbaarheid in samenhang met betere informatiehuis­
houding, optimalisatie van processen en tooling. Vanuit deze aanpak 
met Woo-gelden is er in 2022 bij het kerndepartement (EZK en LNV) 25 fte 
extra capaciteit aangenomen.
– Ontwikkeling platform informatiehuishouding, openbaarmaking en 
transparantie. Dit jaar is gestart met de ontwikkeling van een platform 
om nieuwe en bestaande collega’s op de thema’s informatiehuis­
houding, Woo, openbaarmaking en transparantie met elkaar te 
verbinden en training, ontwikkeling, communicatie en kennisdeling te 
faciliteren.
– Communicatie en begeleiding. Er zijn diverse handleidingen, instructies 
en publicaties ontwikkeld voor het informeren en ondersteunen van 
medewerkers en management. Ook is er een reeks Open Gesprekken 
georganiseerd om dilemma’s over openbaarmaking te bespreken met 
medewerkers.
28
 Kwantitatieve informatie over de Woo zal worden gedeeld bij de Jaarrapportage Bedrijfsvoering 
Rijk. Voor meer kwantitatieve details over verzoeken anders dan de Woo verwijzen we naar de 
Bijlage Rapportage Burgercorrespondentie bij dit jaarverslag.
Tweede Kamer, vergaderjaar 2022–2023, 36 360 XIII, nr. 1 42
