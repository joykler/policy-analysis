Wilhelmshaven zijn er op 30 november 2022 met Duitsland en Denemarken 
afspraken gemaakt over de bescherming van de Waddenzee. Op 
20 december 2022 zijn in een Kamerbrief de kaders en planning van het 
Beleidskader Natuur Waddenzee uiteengezet. Het doel van het beleidskader 
is om te voorzien in de leemte die momenteel bestaat ten aanzien van 
cumulatie en het stringenter toepassen van het voorzorgsbeginsel. In het 
Nederlandse deel van de Waddenzee geeft de Beheerautoriteit Waddenzee 
uitvoering aan het Integraal Beheerplan.
Bouwen aan de Agenda Natuurinclusief
LNV heeft in lijn met kamerbrief als reactie op de Agenda Natuurinclusief 
een programmabureau opgezet dat de uitvoering van de Agenda Natuur­
inclusief regisseert en faciliteert. Het programmabureau ondersteunt de 
inrichting en uitvoering van 9 domeinen. De domeinen voeren acties 
Agenda 1.0 uit, en stellen ambitie en plannen op als input voor Agenda 
Natuurinclusief 2.0, die in 2023 aan de Ministerraad wordt aangeboden.
Duurzaam perspectief voor de Nederlandse landbouw, tuinbouw en visserij
Versterken agrarisch ondernemerschap en verdienvermogen
Cruciaal in de transitie naar een duurzamere landbouw is het bieden van 
economisch perspectief. Met de ondernemerschapsagenda (Kamerstuk 
32670, nr. 199) wordt daar middels de volgende vier pijlers invulling 
aangegeven: (i) het stimuleren van (nieuw) ondernemerschap, (ii) het 
belonen van publieke diensten, (iii) het versterken van de marktmacht van 
agrariërs en (iv) het bevorderen van een gelijker speelveld. Op alle vier de 
pijlers zijn stappen ondernomen om het verdienvermogen van de 
agrarische ondernemers tijdens de transitie te versterken.
Ten behoeve van het stimuleren van nieuw ondernemerschap is de inzet op 
het stimuleren van korte ketens verder versterkt. LNV werkt daarbij samen 
met de Taskforce Korte Keten, de provincies en het netwerk Stadslandbouw. 
Met sectorpartijen wordt er samengewerkt aan het ontwikkelen en 
stimuleren van multifunctionele landbouwsector (MFL) in het Platform MFL.
Met de ontwikkeling van het Omschakelprogramma Duurzame Landbouw 
worden boeren die willen omschakelen naar een stikstofarme, meer 
extensieve en meer duurzamere bedrijfsvoering ondersteund. De pilot van 
het Investeringsfonds Duurzame Landbouw bij het Nationaal Groenfonds 
met een jaar verlengd t/m juni 2023. Met het pilot-fonds worden agrarische 
ondernemers ondersteund bij de financiering van investeringen t.b.v. de 
omschakeling. In 2022 wederom een openstelling geweest van de bedrijfs­
planvoucherregeling binnen de SABE-regeling, daarbij zijn alle beschikbare 
bedrijfsplanvouchers verstrekt. Begin 2022 is ook de nieuwe module 
werkkapitaal voor omschakeling in de borgstellingsregeling (BL-O) open 
gegaan. Daarnaast is in 2022 het Vermogensversterkend Krediet (VVK) 
geëvalueerd, waarover de Kamer in 2023 wordt geïnformeerd.
Onevenwichtigheid in marktmacht tussen de verschillende schakels in de 
keten heeft aanleiding gegeven om in te zetten op het versterken van de 
positie van boeren. In 2022 is de geschillencommissie oneerlijke handels­
praktijken landbouw- en voedselvoorzieningsketen in werking getreden, in 
aanvulling op de handhaving van de ACM op de Wet Oneerlijke Handels­
praktijken die in 2021 in werking is getreden. Om de positie van de boer 
verder te versterken is op 26 april 2022 een wijziging in de Mededingingswet 
gepubliceerd waarin duidelijk wordt gemaakt wat de geldende uitzonde­
ringen zijn voor de landbouwsector en heeft de ACM de Leidraad 
Tweede Kamer, vergaderjaar 2022–2023, 36 360 XIV, nr. 1
