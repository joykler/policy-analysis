de Autoriteit Persoonsgegevens (AP) gemeld (2 in 2021). Een awareness-
campagne en het hierdoor bewuster omgaan met mogelijke datalekken 
heeft geleid tot een kleine toename van het aantal gemelde datalekken.
DUO heeft in 2022 126 meldingen van potentiële datalekken ontvangen (113 
in 2021), waarvan in 85 gevallen (in 2021 82) daadwerkelijk sprake was van 
een datalek. Hiervan is in 29 (25 in 2021) gevallen een melding bij de 
Autoriteit Persoonsgegevens (AP) gedaan en bij 12 gevallen (7 in 2021) is 
een melding gemaakt bij het Ministerie van SZW (datalekken gerelateerd 
aan Inburgering, waarvoor het Ministerie van SZW verantwoordelijk is). Tot 
slot zijn 23 datalekken (25 in 2021) gemeld aan betrokkenen (degenen wiens 
persoonsgegevens gelekt zijn).
Op inhoud is er geen significante verschuiving in de soorten of oorzaken 
van datalekken binnen DUO geconstateerd en ook qua aantal datalekken 
zijn geen grote wijzigingen aan de orde. De aard van de datalekken wordt 
continu gemonitord om te bepalen of eventuele aanpassingen in processen 
noodzakelijk zijn. 
Financiering DUO
In 2021 is vastgesteld dat er behoefte is aan een betere afstemming tussen 
de kosten van DUO en de daarmee verband houdende lumpsum-
vergoeding die DUO ontvangt van de opdrachtgevende OCW-directies. 
Hiertoe is een analyse gedaan en er is in 2022 meer aandacht besteed om 
de integrale kosten van opdrachten in beeld te brengen. Er wordt verder 
gewerkt aan de onderbouwing van de indirecte kosten.
Transitieplan DUO
Naar aanleiding van de bevindingen in het rapport van het Adviescollege 
ICT-toetsing in 2021 inzake Doorontwikkelen Applicatielandschap 
Bekostiging heeft DUO in 2022 een transitieplan opgesteld en grotendeels 
uitgevoerd. Dit leidt tot een betere beheersing van grote ICT-ontwikkeltra­
jecten.
Werk aan Uitvoering (WaU)
In 2022 zijn de plannen van het kabinet en de impact voor DUO van de WaU 
nader uitgewerkt. DUO werkt samen met enkele andere uitvoeringsorgani­
saties, waarbij de continuïteit van de dienstverlening, de ruimte voor nieuw 
beleid (wendbaarheid) en maatwerk aan burgers, bedrijven en instellingen 
centraal staan. Er is in de samenwerking ook aandacht voor de wetgeving, 
besturing in de driehoek eigenaar/opdrachtgever/uitvoerder), data-, IT- en 
HRM-vraagstukken.
Tweede Kamer, vergaderjaar 2022–2023, 36 360 VIII, nr. 1
