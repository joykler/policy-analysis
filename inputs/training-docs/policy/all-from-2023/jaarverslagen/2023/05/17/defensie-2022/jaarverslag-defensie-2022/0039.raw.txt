Capacity Building Mission Iraq (CBMI)
De belangrijkse reden voor de onderrealisatie van de missie CBMI, komt 
doordat Duitsland een flinke facturatie achterstand heeft. Vanaf januari 2019 
zijn er geen facturen voor Real Life Support meer ontvangen. Daarnaast zijn 
er ook met de Verenigde Staten nog geen duidelijke afspraken gemaakt over 
het gebruik van Camp Bulldog. Hierdoor is van de Amerikanen nog geen 
factuur ontvangen. De financiële omvang van de facturatie achterstand en 
wanneer we de facturen gaan ontvangen is onbekend. Verder is door het 
onterecht opnemen van pensioentoelagen en het uitblijven of lager 
uitvallen van verrekeningen met de verschillende defensieonderdelen de 
realisatie lager dan begroot.
United Nations Multidimensional Integrated Stabilization Mission 
(MINUSMA)
De onderrealisatie op MINUSMA is vooral ontstaan door het niet aanbieden 
van onderhoud door defensieonderdelen, ten laste van de missie na de 
redeployment. Hierdoor is de €8 miljoen die hiervoor begroot was niet tot 
realisatie gekomen. Het overige deel van de onderrealisatie heeft te maken 
met het onterecht opnemen van pensioentoeslagen in de begroting.
Missies Algemeen
In 2022 is door de COVID-19 pandemie wederom financieel rekening 
gehouden met huisvesting in verband met quarantaine voor uitzendingen 
en/of werkbezoeken, maar in 2022 was dit niet meer benodigd. Daarnaast 
is er op het gebied van informatievoorziening minder tot realisatie 
gekomen, omdat de Next Generation Jammers zijn doorgeschoven naar 
2023 en de verrekening van satellietcapaciteit heeft plaatsgevonden op 
het budget van de desbetreffende missies.
Contributies
De post contributies omvat diverse Nederlandse contributiebijdragen aan 
Internationale Organisaties en samenwerkingsverbanden. Voorbeelden 
hiervan zijn de NAVO, de Alliance Operations & Missions (AOM), de EU, 
de European Peace Facilty (EPF) en de Strategic Airlift Capability (SAC) C-17.
De contributiebijdrage aan SAC C-17 is €7,4 miljoen lager dan in de MOU-
afspraken is vastgelegd. In 2022 is minder contributie bij de landen 
afgeroepen dan de plafondwaarde van de MOU. De contributiebijdrage aan 
AOM is €7,5 miljoen lager dan de meerjarige raming. De beëindiging van 
de Resolute Support Mission (RSM) in Afghanistan draagt hier mede aan 
bij. De contributiebijdrage aan EPF is €1,4 miljoen hoger dan geraamd. Dit 
komt door een storting in het deposito voor vroegtijdige financiering van 
snelle reactieoperaties.
Reservering Srebrenica arrest
In 2022 was er voor de civielrechterlijke regeling Srebrenica een bedrag van 
€30,7 miljoen beschikbaar. Eind 2022 is er een bedrag van €23,3 miljoen 
teruggekomen in de voorziening BIV.
Ontvangsten
In 2022 is voor Crisisbeheersingsoperaties €6,4 miljoen ontvangen, 
waarvan €5 miljoen meer is ontvangen dan meerjarig geraamd. De 
ontvangsten zijn voor het grootste gedeelte afkomstig van de terugont­
vangen contributiebijdragen uit voorgaande jaren van €2,4 miljoen en de 
missie MINUSMA (C-130) €3,6 miljoen (VN ontvangsten).
Tweede Kamer, vergaderjaar 2022–2023, 36 360 X, nr. 1 39
