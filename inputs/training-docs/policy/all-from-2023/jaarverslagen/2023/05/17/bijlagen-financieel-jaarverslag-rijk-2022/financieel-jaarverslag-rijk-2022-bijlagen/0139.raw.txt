De Rijkdienst voor Identiteitsgegevens heeft een bijdrage van 0,5 miljoen 
euro ontvangen voor haar werkzaamheden in verband met het registreren 
van ontheemden uit Oekraïne in de Basisregistratie Personen (BRP). Hiervan 
is 0,1 miljoen euro niet in 2022 tot besteding gekomen. In 2023 vindt deze 
eindbetaling plaats.
Om woningen te realiseren, is in lijn met het programma «Een thuis voor 
iedereen» en het Woningbouwprogramma vanuit de middelen voor de 
Woningbouwimpuls 100 miljoen euro versneld ingezet voor de transfor­
matie van bestaande gebouwen en de bouw van nieuwe flexwoningen. 
Een deel van de 100 mln. is in 2022 niet tot besteding gekomen omdat een 
aanvraag nog niet aan alle voorwaarden voldeed. Dit deel wordt, conform 
afspraak, met 100% eindejaarsmarge doorgeschoven naar 2023. Op basis 
van het aantal ontheemden dat langer in Nederland verblijft (peildatum 
1 januari 2024), worden deze kosten op een later moment (deels) generaal 
gecompenseerd. Een deel van deze woningen zal beschikbaar komen voor 
andere doelgroepen zodat verdringing zoveel mogelijk wordt voorkomen.
Voor de doorstroming van Oekraïense ontheemden van noodopvang naar 
reguliere huisvesting zijn op korte termijn extra woningen nodig. Na een 
verkenning is besloten om voor deze opgave tot eind 2023 een taskforce 
versnelling tijdelijke huisvesting op te richten, waarvoor in totaal 12 miljoen 
euro beschikbaar is gesteld, waarvan 4 miljoen euro in 2022.
Onderwijs, Cultuur en Wetenschap
De beschikbaar gestelde middelen voor ambulante begeleiding (0,6 miljoen 
euro), het faciliteren van toelatingsexamens (0,3 miljoen euro), leerlingen­
vervoer (22 miljoen euro) en de ondersteuning van en uitvoering bij LOWAN 
(0,6 miljoen euro), zijn in 2022 volledig tot besteding gekomen. Van het 
beschikbaar gestelde bedrag voor nieuwkomersonderwijs is 150 miljoen 
euro besteed en komt een deel (37,1 miljoen euro) tot uitgave in 2023, van 
de in totaal beschikbaar gestelde 198 miljoen euro. Van de bijdrage voor 
een tijdelijke compensatie voor Oekraïense studenten en onderwijshuis­
vesting is minder gebruik gemaakt dan vooraf ingeschat. Van de tijdelijke 
compensatie voor studenten is 0,6 miljoen euro van de beschikbaar 
gestelde 2,5 miljoen euro uitgekeerd. Voor de onderwijshuisvesting is dit 
23,7 miljoen euro van de 386,2 miljoen euro. De middelen voor de 
voorschoolse educatie ten behoeve van 2022 en 2023 worden volledig 
uitgekeerd in 2023.
Defensie
Defensie heeft in 2022 voor in totaal 171,4 miljoen euro steun verleend aan 
Oekraïne. Dit bestaat voor 71,4 miljoen euro uit levering van militaire 
goederen, met name door commerciële aanschaf van wapens. Voor zover 
de leveringen uit eigen (operationele) voorraad hebben plaatsgevonden, is 
de vervangingswaarde geraamd en is er een inschatting gemaakt van het 
moment waarop vervanging plaats kan vinden.
Daarnaast droeg Defensie 100 miljoen euro bij aan het Initiatief van het VK 
tot oprichting van het ‘International Fund for Ukraine’ (IFU). Het IFU is 
bedoeld voor het gezamenlijk aanschaffen van (zwaar) Defensiematerieel 
ter ondersteuning van Oekraïne. Met gezamenlijke inkoop kan een 
voorrangspositie worden afgedwongen bij wapenleveranciers, waardoor 
snelle levering kan plaatsvinden aan de Oekraïense krijgsmacht.
Tweede Kamer, vergaderjaar 2022–2023, 36 360, nr. 2 139
