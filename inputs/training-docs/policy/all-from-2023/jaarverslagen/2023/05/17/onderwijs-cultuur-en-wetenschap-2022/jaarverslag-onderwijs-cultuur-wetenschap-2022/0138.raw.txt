Betaalgedrag
Het streefpercentage voor tijdig betalen is 95% van alle facturen binnen 
30 dagen na datum van ontvangst van de factuur. Het Ministerie van OCW 
voldoet al jarenlang aan de gestelde norm. Over 2022 is het percentage 
tijdig betalen bij het Ministerie van OCW uitgekomen op 97,4%.
Audit Committee
Het afgelopen jaar is het Audit Committee (AC) vier keer bijeengekomen, 
drie daarvan in hybride vorm en één digitaal. De samenstelling van het AC 
van het Ministerie van OCW is in 2022 veranderd door de komst van een 
nieuw extern lid. Dat betekent dat het AC wordt gevormd door de Secretaris-
Generaal, als voorzitter, de leden van het MT-OCW, een afgevaardigde van 
de ADR, een afgevaardigde van de AR, de directeur Financieel-Economische 
Zaken en twee externe leden.
De onderwerpen die in het afgelopen jaar aan de orde zijn gekomen, hebben 
vooral betrekking op het departementaal jaarverslag, het samenvattend 
auditrapport van de ADR hierbij, het verantwoordingsonderzoek van de AR 
en het toezicht op het oplossen van de onvolkomenheden. Daarnaast zijn 
ook de volgende onderwerpen besproken: fraudebeheersingsrisico’s, de 
strategische evaluatie agenda, het Fonds Onderzoek en wetenschap, de 
financiering kinderopvang/greenfieldsbenadering en het reviewbeleid van 
de Inspectie van het Onderwijs.
In 2023 zal het AC opnieuw worden geëvalueerd.
Departementale checks and balances subsidieregelingen
Het Ministerie van OCW heeft in 2022 verdere verbeteringen in het subsi­
dieproces doorgevoerd, zie hiertoe ook de paragraaf M&O. Zo zijn in 2022 
(beleidsmatige) aanpassingen gedaan aan het proces rondom het opstellen 
van subsidieregelingen. Daarnaast is de positie van het Expertisecentrum 
subsidies (ECS) versterkt en worden de procesbeschrijvingen momenteel 
geactualiseerd. Daarnaast zijn twee nieuwe instrumenten ten aanzien van 
subsidie-evaluaties opgesteld, ‘Handreiking subsidie-evaluatie’ en 
‘Meerjaren subsidie-evaluatie agenda’. Hiermee is het tijdig evalueren van 
subsidieregelingen beter op de kaart gezet.
Normenkader financieel beheer zbo’s en rwt’s
Het normenkader is sinds enige tijd staande praktijk en maakt daardoor 
onderdeel uit van het reguliere toezicht en het sturingsmodel (eigenaar, 
opdrachtgever en opdrachtnemer).
Beheer NGF projecten
Bij twee NGF projecten bestaat er een onzekerheid over de rechtmatigheid 
van de personele uitgaven. Dit betreft de volgende projecten: Ontwikkel­
kracht en Digitaal onderwijs. We zullen hiervoor in 2023 een oplossing 
zoeken zodat toekomstige personele uitgaven voor NGF projecten wel een 
op rechtmatige wijze besteed kunnen worden.
Paragraaf 3 - Belangrijke ontwikkelingen en verbeteringen in de 
bedrijfsvoering
Datalekken bij het Ministerie van OCW en DUO
Het aantal meldingen van mogelijke datalekken bij het Ministerie van OCW 
(exclusief DUO) in 2022 is 32 geweest (11 in 2021). Na onderzoek is gebleken 
dat voor 10 meldingen geen vervolgactie nodig was omdat dit bij nader 
inzien geen inbreuk op de privacy (datalek) betrof. Vijf datalekken zijn bij 
Tweede Kamer, vergaderjaar 2022–2023, 36 360 VIII, nr. 1
