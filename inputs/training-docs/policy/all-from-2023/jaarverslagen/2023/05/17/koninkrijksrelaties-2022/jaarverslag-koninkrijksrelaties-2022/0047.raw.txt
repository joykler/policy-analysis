E. Toelichting op de instrumenten
Uitgaven
8.1 Wederopbouw
Subsidies (regelingen)
Diverse subsidies
In 2022 heeft Nederland een voorschot van ruim € 0,7 mln. verstrekt ten 
behoeve van de extra capaciteit die National Recovery Program Bureau 
levert aan het ministerie van VROMI (Ministerie op St. Maarten voor onder 
andere milieu) inzake het afvalproject op Sint Maarten.
Opdrachten
Wederopbouw op Sint Maarten
De Royal Schiphol Group heeft circa € 0,5 mln. aan operationele bijstand 
voor de luchthaven Sint Maarten (PJIA) geleverd. Hiervoor was circa € 1,2 
mln. begroot. Vanwege vertragingen van technische aard, wordt het restant 
doorgeschoven naar 2023. Daarnaast is ruim € 0,1 mln. aan de uitvoering 
van de beleidsdoorlichting van artikel 8 (Wederopbouw Bovenwindse 
Eilanden) uitgegeven. In het kader van de stormwaterpompen is er een 
bedrag van € 2,3 mln. doorgeschoven naar 2023 omdat de aanschaf van 
de pompen in 2023 voorzien is. Het resterende bedrag van circa € 0,4 mln. 
betreft een overheveling naar Rijksdienst voor Ondernemend Nederland 
voor de begeleiding en technisch advies bij de aanschaf van de stormwa­
terpompen.
Bijdrage aan (inter-)nationale organisaties
Wederopbouw op Sint Maarten
In 2022 is een bijzondere uitkering gedaan aan het trustfonds ten behoeve 
van het ziekenhuisproject op Sint Maarten. Het ziekenhuisproject op Sint 
Maarten heeft een tekort in haar budget als gevolg van de wereldwijde 
inflatie-en value chain crisis. Nederland heeft eenmalig een bijdrage gedaan 
aan het trustfonds wederopbouw Sint Maarten bij de Wereldbank voor de 
financiering van de nieuwbouw van het ziekenhuis. Er is een akkoord bereikt 
tussen de grote financiers van het ziekenhuis ter dekking van het tekort en 
daartoe is vanuit de begroting van Koninkrijkrelaties € 7 mln. gerealloceerd 
ten gunste van het trustfonds.
Ontvangsten
Op artikel 8 zijn geen ontvangsten geweest.
Tweede Kamer, vergaderjaar 2022–2023, 36 360 IV, nr. 1 47
