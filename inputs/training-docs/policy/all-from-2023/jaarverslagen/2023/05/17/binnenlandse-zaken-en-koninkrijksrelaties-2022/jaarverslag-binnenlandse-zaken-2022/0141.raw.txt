pas toe of leg uit -lijst van het Forum Standaardisatie. BZK stimuleert ook 
rijksbreed het gebruik en publicatie van open source software met inacht­
neming van de wetten en beleidsregels omtrent privacy, informatiebevei­
liging en informatiehuishouding. Daarnaast is binnen BZK ook in 2022 
verder gewerkt aan het bevorderen en op orde brengen van de open 
standaarden voor beveiliging van domeinen en email. Daarnaast zijn er 
inmiddels meerdere broncodes gepubliceerd op de BZK Github.
Betaalgedrag
De rijksbrede norm voor betalingen is dat 95% van alle handelsfacturen 
binnen dertig dagen na ontvangst van de facturen zijn betaald. Over 2022 
bedraagt het percentage tijdig betaalde facturen van het BZK-kerndepar­
tement 98%. Dit is een stijging ten opzichte van 2021.
De AIVD is qua op tijd betaalde facturen met 89,3% onder de norm van 95% 
gebleven. Dit is een daling ten opzichte van het jaar ervoor. Dit komt door 
langdurige onderbezetting bij de financiële administratie wat een drukkend 
effect heeft gehad op de snelle verwerking van de facturen.
Onderstaande tabel bevat de betaalcijfers van de SSO's en agentschappen. 
Deze cijfers zijn gedaald ten opzichte van 2021 en meer organisaties dan 
vorig jaar halen de norm niet. Na de tabel volgt een toelichting op de betaal­
cijfers die lager zijn dan de norm.
Tabel 26 Betaalgedrag SSO's en Agentschappen
Organisaties Betaalpercentage
SSC-ICT 93,70%
UBR 94,70%
FMH 91,00%
P-Direkt 92,00%
RVB 94,40%
Logius 96,30%
DHC 91,80%
RvIG 95,00%
SSC-ICT heeft met 93,7% niet voldaan aan de norm, dat is voor het eerst 
sinds 2019. Hoofdoorzaak van het niet halen van de norm zijn de problemen 
in de communicatie en dienstverlening door de uitvoerder van de 
betalingen. Om hier grip op te krijgen heeft een specifieke afdeling van SSC-
ICT de leiding genomen in het contact met de uitvoerder.
UBR heeft met 94,7% de norm niet gehaald, maar ten opzichte van 2021 is 
dit een grote verbetering. In 2022 is vanuit programma Vernieuwing UBR 
gewerkt aan de vervanging van het inkoopsysteem. Deze inkoop module is 
in december live gegaan, daarmee zijn de beoogde voordelen voor het 
betaalgedrag voor 2022 nog beperkt gebleken.
Met 91% valt het betaalgedrag van FMH over 2022 onder de norm. Dit komt 
doordat voor relatief veel facturen geen automatische match kon worden 
gemaakt met de inkooporder. Er zijn extra controles uitgevoerd op geblok­
keerde inkooporders en medewerkers zijn erop gewezen om dit zo snel 
mogelijk af te handelen.
Tweede Kamer, vergaderjaar 2022–2023, 36 360 VII, nr. 1 141
