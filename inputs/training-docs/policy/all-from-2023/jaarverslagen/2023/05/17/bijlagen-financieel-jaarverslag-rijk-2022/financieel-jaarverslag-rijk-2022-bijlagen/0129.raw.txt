hebben. Om te voorkomen dat het uitgavenplafond wordt overschreden als 
gevolg van de eindejaarsmarge, wordt tegelijkertijd een even grote 
taakstelling ingeboekt, de zogenaamde in=uit-taakstelling. Hierdoor levert 
het doorschuiven via de eindejaarsmarge dus geen extra middelen op in 
het jaar waarnaar wordt doorgeschoven. De in=uit taakstelling kent geen 
concrete invulling, maar wordt gaandeweg ingevuld. De invulling kan 
bestaan uit onderuitputting of andere meevallers.
De reguliere in=uittaakstelling voor 2022 bedraagt 1,4 miljard euro. Deze is 
bij Najaarsnota voor 186 miljoen euro ingevuld. De resterende taakstelling 
van ruim 1,2 miljard euro wordt nu bij Financieel Jaarverslag Rijk ingevuld. 
Doordat er voldoende onderuitputting is om de taakstelling te vullen leidt 
dit niet tot een plafondoverschrijding en een verslechtering van het EMU-
saldo.
Niet opgevraagde reserveringen
Diverse middelen worden in afwachting van nadere uitwerking gereser­
veerd op de Aanvullende Post. In totaal is 350 miljoen euro van de gereser­
veerde middelen in 2022 is niet opgevraagd. Hieronder bijvoorbeeld de 
resterende reservering voor Domeinoverstijgende risico's (156,7 miljoen 
euro), Groningen (25 miljoen euro) en de Traditioneel Eigen Middelen 
(21,3 miljoen euro). Deze middelen worden afgeboekt.
Reservering Dienstverlening bijstandsgerechtigden
Er stond nog een gedeelte van de reservering voor de dienstverlening aan 
bijstandsgerechtigden, uit het aanvullend sociaal pakket bij de coronamaat­
regelen, op de Aanvullende Post. In 2022 is 40 miljoen euro vrij gevallen. Dit 
komt doordat de ontwikkeling van het aantal bijstandsgerechtigden in 2022 
gunstiger was dan op basis waarvan de reservering was geraamd.
Tweede Kamer, vergaderjaar 2022–2023, 36 360, nr. 2
