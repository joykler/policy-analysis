Financieren
– Een goede samenwerking tussen werknemers, werkgevers en kabinet 
draagt bij aan de kwaliteit van de publieke sector. Om die reden 
ondersteunt de minister waar nodig deelnemende partijen met kennis 
en subsidies om de aanpak van gezamenlijke inhoudelijke opgaven 
mogelijk te maken. Een voorbeeld hiervan is het subsidiëren van samen­
werking en overleg tussen overheidswerkgevers en met werknemersor­
ganisaties rondom pensioenen, de ambtelijke rechtspositie en banen 
voor mensen met een arbeidsbeperking. Dit draagt bij aan het 
bevorderen van de aantrekkelijkheid van de overheid als werkgever.
Regisseren
– De minister van BZK heeft kaderstellende en coördinerende bevoegd­
heden met betrekking tot de organisatie en inrichting van de rijks­
overheid.
– De minister van BZK heeft coördinerende bevoegdheden met betrekking 
tot de bedrijfsvoering van het Rijk en is verantwoordelijk voor de werking 
van het stelsel.
– De minister heeft een regisserende rol voor het stelsel waarin (organi­
saties van) werkgevers en werknemers in verschillende overheids- en 
onderwijssectoren afspraken maken over de collectieve arbeidsvoor­
waarden.
– De minister van BZK heeft rijksbreed een regisserende rol bij het perso­
neelsbeleid van de rijksdienst en bij de realisatie van de banenafspraak 
binnen de rijksdienst. Als het gaat om de integriteit van medewerkers, 
de rechtspositie van ambtenaren, het ambtelijk vakmanschap, arbeids­
voorwaarden en pensioenen, dan heeft deze rol betrekking op de gehele 
overheid.
– Op het gebied van rijksbrede huisvesting, inkoop en faciliteiten stelt de 
minister van BZK kaders op voor een efficiënte, effectieve en duurzame 
bedrijfsvoering. Bij het vervullen van deze kaderstellende rol is er 
aandacht voor maatschappelijke verantwoordelijkheid en de 
voorbeeldrol van de rijksoverheid richting partners. Het gaat daarbij om 
het benutten van inkoopkracht voor het realiseren van maatschappelijk 
effect (de duurzame, sociale en innovatieve transitie van Nederland) en 
in de masterplannen voor de Rijkskantoorhuisvesting wordt rekening 
gehouden met kabinetsbrede ambities op het terrein van duurzaamheid.
– De minister van BZK kan op het gebied van informatievoorziening en ICT, 
na overleg met andere ministeries, kaders vaststellen ter bevordering 
van de eenheid, de kwaliteit of de efficiëntie van informatiesystemen 
binnen de Rijksdienst. Daarbij kan hij werkzaamheden en voorzieningen 
aanwijzen die door alle of een daarbij aangegeven deel van de 
ministeries zullen worden uitgevoerd. Ook kan de minister van BZK 
kaders vaststellen voor de wijze waarop gegevens over informatiesys­
temen wordt verstrekt. De benoeming en het ontslag van een departe­
mentale Chief Information Officer (CIO) kan alleen plaatsvinden na 
overleg met de minister van BZK.
– De minister van BZK regisseert de versterking van kennis en kunde over 
digitalisering bij het Rijk.
– Tenslotte houdt de minister van BZK toezicht op de integrale beveiliging 
en veiligheid van de Rijksdienst.
Uitvoeren
– De minister van BZK zorgt ervoor dat het Rijk zich in de arbeidsmarkt­
communicatie als één werkgever profileert en als één werkgever werft.
Tweede Kamer, vergaderjaar 2022–2023, 36 360 VII, nr. 1
