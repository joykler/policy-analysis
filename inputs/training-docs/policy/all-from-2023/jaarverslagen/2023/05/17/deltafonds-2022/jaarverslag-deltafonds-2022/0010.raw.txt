Omzetverantwoording agentschappen
De minister van Financiën heeft IenW tot en met het verslaggevingsjaar 
2023 een uitzondering verleend op de toepassing van het realisatiebeginsel. 
De uitzondering is van toepassing op artikel 26 van de Regeling Agent­
schappen en richtlijn 930 paragraaf 22 van de Richtlijnen voor de Jaarver­
slaggeving.
Informatiewaarde en leesbaarheid begroting en jaarverslag
In de begroting van 2023 is naar aanleiding van het Wetgevingsoverleg 
Begrotingsonderzoek (WGO) jaarverslag 2021 van 23 juni 2022 voor het 
artikel 14 ‘Wegen en Verkeersveiligheid’ een pilot opgesteld ter bevordering 
van de informatiewaarde en leesbaarheid van de begroting. In dit WGO is 
toegezegd dat artikel 14 in de verantwoording 2022 tevens al zo veel als 
mogelijk vorm wordt gegeven in lijn met de opzet van de begroting 2023. 
Hiertoe zijn de volgende wijzigingen doorgevoerd:
– Algemeen: Voor ieder artikel is een samenvatting van de budgettaire 
tabel toegevoegd.
– Pilot artikel 14: Het artikel is gestructureerd langs een onderdelen, 
waarbij de daarbij behorende doelstellingen, rollen en verantwoorde­
lijkheden meer in samenhang zijn gepresenteerd.
Het gesprek over de verbetering van informatiewaarde en leesbaarheid van 
de begroting met de rapporteur wordt gecontinueerd. De uitkomsten 
daarvan worden verwerkt in de begroting 2024.
Motie Schouw c.s.
In juni 2011 is de motie-Schouw (Kamerstukken II 2011–2012, 
21 501-20, nr. 537) ingediend en aangenomen. Deze motie zorgt er voor dat 
de landenspecifieke aanbevelingen van de Raad op grond van de nationale 
hervormingsprogramma's een eigenstandige plaats krijgen in de departe­
mentale begrotingen. Voor IenW heeft de Raad in 2022 geadviseerd om 
de investeringen in duurzaamvervoer te versnellen. In lijn met de regeling 
Rijksbegrotingsvoorschriften wordt bij de beleidsprioriteiten teruggekomen 
op deze aanbeveling.
Budgettair overzicht Oekraïne 
Voorschrift vanuit de minister van Financiën is dat indien er in het jaar 2022 
door het departement maatregelen zijn getroffen vanwege de oorlog in 
Oekraïne er door het betreffende departement een afzonderlijke overzicht 
van de budgettaire effecten in het beleidsverslag wordt opgenomen. IenW 
heeft in het jaar 2022 geen specifieke maatregelen (vergelijkbaar met het 
overzicht coronasteunmaatregelen) getroffen wegens de oorlog in 
Oekraïne, derhalve is er geen afzonderlijk budgettair overzicht opgenomen 
in het jaarverslag van IenW.
Tweede Kamer, vergaderjaar 2022–2023, 36 360 J, nr. 1
