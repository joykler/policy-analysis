bewustwording bij de medewerkers over de veiligheidsrisico’s die zij 
lopen; na te gaan of er manieren zijn om gevonden munitie gemakke­
lijker in te leveren en of hiermee ‘grijzevoorraad’-vorming kan worden 
voorkomen.
Sinds 2018 focust zich programma Obelix op structurele verbeteringen 
binnen het munitiedomein. De focus ligt daarbij op de aandachtsgebieden 
keteninrichting, regelgeving, kennis en opleidingen, personele capaciteit en 
infrastructuur. Het programma Obelix is overgegaan in de Monitor Munitie­
domein (MMD) als vast organisatie-element binnen de Directie Aansturen 
Operationele Gereedstelling (DAOG) van de defensiestaf.
Met de inrichting van de MMD binnen DAOG wordt binnen de kaders van 
het besturingsmodel Defensie, invulling gegeven aan de eerste 
aanbeveling. Het positioneren van de MDD op het organisatieniveau DAOG 
zorgt voor doorzettingsmacht. Daarbij blijft het onderscheid in de verant­
woordelijkheden voor de (aansturing van de) uitvoering en voor beleid. 
Verbeteractiviteiten worden actief gemonitord door zowel de DGB en de 
MMD.
Drie van de vijf hierboven vermelde aandachtsgebieden zijn op basis van 
de bevindingen van de AR actueel (kennis en opleidingen, personele 
capaciteit, regelgeving). De AR richt haar aanbevelingen namelijk op perso­
neelstekorten (capaciteit) en in eerdere jaren op het volgen van regelgeving 
en procedures. De AR vraagt daarnaast nu ook specifiek aandacht voor de 
vermindering van administratieve lasten, complexe processen en bewust­
wording voor veiligheidsrisico’s.
Als concrete knelpunten zijn benoemd: tekorten bij het personeel 
(kwalitatief en kwantitatief), gedrag, complex proces, administratieve lasten 
en complexe regelgeving,
Op basis van de knelpunten zijn verbeterprojecten geïdentificeerd.Daarbij 
wordt voor een belangrijk deel bewust aangesloten bij de projecten die door 
Defensie zijn gestart door het programma Obelix/MMD omdat ze een goede 
invulling geven aan de aanbevelingen van de AR. Daarmee blijft het 
ingezette momentum bestaan en wordt effectief omgegaan met de 
capaciteit binnen de lopende trajecten. Voor alle trajecten geldt dat ze een 
structurele verbetering tot stand moeten brengen en dat daarmee de nodige 
tijd is gemoeid.
Voor wat betreft personele capaciteit is het project Personele Versterking 
Munitiedomein in uitvoering waarmee de capaciteit binnen het munitie­
domein met 180 vte’n wordt uitgebreid. Dit reorganisatie traject zal mede 
afhankelijk van de snelheid van personele vulling in 2026 zijn afgerond. 
Geleidelijk zullen de effecten van de traject zichtbaar worden.
De kwalitatieve kant van munitiebeheer wordt versterkt door professiona­
lisering. Dit is gebeurd door het vaststellen van een eenduidige kwalificatie 
voor functies binnen het munitiebeheer en een daarbij behorende 
verbeterde opleiding.
Het gedrag met betrekking tot veiligheid wordt verbeterd door het 
bewustzijn van veiligheidsrisco’s rond munitie te vergroten en door te 
voorkomen dat munitie onnodig in roulatie blijft.
Tweede Kamer, vergaderjaar 2022–2023, 36 360 X, nr. 1 76
