via het coalitieakkoord gefinancierd, € 652,5 miljoen via de 2e ronde van 
het Nationaal Groeifonds (NGF) en bijna € 45 miljoen via de 1e ronde van 
het NGF. Daarnaast is in 2022 de Seniorenkansenvisie gepresenteerd waarin 
specifiek op de behoefte en kansen van arbeidsdeelname van senioren 
wordt ingegaan (Kamerstukken II 2021/22, 29 544, nr. 1159).
Met de STAP-subsidies is toegang tot om- en bijscholing gestimuleerd. Met 
het STAP-budget kan iedereen die 18 jaar of ouder is en een band heeft met 
de Nederlandse arbeidsmarkt sinds begin 2022 subsidie aanvragen voor 
scholing gericht op de eigen ontwikkeling en duurzame inzetbaarheid. 
Onder de STAP-aanvragen was een grote diversiteit zichtbaar in opleidings­
niveau (meer dan de helft maximaal een mbo-4 achtergrond), leeftijd (bijna 
een kwart is 50 jaar of ouder), werksituatie (aanzienlijk deel flexwerkers, 
zzp’ers en werkzoekenden) en in sectoren (Kamerstukken II 2021/22, 30 012, 
nr. 147). Om misbruik en oneigenlijk gebruik van de STAP te voorkomen is 
de taak van de Toetsingskamer STAP op een aantal aspecten verbreed en is 
de regeling aangescherpt. Zo is onder andere de scholingsdefinitie aange­
scherpt, wordt het aantal toekenningen per opleiding begrensd en is de 
mogelijkheid gecreëerd opleidingen uit te sluiten. Naast STAP zette het 
kabinet in op het midden- en kleinbedrijf met de Stimuleringsregeling leren 
en ontwikkelen in mkb-ondernemingen (SLIM-regeling).
Met de Seniorenkansenvisie is ingezet op het verbeteren van de arbeids­
marktpositie van senioren. Soms knelt de arbeidsmarkt voor senioren. De 
Seniorenkansenvisie is gericht op het veranderen van hoe we op de arbeids­
markt kijken naar senioren en hun mogelijkheden. Het kabinet richtte zich 
met de Seniorenkansenvisie specifiek op de groep die geen werk heeft, de 
groep die wel werk heeft maar gebaat is bij meer wendbaarheid en de groep 
die langer kan en wil doorwerken na het bereiken van de AOW-leeftijd. Via 
drie thema’s zet het kabinet in op het verbeteren van de arbeidsmarktpositie 
van senioren: beeldvorming, intensieve begeleiding en matching en 
scholing en duurzame inzetbaarheid (Kamerstukken II 2022/23, 29 544, nr. 
1159).
Het kabinet zet in op een toekomstbestendige arbeidsmarkt(infra­
structuur). De arbeidsmarkt is aan fundamenteel onderhoud toe om beter 
bij de geglobaliseerde economie van deze tijd aan te sluiten. Bij de 
hervorming van de arbeidsmarkt wordt gezocht naar een goede balans 
tussen de verschillende maatregelen in een breed arbeidsmarktpakket. Met 
de hoofdlijnenbrief (Kamerstukken II 2021/22, 29 544, nr. 1112) heeft het 
kabinet het voornemen uitgesproken om meer zekerheid te realiseren door 
in te zetten op het stimuleren van duurzame arbeidsrelaties binnen 
wendbare ondernemingen. Deze inzet bouwt voort op adviezen van de 
Sociaal Economische Raad, de Commissie Borstlap (‘In wat voor land willen 
4 5
wij werken?’ ) en de WRR (‘Het betere werk’ ). Dit vergt aanpassingen op 
het gebied van contractvormen, zowel voor het contract voor onbepaalde 
tijd, flexibele arbeidsovereenkomsten en werken met en als zzp’er(s). In 
2022 zijn op het onderwerp zzp al concrete stappen aangekondigd. Op het 
terrein van zzp wordt het speelveld tussen werknemers en zelfstandigen 
gelijker gemaakt (in fiscaliteit en sociale zekerheid), wordt er gewerkt aan 
een verduidelijking van de wettelijke normen over wanneer als werknemer 
wordt gewerkt en zal de handhaving geïntensiveerd en verbeterd worden. 
4
 Commissie Regulering van Werk (Commissie Borstlap, 2020) «In wat voor land willen wij werken?» 
5
 WRR (2020) Het betere werk
Tweede Kamer, vergaderjaar 2022–2023, 36 360 XV, nr. 1
