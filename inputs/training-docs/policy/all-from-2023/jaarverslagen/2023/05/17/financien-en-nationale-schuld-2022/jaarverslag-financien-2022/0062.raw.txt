Bereikbaarheid BelastingTelefoon
De bereikbaarheid van de BelastingTelefoon scoort onder de norm. Dit 
hangt onder meer samen met de moeilijke arbeidsmarkt (aantallen en 
niveau van de instroom, grote uitstroom) en een hoog ziekteverzuim. De 
BelastingTelefoon krijgt daarnaast veel calls door de herstart van de invor­
deringen (met name Toeslagen), de Box 3-problematiek en het terugbetalen 
van coronasteun. Deze lastige situatie waarin burgers en bedrijven zich 
bevinden, in combinatie met het aantal nieuwe medewerkers en de hoge 
werkdruk, zorgen voor een substantieel hogere afhandeltijd waardoor 
minder telefonie kan worden afgedaan.
Bereikbaarheid WebCare
Door onderbezetting is de streefwaarde niet gehaald. Ook hier geldt dat 
de uitstroom hoger was en de werving niet voldoende opleverde. Door de 
onbereikbaarheid van de BelastingTelefoon zijn er daarnaast meer vragen 
via social media gesteld.
Klant(on)tevredenheid BelastingTelefoon
De streefwaarde is niet gehaald. Dit komt vermoedelijk doordat de bereik­
baarheid van de BelastingTelefoon onder druk staat, zoals hierboven 
toegelicht.
Gemak
De Belastingdienst streeft ernaar om het voor burgers en bedrijven zo 
makkelijk mogelijk te maken om te voldoen aan fiscale verplichtingen.
Tabel 15 Realisatie prestatie-indicatoren: Gemak bieden en fouten voorkomen (meetbare gegevens)
Streefwaarde 
Prestatie-indicator Realisatie 2018 Realisatie 2019 Realisatie 2020 Realisatie 2021 2022 Realisatie 2022
Burgers en bedrijven geven aan 
dat ze gemak ervaren (schaal 1 - 
5)
- Particulieren ‒ ‒ ‒ 3,5 n.n.b. 3,5
- Midden en Kleinbedrijf ‒ ‒ ‒ 3,4 n.n.b. 3,4
- Grote Ondernemingen ‒ ‒ ‒ 3,3 n.n.b. 3,4
- Fiscaal Dienstverleners ‒ ‒ ‒ 3,5 n.n.b. 3,5
Percentage aangiften IH-NW 
waarbij de belastingplichtige 
niet hoeft aan te vullen ‒ ‒ ‒ ‒ ≥ 35% 37,9%
Bron: Belastingdienst/SSO Financieel en Managementinformatie
De realisatiestanden over 2022 voor de prestatie-indicator burgers en 
bedrijven die aangeven dat ze gemak ervaren zijn weergegeven. De 
prestatie-indicator voor het percentage aangiften IH-NW waarbij de belas­
tingplichtige niet hoeft aan te vullen wordt hieronder toegelicht.
Percentage aangiften IH-NW waarbij de belastingplichtige niet hoeft aan te 
vullen
Door inzet van de vooringevulde aangifte (VIA) probeert de Belastingdienst 
het doen van aangifte zo makkelijk mogelijk te maken. Met deze indicator 
wordt gemeten hoeveel procent van de aangifte IH-niet-winst (IH-NW) 
zodanig vooringevuld is, dat de belastingplichtige geen aanpassingen meer 
hoeft te doen. Het percentage aangiften Inkomensheffing niet-winst (IH-NW) 
waarin de vooraf ingevulde gegevens juist en volledig zijn voldoet met 
37,9% aan de norm van 35%.
Tweede Kamer, vergaderjaar 2022–2023, 36 360 IX, nr. 1 62
