Het gaat over inhuur op de beleidsgebieden:
• interim-management;
• organisatie en formatieadvies;
• beleidsadvies;
• communicatieadvisering;
• (beleids)ondersteunend personeel: juridisch advies, advisering
opdrachtgevers automatisering, accountancy, financiële en administra­
tieve organisatie en inhuur voor de uitvoering.
Uitzendkrachten
In het vierde kwartaal van 2022 werken 5.882 uitzendkrachten bij het Rijk. 
Dit is een daling van 8,2 procent ten opzichte van het vierde kwartaal van 
2021. Een deel van deze uitzendkrachten werkt in deeltijd.
In onderstaande tabel 9 staat het aantal uitzendkrachten dat werkzaam was 
in het vierde kwartaal van de voorgaande jaren. In tabel 46 in bijlage 2a staat 
het aantal uitzendkrachten per fase en ministerie. Hierbij is data van het 
vierde kwartaal van 2022 gebruikt.
Organisatieomvang* 1
Tabel 9 Aantal uitzendkrachten werkzaam in het vierde kwartaal
Jaar 2018 2019 2020 2021 2022
Aantal 5.805 6.557 6.276 6.406 5.882
1 In 2022 hebben contractpartners hun rapportages verfijnd. Daardoor kan het aantal uitzendkrachten dat 
daadwerkelijk in Q4 heeft gewerkt nu beter worden bepaald. In de voorgaande jaren werden bijvoorbeeld – naar 
nu bleek – door sommige contractpartners ook uitzendkrachten meegerekend die in Q4 alleen een nabetaling 
ontvingen.
* Uitzondering organisatieomvang: de Hoge Raad is in de cijfers meegenomen.
Bron: Inventarisatie.
1.2 Voortgang focuspunten
1.2.1 Algemeen beeld strategisch personeelsbeleid
Het Strategisch personeelsbeleid 2025 is sinds 2019 van kracht. De zeven 
genoemde focuspunten in 1.1 zijn opgesteld om een langere termijn focus 
te houden in een snel veranderende omgeving. Ook in 2022 is gewerkt aan 
de verdere uitwerking van de focuspunten. In de volgende paragrafen zijn 
de ontwikkelingen toegelicht. Ze zijn soms ondersteund met data en 
gegevens.
De invloed van de krappe arbeidsmarkt was bij het Rijk goed merkbaar. Nog 
nooit waren er zoveel vacatures. Het was met name voor het vakgebied ICT 
en Inkoop lastig om nieuwe collega’s aan te trekken. De krappe arbeidsmarkt 
heeft niet alleen invloed op het Rijk. Alle sectoren in Nederland ondervinden 
hiervan de gevolgen.
In 2022 is een nieuwe cao ondertekend met een looptijd van twee jaar tot 
30 juni 2024. Vooral de verbetering van de koopkracht van de laagste en 
middeninkomens stond hoog op de wensenlijst van beide partijen. Met dit 
cao-akkoord geven we hieraan invulling. Voor de laagste en middenin­
komens is een hogere loonstijging afgesproken dan voor de hogere 
inkomens. Naast loonstijging zijn ook een ruimere verlofregeling en keuze­
vrijheid voor de invulling van verlof en feestdagen gerealiseerd. Het Rijk 
vindt het als aantrekkelijk werkgever van belang dat alle medewerkers zich 
welkom voelen, ongeacht hun religieuze of culturele achtergrond. Ook 
verduurzaming blijft op de agenda staan.
Jaarrapportage Bedrijfsvoering Rijk 2022 16
