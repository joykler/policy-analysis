B. BELEIDSVERSLAG
3. Deltafondsverslag 2022
Werken aan waterveiligheid, zoetwatervoorziening en waterkwaliteit vraagt 
continu inspanningen en investeringen. Deze worden verantwoord in het 
Deltafonds. Het aantal mensen en de waarde van het te beschermen goed 
veranderen onder invloed van economische en demografische ontwikke­
lingen. Ook water en bodem veranderen in de loop van de tijd; de zeespiegel 
stijgt en de bodem daalt. Door de klimaatverandering wordt het warmer en 
zullen rivierafvoeren en regenval grotere extremen vertonen.
Het Deltaprogramma is het nationale programma waarin Rijk, provincies, 
gemeenten en waterschappen samenwerken om Nederland veilig en 
aantrekkelijk te houden en goed te blijven voorzien van zoetwater. Zo kan 
onze economie blijven profiteren van de gunstige ligging in de delta.
Het Deltaprogramma heeft als doel ons land nu en in de toekomst te 
beschermen tegen hoogwater en de zoetwatervoorziening op orde te 
houden.
Mijlpalen en resultaten 2022
Hieronder wordt ingegaan op de mijlpalen in het lopende programma. 
Hiermee wordt inzichtelijk gemaakt welke projecten in 2022 zijn opgeleverd 
en bij welke projecten de uitvoering in 2022 is gestart.
Exploitatie, onderhoud en vernieuwing
Voor het beheer en onderhoud zijn afspraken over prestaties gemaakt voor 
het watermanagement en beheer en onderhoud, waaronder kustlijnhand­
having met zandsuppleties, stormvloedkeringen, peil- en hoogwaterbe­
heersing. Deze afspraken over prestaties zijn nader toegelicht in artikel 
3 Exploitatie, Onderhoud en Vernieuwing van het Deltafonds. Voor een 
nadere toelichting op de stand van zaken van exploitatie, onderhoud en 
vernieuwing wordt verwezen naar bijlage 1 Instandhouding van deze 
jaarverantwoording.
In 2022 heeft IenW onder meer de volgende activiteiten in het kader van 
exploitaie, onderhoud en vernieuwing uitgevoerd.
Tabel 2 Activiteiten Exploitatie, onderhoud en vernieuwing
Netwerk Project
Hoofdwatersystemen ‒ Zandsuppleties basiskustlijn
‒ Planfase Maas: vervanging, bediening 
en besturing
‒ Planfase vervanging Sifons en Duikers 
onder de Brabantse kanalen
‒ Planfase renovatie gemaal Heumen
Aanleg
In 2022 is voortvarend gewerkt aan het verbeteren van de waterveiligheid, 
onder andere door het uitvoeren van het tweede Hoogwaterbeschermings­
programma, het nieuwe Hoogwaterbeschermingsprogramma en 
Maaswerken. Hieronder volgen de mijlpalen die IenW bij deze programma’s 
in 2022 heeft behaald:
Tweede Kamer, vergaderjaar 2022–2023, 36 360 J, nr. 1
