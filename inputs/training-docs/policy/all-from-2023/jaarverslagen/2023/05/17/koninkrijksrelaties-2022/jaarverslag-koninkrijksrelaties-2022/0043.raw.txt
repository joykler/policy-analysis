Daarnaast is een lening aan Aruba verstrekt van € 175,4 mln. (AWG 346 mln.) 
ten behoeve van de afspraken uit het landspakket om Aruba een rente­
voordeel te schenken.
Het verschil tussen de realisatie en het budget van de tweede suppletoire 
begroting 2022 wordt veroorzaakt door wisselkoerstegenvallers. Aan de 
andere kant was er een meevaller omdat € 23 mln. gereserveerd voor liqui­
diteitssteun aan Aruba terwijl € 6,1 mln. (AWG 12 mln.) volstond.
Lopende inschrijvingen en leningen Curaçao en Sint Maarten
In 2022 is na besluitvorming in de Rijksministerraad (RMR) liquiditeitssteun 
aan het land Sint Maarten in de vorm van renteloze bulletleningen verstrekt, 
in twee tranches van in totaal € 13,6 mln. (ANG 24,0 mln.). Hierbij zijn tevens 
politieke en financieel-economische voorwaarden gesteld.
Het verschil tussen de realisatie en het budget van de tweede suppletoire 
begroting wordt veroorzaakt door wisselkoersverschillen tussen de begro­
tingskoers en de gerealiseerde wisselkoers. Uiteindelijk zijn er minder 
leningen toegekend, omdat de landen minder steun nodig hadden dan 
verwacht.
Nederland heeft in 2022 via de lopende inschrijving geen leningen aan de 
landen Curaçao en Sint Maarten voor investeringen (kapitaaldienst) 
verstrekt.
Ontvangsten
De reguliere rente en aflossingen op leningen aan Aruba, Curaçao en Sint 
Maarten worden hier verantwoord. De ontvangsten zijn onder andere hoger 
dan geraamd vanwege de extra aflossingen van Curaçao ten behoeve van 
de lening Girobank. Dit bedroeg € 26,6 mln. (ANG 48,3 mln). Daarnaast is 
er € 8,9 mln. meer rente ontvangen door een wisselkoersmeevaller. De rest 
van het verschil tussen de vastgestelde begroting en de realisatie wordt 
verklaard doordat aflossingen op de leningen vanaf de tweede suppletoire 
begroting 2022 ook op de ontvangsten van dit artikel worden verantwoord.
 
Tweede Kamer, vergaderjaar 2022–2023, 36 360 IV, nr. 1 43
