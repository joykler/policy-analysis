2. Leeswijzer
In dit departementaal jaarverslag 2022 legt de Minister van Justitie en 
Veiligheid, mede namens de Minister voor Rechtsbescherming en de Staats­
secretaris van Justitie en Veiligheid, verantwoording af over het gevoerde 
beleid, de bereikte resultaten van dit beleid en de kosten van het beleid in 
2022. In dit departementaal jaarverslag wordt tevens verantwoord over 
het gevoerde beheer over het jaar 2022.
Het Jaarverslag geeft een overzicht van de uitvoering van het voorgenomen 
beleid en daaraan gerelateerde financiële middelen en is een spiegel van 
de vastgestelde begroting 2022. 
In de loop van het jaar 2022 is twee keer een reguliere suppletoire begro­
tingswet gemaakt. In de maand mei de eerste suppletoire begrotingswet en 
in de maand december de tweede suppletoire begrotingswet. Daarnaast zijn 
er vijf incidentele suppletoire begrotingen opgesteld.
Een aantal van de financiele mutaties in het jaarverslag zijn dus al in een 
eerder stadium in deze suppletoire begrotingswetten voorgelegd aan de 
Tweede Kamer. Samen met het departementaal jaarverslag wordt tevens 
de Slotwet aan de Tweede Kamer aangeboden. Hierin worden de 
wijzigingen ten opzichte van de tweede suppletoire begrotingswet 
uiteengezet.
Van begroting tot verantwoording
Inhoud van het jaarverslag
Het jaarverslag van het Ministerie van Justitie en Veiligheid (Het Ministerie) 
bestaat uit vier onderdelen, zijnde Algemeen (A), Beleidsverslag (B), Jaarre­
kening (C) en Bijlagen (D).
Algemeen
Het onderdeel algemeen omvat het verzoek tot dechargeverlening en deze 
leeswijzer.
Beleidsverslag
Het beleidsverslag is opgebouwd uit vijf onderdelen. In de paragraaf 
beleidsprioriteiten staat met name een uiteenzetting op hoofdlijnen van 
de bereikte resultaten van het gevoerde beleid met het overzicht van de 
prestatieindicatoren Veiligheidsagenda.
Tweede Kamer, vergaderjaar 2022–2023, 36 360 VI, nr. 1 7
