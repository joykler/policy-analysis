– Tot slot hebben we de financiële sector aangemoedigd om de OESO-
richtlijnen en de United Nations Guiding Principles te implementeren in 
het kader van de IMVO-convenanten (Internationaal Maatschappelijk 
Verantwoord Ondernemen).
Stabiliteits- en Groeipact (SGP)
Het kabinet heeft het parlement geïnformeerd over de Nederlandse inzet ten 
10
aanzien van het Stabiliteits- en Groeipact (SGP). Het kabinet heeft ook 
bijdragen aan de discussie over de eventuele hervorming van het SGP met 
11
het gezamenlijke paper met Spanje. De Europese Commissie heeft 
aangegeven hoe volgens haar de contouren van het aangepaste SGP en 
de Macro-economische Onevenwichtigheidsprocedure (MEOP) eruit 
moeten zien. Nederland heeft dit beoordeeld aan de hand van de drie pijlers 
van de Nederlandse inzet: 1) opwaartse economische convergentie, 2) 
12
houdbare overheidsfinanciën en 3) naleving en handhaving. Eventuele 
wetgevende voorstellen van de Europese Commissie worden niet eerder 
dan in het voorjaar van 2023 verwacht.
Herstel- en veerkrachtfaciliteit en REPowerEU
13
Nederland heeft het herstel- en veerkrachtplan (HVP) formeel ingediend 
bij de Europese Commissie. Het plan is officieel goedgekeurd door de Raad. 
Momenteel werkt het kabinet aan de implementatie van het plan, de 
indiening van de eerste betalingsaanvraag en de eventuele aanpassing van 
het plan naar aanleiding van REPowerEU.
Nieuwe Eigen Middelen
Op 28 januari 2022 is de Kamer geïnformeerd over het voorstel van de 
Europese Commissie voor de introductie van drie nieuwe eigen middelen.
14
 Met de eigen middelen wordt de Europese begroting gefinancierd. 
Lidstaten dragen deze eigen middelen af aan de Europese Unie. Het 
afgelopen jaar hebben met name technische besprekingen plaatsgevonden 
over de nieuwe eigen middelen, omdat de uitwerking afhankelijk is van de 
precieze vormgeving van de beleidsvoorstellen waarop deze eigen 
middelen gebaseerd zijn.
Vestigingsklimaat
15
In 2022 heeft het kabinet de strategische agenda voor het ondernemings­
klimaat in Nederland opgesteld. Op fiscaal gebied zet het kabinet in op 
stabiele, voorspelbare, eenvoudige en uitvoerbare wetgeving. Nederland is 
voorstander van internationale afspraken en vervult hierbij een voortrek­
kersrol. Daarnaast is in 2022 het Nederlandse verdragennetwerk versterkt 
door nieuwe belastingverdragen met onder andere Colombia. Tot slot is 
het wetsvoorstel aangenomen om de fiscale regeling voor aandelenoptie­
16
rechten aan te passen per 1 januari 2023. Hiermee wordt het aandelenop­
tierecht aantrekkelijker als loon. Dat betekent een versterking van het 
ondernemingsklimaat in Nederland, vooral voor start-ups en scale-ups.
10
 Kamerstukken II 2021-2022, 21501-07 nr. 1815
11
 Kamerstukken II 2021-2022, 21501-07 nr. 1837 
12
 kabinetsappreciatie-van-de-mededeling-van-de-europese-commissie-inzake-het-stabiliteits-en-
groeipact-sgp-en-de-macro-economische-...-60e992d.pdf (overheid.nl) 
13
 https://eur-lex.europa.eu/legal-content/NL/TXT/PDF/?uri=CELEX:32021R0241&from=EN
14
 Kamerstukken II, 2021-2022, 22 122, nr. 3279
15
 Kamerstukken II, 2022-2023, 32 637, nr. 513
16
 Wet aanpassing fiscale regeling aandelenoptierechten, Stb. 2022, 539
Tweede Kamer, vergaderjaar 2022–2023, 36 360 IX, nr. 1 19
