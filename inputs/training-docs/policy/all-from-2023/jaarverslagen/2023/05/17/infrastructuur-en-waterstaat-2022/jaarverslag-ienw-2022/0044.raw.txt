Waterheffingen
In 2022 is gewerkt aan een wetsvoorstel om de waterschapsbelastingen en 
de verontreinigingsheffing van het Rijk toekomstbestendiger te maken en 
enkele knelpunten op te lossen.
Staat van Ons Water
Met de Staat van Ons Water wordt elk jaar aan de Tweede Kamer gerappor­
teerd over de voortgang van het waterbeleid in het afgelopen kalenderjaar. 
De Tweede Kamer heeft het rapport over 2021 in ontvangst mogen nemen 
op 17 mei 2022 (TK 27625, nr. 564).
Topsector Water en Maritiem
Het Human Capital programma van de Topsector Water en Maritiem is 
gericht op het vinden, opleiden en vasthouden van gekwalificeerd 
personeel voor de watersector. Dit gebeurt in samenwerking met het 
ministerie van EZK. Het studiebeurzenprogramma heeft activiteiten en 
kennismakingen georganiseerd tussen studenten en het werkveld voor 
het Stroomversnellers netwerk dat nu bestaat uit 400 studenten en jonge 
professionals. Daarnaast is de visiegroep Human Capital Innovation 
opgestart om arbeidsinnovaties en learning communities te stimuleren, is 
er een integrale arbeidsmarktmonitor opgeleverd en is er een IJsselmeer 
waterchallenge georganiseerd. In samenwerking met LNV is verder een 
bijdrage geleverd aan onderzoek naar ‘de Groenblauwe stad, gecombi­
neerde opgave’ onder leiding van NWO/ SIA, om praktijkgericht onderzoek 
te doen naar de combinatie van natuur en water in de stad.
Nationaal Kennis- en Innovatieprogramma Water en Klimaat
In 2022 is IenW gestart met de ontwikkeling van de programmeerfunctie 
kennis en innovatie voor water en bodem. De programmeerfunctie heeft als 
doel de samenwerking op kennis en innovatie met overheden, kennisorga­
nisaties, bedrijfsleven en maatschappelijke organisaties te versterken. In 
2022 zijn in samenwerking met betrokken partijen een aanzet gemaakt om 
op drie thema’s de kansen- en knelpunten voor kennis en innovatie in beeld 
te brengen, en hier vervolgacties voor te ontwikkelen. Daarnaast zijn er 
verschillende netwerkactiviteiten georganiseerd, gericht op strategische 
thema’s waaronder digitalisering en Europese ontwikkelingen.
Strategisch Onderzoek
IenW draagt bij aan het realiseren van kennis en innovatie voor actuele 
maatschappelijke ontwikkelingen en mogelijke maatregelen rond overstro­
mingen, wateroverlast, waterschaarste en de kwaliteit van watersystemen. 
In samenwerking met NWO, wetenschap, TO2 onderzoeksinstellingen, 
bedrijfsleven en overheden werd in 2022 strategisch onderzoek ontwikkeld 
op het terrein van klimaatadaptatie, droogte en wateroverlast in de 
gebouwde omgeving.
HGIS
Op internationaal gebied is samengewerkt met de Unie van Waterschappen 
en waterschappen aan de Blue Deal. In de eerste fase (2018-2022) zijn 
17 internationale partnerschappen gestart tussen waterschappen en buiten­
landse lokale waterbeheerders. Het programma draagt bij aan watervei­
ligheid en waterzekerheid voor 20 miljoen mensen per 2030. Op 
multilateraal gebied is vanuit de HGIS middelen (CORA) het draagvlak 
versterkt voor Water as Leverage met een nieuw programma in Colombia 
en India. Ook is de inzet op ‘Valuing Water’ geconsolideerd binnen UN-Water 
Tweede Kamer, vergaderjaar 2022–2023, 36 360 XII, nr. 1 44
