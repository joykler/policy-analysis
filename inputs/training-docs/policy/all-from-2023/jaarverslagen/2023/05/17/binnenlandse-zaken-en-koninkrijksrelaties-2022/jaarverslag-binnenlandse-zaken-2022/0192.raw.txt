13. Jaarverantwoording agentschap FMHaaglanden (FMH) per 
31 december 2022
Inleiding
FMHaaglanden (FMH) is de professionele facilitair dienstverlener voor rijks­
organisaties in de Haagse regio. FMH levert werkplekken met faciliteiten die 
het mogelijk maken dat rijksambtenaren comfortabel kunnen werken, met 
aandacht voor service in nabijheid, klanttevredenheid en eenvoud in 
bekostiging en aansturing. Alle dienstverlening wordt gecontracteerd en 
geregisseerd en in samenhang op en rond de werkomgeving aangeboden.
In 2022 levert FMH dienstverlening voor de kerndepartementen (uitge­
zonderd het Ministerie van Algemene Zaken) en diverse Rijksorganisaties 
in de regio Den Haag. Voor Financiën levert FMH alleen personenvervoer 
en voor Defensie alleen dienstverlening voor het Rijksbedrijvencentrum 
Rijswijk. Daarnaast voert FMH DBFMO (Design, Build, Finance, Maintain, 
Operate)-contractmanagement uit voor de panden Bezuidenhoutseweg 
30 en Rijnstraat 8.
Producten en diensten
FMH verzorgt producten en diensten zoals: vergaderservices en catering, 
inrichting van werkplekken, kunst, verhuizingen, post en  reprografie,
kantoorartikelen, schoonmaak, vervoer, gebouwbeheer en onderhoud, 
verbouwingen, telefonie, veiligheid, receptiediensten en advisering.
Levert FMH een product niet rechtstreeks zelf aan de klant, dan zorgt het 
voor de benodigde contractuele afspraken met markt- of Rijkstoeleveran­
ciers.
Speerpunten 2022
FMH heeft verder invulling gegeven aan het verduurzamen van de dienst­
verlening. Dit jaar stond in het teken van de diensten catering en reststof­
fenverwerking. De aanbestedingen voor beide diensten zijn afgerond. De 
nieuwe visie die FMH heeft ontwikkeld op eten en drinken is meegenomen 
in de aanbesteding van de catering. Hiermee zijn belangrijke stappen gezet 
op gebied van duurzaamheid, circulariteit en inclusiviteit. Daarnaast is 
uitvoering gegeven aan de actieplannen met duurzame resultaatgebieden 
zoals de eiwittransitie, terugdringen van CO2, verpakkingsmaterialen en 
voedselverspilling.
Hybride werken zorgt voor veranderende behoeften aan de inrichting van 
een werkomgeving. FMH heeft een proeftuin ingericht op Koningskade 4. In 
deze proeftuin hebben de gebruikers vernieuwende en circulaire producten 
getest. Zoals meubels in diverse opstellingen, nieuwe ICT-middelen, 
aangepaste afwerkmaterialen en andere dienstverleningsconcepten. De 
resultaten van het eerste onderzoek zijn positief. Het kantoor wordt met 
name gebruikt om te ontmoeten waarbij kennisdelen, brainstormen en 
(spontane) gesprekken de belangrijkste activiteiten zijn op kantoor.
Tweede Kamer, vergaderjaar 2022–2023, 36 360 VII, nr. 1
