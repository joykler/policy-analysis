Het ontwikkeltraject richtte zich in 2022 op het verbeteren en doorvoeren 
van kaders om uniform en daarmee efficiënter te werken en om de data over 
de infrastructuur op een geordende wijze vast te kunnen leggen zodat op 
IenW-niveau betere beslisinformatie ontstaat. Daarbij is ook een uniforme­
ringsslag in gemaakt door het aantal systemen te reduceren en gewerkt aan 
de goede data-uitwisseling tussen Rijkswaterstaat en de markt. Tevens zijn 
de verantwoordelijkheden binnen IenW en RWS voor assetmanagement 
verhelderd en is het overleg in de driehoek beleid (opdrachtgever)-eigenaar-
Rijkswaterstaat (opdrachtnemer) opnieuw ingericht.
Vanuit deze basis wordt het assetmanagement stap voor stap verder 
verbeterd. Op weg naar eind 2025 wordt het assetmanagement elk jaar 
professioneler. Op steeds meer delen van onze wegen, vaarwegen en water­
systemen zullen we tot en met de Kamer beter in staat zijn om transparante 
en navolgbare keuzes te maken en neemt de stabiliteit van de begroting 
voor het in stand houden, gebruiken en ontwikkelen onze netwerken verder 
toe.
3.6 Implementatie I-Strategie
ICT/IV bepaalt steeds meer hoe wij onze verbindingen met de buitenwereld 
en onze primaire processen inrichten. Daarbij ontwikkelt IenW zich tot 
proactieve en innovatieve speler op het gebied van digitalisering. Deze 
ontwikkeling is in lijn met de rijksbrede afspraken uit het Besluit CIO-stelsel 
Rijksdienst 2021. Dit besluit heeft onder meer geleid tot de herinrichting van 
het CIO-stelsel van IenW. In 2022 zijn stappen gezet om de werking van dit 
stelsel verder te verbeteren en te versterken. Deze versterking is nodig voor 
de digitaliseringsslag en voor de sturing en beheersing van IV-activiteiten 
om zo beter de maatschappelijke opgaven van IenW te kunnen realiseren. 
Daarnaast is de concernbrede I-strategie in januari 2022 door de 
Bestuursraad vastgesteld. Deze meerjarige strategie schetst het IenW-brede 
perspectief en geeft richting aan de digitale doorontwikkeling van IenW. 
De focus ligt op samenhang en dienstoverstijgende kansen en uitdagingen. 
Om goede sturing door de Bestuursraad op deze omvangrijke ambitie 
mogelijk te maken, is focus noodzakelijk. Daarom is gekozen voor een 
gerichte aanpak van de thema’s en actielijnen. In 2022 is een groot aantal 
resultaten neergezet op drie benoemde prioriteiten: Basis op orde (cyber, 
informatiehuishouding), I-Vakmanschap en I-leiderschap en Data en 
innovatie. De Bestuursraad volgt de voortgang op de voet en werkt en denkt 
zelf mee over de digitale doorontwikkeling van IenW.
3.7 Fiscale functie
De invulling van de fiscale functie heeft aandacht gehad mede als gevolg 
van een door de belastingdienst ingesteld en ultimo 2022 lopend boeken­
onderzoek loonheffing 2021 en een nieuw af te sluiten convenant 
Horizontaal Toezicht met de belastingdienst.
Tweede Kamer, vergaderjaar 2022–2023, 36 360 XII, nr. 1 200
