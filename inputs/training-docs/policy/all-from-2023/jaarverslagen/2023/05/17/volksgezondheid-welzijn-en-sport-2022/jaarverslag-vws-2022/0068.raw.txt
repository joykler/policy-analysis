– Het financieren van projecten en onderzoek op het gebied van 
gezondheid, preventie en zorg (ZonMw).
– Het financieren van instrumenten om personeel in de zorg goed op te 
leiden en bij te scholen (SectorplanPlus, Stagefonds Zorg, subsidiere­
gelingen kwaliteitsimpuls ziekenhuispersoneel, opleidingen in een 
jeugd-ggz instelling, beschikbaarheidsbijdrage medische vervolgoplei­
dingen).
– Het financieren van zorg, welzijn, preventie, jeugdzorg en sport in 
Caribisch Nederland.
– Het financieel stimuleren van de ontwikkeling en het gebruik van 
persoonlijke gezondheidsomgevingen (PGO).
Regisseren:
– Het regisseren van een stevige positie van de patiënt in het zorgstelsel 
door wet- en regelgeving (klachtrecht, geschillenbeslechting, medezeg­
genschap, Wet BIG) en toepassing en handhaving daarvan.
– Regisseren dat alle betrokken partijen in de zorg, waaronder de patiënt, 
in staat zijn hun verantwoordelijkheid in het zorgstelsel waar te maken.
– Het regisseren van de verlaging van regeldruk in de zorg.
– Het voorkomen van systeemrisico’s bij financiering in de zorg.
– Het regisseren via het Informatieberaad en andere overlegorganen van 
een duurzaam informatiestelsel voor de zorg door te sturen op vier 
outcomedoelen (medicatieveiligheid, patiënt centraal, gestandaardi­
seerde informatie-uitwisseling, eenmalig vastleggen van gegevens) en 
het maken van afspraken, standaarden en voorzieningen voor dit infor­
matiestelsel.
C. Beleidsconclusies
Wet toetreding zorgaanbieders
Per 1 januari 2022 is de Wet toetreding zorgaanbieders (Wtza) en de 
daarmee samenhangende Aanpassingswet Wtza in werking getreden. Doel 
van de Wtza is het verbeteren van het risicogerichte toezicht van de Inspectie 
voor de Gezondheidszorg en Jeugd op zorgaanbieders en het beter bewust 
maken van zorgaanbieders van de bestaande (kwaliteits-)eisen die aan de 
zorgverlening zijn gesteld. In de Wtza is een meldplicht opgenomen voor in 
beginsel alle zorg- en jeugdhulpaanbieders en een toelatingsvergunning 
voor bepaalde zorgaanbieders.
De openbare jaarverantwoordingsplicht, een maatschappelijke verant­
woording over de besteding van collectieve middelen, is uitgebreid naar in 
beginsel alle zorgaanbieders.
(Ont)Regel de Zorg
In de tweede helft van 2022 is het vervolgprogramma [Ont]Regel de Zorg 
2022 ‒ 2025 van start gegaan (Kamerstukken II 2021/22, 29515, nr. 480). Dit 
programma schetst de vier actielijnen waarlangs het kabinet deze periode 
de aanpak van ervaren regeldruk en administratieve lasten in de zorg 
vormgeeft. Dit zijn:
1. Voorkomen van nieuwe regeldruk door wet- en regelgeving van VWS: 
beleid dat beter werkt in de praktijk
2. Landelijke maatregelen
3. De lokale aanpak: vermindering van regeldruk binnen zorginstellingen
4. Een laagdrempelig toegankelijk loket voor signalen
Tweede Kamer, vergaderjaar 2022–2023, 36 360 XVI, nr. 1 68
