Door middel van de meldprocedure is ook de rijksbrede vastgestelde 
‘Baseline Intern Persoonsgericht Onderzoek na een integriteits- of beveili­
gingsincident’ (BIPO) geïmplementeerd. De BIPO bevat tevens basisnormen 
voor de meldingsfase, persoonsgericht vooronderzoek, feitenonderzoek en 
afdoeningsfase met daarin aandacht voor disciplinaire en andere 
maatregelen van integriteits- en beveiligingsincidenten voor de rijks­
overheid.
Voor wat betreft fraudepreventie zijn naast de hierboven genomen 
generieke maatregelen gericht op de integriteit van medewerkers ook 
generieke maatregelen gericht op functiescheiding van toepassing. De 
frauderisico’s in de bedrijfsvoering vragen echter meer specifieke aandacht 
en een proactieve benadering. Er is een aanzet gemaakt om de frauderisico’s 
en beheersmaatregelen in de organisatie in kaart te brengen. Ook heeft 
overleg tussen de directie Financieel Economische Zaken (FEZ), directie 
Organisatie, Bedrijfsvoering en Personeel (OBP), ADR en AR omtrent fraude 
en de bijbehorende rolverdeling geleid tot een duidelijkere afbakening. 
Naar aanleiding van de genomen acties is gebleken dat het in kaart brengen 
van frauderisico’s en beheersmaatregelen een andere aanpak vraagt. De 
verdere uitwerking hiervan, waarbij gebruik zal worden gemaakt van de 
expertise en de Quickscan van de ADR, zal in 2023 verder worden opgepakt.
Een concrete maatregel die in 2022 is genomen in het kader van fraudepre­
ventie betreft de aangepaste procedure met betrekking tot het tussentijds 
wijzigen van IBAN nummers. Een belangrijke toevoeging in dit proces is dat 
de benodigde bewijsstukken worden gecontroleerd door een senior IC 
medewerker van DUS-I en er dus een zichtbare audittrail is.
Risicomanagement
In 2022 is de planning en control (P&C) cyclus aangescherpt ten opzichte 
van voorgaande jaren. Het onderdeel risicomanagement was prominenter 
aanwezig in de aanschrijving voor de jaar- en bestedingsplannen voor 2022. 
Daarnaast heeft het onderwerp risicomanagement nog meer aandacht 
gekregen in de in 2022 ontwikkelde aanschrijving jaar- en bestedings­
plannen 2023. Er was meer aandacht voor financiële­, beleids-, uitvoerings- 
en politieke risico’s. Daarbij werden de directies gevraagd 
beheersmaatregelen in kaart te brengen. Dit heeft geleid tot een extra 
uitgebreide risicoparagraaf in de jaarplannen. Op deze manier krijgt de 
organisatie voortijdig inzicht in de lopende risico’s en kan hier adequaat naar 
worden gehandeld. De risico-onderwerpen werden door het jaar heen 
besproken in de P&C gesprekken met de portefeuillehouders. Tevens wordt 
de aandacht voor risicomanagement op het niveau van de bestuursraad 
gewaarborgd door deelname van de bestuursraadleden aan de P&C 
gesprekken. Hiermee is er door alle lagen van de organisatie meer aandacht 
voor risicomanagement.
Externe inhuur
Het ministerie van VWS heeft in 2022 25,7% van de personele uitgaven 
besteed aan de inhuur van externen. Dit is een overschrijding van de norm 
met 15,7%-punt (de norm bedraagt 10%). Als gevolg van onzekerheid 
omtrent tijdelijkheid van opdrachten in verband met corona hebben RIVM, 
CIBG, CBG maar ook de VWS-kern te maken gehad met relatief hoge 
uitgaven voor externe inhuur.
Tweede Kamer, vergaderjaar 2022–2023, 36 360 XVI, nr. 1 121
