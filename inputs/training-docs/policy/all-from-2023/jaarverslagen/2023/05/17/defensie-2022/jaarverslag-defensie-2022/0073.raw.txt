2. Totstandkoming niet-financiële verantwoordingsinformatie
In 2022 heeft Defensie voortgang geboekt met het verbeteren van de 
managementinformatie. Defensie hanteert het Digitaal Dashboard Operati­
onele Gereedheid (DDOG) als instrument om te toetsen of de operationele 
eenheden voldoen aan de generieke gereedstellingsopdrachten. De 
generieke gereedstellingsopdracht formuleert in kwantitatieve en kwalita­
tieve zin welke eenheden per hoofdtaak operationeel gereed moeten zijn. 
Een eenheid is operationeel gereed als de personele gereedheid, de 
materiele gereedheid en de geoefendheid aan de normen voldoen. DDOG 
combineert fact based data en appreciaties van de defensieonderdelen en 
de CDS tot één verantwoording, die onderdeel uitmaakt van de inzetbaar­
heidsrapportage aan de Tweede Kamer.
DDOG komt projectmatig tot stand en was gedurende 2022 nog in ontwik­
keling. Desalniettemin dwingt DDOG nu al één standaard werkwijze af en 
maakt DDOG gebruik van een gemeenschappelijke set aan brongegevens 
en definities. Hierdoor ontstaat een gemeenschappelijke presentatie van 
de werkelijkheid. Door onderscheid in verschillende organisatorische 
niveaus in DDOG, zijn gegevens herleidbaar. Ook is het oordeel over de fact 
based operationele gereedheid herleidbaar door gebruik te maken van 
zogenaamde gedefinieerde ‘basisprofielen’ (normen voor personele 
gereedheid, materiele gereedheid en geoefendheid). Basisprofielen die tot 
een fact based oordeel leiden, kunnen een andere resultaat presenteren dan 
de appreciatie van de commandant. Dit verschil komt doordat niet alle 
factoren van operationele gereedheid in cijfers uitgedrukt kunnen worden 
en daarom ook niet opgenomen kunnen worden in een basisprofiel (bijvoor­
beeld moreel). Omdat de basisprofielen nog niet volledig zijn afgerond, is 
de informatie in DDOG in 2022 nog niet volledig herleidbaar en contro­
leerbaar.
KPI's
In de Kamerbrief Rapporteren voortgang bouwen aan een toekomstbe­
stendige krijgsmacht (kamerstuk 33 763, nr. 155) is een voorstel voor nieuwe 
kritische prestatie indicatoren (kpi’s) gepresenteerd. Met deze kpi’s wordt 
beter inzicht gegeven in de voortgang van het bouwen aan een toekomst­
bestendige krijgsmacht. De bestaande set kpi’s in de begroting komt te 
vervallen, met uitzondering van Research & Technology (R&T) als onderdeel 
van Onderzoek en innovatie. De informatie van de huidige kpi’s verdwijnt 
niet en wordt elders in de begroting en het jaarverslag of de geïntegreerde 
rapportage ondergebracht.
De nieuwe kpi’s betreffen drie gereedheidsindicatoren: Personele 
Gereedheid, Materiële Gereedheid en Operationele Gereedheid. Daarnaast 
zijn indicatoren opgenomen die meer inzicht bieden in huidige uitdagingen: 
Basis op orde, Innovatie, Europese en internationale samenwerking, en 
Duurzaamheid. In dit jaarverslag is een eerste versie van de nieuwe kpi’s 
opgenomen.
3. Begrotings-, financieel beheer en de materiële bedrijfsvoering
Verplichtingenbeheer
Het verplichtingenbeheer bij Defensie heeft tot bevindingen in het 
auditrapport van de ADR en verantwoordingsonderzoek 2021 van de AR 
geleid. Kern van de bevindingen is dat de financiële verplichting voort­
vloeiend uit het contract met de leverancier niet in alle gevallen juist, tijdig 
en/of volledig in de financiële administratie (SAP) wordt vastgelegd. Ten 
Tweede Kamer, vergaderjaar 2022–2023, 36 360 X, nr. 1 73
