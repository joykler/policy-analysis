van de energietransitie naar duurzame energie), dat als input zal dienen 
voor het Nationaal Plan Energiesysteem van het ministerie van EZK. 
Daarnaast heeft de Duurzame Luchtvaarttafel een nieuwe organisatie­
structuur geïmplementeerd en is er onder andere gewerkt aan de verdere 
uitvoering van het Akkoord Duurzame Luchtvaart.
Programma Omgeving Luchtvaart Schiphol
In 2022 is het Programma Omgeving Luchthaven Schiphol (hierna: het 
Programma) opgezet om de verschillende opgaven in de Schipholregio in 
samenhang met elkaar te bezien en tot de beste oplossingen te kunnen 
komen voor de luchthaven en het gebied waarin deze luchthaven ligt. 
Binnen het Programma wordt langs twee hoofdsporen gewerkt: het 
vaststellen van een Luchthavenverkeerbesluit (LVB), zodat daarmee het 
rechtsvacuüm voor bewoners wordt opgeheven, en het verbeteren van de 
leefomgevingskwaliteit voor de inwoners van de Schipholregio, door 
conform de NOVEX-aanpak gebiedsgericht te kijken naar de nationale en 
regionale opgaven die in dit gebied stapelen en daar in gezamenlijkheid 
keuzes in te maken en oplossingsrichtingen af te spreken (Kamerstukken II 
2021-2022, 29 665, nr. 426).
Met het kabinetsbesluit van 24 juni jl. is een belangrijke stap gezet om een 
nieuwe balans te vinden tussen het belang van een internationale 
luchthaven voor Nederland en de kwaliteit van de leefomgeving, specifiek 
voor omwonenden. Op basis van een zorgvuldige belangenafweging, zoals 
toegelicht in de Hoofdlijnenbrief Schiphol, is ervoor gekozen het aantal 
vliegtuigbewegingen op Schiphol te verminderen tot 440.000 per jaar 
(Kamerstukken II 2022-2023, 29 665, nr. 440). In 2022 is volgens een drietal 
sporen gewerkt aan de effectuering van dit Kabinetsbesluit:
• Het beëindigen van anticiperend handhaven in combinatie met het 
voortzetten van strikt preferentieel baangebruik;
• De verankering van het maximaal aantal vliegtuigbewegingen in het 
LVB;
• De ontwikkeling van een nieuw normenstelsel voor milieugebruiks­
ruimte.
Daarnaast worden er binnen het Programma andere werkzaamheden 
verricht die bijdragen aan de twee hoofdsporen. Zo is er in 2022 onder 
andere gewerkt aan:
• Het beter vindbaar, aanspreekbaar en toegankelijk zijn voor de verschil­
lende partijen in de omgeving van Schiphol, mede door het organiseren 
van een informatiebijeenkomst op 15 november 2022.
• Vanuit de verantwoordelijkheid voor het beleid inzake luchtvaart, 
Schiphol en het LVB werken aan diverse acties omtrent stikstof, 
waaronder het inzichtelijk maken van de impact van beleidsopties, 
mogelijke scenario’s en besluiten. Daarnaast contact houden met het 
bevoegd gezag over het proces van de natuurvergunning van Schiphol, 
waarvoor Schiphol zelf verantwoordelijk is.
• Het bijdragen aan de afhandeling van het advies van de Commissie Te 
Rijdt, inzake nadeelcompensatie grenswaarden geluid.
• De uitwerking van een isolatieregeling om woningen in de Schipholregio 
te voorzien van geluidwerende maatregelen en een onderzoek naar 
innovatiegerichte maatregelen.
• Het uitzetten van onderzoek naar het beperken van het aantal afhande­
laren op Schiphol, gericht op het vergroten van de stabiliteit van de 
luchthavenoperatie.
Tweede Kamer, vergaderjaar 2022–2023, 36 360 XII, nr. 1 96
