Om de medeoverheden te ondersteunen bij de beslissing of er op bepaalde 
locaties met PFAS-verontreinigingen maatregelen nodig zijn, heeft het 
RIVM in mei geactualiseerde Indicatieve Niveaus voor Ernstige Verontrei­
niging (INEV's) gepubliceerd. Voor het aanpakken van PFAS-verontreinigde 
locaties zijn specifieke uitkeringen (SPUK) beschikbaar. In mei van dit jaar 
konden medeoverheden aanvragen indienen; allen zijn gehonoreerd. In 
totaal gaat het om 27 projecten ter waarde van 12,4 miljoen euro. In de 
praktijk blijkt behoefte te zijn aan een handreiking hoe om moet worden 
gegaan met PFAS-saneringen. Volgend jaar zal daarom met de medeover­
heden gewerkt worden aan een invulling daarvan.
Caribisch Nederland - drinkwater
Het Ministerie van IenW zet zich in Caribisch Nederland in voor betaalbaar, 
betrouwbaar en toegankelijk drinkwater. Dat doel is bereikt door het 
verstrekken van subsidies enerzijds en het wijzigen van de Wet Elektriciteit 
en Drinkwater BES en de Warenwet BES anderzijds. Die laatste doet nu meer 
recht aan de eilandelijke situatie en daarmee is de uitvoerbaarheid van de 
wet verbeterd. Dat is belangrijk voor de nutsbedrijven en openbare 
lichamen die een belangrijke eilandelijke taak te vervullen hebben in de 
openbare drinkwatervoorziening. De gewijzigde Wet Elektriciteit en 
Drinkwater BES en Warenwet BES treden per 1 januari 2023 in werking.
Teneinde de drinkwatertarieven te verlagen, zijn de structurele middelen 
voor subsidies per 1 juli 2022 verhoogd en vastgelegd in de Tijdelijke subsi­
dieregeling drinkwater BES en rioolwaterzuiveringsinstallatie Bonaire 2018 
tot en met 2024. Het gaat zowel om structurele subsidies voor het verlagen 
van het vaste aansluittarief als om incidentele subsidies in het waterpro­
ductie en/of distributienet op alle drie de eilanden (zie ook paragraaf 
subsidies).
Caribisch Nederland – afvalwater en mariene milieu
De gewijzigde Wet VROM BES en Wet FIN BES treden per 1 januari 2023 in 
werking. Ten eerste wordt daarmee de zorgplicht van de Openbare 
Lichamen voor afvalwater verbreed van alleen het inzamelen naar het 
gehele beheer ervan, in gebieden waar dat doelmatig wordt geacht. Ten 
tweede is de grondslag voor een afvalwaterheffing geregeld, waarmee de 
eilanden de mogelijkheid krijgen hun afvalwaterbeheer middels een heffing 
te bekostigen. Beide is van belang voor een verbeterd (marien) milieu.
Voor afvalwater en het mariene milieu werkt IenW verder binnen de kaders 
van het Natuur- en Milieubeleidsplan Caribisch Nederland 2020-2030 
(NMBP). Met middelen uit het NMBP is Bonaire aan de slag met het 
opstellen van een afvalwatervisie; Saba en Sint Eustatius zullen in 2023 
vormgeven. De resultaten hiervan zijn belangrijk voor het bepalen van 
vervolgprojecten in het kader van afvalwater. Ondertussen zijn in 2022 
middelen (ruim € 3,47 miljoen) verstrekt aan Bonaire voor een aantal 
concrete projecten die nu al van start moeten gaan, zoals Hhet uitbreiden 
van de RWZI zuiveringscapaciteit en het realiseren van een 40-tal extra 
aansluitingen op de riolering en de bouw van een havenontvangstinstallatie 
om afvalwater van jachthaven Harbour Village in te nemen. Bovendien is er 
€ 600.000 toegekend uit het NMBP budget voor het opzetten van 
programma’s voor de monitoring van de zeewaterkwaliteit rondom alle drie 
de eilanden. Deze gaan helpen om meer inzicht te krijgen in de status van 
het mariene milieu aldaar. Tevens kunnen ze laten zien hoe de staat van 
het mariene milieu wordt beïnvloed door NMBP-projecten en andere 
maatregelen, hetgeen richting kan geven aan verder beleid ter bescherming 
van het mariene milieu.
Tweede Kamer, vergaderjaar 2022–2023, 36 360 XII, nr. 1 56
