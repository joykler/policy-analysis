realiseren. Als uiteindelijk blijkt dat op basis van vrijwillige inzet 
onvoldoende stikstofreductie plaatsvindt, kan het kabinet, conform het 
advies van de heer Remkes, ook verplichtend instrumentarium inzetten.
PAS-meldingen
LNV hecht groot belang aan de legalisering van PAS-melders. In samen­
werking met de bevoegde gezagen is het doel om de PAS-melders en 
meldingsvrije activiteiten uiterlijk drie jaar na het in 2022 vastgestelde 
programma te legaliseren. Daarin is opgenomen dat de eerst beschikbare 
ruimte uit de aanpak piekbelasters aan de meldingen wordt toegekend. In 
2022 zijn 6 PAS-meldingen gelegaliseerd met restruimte uit de Srv. 
Daarnaast is besloten een schadecommissie in te stellen waar PAS-melders 
een schadevergoeding kunnen aanvragen.
AERIUS
Begin 2022 is AERIUS Calculator geactualiseerd en is het stikstofregistra­
tiesysteem (SSRS) opengesteld voor PAS-meldingen en woningbouw­
clusters. Medio 2022 is de landelijke verlaging van de maximumsnelheid op 
snelwegen als bronmaatregel voor stikstofruimte voor het SSRS geschrapt. 
In samenhang daarmee is AERIUS- versie beschikbaar gekomen, die is 
gevuld met het eerste deel van de stikstofruimte uit de Subsidieregeling 
sanering varkenshouderijen.
Programma Stikstofreductie en Natuurverbetering
In december 2022 heeft de minister voor Natuur en Stikstof het programma 
Stikstofreductie en Natuurverbetering vastgesteld. Dit programma bevat 
de maatregelen voor het verminderen van stikstofdepositie op stikstofge­
voelige habitats in Natura 2000-gebieden en voor het bereiken van de 
instandhoudingsdoelstellingen voor deze habitats. Vaststelling van dit 
programma is een verplichting op grond van de Wet stikstofreductie en 
natuurverbetering (Wsn). (Kamerstuk 35334, nr. 213).
De voortgang en resultaten van het Programma stikstofreductie en natuur­
verbetering wordt gemonitord door een consortium onder regie van het 
Planbureau voor de Leefomgeving. Ieder jaar, voor het eerst in 2022, 
onderzoekt het RIVM namens het consortium of de stikstofdoelen die in 
de Wet stikstofreductie en natuurverbetering (Wsn) zijn opgenomen, 
haalbaar zijn (Monitor stikstofdepositie in Natura 2000-gebieden 2022).
Toestemmingverlening algemeen
Samen met provincies en betrokken departementen is verkend hoe het 
systeem van toestemmingverlening kan worden versterkt en vereen­
voudigd, zodat meer zekerheid geboden kan worden aan initiatiefnemers 
en bevoegde gezagen. In 2023 zal hier verder vorm aan worden 
gegeven.Vergunningplicht intern salderen
Er is besloten om een vergunningplicht voor intern salderen in te voeren. 
De plannen worden in de loop van 2023 verder uitgewerkt. De vergunning­
plicht is gericht op het voorkomen van feitelijke depositiestijgingen door 
intern salderen, waaronder het in gebruik nemen van latente ruimte. 
Daarnaast is het gericht op het versterken van toestemmingsverlening door 
een voorgenomen investering te beoordelen op mogelijkheden om de 
natuur verdergaand te beschermen. Voorts is het gericht op het aanpassen 
van de vergunning waardoor na een relevante wijziging de vergunning 
overeenkomt met wat er op het bedrijf gebeurt. Dit biedt initiatiefnemers en 
Tweede Kamer, vergaderjaar 2022–2023, 36 360 XIV, nr. 1 15
