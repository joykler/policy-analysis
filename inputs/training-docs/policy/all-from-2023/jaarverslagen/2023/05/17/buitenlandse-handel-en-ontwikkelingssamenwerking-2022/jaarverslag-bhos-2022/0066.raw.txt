Nederland heeft de assistentie vergroot aan die multilaterale organisaties 
die een belangrijke rol spelen in de ondersteuning van Oekraïne op het 
gebied van humanitaire noden, economische weerbaarheid en herstel van 
vernietigde infrastructuur. Alsook om de impact van de oorlog in lage- en 
middeninkomenslanden, met name op het gebied van voedselzekerheid, te 
mitigeren.
Op het gebied van klimaat worden stappen gezet om de benodigde finan-
ciering te genereren ten behoeve van de klimaattransitie en adaptatie. Dit 
alles laat wederom zien dat zij een unieke rol vervullen in het landschap van 
ontwikkelingssamenwerking.
Nederland bleef de SGVN steunen in zijn streven naar een verbeterde finan-
ciering en begrotingssystematiek voor de gehele VN. Nederland legt ook 
de Algemene Vrijwillige Bijdrages voor de periode 2023 tot 2025 meerjarig 
vast, conform de afspraken uit het Funding Compact.
Nederland heeft in 2022 als voorzitter, namens de WEOG, deelgenomen aan 
de Uitvoerende Raad van UN Development Programme, UN Population 
Fund, UN Office for Project Services (UNDP/UNFPA/UNOPS). Hierbij heeft 
Nederland accenten kunnen leggen op de implementatie van de VN hervor­
mingen, het verbeteren van de samenwerking tussen de diverse 
Uitvoerende Raden van de VN en de cross-regionale samenwerking binnen 
de Uitvoerende Raad. Belangrijkste was dat door een proactieve rol van 
Nederland de Uitvoerende Raad zeer vergaande stappen heeft ondernomen 
in respons op de in 2022 geconstateerde misstanden bij UNOPS.
Initiatieven om de VN en de IFI’s verantwoordelijk te houden voor de 
preventie, mitigatie en het adequaat aanpakken van seksuele uitbuiting en 
grensoverschrijdend gedrag (Sexual Exploitation and Abuse and Sexual 
Harassment: SEAH) liggen op koers. Het onderwerp is door Nederland 
geagendeerd binnen vrijwel alle onderdelen van de VN en de IFI’s.
Nationale SDG-implementatie
In 2022 is de Zesde Nationale SDG rapportage en de Monitor Brede Welvaart 
en SDG’s van het CBS gepresenteerd aan de Kamer. Daarnaast is ook door 
het Koninkrijk der Nederlanden middels de vijfjaarlijkse Voluntary National 
Review (VNR) aan de Verenigde Naties (VN) gerapporteerd en gepresen­
teerd over de nationale SDG-voortgang. Conclusies en aanbevelingen van 
beiden zijn eerder met de Kamer gedeeld. Ook is gewerkt aan verdere 
verbinding van de SDG’s met nationaal beleid en is interdepartementaal 
gewerkt aan de herziening van het Integraal Afwegingskader (IAK, nieuwe 
naam: Beleidskompas), met daarin ruime aandacht voor SDG-toetsing.
Artikel 5.2 Verdragsmiddelen
Bij de tweede suppletoire begroting werd duidelijk dat deze verdragsmid­
delen voor Suriname 2022 niet meer tot een betaling zouden leiden. Het 
budget werd in mindering gebracht op artikelonderdeel 5.2. Deze middelen 
blijven, conform de uitvoering van het verdrag, de komende jaren wel 
beschikbaar.
Tweede Kamer, vergaderjaar 2022–2023, 36 360 XVII, nr. 1 66
