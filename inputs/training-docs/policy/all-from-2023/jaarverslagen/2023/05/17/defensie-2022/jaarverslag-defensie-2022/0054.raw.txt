staat om CRC-capaciteit te leveren wanneer daar om gevraagd wordt. Deze 
capaciteit wordt gefaciliteerd vanuit de huidige Bijstandseenheden (BE) 
pelotons. De Close Protection Teams zijn in 2022 ingezet voor specifieke 
opdrachten en voldeden aan alle generieke opdrachten voor de hoofdtaken.
In 2022 is tweemaal een onderzoeksteam naar Oekraïne afgereisd. Het team 
heeft, onder verantwoordelijkheid van het International Criminal Court 
(ICC), forensisch onderzoek gedaan naar mogelijke oorlogsmisdaden in 
Oekraïne. Het opsporingsteam is daarbij ondersteund door andere defen­
sieonderdelen, het UMC Maastricht en het Nederlands Forensisch Instituut.
Grenzen en veiligheid
Op het gebied van grenzen en veiligheid speelt een aantal ontwikkelingen 
als gevolg van nieuwe EU-wetgeving inzake een Europees In- en Uitreis­
systeem (EES), een Europees Informatie- en Reisautorisatiesysteem 
(ETIAS), wijzigingen in het Schengen Informatiesysteem (SIS), de 
voorstellen voor aanpassing van EURODAC, het Visum Informatiesysteem 
(EUVIS) en inzake de interoperabiliteit tussen deze systemen. Dit zal op 
termijn consequenties hebben voor alle betrokken partijen, waaronder de 
KMar. Deze ontwikkelingen worden intern KMar aangestuurd door het 
programma Future Borders. In 2022 is bij de KMar de nodige voortgang 
geboekt in het programma Future Borders op het gebied van plannings­
systematiek, financiële beheersing, IT-voorbereiding, aanpassing basissys­
temen en sturing onder regie van het programma Grenzen en Veiligheid 
onder leiding van JenV.
Eurostar
De KMar is in oktober 2020 gestart met de grenscontroles op Amsterdam 
en Rotterdam Centraal ten behoeve van twee Eurostartreinen. In 2022 heeft 
Eurostar de dienstregeling uitgebreid met een derde en vierde trein. De 
vierde trein is vanaf september 2022 gaan rijden.
Eurosur
Het IV-systeem EUROSUR verzamelt de incidenten die aan en tussen de 
grensdoorlaatposten plaatsvinden om te komen tot bruikbare ‘situational 
pictures’ voor Nederland. De invoering van Eurosur 2.0 moet uiteindelijk 
leiden tot een totale ‘European situational picture’, waarin ook een 
analyselaag is opgenomen. Voor EUROSUR 2.0 dient elke lidstaat over 
een Nationaal Coördinatiecentrum (NCC) te beschikken. In 2022 is een start 
gemaakt met het oprichten en inrichten van de NCC-organisatie. Op 
9 december 2022 zijn, binnen de daarvoor door de Europese commissie 
gestelde deadline, de contact en locatiegegevens doorgegeven aan de 
Europese Commisie. De deadlines, vastgesteld in de Eurosur Programme-
Roadmap, zijn behaald.
EMSWe-Verordening
Op 15 augustus 2019 is de Europese EMSWe-verordening in werking 
getreden. EMSWe staat voor European Maritime Single Window 
environment. Het is de opvolger van de al eerder door de KMar geïmple­
menteerde Europese verordening «Maritime Single Window». Met de 
EMSWe-verordening wordt de meldplicht vanuit de scheepvaart aan de 
verschillende partijen (havenautoriteiten, Douane, KMar, Zeehavenpolitie) 
in de lidstaten geharmoniseerd. EMWSe is voor de KMar/JIVC voornamelijk 
een ICT-vraagstuk. Nationale implementatie wordt uitgevoerd o.l.v. het 
ministerie van IenW. De KMar neemt deel aan de Stuurgroep EMSW onder 
Tweede Kamer, vergaderjaar 2022–2023, 36 360 X, nr. 1
