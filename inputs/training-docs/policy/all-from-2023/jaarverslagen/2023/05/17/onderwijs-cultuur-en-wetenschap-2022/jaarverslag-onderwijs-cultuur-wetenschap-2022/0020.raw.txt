en Landelijke Studentenvakbond (LSVb) gestart met het ontwikkelen van 
een kader voor een integrale aanpak gericht op vroeg-signalering van 
problemen en de begeleiding van studenten. In het kader wordt ingezet op 
preventie, het vergroten van de ‘sense of belonging’ en het bieden van 
praktische hulpmiddelen. Daarnaast wordt ingezet op het vergroten van 
de kennis en kunde binnen instellingen. Het kader wordt in 2023 
aangeboden aan de Tweede Kamer. Voor het opzetten en uitvoeren van de 
integrale aanpak heeft het kabinet tot en met 2025 middelen vrijgemaakt 
(€15 miljoen per jaar). Daarnaast is in 2022 een start gemaakt met een 
verdiepend onderzoek naar de oorzaken van stress en prestatiedruk bij 
studenten in het ho. Dit onderzoek wordt uitgevoerd door het Trimbos 
instituut en de resultaten worden verwacht in 2023.
De investeringen vanuit de Kwaliteitsafspraken voor de verbetering van 
de onderwijskwaliteit zijn in 2022 verder opgelopen tot € 495 miljoen. Deze 
middelen zijn in het kader van de Kwaliteitsafspraken tot en met 2024 reeds 
aan het hoger onderwijs ter beschikking gesteld, waarbij plannen van de 
instellingen door de Nederlands-Vlaamse Accreditatieorganisatie (NVAO) 
zijn getoetst. Vanaf 2025 stelt het kabinet deze middelen structureel, door 
toevoeging aan de lumpsum, ter beschikking aan de instellingen (een 
bedrag van ongeveer € 625 miljoen per jaar). De instellingen zetten deze 
middelen structureel in voor de bevordering van kwaliteit van het ho.
De afgelopen jaren is gebleken dat de diversiteit van studenten op 
opleidingen met een numerus fixus is afgenomen en dat dit kan duiden op 
kansenongelijkheid. In 2021 is daarom het wetsvoorstel ‘toevoeging van 
decentrale loting als selectiemethode voor opleidingen met een capaciteits­
fixus ’ ingediend. Met het wetsvoorstel wordt loting als instrument 
toegevoegd aan het selectie-instrumentarium van instellingen. Op dit 
moment selecteren opleidingen met een capaciteitsfixus studenten op basis 
van minimaal twee kwalitatieve criteria. In februari 2022 heeft de Tweede 
Kamer verslag uitgebracht bij het wetsvoorstel. In de nota naar aanleiding 
van het verslag zijn de schriftelijke vragen beantwoord. Inmiddels is het 
wetsvoorstel aangenomen door de Tweede Kamer.
In juni 2022 publiceerde de Inspectie van het Onderwijs (IvhO) de eindrap­
portage van een onderzoek naar zelfselectie. De rapportage beschrijft welke 
rol zelfselectie speelt bij de afweging om al dan niet voor de ho opleiding 
van voorkeur te kiezen. De Onderwijsinspectie heeft daarbij gekeken naar 
drempels in opleidingen, achtergrondkenmerken van studenten en 
specifieke persoonlijkheidskenmerken. In 2023 volgt een inhoudelijke 
beleidsreactie samen met de reactie op het onderzoek van de Onderwijsin­
spectie naar de onderbouwing van selectiecriteria en hoe daarbij rekening 
wordt gehouden met kansengelijkheid. De publicatie hiervan volgt naar 
verwachting begin 2023.
Wisselstroomtrajecten, waarbij studenten wisselen tussen universiteit en 
hogeschool, bevorderen dat de ‘juiste student op de juiste plek’ komt door 
het verbeteren van het studiekeuzeproces en het stimuleren van 
doorstroommogelijkheden. Zo moet een overstap in het eerste jaar van 
het wo naar het hbo worden vergemakkelijkt. Om wisselstroom een impuls 
te geven wordt in 2022-2024 € 3,5 miljoen beschikbaar gesteld om gezamen­
lijke projecten van hogescholen en universiteiten te stimuleren. Met UNL 
en VH is overeengekomen dat zij middels een kader inventariseren aan 
welke (bestaande) projecten de middelen het best kunnen worden besteed, 
waarna deze worden toegekend aan instellingen die aan het project 
deelnemen. De middelen voor 2022 (€ 500 duizend) zijn toegekend aan 
Tweede Kamer, vergaderjaar 2022–2023, 36 360 VIII, nr. 1 20
