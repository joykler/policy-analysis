1. het (periodiek) evalueren en actualiseren van de Uitvoerings- en 
Handhavingsstrategie Belastingdienst;
2. het structureren, beter inzichtelijk maken en onderbouwen van keuzes 
voor de inzet van handhavingsinstrumenten binnen de Belastingdienst 
en het vastleggen van deze keuzes in handhavingsplannen;
3. het richting geven aan de wijze waarop de verschillende directies steek­
proeven uitvoeren om inzicht te krijgen in nalevingstekorten, nalevings­
beelden en het percentage juiste aangiften;
4. het evalueren van de uitvoering en handhaving op het niveau van 
doelgroepen en/of middelen en processen (tactisch) en het niveau van 
individuele projecten en activiteiten (operationeel);
5. het vastleggen van de uit te voeren evaluaties in een Evaluatieagenda.
De Belastingdienst werkt in 2023 aan de hand van de centrale kaders verder 
aan het inrichten van een toereikende plan-do-check-act-cyclus.
Verplichtingenbeheer en prestatieverklaringen Belastingdienst en 
Toeslagen
De onvolkomenheid op het verplichtingenbeheer Belastingdienst en 
Toeslagen ziet op het proces van juist, tijdig en volledig administreren van 
verplichtingen. De onvolkomenheid ten aanzien van de prestatieverkla­
ringen betreft het in overeenstemming zijn van gefactureerde en geleverde 
prestaties. Er zijn flinke stappen gezet in het oplossen van beide onvolko­
menheden. De kaders zijn aangescherpt en er is ingezet op het werkend 
krijgen van de genomen verbetermaatregelen. Onder andere door het 
uitvoeren van periodieke controles bij dienstonderdelen met veel verplich­
tingen en de inzet van de deskundigheid van de inhuurdesk. Ook is extra 
aandacht besteed aan een betrouwbare verplichtingenstand per jaareinde. 
Ten slotte worden periodieke controles op de afgifte van prestatieverkla­
ringen en risicogerichte controles op grote contracten met moeilijk 
meetbare prestaties uitgevoerd. Met de genomen maatregelen zijn deze 
processen beter op orde.
Wijzigingsbeheer IT-systemen (testprocedures) Belastingdienst 
Het testen van wijzigingen in IT-systemen en het documenteren daarvan 
wordt nog onvoldoende beheerst. In 2022 heeft de Belastingdienst gewerkt 
aan het verbeteren van de procedures om te komen tot een toereikend 
proces van het doorvoeren en documenteren van wijzigingen in de 
applicaties. De ADR heeft wijzigingen in de IT-systemen beoordeeld. Daarbij 
is gebleken dat er nog geen geüniformeerde werkwijze is, en dat de vastleg­
gingen bij het testen nog onvoldoende navolgbaar zijn. De Belastingdienst 
werkt in 2023 verder aan het oplossen van deze onvolkomenheid.
Inkoopbeheer Belastingdienst en Toeslagen
De AR heeft tekortkomingen geconstateerd in het inkoopproces, zoals het 
afwijken van de aanbestedingswet- en regelgeving en het niet naleven van 
selectieprocedures bij bestellingen op raamovereenkomsten. Ook het 
opstellen van nadere overeenkomsten wijkt soms af van de regels.
Er zijn in 2022 door zowel de Belastingdienst, Toeslagen, Douane en het 
beleidsdepartement zogenoemde waivers vastgesteld voor het bewust 
afwijken van inkoopregels. Dit is ongewenst maar soms nodig om de conti­
nuïteit van de bedrijfsvoering te borgen en voor Toeslagen om zo snel als 
mogelijk de gedupeerde ouders te compenseren. Waivers waren verder 
nodig omdat een zorgvuldige nieuwe aanbesteding tijd kost en daarom in 
afwijking van de aanbestedingsregels overeenkomsten tijdelijk verlengd 
moesten worden, door vertraging bij uitfasering van systemen en door 
Tweede Kamer, vergaderjaar 2022–2023, 36 360 IX, nr. 1 132
