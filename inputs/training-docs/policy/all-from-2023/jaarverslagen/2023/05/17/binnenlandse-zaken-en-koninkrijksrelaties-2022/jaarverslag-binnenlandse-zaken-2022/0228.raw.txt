ontvangen voor de uitgaven in het kader van het programma ‘Werk aan 
Uitvoering’. Met dit meerjarig programma wordt ingezet op een verdere 
verbetering van de publieke dienstverlening.
Omzet derden
De omzet derden bestaat uit de verhuurderbijdrage die aan de verhuurders 
in rekening is gebracht en uit de ontvangen leges. De in rekening gebrachte 
verhuurderbijdrage is dit jaar gelijk aan eerdere jaren en vastgesteld op 
€ 5,5 miljoen. De circa 800 verhuurders met meer dan 50 woningen in 
beheer hebben in november een beschikking ontvangen waarna het CJIB 
voor de inning zal zorgdragen middels een te versturen factuur.
De te ontvangen leges liggen in lijn met de raming en bedragen € 1,2 mln. 
In 2.800 gevallen is de verzoeker in het ongelijk gesteld met een totale 
legesveroordeling van € 130.000. In 6.300 gevallen is de wederpartij in het 
ongelijk gesteld met een legesveroordeling van € 1,1 mln. Bij de overige 
geschillen is geen legesveroordeling opgelegd.
Lasten
Personele kosten
Eigen personeel
In lijn met de hogere zaaklast zijn de personeelsuitgaven gestegen tot ruim 
€ 9 mln. Dit hangt ook samen met een verambtelijking van externe 
medewerkers medio dit jaar.
Inhuur externen
De Huurcommissie heeft in het jaar 2022 nog sterk moeten leunen op 
externen om twee redenen. Allereerst door krapte op de arbeidsmarkt 
waardoor invulling op bestaande formatie moeizaam was en veelal niet 
mogelijk bleek. Verder is de zaaksoort Huurverhoging sterk aan fluctuaties 
onderhevig, medio het jaar stroomden circa 3.500 zaken in en deze dienen 
binnen wettelijke termijn afgewikkeld te worden. Dit vraagt elk jaar tijdelijk 
om een forse inzet van externen. De Huurcommissie heeft net als in 2021 
sterk ingezet op het verder terugdringen van structurele externe inhuur. Aan 
de start van 2022 waren 54 externen werkzaam bij de huurcommissie en aan 
het einde van 2022 is dit aantal teruggebracht naar 36. Ultimo de maand 
december heeft wederom een verdere verambtelijking plaatsgevonden en 
zijn nog eens 20 externen uitgestroomd met als gevolg dat aan de start van 
het nieuwe jaar slechts 16 externe krachten werkzaam zijn bij de Huurcom­
missie.
Overige personele kosten
De overige personele kosten zijn lager met name als gevolg van het niet 
geheel uitputten van de scholingsmiddelen geraamd bij de Ontwerpbe­
groting.
Materiele kosten
Apparaat ICT
In 2022 is het nieuwe zaaksysteem ontwikkeld waar ten tijde van de 
opstelling van de ontwerpbegroting nog geen rekening mee is gehouden. 
De materiële component van de kosten voor deze ICT sprong bedraagt in 
totaal € 0,9 mln. Het beheer en onderhoud van de software en hardware is 
gestegen van € 0,8 naar € 1,2 mln. Tenslotte zijn ook de kosten voor P-Direkt 
gestegen als gevolg van het hoger aantal ambtelijke werknemers in dienst.
Tweede Kamer, vergaderjaar 2022–2023, 36 360 VII, nr. 1 228
