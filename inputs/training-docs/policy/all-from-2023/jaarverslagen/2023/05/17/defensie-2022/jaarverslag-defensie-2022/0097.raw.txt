ad 13 Garantieverplichtingen
Het saldo op de saldibalans is nihil.
Op 31 december 2022 stond één garantie open. Dit betreft een overeen­
komst met de Vereniging Verbond van Verzekeraars over de verzeker­
baarheid van personeel. De looptijd is onbepaald en er is geen 
gegarandeerd bedrag vastgesteld. De overeenkomst regelt de verhouding 
tussen Defensie en de Vereniging met als doel de belemmeringen die 
defensieambtenaren in het maatschappelijk verkeer ondervinden als gevolg 
van uitsluitingsclausules bij levensverzekeringen, gekoppeld aan de finan-
ciering van een woning, weg te nemen. In 2022 heeft geen uitkering plaats­
gevonden.
ad 14 Andere verplichtingen
Het saldo op de saldibalans bedraagt € 1.509.338.
De meeste verplichtingen staan in de administratie tegen de maandkoers. 
Reeds ingevoerde bestellingen en verplichtingen worden jaarlijks geher­
waardeerd gebruikmakend van de CEP-koers van maart 2022. Daarnaast zijn 
er posten die met valutatermijncontracten zijn afgedekt, deze zijn 
opgenomen tegen de betreffende valutatermijnkoers.
Bij de nieuw aangegane verplichtingen is uitgegaan van de methode van 
het opnemen in de rekening van zowel de positieve als negatieve bijstel­
lingen van oude verplichtingen.
Tabel 32 Andere verplichtingen (bedragen x € 1.000)
Andere verplichtingen 01/01/2022 € 1.282.129
Aangegane andere verplichtingen in verslagjaar € 13.276.901
Subtotaal € 14.559.030
Tot betaling gekomen in verslagjaar € 13.049.692
Openstaande andere verplichtingen per 31/12/2022 € 1.509.338
Als criterium voor de toelichting van openstaande verplichtingen geldt 
een grensbedrag van € 100.000.
Tot en met 2022 had de Kustwacht Nederland voor de uitvoering van lucht­
verkenningstaken en voor Search and Rescue (SAR) de beschikking over 
2 Dorniers en SAR-helikopters. Zowel de Dorniers als de SAR-helikopters 
zijn aan het eind van hun levensduur. Ter vervanging van zowel de Dorniers 
als de helikopters is ervoor gekozen om leasecontracten af te sluiten in 
plaats van eigen toestellen aan te schaffen. In 2020 is ter vervanging van 
de huidige Dorniers een leasecontract afgesloten voor de inzet van 
2 DASH-8 vliegtuigen met de firma PAL/Jet-Support voor een periode van 
10 jaar. De uitvoering van het contract is aangevangen op 31 oktober 2022. 
Het op 1 januari 2023 nog openstaande verplichtingenbedrag bedraagt 
€ 164.318. Aangezien het contract voor de Dorniers in februari 2022 verliep 
is in 2021 nog een interimcontract afgesloten met General Atomics Aero Tec 
Systems ter overbrugging van de periode februari tot juli 2022. Op dit 
contract staat nog een verplichting open van € 129 voor een in 2022 
uitgevoerde reparatie.
In 2021 is ter vervanging van de huidige SAR-helikopers een leasecontract 
afgesloten met Bristow Helicopters LTD. Het gaat hierbij om een 10 jarig full 
service contract voor de inzet van SAR-helikopters t.b.v. de Kustwacht 
Tweede Kamer, vergaderjaar 2022–2023, 36 360 X, nr. 1 97
