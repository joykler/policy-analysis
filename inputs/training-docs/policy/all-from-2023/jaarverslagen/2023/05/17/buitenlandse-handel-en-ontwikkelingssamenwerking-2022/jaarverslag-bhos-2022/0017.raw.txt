Trade and Technology Council (TTC) en een specifieke werkgroep is er 
bovendien een meer gestructureerde dialoog over exportcontrole tussen 
Europa en de VS bij gekomen. 
Handelsbetrekkingen met het VK-post Brexit 
Het kabinet heeft in 2022 ingezet op een positief en stabiel partnerschap 
tussen de EU en het Verenigd Koninkrijk (VK). Daartoe heeft het de koers 
van de Europese Commissie gesteund om binnen de kaders van het 
Protocol Ierland/ Noord-Ierland de mogelijkheden om gezamenlijke 
oplossingen te vinden maximaal te benutten. In de bilaterale relatie tussen 
Nederland en het VK heeft Nederland zich met een handelsmissie in oktober 
2022 gepositioneerd als partner op de thema’s kunstmatige intelligentie en 
duurzame mobiliteit. Er is daarnaast extra geïnvesteerd in informatievoor­
ziening aan exporterende bedrijven over douaneregels (het Britse Target 
Operating Model) en de mogelijkheden van de Handels- en Samenwer­
kingsovereenkomst tussen de EU en het VK. Ook is informatie nog meer 
gebundeld door het oude Brexit-loket te integreren in een actuele landensite 
over het VK. Het kabinet heeft aandacht voor de praktische problemen en 
belemmeringen die voortkomen uit de douaneregels en de implementatie 
van de Handels- en Samenwerkingsovereenkomst en blijft zich inzetten voor 
het vinden van oplossingen daarvoor. Met middelen uit de Brexit-
Adjustment Reserve (BAR) is een EU-handelsprogramma vormgegeven, dat 
MKB-bedrijven compenseert voor geleden schade in het zakendoen met 
het VK en ondersteunt bij de oriëntatie op alternatieve markten.
Verdienvermogen en kracht van NL: verdienkansen nu en in de toekomst
 
Meer focus op 25 prioritaire markten 
Met de BHOS-nota, 'Doen waar Nederland goed in is', heeft het kabinet in 
2022 meer focus aangebracht in het handelsbeleid. De belangrijkste 
Nederlandse inzet via handelsmissies en -instrumenten zal de komende 
jaren plaatsvinden in de herijkte 25 prioritaire markten met het meeste 
potentieel voor het internationale verdienvermogen van Nederland. 
Daarnaast heeft het kabinet 14 combinatielanden aangewezen voor hulp en 
handel. Hiermee moedigt het kabinet bedrijven aan actief te worden, door 
vroeg in te stappen een goede marktpositie te verwerven en bij te dragen 
aan versnelde economische ontwikkeling van deze landen.
In het voorjaar van 2022 werden de COVID-reisrestricties in de meeste 
landen opgeheven, waardoor de meeste missies weer fysiek konden plaats­
vinden. In de periode maart t/m december werden economische missies 
georganiseerd naar de Verenigde Arabische Emiraten, België, Polen, de 
Verenigde Staten, het Verenigd Koninkrijk en Vietnam. Ook vond een 
digitale missie naar China plaats. De Tweede Kamer ontvangt de rapportage 
over deze missies in het eerste kwartaal van 2023.
Ondersteuning MKB en specifieke doelgroepen 
Het kabinet wil ondernemers ondersteuning bieden om internationaal 
succesvol te ondernemen, met extra aandacht voor het MKB, startups en 
scale-ups, en vrouwelijke ondernemers. Hiervoor wordt continu bezien of 
het bestaande handelsinstrumentarium voldoende inspeelt op wat nodig is, 
of dat er aanpassingen nodig zijn.
Op basis van het advies ‘Dienstbare dienstverlening’ wordt door het 
ministerie van EZK gewerkt aan verdere stroomlijning van dienstverlening 
aan ondernemers door samenwerking tussen verschillende publieke en 
Tweede Kamer, vergaderjaar 2022–2023, 36 360 XVII, nr. 1
