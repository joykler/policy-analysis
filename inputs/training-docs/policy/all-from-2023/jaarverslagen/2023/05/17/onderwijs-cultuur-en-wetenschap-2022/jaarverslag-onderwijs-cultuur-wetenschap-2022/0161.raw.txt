Tabel 93 Liquide middelen (bedragen x € 1.000)
Openstaand per Openstaand per 
31-12-2022 31-12-2021
Totaal liquide middelen 267 268
Dit betreft twee bankrekeningen bij de ABN AMRO bank.
4. Rekening-courant Rijkshoofdboekhouding (RHB)
Op de rekening-courant wordt de financiële verhouding met het Ministerie 
van Financiën geadministreerd. Ook worden door middel van deze admini­
stratie de begrotingsuitgaven en ontvangsten met het Ministerie van 
Financiën afgewikkeld.
5. Rekening-Courant RHB Begrotingsreserve
Een begrotingsreserve is een geoormerkte meerjarige budgettaire 
voorziening die door een ministerie op een afzonderlijke rekening-courant 
bij het Ministerie van Financiën wordt aangehouden. Het gaat om een 
budgettaire voorziening of reserve binnen de Rijksbegroting. De reserve 
blijft meerjarig beschikbaar voor het doen van uitgaven in latere jaren. Voor 
de begrotingsreserve museaal aankoopfonds en de begrotingsreserve 
risicopremie garantstelling onderwijsinstellingen en rekening-courantli­
mieten die instellingen aanhouden bij het Ministerie van Financiën wordt 
een rekening-courant aangehouden bij het Ministerie van Financiën.
Tabel 94 Rekening-Courant RHB Begrotingsreserve (bedragen x € 1.000)
Naam begrotingsreserve Saldo Toevoe­ Onttrek­ Saldo Verwijzing 
1-1-2022 gingen kingen 31-12-2022 naar begro­
2022 2022 tingsartikel
Museaal aankoopfonds 49.072 19.334 26.754 41.652 14
Risicopremie garantstelling 
onderwijsinstellingen 14.781 1.575 16.356 95
Totaal 63.853 20.909 26.754 58.008
Begrotingsreserve museaal aankoopfonds
In 1998 is het museaal aankoopfonds opgericht. Dit is een intra-comptabel 
fonds met het karakter van een interne reserverekening. Op deze rekening 
wordt bijgehouden hoeveel geld er voor kunstaankopen voor latere jaren 
beschikbaar is. 
In 2022 is er voor zeven aankopen een bijdrage geleverd waarvan de 
bijdrage aan «de vaandeldrager» van Rembrandt de meest in het oog 
springende is.
Reserve risicopremie garantstelling onderwijsinstellingen
In 2004 is de regeling Schatkistbankieren van kracht geworden. Instellingen 
kunnen bij het Ministerie van Financiën een schatkistlening aanvragen op 
basis van een strikte hypothecaire zekerheid of garantiestelling van de 
gemeenten. Het Ministerie van OCW staat garant voor deze leningen. 
Hiervoor ontvangt het Ministerie van OCW een risicopremie van 0,1 
procentpunt per jaar gedurende de gehele looptijd van de schatkistlening. 
In verband met een herziening van de afspraken tussen de Ministeries van 
Financiën en OCW staat het Ministerie van OCW vanaf 2012 ook garant voor 
de rekening-courantlimieten die instellingen aanhouden bij het Ministerie 
van Financiën. Hiervoor ontvangt het Ministerie van OCW een risicopremie 
van 0,25 procentpunt van het uitstaande saldo. Beide risicopremies worden 
gestort in een begrotingsreserve.
Tweede Kamer, vergaderjaar 2022–2023, 36 360 VIII, nr. 1 161
