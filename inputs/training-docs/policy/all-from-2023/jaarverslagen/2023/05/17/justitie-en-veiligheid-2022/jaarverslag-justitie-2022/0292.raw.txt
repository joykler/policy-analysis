toegevoegd én de structurele middelen voor de aanpak van ondermijning. 
Tevens worden bij deze incidentele suppletoire begroting middelen 
toegevoegd voor de opvang van ontheemden uit Oekraine.
9. ISB 5 medische zorg voor ontheemden uit Oekraïne
Per 1 juli 2022 is de Regeling Medische zorg Ontheemden uit Oekraïne 
(RMO) in werking getreden. Om de RMO te bekostigen heeft het kabinet 
ingestemd met een begroting voor de dekking van de medische kosten en 
de verwerkingskosten voor het tweede halfjaar van 2022. De medische 
kosten van de eerste maanden van 2022 zijn gefinancierd via de Subsidie­
regeling voor Onverzekerden (SOV).
Bijlage 6: Verantwoording EU-middelen in gedeeld beheer
Asiel, Migratie en Integratie Fonds (AMIF) en het Fonds voor 
Interne Veiligheid (ISF)
Op basis van de ter beschikking staande informatie uit de verklaringen en 
rapporten van de Verantwoordelijke Autoriteit en Auditautoriteit en alle 
overige informatie en met inachtneming van hetgeen na punt 3 vermeld 
wordt, wordt geconstateerd dat inzake het programma Asiel, Migratie en 
Integratie Fonds over de periode 16 oktober 2021 tot en met 15 oktober 2022 
en het Fonds voor Interne Veiligheid over de periode 16 oktober 2021 tot en 
met 15 oktober 2022:
 
1. de door Nederland opgezette systemen en daarin vervatte maatregelen 
voor het beheer en de controle van de gelden naar behoren hebben 
gefunctioneerd;
2. de jaarrekening van de Verantwoordelijke Autoriteit, in de context van 
bovengenoemde informatie volledig, nauwkeurig en waarachtig is;
3. de totale subsidiabele kosten tot een bedrag van: € 11.078.151,55 
(aandeel AMIF € 11.078.151,55) en € 5.318.163,05 (aandeel ISF 
€ 5.318.163,05) op de bij de Europese Commissie ingediende rekeningen 
(ontvangsten en uitgaven), in alle materiële opzichten wettig en 
regelmatig zijn.
Bovenstaande constateringen en eventuele punten van voorbehoud in deze 
verklaring zijn beperkt tot zaken van materieel belang en vloeien direct voort 
uit audits en laten onverlet inherente interpretatie van Europese 
regelgeving. De bekende onderzoeken en/of correctievoorstellen in verband 
met de goedkeuring van de ingediende rekeningen door de Europese 
Commissie zijn opgenomen in de toelichting.
Toelichting
Rapportages Auditautoriteit
De Auditdienst Rijk heeft, in de functie van Auditautoriteit, geoordeeld dat 
de toegepaste beheers- en controlesystemen naar behoren functioneren, 
de jaarrekeningen een getrouw beeld geven en de uitgaven waarvoor bij 
de Europese Commissie om vergoeding is gevraagd wettig en regelmatig 
zijn. Tevens worden de beweringen in de beheersverklaringen van de 
Verantwoordelijke Autoriteit door de uitgevoerde auditwerkzaamheden niet 
in twijfel getrokken.
Beheersverklaringen Verantwoordelijke Autoriteit
Tweede Kamer, vergaderjaar 2022–2023, 36 360 VI, nr. 1
