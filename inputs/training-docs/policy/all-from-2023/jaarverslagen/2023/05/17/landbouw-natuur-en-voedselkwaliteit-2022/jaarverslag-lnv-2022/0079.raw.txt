mln.). Tot slot werken de toegenomen personele bezetting, de hogere 
prijzen door de inflatie en het geheel vervallen van de COVID-19 
maatregelen door in allerlei andere onderdelen van de materiële kosten. In 
combinatie met diverse kleine effecten zorgt dit per saldo voor de rest van 
de stijging (€ 4,0 mln.) van de materiële kosten ten opzichte van 2021.
De realisatie 2022 van de materiële kosten ligt onder (€ 14,9 mln.) de 
oorspronkelijke begroting 2022. De twee belangrijkste oorzaken worden 
hieronder toegelicht. Ten eerste is de BTW voor facturen van KDS (keurings­
assistenten) en de practitioners (zelfstandige dierenartsen) begroot onder 
de materiële kosten, maar moeten deze kosten worden verantwoord onder 
de bijzondere lasten (€ 10,1 mln.). Ten tweede waren de kosten voor SSO’s 
(met name DICTU) lager dan begroot (€ 3,2 mln.).
Afschrijvingskosten
De afschrijvingskosten voor materiële vaste activa zijn € 0,7 mln. lager dan 
begroot, met name doordat enkele investeringen in laboratoriumappa­
ratuur zijn uitgesteld van 2021 naar 2022. Hierdoor is de afschrijving van 
deze laboratoriumapparatuur pas in de loop van 2022 begonnen. De 
afschrijvingskosten voor immateriële vaste activa zijn € 2,4 mln. lager dan 
begroot. Dit betreft met name de afschrijvingskosten voor het IV/ICT 
Actieplan. Bij het opstellen van de begroting voor deze afschrijvingskosten 
is een fout gemaakt, waardoor de afschrijvingskosten veel te ruim zijn 
begroot.
Overige kosten
Tot slot zijn de overige lasten hoger (€ 0,7 mln.) dan in 2021 en ook hoger 
(€ 9,6 mln.) dan de oorspronkelijke begroting 2022. In de oorspronkelijke 
begroting 2022 waren de bijzondere lasten (in totaal € 10,1 mln.) begroot als 
onderdeel van de materiële kosten.
Saldo van baten en lasten
Het saldo van baten en lasten is € 6,7 mln. negatief (ten opzichte van een 
positief resultaat in 2021 van € 13,7 mln.). Het negatieve resultaat van € 6,7 
mln. wordt voornamelijk veroorzaakt door een substantiële stijging van de 
personele kosten, als gevolg van het aantrekken van veel extra personeel. 
De inzet van extra personeel is mogelijk door de toekenning van extra 
structurele middelen voor de NVWA op basis van het Coalitieakkoord. De 
groei van het personeelsbestand heeft zich in 2022 nog niet volledig kunnen 
vertalen in de bijbehorende toename in uitgevoerd declarabel (voor 
opdrachtgevers) of retribueerbaar (voor derden) werk. Dit hangt onder 
andere samen met de noodzakelijke (niet-productieve) tijd die werving en 
inwerken van nieuw eigen personeel kost. In overleg met LNV zijn 
gedurende 2022 daarom keuzes gemaakt ten aanzien van de op te leveren 
jaarplan-resultaten, door bijvoorbeeld onderdelen te schrappen of een 
jaarplanresultaat in aangepaste vorm uit te voeren (bijv. toezicht op afstand 
i.p.v. ter plaatsen of een kleinere doelgroep / scope aan activiteiten). Een 
volledige inhoudelijke terugkoppeling ten aanzien van de jaarplanresultaten 
wordt in mei door de NVWA gepubliceerd.
Ten opzichte van de oorspronkelijke begroting zijn de lasten in 2022 harder 
gestegen (stijging € 15,5 mln.) dan de baten (stijging € 8,8 mln.). Deze 
stijging van de lasten bestaat uit hogere kosten voor eigen personeel (€ 20,6 
mln.), voor externe inhuur (€ 6,9 mln.) en voor de bijzondere lasten (€ 10,1 
mln.). De overige personele kosten (€ 3,5 mln.), de materiële kosten (€ 14,9 
mln.), de afschrijvingskosten (€ 3,2 mln.) en de kosten voor dotaties 
Tweede Kamer, vergaderjaar 2022–2023, 36 360 XIV, nr. 1 79
