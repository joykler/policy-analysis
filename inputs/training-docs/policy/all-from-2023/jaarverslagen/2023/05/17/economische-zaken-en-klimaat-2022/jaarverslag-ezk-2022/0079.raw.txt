Tegemoetkoming Vaste Lasten (TVL) Starters
Voor de regeling Tegemoetkoming vaste lasten Starters was in de ontwerp­
begroting € 35 mln aan kasuitgaven geraamd, terwijl € 14,8 mln is gereali­
seerd. Deze lagere realisatie hield verband met een lager beroep op de 
regeling dan verwacht.
Infrastructuur duurzame industrie (PIDI)
De lagere realisatie dan begroot is te verklaren uit de begrotingsoverhe­
veling van nagenoeg het volledige PIDI-budget naar artikel 4 van de EZK-
begroting.
Tijdelijke Regeling Subsidie Evenementen COVID-19 (TRSEC)
Van het kasbudget voor de Tijdelijke Regeling Subsidie Evenementen 
COVID-19 (TRSEC) was in de ontwerpbegroting € 350 mln begroot, terwijl 
€ 76,2 mln is gerealiseerd. Deze lagere realisatie was voor een groot deel 
het gevolg van versoepelingen van de coronamaatregelen in het eerste 
kwartaal van 2022 waardoor meer evenementen mogelijk waren.
IKC ETC
De lagere uitgaven dan begroot zijn hoofdzakelijke te verklaren door een 
lager beroep op de regeling doordat een aantal bedrijven hun productie 
hebben teruggeschroefd of stopgezet mede vanwege de hoge energie­
prijzen. Hierdoor zijn er minder indirecte kosten gemaakt voor EZK om 
vanuit de IKC ETS regeling te compenseren.
IPCEI Micro electronica
Vanwege vertraging in het pre-notificatietraject van de Europese Commissie 
(de beoordeling van individuele IPCEI projecten) zijn er in 2022 geen 
verplichtingen aangegaan. Het kasbudget is reeds doorgeschoven naar 
komende jaren. Uitfinanciering vindt hierdoor pas vanaf 2023 plaats.
Leningen
Qredits (leningen)
Dit betreft de Time-out-arrangement (TOA) regeling, een Corona-regeling 
waar in 2022 nauwelijks gebruik van is gemaakt doordat minder bedrijven 
dan verwacht door corona failliet zijn gegaan en een doorstart wilden maken 
door gebruik te maken van de Wet homologatie onderhands akkoord 
(WHOA).
Garanties
BMKB
Voor de Borgstelling MKB-kredieten (BMKB) zijn minder aanvragen gedaan 
door MKB-bedrijven bij financiers dan het garantieplafond toelaat. Dit is 
een herkenbare trend uit de afgelopen jaren. Doordat er minder aanvragen 
zijn gedaan en doordat minder bedrijven failliet zijn gegaan zijn er ook 
minder schadeclaims uitbetaald.
Klein Krediet Corona
Het Klein Krediet Corona (KKC) was een Corona-regeling die in 2022 
gesloten is. Er zijn minder aanvragen bij financiers gedaan dan verwacht.
Tweede Kamer, vergaderjaar 2022–2023, 36 360 XIII, nr. 1 79
