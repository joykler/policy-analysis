werd aanvullend het budget voor opvang in de regio vanuit de reserves op 
het verdeelartikel 5.4 opgehoogd met EUR 10 miljoen voor de opvang van 
vluchtelingen uit Oekraïne in Moldavië.
Artikelonderdeel 4.3
De uitgavenrealisatie op artikelonderdeel 4.3 (Veiligheid en Rechtstaatont­
wikkeling) valt ten opzichten van de vastgestelde begroting 
EUR 10,6 miljoen lager uit. Een initiële toename met EUR 5 miljoen is 
toegelicht in de eerste suppletoire begroting. Deze verhoging was vanwege 
overheveling van budgetten vanuit andere artikelen in verband met hun 
bijdrage aan een multi-thematisch programma van VNG-International. Bij 
de tweede suppletoire begroting is daarna het budget met EUR 15 miljoen 
neerwaarts bijgesteld, vooral vanwege een verlaging van het landenbudget 
Afghanistan voor bijdragen aan internationale organisaties voor een goed 
functionerende rechtsorde. Het was vanwege de situatie daar niet mogelijk 
om voldoende activiteiten op het gebied van veiligheid en rechtsorde te 
implementeren.
Landenprogramma's
Zoals aangegeven in de leeswijzer vindt een toelichting op de landenpro­
gramma's plaats onder de desbetreffende beleidsartikelen. Per saldo waren 
de uitgaven voor landenprogramma's op artikelonderdeel 4.3 (Veiligheid en 
rechtstaatontwikkeling) EUR 10,8 miljoen lager dan het oorspronkelijk 
gebudgetteerde bedrag van EUR 124,9 miljoen.
De belangrijkste mutaties die tot deze lagere realisatie hebben geleid zijn 
een lagere uitputting op het landenbudget voor Afghanistan met 
EUR 15,9 miljoen, tegenover een EUR 6,6 miljoen hogere realisatie op het 
regionale programma voor de Grote Meren. Zoals hierboven toegelicht was 
het in Afghanistan niet mogelijk om voldoende activiteiten op het gebied 
van veiligheid en rechtsorde te implementeren. De verhoging in uitgaven 
van het regionale programma Grote Meren is in de tweede suppletoire 
begroting toegelicht en was vanwege cross border justice en Mental Health 
and Psychosocial Support (MHPSS) programma's.
Artikel 5: Multilaterale samenwerking en overige inzet
A. Algemene doelstelling
Multilaterale samenwerking en inclusieve groei door versterkte multila­
terale betrokkenheid en overige inzet; de inzet van cultuur en sport in 
ontwikkelingslanden om een sociale en kansrijke samenleving te stimuleren 
en het bevorderen van maatschappelijke betrokkenheid in Nederland.
B. Rol en verantwoordelijkheid
De minister is verantwoordelijk voor:
Financieren 
– Het bijdragen aan organisaties die een belangrijke systeemfunctie hebben 
binnen de multilaterale ontwikkelingsarchitectuur. 
– Het bijdragen aan organisaties die een belangrijke uitvoerende rol hebben 
in het bereiken van ontwikkeling en inclusieve groei. 
– Het plaatsen van structureel circa 75 assistent-deskundigen, zowel 
Nederlandse deskundigen als deskundigen uit bij voorkeur de allerarmste 
ontwikkelingslanden op strategische posities bij multilaterale organisaties. 
Tweede Kamer, vergaderjaar 2022–2023, 36 360 XVII, nr. 1
