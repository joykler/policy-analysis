ook om waakzaamheid. Door ongewenste overnames kunnen ongewenste 
strategische afhankelijkheden ontstaan en kan hoogwaardige kennis 
weglekken, met gevolgen voor onze concurrentiekracht of zelfs nationale 
veiligheid.
Een belangrijk resultaat voor EZK rondom economische veiligheid is de Wet 
Veiligheidstoets voor investeringen, fusies en overnames (Vifo), die in 2022 
door de Tweede en Eerste Kamer is aangenomen. De wet zorgt voor een 
veiligheidstoets voor investeringen, fusies en overnames die een risico 
10
kunnen vormen voor de nationale veiligheid.  De veiligheidstoets geldt 
voor drie soorten bedrijven en organisaties in Nederland: vitale aanbieders, 
ondernemingen met sensitieve technologie en beheerders van bedrijfs­
campussen. Deze actoren dienen investeringen, fusies en overnames te 
melden bij het Bureau Toetsing Investeringen (BTI) van het Ministerie van 
Economische Zaken en Klimaat. Het BTI beoordeelt vervolgens of een risico 
ontstaat voor de nationale veiligheid. Met deze wet is een belangrijke 
waarborg ingebouwd om ongewenste investeringen, fusies en overnames 
te voorkomen.
Ten slotte is in december 2022 de Nationale Grondstoffenstrategie gepre­
senteerd aan de Tweede Kamer.Met deze strategie wordt ingezet op 
voldoende beschikbaarheid van kritieke mineralen en metalen, circulariteit, 
op het vinden van minder schaarse alternatieven en verkleinen van de 
impact op mens en milieu. Dit is van belang voor zowel het voorkomen van 
eenzijdige afhankelijkheden als voor het duurzaam verdienvermogen en 
de omslag naar circulariteit.
Industriebeleid
Voor de toekomst van de Nederlandse industrie is het essentieel dat de 
omslag naar circulariteit en klimaatneutraliteit wordt ingezet. Een 
succesvolle verduurzaming van de industrie dient verschillende doelen: 
de industrie is een hoogproductieve sector met veel economische waarde, 
onze open strategische autonomie is erbij gebaat en het is nodig voor de 
brede transities naar circulariteit en klimaatneutraliteit. Een succesvolle 
groene industrie in Nederland is niet alleen goed voor onze eigen duurzaam­
heidsdoelen, maar ook voor de mondiale omslag die nodig is.
Vanuit deze gedachte heeft het kabinet besloten om maatwerkafspraken te 
maken met de twintig grootste industriële uitstoters van broeikasgassen 
van Nederland. Deze bedrijven worden hierbij uitgedaagd zelf met 
ambitieuze plannen te komen om uitstoot te reduceren, bij henzelf en in 
de keten, en de impact op de leefomgeving te verbeteren. In 2022 zijn met 
drie bedrijven hiertoe ‘expressions of principles’ getekend: Tata Steel, DOW 
en Nobian. Hiermee wordt de eerste concrete stap naar juridisch 
afdwingbare maatwerkafspraken gezet.
Een ander speerpunt was het opstellen van sectorplannen voor corona. 
Hoewel corona in 2022 geen grote belemmering meer was voor de 
economie, is het belangrijk om voorbereid te zijn op eventuele oplevingen 
van het virus. Hiertoe zijn in september de sectorplannen opgeleverd die 
schetsen welke maatregelen goed aansluiten bij de sector. Sectoren weten 
10
 Kamerstuk 35 880, nr. 1
Tweede Kamer, vergaderjaar 2022–2023, 36 360 XIII, nr. 1 19
