Tabel 133 Verklarende indicatoren
realisatie begroting
Verklarende indicatoren 2022 2022
Percentage overhead 40,9% 42,7%
Verhouding directe en indirecte kosten nnb nnb
Productiviteit 77,4% 67,0%
Ziekteverzuim 5,1% 3,5%
% Externe inhuur (t.o.v. intern personeel) 29,2% 20,0%
Toelichting doelmatigheidsindicatoren:
Justid heeft geen standaard producten en diensten; elk DNO en project is 
maatwerk. Bovenstaand is daarom de totaal omzet op DNO’s en projecten 
gerapporteerd als ‘kostprijzen’. De DNO’s worden uitgevoerd met 
(overwegend) vaste medewerkers; het gemiddelde uurtarief hiervan is iets 
lager uitgevallen dan begroot. Aangezien op DNO’s ook (duurdere) externe 
medewerkers worden ingezet is de stijging van de productiviteit niet geheel 
terug te zien in een lager intern uurtarief. Justid heeft in 2022 meer vaste 
medewerkers aan zich kunnen binden, ondanks de krapte op de arbeids­
markt. Het aantal externen ligt op totaalniveau hoger dan de streefwaarde 
van 20%, maar dat is inclusief de inzet op projecten. Deze inzet kan niet 
geheel worden verambtelijkt vanwege de tijdelijke aard van de werkzaam­
heden en de daarvoor benodigde specifieke deskundigheid. Analoog geldt 
voor de overhead dat dit cijfer inclusief de overhead is voor de tijdelijke 
projecten en de uren die zijn besteed aan interne – niet declarabele – 
werkzaamheden, zoals voor beveiliging en privacy. Tot slot kan worden 
opgemerkt dat het gemiddeld ziekteverzuim feitelijk lager ligt (4,2%) als 
wordt gecorrigeerd voor de niet-beïnvloedbare seizoensinvloeden in het 
najaar (griep, opleving corona).
Overzicht kwaliteitsindicatoren per 31 december 2022
Tabel 134 Klanttevredenheid
Onderwerp Uitkomst
Algehele tevredenheid Gemiddeld 7,8
Beeldvorming Professioneel 83%
Deskundig 78%
Betrouwbaar 76%
Basisdienstverlening op orde 76%
Toelichting:
Een eerste Klanttevredenheidsonderzoek (KTO) is gehouden in september-
oktober 2021. Dat is de nulmeting, waarvan de belangrijkste resultaten 
hierboven zijn opgenomen. Het contact met medewerkers, hun kennis­
niveau en de bereikbaarheid worden het best gewaardeerd (8+). De commu­
nicatie en zichtbaarheid kunnen beter (7+). Justid wordt gezien als 
professioneel, deskundig en betrouwbaar en mag vernieuwender, 
toekomstgerichter en proactiever zijn. De eerstvolgende meting van de 
klanttevredenheid is uitgevoerd in februari-maart 2023; de resultaten 
hiervan zijn ten tijde van het opmaken van deze jaarrekening nog niet 
bekend.
Tweede Kamer, vergaderjaar 2022–2023, 36 360 VI, nr. 1 176
