prestatieverantwoorders beter aan te sturen en op te leiden zijn.
De audits contractbeheersing laten zien dat de contractbeheersing van de 
uitgaven «niet systeem gerichte contractbeheersing» van onvoldoende 
niveau is en dat de in voorgaande jaren voorgenomen verbeteracties nog 
niet tot de beoogde verbetering hebben geleid. Belangrijke oorzaak is het 
niet voldoende kunnen aantonen/zichtbaar maken dat prestaties geleverd 
en gecontroleerd zijn. Deze tekortkomingen worden opgepakt in het verbe­
tertraject kwaliteit prestatieverklaringen.
1.3.10 Kwaliteit ramingen infrastructuurprojecten
De Algemene Rekenkamer (AR) heeft in het kader van hun verantwoor­
dingsonderzoek over 2021 onderzoek verricht naar de kwaliteit van de 
ramingen bij de uitvoering van infrastructuurprojecten door RWS. De AR 
heeft een drietal aanbevelingen gedaan die betrekking hebben op de 
sturings- en verantwoordingsinformatie voor mijlpaalplanningen, de 
expliciete en gemotiveerde melding aan het parlement wanneer besluiten 
afwijken van de Spelregels MIRT en de gevolgen hiervan, en informatie uit 
de nacalculatie van projecten bij de verantwoording over infrastructuurpro­
jecten.
De afspraken hierover zijn opgenomen in een brief van 20 september 2022 
aan de Tweede Kamer over het MIRT Overzicht 2023, Deltaprogramma 2023 
en de geactualiseerde Spelregels van het MIRT. Hierin is onder andere 
opgenomen dat IenW, RWS en ProRail gezamenlijk onderzoeken hoe het 
planningsproces beter kan worden beheerst, bijvoorbeeld door expliciete 
eisen te stellen aan de onderbouwing van planningen en daarover te laten 
verantwoorden. Tevens dat na de Bestuurlijke overleggen MIRT de Kamer 
per brief wordt geïnformeerd over de uitkomsten van de overleggen, 
inclusief de afsprakenlijst als bijlage. Zoals afgelopen jaren gebruikelijk, 
wordt in de afsprakenlijst opgenomen wanneer er afgeweken wordt van 
de spelregels. Dit gebruik wordt voortgezet. En tot slot dat in het MIRT 
Overzicht voortaan bij de opgeleverde projecten en programma’s het gerea­
liseerde budget wordt afgezet tegen het oorspronkelijke budget uit het 
startjaar. Dit is reeds te zien in het MIRT Overzicht 2023.
1.4 Overige aspecten van de bedrijfsvoering
De belangrijkste beinvloedbare tekortkomingen en risico's in de bedrijfs­
voering hebben betrekking op ICT.
Voortgang op onvolkomenheden Algemene Rekenkamer (AR)
1.4.1 Informatiebeveiliging
Op het vlak van Informatiebeveiliging zijn in 2022 verdere stappen gezet. Zo 
is in 2022 een IenW Cybersecurity Strategie ontwikkeld. Deze strategie sluit 
aan op de Nederlandse Cybersecurity Strategie. In de strategie wordt 
uitvoering gegeven aan de ambitie: «digitale veiligheid voor IenW-Concern 
en sectoren waarvoor IenW een systeemverantwoordelijkheid heeft, is 
een vanzelfsprekendheid». Met de strategie wordt toegewerkt naar een 
toekomst waarin de scheefgroei tussen digitale dreiging en digitale 
weerbaarheid minder groot is. Daarnaast zijn belangrijke stappen gezet in 
het wegwerken van de onvolkomenheid die de AR heeft geconstateerd op 
het gebied van inrichting, monitoring en sturing op risicomanagement en 
incidentmanagement. Belangrijke resultaten waren onder meer:
– een procedure voor incidentmanagement en incidentescalatie;
– een centraal register voor incidenten/risico’s en kritieke systemen; en
Tweede Kamer, vergaderjaar 2022–2023, 36 360 XII, nr. 1
