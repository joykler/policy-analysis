Bijdrage aan agentschappen
RVO
IenW heeft in 2022 een deel van de beleidsuitvoering uitbesteed aan de 
Rijksdienst voor Ondernemend Nederland. Het gaat hierbij om de 
uitvoering van de Europese subsidieregelingen Interreg en LIFE . Daarnaast 
heeft RVO ondersteuning geleverd bij de uitvoering van diverse Europese 
programma’s waaronder Horizon Europe, Connecting Europe Facility (CEF) 
en het Trans European Network (TEN-T).
RIVM
IenW heeft in 2022 een deel van de beleidsuitvoering uitbesteed aan het 
Rijksinstituut voor Volksgezondheid en Milieu (RIVM). De middelen zijn 
ingezet voor beleid onderbouwend onderzoek voor het opstellen van het 
Nationaal Milieu Programma (NMP).
RWS
RWS heeft in 2022 werkzaamheden uitgevoerd inzake de Wet bescherming 
Antarctica (vergunningen beleid). Daarnaast zijn middelen toegekend voor 
ondersteunende activiteiten in het kader van het internationale beleid en 
grensoverschrijdende samenwerking, waaronder Horizon Europe en het 
UNEP Tienjarig kader programma voor duurzame consumptie en productie 
(10YFP SCP).
Bijdrage aan Medeoverheden
In 2022 is een bijdrage toegekend aan de provincie Overijssel in het kader 
van het Europese subsidie programma Interreg V.
Bijdrage aan (inter)nationale organisaties
Op grond van internationale verdragen, internationale afspraken, 
contributie verplichtingen en aanvragen, zijn aan diverse internationale 
organisaties bijdragen toegekend in 2022. De bijdragen van € 0,1 miljoen of 
meer zijn kort toegelicht in onderstaand tabel.
Tweede Kamer, vergaderjaar 2022–2023, 36 360 XII, nr. 1 125
