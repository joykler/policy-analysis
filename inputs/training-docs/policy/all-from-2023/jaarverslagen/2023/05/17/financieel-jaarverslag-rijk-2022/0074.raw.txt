Tabel 3.4.3 Systeemoordelen en foutpercentages in EU-fondsen, in het 
gebroken boekjaar 2021-2022
Totale subsidiabele 
Fonds Systeemoordeel Foutpercentage kosten (x1000)
ELGF en ELFPO funtioneert >2% € 832.046,95
ESF en EFMB funtioneert <2% € 108.952,92
EFRO funtioneert <2% € 342.745,72
EFMZV funtioneert <2% € 16.602,71
Migrate- en veiligheidsfondsen funtioneert <2% € 16.396,31
Totaal fondsen € 1.316.744,61
3.4.4 Herstel- en Veerkrachtplan
Met de implementatie van de herstel- en veerkrachtfaciliteit (HVF) werkt 
Europa gezamenlijk aan duurzaam economisch herstel na de coronacrisis. 
Nederland heeft op 8 juli 2022 zijn herstel- en veerkrachtplan (HVP) formeel 
ingediend bij de Europese Commissie waarna de Europese Raad deze op 
4 oktober heeft goedgekeurd. Het herstel- en veerkrachtplan is een 
Rijksbreed hervormings- en investeringsprogramma, dat bestaat uit 
21 hervormingen en 28 investeringen. Deze maatregelen richten zich op 
thema’s die voor het kabinet van zwaarwegend belang zijn, zoals volkshuis­
vesting en de arbeidsmarkt, en dragen bij aan een veerkrachtige, duurzame 
en innovatieve Nederlandse economie. Daarnaast draagt bijna de helft van 
de investeringen bij aan de groene transitie.
In 2023 werkt het kabinet aan de implementatie van het plan en de bijbe­
horende verantwoording. Ook zal het kabinet de eerste betalingsaanvraag 
indienen en het plan aanpassen naar aanleiding van REPowerEU. Met 
REPowerEU beoogt de Europese Commissie de afhankelijkheid van fossiele 
brandstoffen terug te dringen en de transitie naar schone energie te 
versnellen. Voor een aanspraak op deze extra middelen moeten lidstaten 
een nieuw REPowerEU-hoofdstuk toevoegen aan hun bestaande plannen. 
Nederland had al een RepowerEU hoofdstuk opgenomen in het bestaande 
plan, maar zal een aangepast hoofdstuk aanleveren. Het kabinet streeft 
ernaar dit aangepaste hoofdstuk voor het zomerreces in te dienen bij de 
Europese Commissie. In de tweede helft van 2023 dient het kabinet in 
Brussel het eerste betalingsverzoek in van het al goedgekeurde HVP (van 
1,4 miljard euro).
3.5 Financiële informatievoorziening
Het Rijk is voortdurend bezig om de financiële informatievoorziening te 
verbeteren. Hierbij gaat het om zowel de informatievoorziening naar buiten 
als de interne informatievoorziening die de bedrijfsvoering ondersteunt. 
Deze paragraaf bevat een beschrijving van de ontwikkelingen in 2022.
3.5.1 Digitale informatievoorziening
Rijksfinancien.nl
De website rijksfinancien.nl is uitgegroeid tot hét integrale informatie­
portaal voor de begroting en verantwoording. Vanuit de stukken kan er 
eenvoudig gewisseld worden naar gerelateerde informatie zoals visuali­
saties, het uitgebreide Kamerdossier, aanvullende beleidsinformatie, en 
beleidsevaluaties. Afgelopen jaar zijn ook de beslisnota's hieraan 
toegevoegd.
Tweede Kamer, vergaderjaar 2022–2023, 36 360, nr. 1
