departement worden de totaal uitgaven voor het Noordzeeakkoord inzich­
telijk gemaakt. Dit totaaloverzicht is te vinden in de extracomptabele tabel 
13.
Bijdrage aan medeoverheden
Eén van de activiteiten die Nederland heeft geïnitieerd tijdens de Climate 
Adaptation Summit (2021) is de Water Action Track. Deze is gericht op het 
versnellen, opschalen en financierbaar maken van concrete activiteiten om 
klimaatweerbaarheid in de wereld te vergroten. Zo is een nieuwe Coalitie 
voor Adaptatie en Water gestart dat als kennisplatform (ook bekend als de 
HUB) functioneert en bijdraagt aan de nationale adaptatie plannen (NAP’s) 
van de deelnemende landen (ook bekend als de Facility). In de program­
matische aanpak voor klimaatadaptatie wordt een budget voorzien van 
€ 0,6 miljoen per jaar (2021-2023).
Bijdrage aan (inter-)nationale organisaties
Internationale riviercommissies
Voor een benedenstrooms land als Nederland is internationale samen­
werking in de stroomgebieden voor Rijn, Maas, Schelde en Eems cruciaal. 
Voor Rijn, Maas en Schelde is er een juridische basis op basis van verdragen 
voor de samenwerking in de internationale riviercommissies. Voor het 
Eemsstroomgebied hebben ministers onderling afspraken gemaakt voor 
de internationale afstemming en coördinatie voor de EU richtlijnen Kader­
richtlijn water (KRW) en de Richtlijn overstromingsrisico's (ROR). Het 
stroomgebiedbeheerplan voor de KRW is op 22 maart 2022 afgerond. Dit zal 
in zonder de bijdrage van Wallonië zijn waar grote vertraging is met het plan 
vanwege de extreme wateroverlast van juli 2021. In alle riviercommissies is 
teruggeblikt op de overstromingen van 2022. In de ICBR is het werkpro­
gramma, inclusief mandaten voor de werk- en expertgroepen voor de 
komende 6 jaar op basis van de resultaten van de Rijnministersconferentie 
2020 zo goed als gereed. Daarnaast zijn er diverse rapporten gepubliceerd 
(Rapporten publieksvoorlichting). In de Internationale Maascommissie 
(IMC) is het plan van aanpak extreem laag water gepubliceerd en wordt 
nagedacht over vervolgaanpak. Het IMC droogtebericht is aangepast voor 
verzending aan een groter publiek en publicatie op de website. In de Inter­
nationale Scheldecommissie staat de PFAS- problematiek op de agenda en 
is afgesproken een brede internationale workshop te houden met 
aansluiting van de relevante werkgroepen uit IMC en ICBR.
OSPAR
Nederland heeft de jaarlijkse contributie afgedragen voor de uitvoering van 
het Oslo-Parijs (OSPAR)-verdrag, waarmee wordt ingezet op internationale 
samenwerking en afstemming over vraagstukken op het gebied van 
mariene milieu, ecologie en biodiversiteit in het noordoostelijk deel van 
de Atlantische Oceaan, inclusief de Noordzee, mede in relatie tot uitvoering 
van de KRM.
Internationale organisaties
Nederland ambieert een internationale profilering als centrum voor water­
vraagstukken. Dit is verwoord in de Nederlandse Internationale Wateram­
bitie van het kabinet die medio 2019 aan de Kamer is aangeboden. Het 
streven van Nederland als Centre of Excellence werd in 2022 gedeeltelijk 
ingevuld door een zichtbare rol op VN-podia, de geslaagde lobby voor de 
VN Water conferentie in maart 2023 waar NL co-organisator is. Ook wordt 
nauw samengewerkt met de VN via UN-Water, UNESCO, UNECE en HELP. 
Onderdeel van de profilering is verder de ontwikkeling van het Valuing 
Water Initiatief en Water as Leverage. In meer Europees verband werden 
Tweede Kamer, vergaderjaar 2022–2023, 36 360 XII, nr. 1 48
