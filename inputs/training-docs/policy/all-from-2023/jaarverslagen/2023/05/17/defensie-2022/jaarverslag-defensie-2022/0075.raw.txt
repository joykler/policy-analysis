te worden toegepast maar dat de motivatie toereikend moet zijn en de 
dossiervorming verbetering behoeft. Hieraan zal in 2023 de nodige 
aandacht worden besteed.
Materiele Bedrijfsvoering
De norm voor het materieelbeheer bij Defensie is dat bij de eenheden op 
het derde niveau de kwaliteit van het beheer van alle materieelsoorten en 
opslagvormen minimaal 80 % dient te scoren. Bij ten minste 80% van al deze 
eenheden dient deze score gehaald te worden.
Over 2022 is voor de volgende categorieën materieel/opslagvormen niet 
voldaan aan deze norm (score tussen haakjes weergegeven):
– Niet-gevoelig materieel – centrale voorraad (75%);
– Niet-gevoelig materieel – inventaris (77%);
Oorzaken voor het niet voldoen aan de norm liggen in het niet of 
onvoldoende uitvoeren van voorgeschreven beheermaatregelen rondom 
geldige keurings- en calibratiebewijzen, tijdigheid binnen de logistiek en 
telplannen.
Bevindingen uit controles zijn opgenomen en gemonitord via de verbeter­
plannen van de defensieonderdelen en centraal besproken.
De ADR is in juni 2022 gestart met (ten opzichte van voorgaande jaren) 
grootschalige onderzoeken materieelbeheer in het kader van haar wettelijke 
taak. Hierbij zijn naast de reguliere Monitor Kwaliteit Materieelbeheer 
(MKM) controles ook bij diverse eenheden het wapen-, munitie- alsmede 
cryptobeheer onderzocht op de naleving van de voorgeschreven beheers­
maatregelen. Daarbij wordt breder gekeken dan de vragen uit de MKM.
In 2022 heeft Defensie gewerkt aan de vervanging van het huidige MKM-
platform door het Business Intelligence en Verbeterde Stuurinformatie 
(BIVEST)-platform, waarin de checklisten kunnen worden ingevuld. Via dit 
platform kunnen geautomatiseerde MKM-vragen real-time worden geraad­
pleegd en verbetermaatregel(en) gemonitord wat ook tot een aanzienlijke 
verbetering moet leiden.
Onvolkomenheid (de)centraal voorraadbeheer munitie
Ondanks de ingezette verbeteracties in de afgelopen jaren, constateert de 
AR in het verantwoordingsonderzoek 2021 nog steeds tekortkomingen bij 
het munitiebeheer. Daarnaast concludeert de AR dat het huidige munitie­
proces gedrag in de hand werkt waardoor veiligheidsrisico’s kunnen 
ontstaan. De AR heeft de volgende vier aanbevelingen gegeven:
1. Één eindverantwoordelijke benoemen voor de verbeteracties van het 
gehele munitiedomein waarbij monitoring structureel wordt geborgd en 
verbeteracties gesynchroniseerd. Deze eindverantwoordelijke dient 
doorzettingsmacht te hebben om verbeteringen te bewerkstelligen;
2. Het toezicht op het functioneren van de beheersmaatregelen, zoals 
toezicht op inventarisaties, niet over te laten aan de ADR maar daar zelf, 
vanuit de eigen verantwoordelijkheid voor een goede interne 
beheersing, invulling aan geven;
3. Onderzoeken wat de impact van het personeelstekort is en welke keuzes 
er daarom gemaakt moeten worden in de werkzaamheden;
4. Bezien of de administratieve lasten verminderd kunnen worden, bijvoor­
beeld door toepassing van (nieuwe) technologie in het munitiebeheer 
en het doorlichten van de omvangrijke regelgeving op nut en noodzaak 
en tegenstrijdigheid. Tevens hierbij aandacht besteden aan 
Tweede Kamer, vergaderjaar 2022–2023, 36 360 X, nr. 1 75
