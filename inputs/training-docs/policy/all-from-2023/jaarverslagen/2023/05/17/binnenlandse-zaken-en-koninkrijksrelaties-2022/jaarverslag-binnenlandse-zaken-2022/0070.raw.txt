Kamerbrief geschreven over de oplossingsrichting die uiteindelijk 
gevonden is om gebouwgebonden financiering- en ontzorgingsconcepten 
mogelijk te kunnen maken.
Verduurzamen utiliteitsbouw commercieel en maatschappelijk vastgoed
Voor de verduurzaming van de utiliteitsbouw, zowel bedrijfsmatig als 
maatschappelijk vastgoed, zijn de volgende punten in het jaar 2022 gerea­
liseerd:
• In 2022 hebben de sectoren in het Maatschappelijk vastgoed voor het 
eerst gerapporteerd over de voortgang van de sectorale routekaarten.
• De op 1 oktober 2021 geopende de Subsidieregeling verduurzaming 
Mkb(SVM), is vanwege vermeend oneigenlijk gebruik in de zomer van 
2022 door het Kabinet gesloten. 
• Op 3 oktober is de 1e tranche van de DUMAVA opengegaan met een 
subsidieplafond van € 150 mln.
• In 2022 heeft BZK met middelen uit dezelfde Miljoenennota van 2022 
het Ontzorgingsprogramma Maatschappelijk vastgoed verlengd, via 
een SPUK aan de provincies.
• In het kader van normeren is er een Kamerbrief over de eerder toegezegd 
eindnorm en de Renovatiestandaard geschreven. Ook is de Energiebe­
sparingsplicht verbreed en geactualiseerd. Ten behoeve van de energie­
label C plicht voor kantoren, die per 1 januari 2023 zal gelden, 
nog eens onderstreept bij kantooreigenaren en het bevoegd gezag. Ook 
is de portefeuilleaanpak aangekondigd die per 2023 beschikbaar zal zijn 
voor gebouweigenaren van minimaal 20 gebouwen. Hierover heeft de 
minister van VRO ook de Tweede Kamer geïnformeerd (Kamerstukken II 
2022/23, 32847, nr.976).
• Omtrent het toezicht op de energielabel C verplichting voor kantoren zijn 
de gemeenten via een brief geïnformeerd over deze taak en via het 
gemeentefonds is er het budget beschikbaar gesteld. Voor bedrijven 
(RVO) en toezichthouders (IPLO.nl) is een helpdesk ingericht. Zo is er 
een handhavingsprotocol gepubliceerd voor bevoegd gezag ten 
behoeve van zoveel mogelijk uniforme toezicht en handhaving.
• In 2022 is subsidie met terugbetaalverplichting aan Stichting Bespaar­
Garant verstrekt.
Circulair bouwen
In 2022 is in samenwerking met NMD de voorbereiding gestart voor de 
aangekondigde implementatie van wijzigingen in de Europese norm voor 
de milieuprestatie van bouwwerken (EN15804).
Op 29 juli 2022 is het onderzoek naar de bepaling van de waardering van 
CO2-vastlegging in biobased materialen gepubliceerd. Op 23 december 
2022 is de Beleidsagenda normeren en stimuleren circulair bouwen 
gepubliceerd [Tweede Kamer 2022-2023, 32852, nr. 223], waarin onderzocht 
wordt hoe de wijzigingen geïmplementeerd kunnen worden voor de milieu­
prestatie van bouwwerken ten behoeve van enerzijds de implementatie van 
wijzigingen in de Europese norm (EN15804) en anderzijds de waardering 
van milieueffecten van de CO2-opslag van biobased materialen (Kamer­
stukken II 2019/20). Ter stimulering van biobased bouwmaterialen is in 2022 
een subsidie verstrekt aan de stichting Building Balance. Hiermee zijn pilots 
gestart om kennis en ervaring op te doen, om vezelteelt in Nederland te 
ontwikkelen waarmee verwerkingsbedrijven bouwmaterialen kunnen 
produceren. Doel hiervan is de keten boer-verwerker-bouwer te versterken 
en zo mogelijk alternatieve verdienmodellen te creëren.
Tweede Kamer, vergaderjaar 2022–2023, 36 360 VII, nr. 1 70
