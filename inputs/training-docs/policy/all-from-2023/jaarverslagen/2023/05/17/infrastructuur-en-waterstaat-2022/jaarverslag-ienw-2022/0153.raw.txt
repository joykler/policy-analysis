Safety Delta Nederland (SDN)
Binnen SDN werken overheid, wetenschap en bedrijfsleven samen aan de 
veiligheid van de (petro)chemie.
SDN heeft in 2022 geïnvesteerd in het vergroten van het bereik onder de 
doelgroepen, zodat de opgedane kennis en informatie een groter doelbereik 
hebben en beter benut kan worden.
Veiligheid biotechnologie
26
Nederland heeft een actieve inbreng geleverd op de publieke consultatie 
en de targeted survey, een gerichte uitvraag aan lidstaten en een aantal 
stakeholders, van de Europese Commissie. Dit ten behoeve van de aange­
kondigde nieuwe EU-regelgeving voor planten die gemaakt zijn met 
bepaalde nieuwe genomische technieken, zoals gerichte mutagenese en 
cisgenese. Deze regelgeving beoogt de regelgeving voor genetisch gemodi­
ficeerde organismen (GGO’s) specifiek voor planten aan te passen. 
Daarnaast was er veelvuldig contact met (wetenschappelijke) onderzoeks­
instellingen, bedrijven, maatschappelijke organisaties, het RIVM, de 
COGEM en medeoverheden over de veiligheid van biotechnologie en de 
verdere ontwikkeling van beleid.
Vervoer gevaarlijke stoffen
In 2022 is de tweejaarlijkse cyclus van aanpassing van de interna­
tionale regels voor vervoer van gevaarlijke stoffen over weg, spoor en 
binnenwateren beëindigd. De regels zijn per 1 januari 2023 aangepast 
aan de laatste stand van wetenschap en techniek en worden 
momenteel geïmplementeerd in nationale wetgeving.
In 2022 zijn de kaders en uitgangspunten van het robuustbasisnet verder 
uitgewerkt in het programma Robuust Basisnet. In 2022 zijn ook pilots van 
start gegaan om met het systeem van het robuust basisnet te oefenen en 
te werken, waarin ook de (veiligheids)gevolgen van de energietransitie op 
het vervoer van gevaarlijke stoffen worden meegenomen.
Vuurwerk
Net zoals in voorgaande jaren is in 2022 de beleidsinzet voor vuurwerk 
gericht op het realiseren van een veilige en feestelijke jaarwisseling. Zoals 
ieder jaar worden middelen ingezet voor monitoring van de jaarwisseling 
door rapporten van VeiligheidNL, het ontwikkelen van een vuurwerkcam­
pagne en een lesprogramma voor basisscholen.
Er is een evaluatie uitgevoerd naar de effecten en werking van de getroffen 
maatregelen in de periode 2015- 2021. Verder zijn door technische 
wijzigingen en synchronisatie in voorbereiding op de Omgevingswet 
aanpassingen van het Vuurwerkbesluit verder in procedure gebracht. Op 
EU-niveau is onder andere aandacht gevraagd voor de problematiek 
rondom de illegale handel en het illegaal gebruik van zwaar vuurwerk. 
Verder is gestart met de implementatie van de Benelux-beschikking 
betreffende de invoering van een pyro-pass.
Tijdens de jaarwisseling van 2021-2022 gold – net zoals de jaarwisseling 
daarvoor – een tijdelijk verbod op eindejaars vuurwerk als crisismaatregel 
om de zorg te ontlasten in verband met COVID-19. Het kabinet heeft een 
bedrag van € 28 miljoen beschikbaar gesteld voor de compensatie van de 
26
 Kamerstuk II 2022-2023, 27428 nr. 394
Tweede Kamer, vergaderjaar 2022–2023, 36 360 XII, nr. 1
