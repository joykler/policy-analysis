Tabel 24 Kengetallen deelnemingenbeleid
Realisatie Streef­ Realisatie 
2021 waarde 2022
2022
Percentage deelnemingen met >30% vrouwen in de raad 73% 100% 58%
van bestuur
Percentage deelnemingen met >30% vrouwen in de raad 86% 100% 100%
van commissarissen
Aantal deelnemingen waar een meerjarig dividendbeleid 1 2 1
is herijkt
Aantal deelnemingen waarvan het aandeelhouderschap is 0 2 0
geëvalueerd in het betreffende begrotingsjaar
Bron: websites staatsdeelnemingen
de
Helaas is het aantal raden van bestuur met tenminste 1/3 vrouw dit jaar 
gedaald, de twee deelnemingen waarbij de norm niet gehaald is betreffen 
NS en NWB Bank. Bij NS is door de vervanging van de president directeur 
het aandeel vrouwen gedaald naar 20%. Gedurende het proces hebben wij 
als aandeelhouder veel aandacht gevraagd voor de diversiteit in de raad van 
bestuur, maar heeft de RvC van NS uiteindelijk gekozen voor een mannelijke 
kandidaat. Bij NWB Bank is vanwege de benoeming van een niet-statutair 
bestuurder tot statutair bestuurder (CRO) het percentage vrouwen gedaald 
van 33% naar 25%. De andere deelnemingen die niet voldoen aan de streef­
waarde zijn Gasunie, Schiphol en Nederlandse Loterij, zij voldeden hier 
vorig jaar ook niet aan, bij volgende benoemingen voor de RvB is dit een 
belangrijk aandachtspunt voor ons als aandeelhouder.
Meer kengetallen over het deelnemingenbeleid (zoals de omvang van het 
balanstotaal van alle staatsdeelnemingen, de vermogenspositie van staats­
deelnemingen en het door staatsdeelnemingen gerealiseerde rendement) 
zijn te vinden in het meest recente Jaarverslag Beheer Staatsdeelnemingen.
C. Beleidsconclusies
In 2022 is de nieuwe nota Deelnemingenbeleid aan de Tweede Kamer 
gestuurd. Het beleid rondom staatsdeelnemingen zal in lijn met de nieuwe 
nota worden vormgegeven.
Financiën heeft als aandeelhouder oog voor de bredere rol van Staatsdeel­
nemingen. Staatsdeelnemingen kunnen op het snijvlak van publiek en 
privaat een belangrijke bijdrage leveren aan de transitie naar een 
duurzamere economie. In de nieuwe Nota Deelnemingen wordt nader 
gespecificeerd hoe de Staat als aandeelhouder waarborgt dat deelne­
mingen de juiste investeringen doen, met oog voor publieke belangen, MVO 
en financieel waardebehoud.
Tweede Kamer, vergaderjaar 2022–2023, 36 360 IX, nr. 1 73
