E. Toelichting op de financiële instrumenten
De realisatie van de uitgaven in 2022 ligt € 197,0 miljoen hoger dan oorspron­
kelijk begroot. De hogere realisatie van de uitgaven wordt hoofdzakelijk 
veroorzaakt door het instrument bekostiging. De realisatie van de verplich­
tingen is € 431,9 miljoen hoger dan begroot, waarvan de oorzaak ook 
voornamelijk binnen het instrument bekostiging ligt.
De reden voor de grote toename van zowel de uitgaven als de verplichtingen 
is te vinden in de grote investering in het wetenschappelijk onderzoek op 
basis van het coalitieakkoord «Omzien naar elkaar, vooruitkijken naar de 
toekomst», van december 2021. Er is onder andere geïnvesteerd in de 
uitbreiding van reeds bewezen instrumenten, zoals de sectorplannen, open 
science en open competitie, maar ook in nieuwe instrumenten zoals praktijk­
gericht onderzoek.
Fonds onderzoek en wetenschap: instrumenten NWO
De middelen uit het Fonds Onderzoek en Wetenschap die door NWO worden 
geïnvesteerd, betreffen de open competitie € 60,0 miljoen, toponderzoek 
€ 20,0 miljoen, Roadmap grootschalige wetenschappelijke infrastructuur 
€ 50,0 miljoen en open science € 4,0 miljoen.
Bekostiging
Het Ministerie van OCW bekostigt de NWO, de Koninklijke Nederlandse 
Akademie van Wetenschappen (KNAW) en de Koninklijke Bibliotheek (KB). 
De bijdrage aan de KNAW is bijna € 6 miljoen verhoogt. De reden hiervoor 
is het ontvangen van de loon- en prijsbijstelling en diverse overboekingen 
van andere artikelen. Ook de bijdrage aan de KB is gestegen met bijna 
€ 10 miljoen. De extra uitgaven zijn gedaan aan gestegen huisvestingslasten 
en de loon- en prijsbijstelling.
Subsidies
Voor het stimuleren en realiseren van de algemene doelstelling van het 
Onderzoek en Wetenschapsbeleid worden subsidies verstrekt aan 
stichtingen en centra met een specifieke rol in de kennisinfrastructuur. Het 
gaat hier onder andere om bijdragen aan:
• Naturalis Biodiversity Center voor onderzoek naar biodiversiteit en 
instandhouding van de nationale grootschalige infrastructuur voor 
biodiversiteitsonderzoek;
• Biomedical Primate Research Centre (BPRC) voor het primatenon­
derzoek en de huisvesting van primaten en subsidie aan de Stichting 
AAP voor het verzorgen van de opvang van de BPRC chimpansees;
• Stichting Nationaal Centrum voor Wetenschap- en Techniekpromotie 
(NCWT) voor het beheren en ontwikkelen van NEMO Science Museum 
en NEMO Kennislink, het organiseren van het festival Weekend van de 
Wetenschap en het ondersteunen van gerelateerde landelijke activi­
teiten op het gebied van communicatie en educatie van wetenschap en 
technologie;
• een toekenning vanuit het Nationaal Groeifonds omtrent de Biotech 
Booster. Dit consortium is in 2022 opgestart en hier is in 2022 een bedrag 
van € 1,1 miljoen aan uitgekeerd.
Voor de subsidies is in 2022 is € 0,5 miljoen minder uitgegeven dan begroot. 
Deze onderbesteding komt voort uit de toekenning van de subsidie uit het 
Nationaal Groeifonds aan het consortium van de Biotech Booster, en de 
loon- en prijsbijstelling en daar tegenover een onderbesteding op de 
nationale coördinatie.
Tweede Kamer, vergaderjaar 2022–2023, 36 360 VIII, nr. 1
