Hierdoor konden de landen de noodzakelijke overheidstaken blijven 
uitvoeren. Aan deze tranches was als voorwaarde verbonden dat de landen 
voldeden aan de gestelde voorwaarden bij de eerder verstrekte tranches en 
voldoende voortgang boekten op het uitvoeren van de in 2020 overeenge­
komen landspakketten met structurele hervormingen. Door deze hervor­
mingen zullen de landen in de toekomst beter in staat zijn om externe 
schokken zelfstandig op te vangen. In 2022 is vooral gewerkt aan de voorbe­
reidingen van de hervormingen die de komende jaren zullen worden 
uitgevoerd. De Tweede Kamer wordt hierover geïnformeerd middels uitvoe­
ringsagenda’s en – rapportages.
Op 10 april verliep de looptijd van de liquiditeitsleningen die vanaf april 2020 
tot dat moment aan de landen Aruba, Curaçao en Sint Maarten waren 
verstrekt. Omdat de landen niet in staat waren de liquiditeitsleningen af te 
lossen en de gevolgen van de pandemie nog niet voorbij waren, zijn de toen 
aflopende leningen onder dezelfde voorwaarden (renteloos en aflos-
singsvrij) voor 1,5 jaar geherfinancierd. In totaal is voor € 1.032,1 mln. 
geherfinancierd, € 442,2 mln. voor Aruba (inclusief de eerste tranche liqui­
diteitssteun 2022 á € 6,1 mln.), € 448,3 mln. voor Curaçao en € 141,6 mln. 
voor Sint Maarten.
In totaal heeft Nederland vanaf 2020 € 1.032,1 mln. aan liquiditeitsleningen 
verstrekt met een looptijd tot 10 oktober 2023.
Tabel 9 Overzicht corona leningen ACS (Bedragen in mln.)
AWG/ANG EURO
Aruba 915,5 442,2
Curaçao 911,0 448,3
Sint Maarten 316,4 141,6
Totaal 2142,9 1032,1
Herfinanciering buitenlandse schuldverplichtingen Aruba
Naast de liquiditeitssteun heeft Nederland voor € 175,4 mln aan buiten­
landse schuldverplichtingen van Aruba voor 2022 (in 2021 € 83,8 mln.) 
geherfinancierd middels een laagrentende lening met een looptijd van 
zeven jaar. De herfinanciering leverde Aruba in totaal een rentevoordeel op 
van minimaal € 39 mln. Dit rentevoordeel was afgesproken als onderdeel 
van de afspraken over het landspakket Aruba.
Tweede Kamer, vergaderjaar 2022–2023, 36 360 IV, nr. 1
