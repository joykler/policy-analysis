hebben gemaakt van de rentedragende lening. Daarnaast vindt op deze post 
ook de tegenboeking plaats van kwijtscheldingen van DUO-schulden als 
gevolg van de toeslagenaffaire (totaal ‒ € 45,9 miljoen). Deze uitgaven 
waren voor 2022 niet begroot.
De niet-relevante uitgaven aan collegegeldkrediet zijn lager gerealiseerd 
dan geraamd. In totaal is er € 92,9 miljoen minder collegegeldkrediet 
verstrekt. Door de halvering collegegeld kunnen studenten in studiejaar 
2021-2022 ook de helft van het collegegeldkrediet lenen. Deze uitgaven 
waren voor 2022 niet begroot. De uitgaven aan het levenlanglerenkrediet 
zijn in 2022 € 4,6 miljoen lager dan geraamd. De groei in het gebruik van 
het levenlanglerenkrediet is lager dan geraamd.
Bijdrage aan agentschappen
DUO is de uitvoeringsorganisatie van het Ministerie van OCW en levert 
producten en diensten op het terrein van bekostiging van instellingen, 
financiering van studenten en informatievoorziening. Het betreft het 
aandeel in de uitvoeringskosten van DUO voor dit begrotingsartikel.
De gerealiseerde uitgaven liggen € 14,2 miljoen hoger dan in de oorspron­
kelijke begroting opgenomen. Dit verschil betreft deels de uitvoerings­
kosten voor de WAU en de uitvoeringskosten voor het kwijtschelden van 
DUO-schulden in verband met de toeslagenaffaire. Deze uitgaven waren 
voor 2022 niet begroot.
Ontvangsten
Onder de relevante ontvangsten vallen de ontvangen rente, de overige 
ontvangsten en de ontvangsten op Caribisch Nederland.
Tabel 48 Relevante ontvangsten (bedragen x € 1.000)
Vastgestelde Verschil
begroting
2018 2019 2020 2021 2022 2022 2022
Ontvangen rente 93.903 76.887 63.342 51.780 41.694 52.280 ‒ 10.586
Overige ontvangsten 58.870 42.303 33.824 30.070 26.897 20.932 5.965
Renteloos voorschot en relevante 
rentedragende lening 1.197 1.212 1.034 1.075 844 974 ‒ 130
Kortlopende vorderingen 57.673 41.091 32.790 28.995 26.053 19.958 6.095
Caribisch Nederland 220 299 457 220 237
Totaal relevante ontvangsten 152.773 119.190 97.386 82.149 69.048 73.432 ‒ 4.384
Toelichting
In vergelijking met de raming is er in 2022 per saldo € 4,4 miljoen minder 
ontvangen dan geraamd. Doordat de rente de afgelopen jaren steeds verder 
is gedaald, is ook het rentebedrag dat studenten terug moeten betalen 
steeds lager geworden. Dit is zichtbaar in de lagere dan geraamde rente 
ontvangsten (- € 10,6 miljoen). Het verschil tussen de realisatie en de raming 
2022 bij de ontvangsten op kortlopende vorderingen bedraagt + 
€ 6,1 miljoen.
De niet-relevante ontvangsten bestaan uit de ontvangsten op de hoofdsom. 
Het terugbetalingssysteem van leningen is naar draagkracht. Wie gelet op 
zijn of haar inkomen niet kan terugbetalen, hoeft niet of niet volledig terug 
te betalen.
Tweede Kamer, vergaderjaar 2022–2023, 36 360 VIII, nr. 1
