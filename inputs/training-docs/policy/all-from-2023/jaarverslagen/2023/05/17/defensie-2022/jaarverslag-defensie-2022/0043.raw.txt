In 2022 is aan hoofdtaken 2 en 3 invulling gegeven met onder andere 
27 afgeronde en nog gaande Vessel Protection Detachments, het 
vernietigen van 54 explosieven op de Noordzee en bij operaties in de West 
is door de Ocean Going patrol Vessels in samenwerking met de MQ9 Reaper 
een record hoeveelheid van 33.669 kg drugs onderschept.
Voor de gereedstelling was de aansluiting van de fregatten Zr.Ms. De Zeven 
Provinciën en Zr.Ms. Van Amstel bij de USS Gerald R. Ford Carrier Strike 
Group een operationeel hoogtepunt waarbij in internationaal verband 
ervaring is opgedaan. Tevens heeft een (binationale) taakgroep met inter­
nationale partners geoefend. Zo hebben de mariniers in de Verenigde 
Staten met een Marine Combat Group (MCG) op bataljonsniveau getraind 
en heeft de Marine Spearhead Task Unit (MSTU) na een zeer korte reactietijd 
een noodhulp oefening op Guadeloupe uitgevoerd.
Het maritieme helikopter squadron 860 heeft met drie NH90 helikopters 
vanaf Zr.Ms. Karel Doorman en een onderzeeboot tactisch geoefend waarbij 
de onderzeebootbestrijdingsvaardigheden op een hoger niveau zijn 
gebracht.
Nu de Expeditionary Syvey Boat full operational capable is, beschikt de 
marine over een 16 meter lang platform dat zelfstandig onder tactische 
omstandigheden hydrografische opnames kan uitvoeren op grotere afstand 
van het moederschip. Met die informatie worden expeditionaire maritieme 
operaties ondersteund en wordt voor een omgeving gezorgd waarin 
schepen veilig kunnen navigeren. Daarnaast is de marine het afgelopen jaar 
druk bezig geweest met het verder opbouwen van haar Cyber capaciteit.
Een belangrijke tegenslag dit jaar was de brand aan boord van Zr.Ms. 
Zeeland. Het onderzoek loopt nog en het herstel van de schade is in volle 
gang.
De personele tekorten blijven vooralsnog een belangrijke belemmering 
voor een verdere verbetering van de operationele gereedheid. De gewenste 
hogere instroom van personeel is in 2022 niet bereikt. Op onderdelen zijn 
echter wel successen te benoemen.
Voor de verbetering van de materiële gereedheid zijn aanvulling van de 
voorraad en uitbesteding belangrijke maatregelen. Maar ook civiele 
partners en toeleveranciers hebben capaciteitstekorten en langere 
doorlooptijden door schaarste. Hierdoor wordt het positieve effect van de 
investering in uitbesteding en aangevulde voorraden maar langzaam 
zichtbaar en treden er nog steeds vertragingen op in onderhoudstra­
jecten.Toch zijn er positieve effecten merkbaar. Door toegenomen wissel­
voorraad kan steeds vaker gebruik worden gemaakt van repair-by-
replacement en leidt niet iedere vertraging in uitbesteed werk tot een 
vertraagd onderhoudstraject. De beschikbaarheid van optronica is 
succesvol verbeterd, waardoor niet alleen de ingezette militair over goede 
helderheidsversterkendemiddelen beschikt, er kan ook mee getraind 
worden.
Tweede Kamer, vergaderjaar 2022–2023, 36 360 X, nr. 1 43
