handvatten voor het handelen van publiek leiders bij de rijksoverheid en ligt 
ten grondslag aan de werving, selectie en ontwikkeling voor functies in de 
top van het Rijk.
Op basis van de brede evaluatie van de kaders van organisaties met een 
zelfstandige positie binnen de centrale overheid zijn in 2022 verbeteringen 
in gang gezet en is gestart met visie-ontwikkeling rondom organisatie en 
besturing van de centrale overheid (Kamerstukken II 2021/22, 31490, nr. 
323). Tevens zijn we in 2022 begonnen met de voorbereiding op een wet op 
de rijksinspecties (Kamerstukken II 2021/22, 31490, nr. 319).
Voor een kwalitatief hoogstaande rijksdienst is een integere en sociaal veilig 
werkomgeving van essentieel belang. In 2022 hebben we gewerkt aan 
rijksdienst waar ambtenaren zich durven uit te spreken vanuit hun eigen 
vakgebied en professionaliteit. Ook is het meldproces verhelderd, zijn de rol 
en de positie van vertrouwenspersonen versterkt en wordt de Gedragscode 
Integriteit Rijk (GIR) geactualiseerd (Kamerstukken II 2021/22, 31490, nr. 
417).
Grote stappen zijn gezet in de implementatie van de Europese richtlijn over 
bescherming van klokkenluiders. Het wetsvoorstel Wet bescherming 
klokkenluiders is in december 2022 door de Tweede Kamer aangenomen.
Eind 2022 is een rijksbrede arbeidsmarktcampagne «Ons land in jouw 
handen» van start gegaan. Met deze campagne benadrukken we dat het 
werk bij de rijksoverheid impactvol is en dat de rijksoverheid een diversiteit 
aan mogelijkheden biedt wat betreft banen, functies, maatschappelijke 
thema’s en secundaire arbeidsvoorwaarden.
Om als rijksoverheid voorbereid te zijn op de toekomst en mee te kunnen 
komen in de digitale transitie zijn ambtenaren nodig met verstand van 
informatievoorziening en digitalisering. Om alle ambtenaren hierop 
voldoende toe te rusten hebben we in 2022 het aanbod aan bijvoorbeeld 
webinars, e-learnings, microlearnings en podcasts verder uitgebreid. We 
hebben niet alleen ambtenaren van het Rijk bijgeschoold, maar ook collega-
ambtenaren van gemeenten, provincies en waterschappen.
Een inclusieve rijksdienst
Voor het goed functioneren van de overheid is de samenkomst van verschil­
lende perspectieven, achtergronden, oriëntaties en kennis een belangrijke 
randvoorwaarde. Het Rijk streeft dan ook naar een inclusieve overheidsor­
ganisatie met divers samengestelde teams. We werken hieraan via beleid, 
trainingen, monitoring, onderzoek, communicatie en (interdepartementale) 
netwerken. Zo hebben we in 2022 onder andere trainingen georganiseerd 
voor inclusief werven en selecteren en het voorkomen van biases, is een 
coaching programma uitgevoerd ter verbetering van culturele diversiteit, 
zijn er dialogen gevoerd over (culturele) diversiteit en inclusie binnen de 
rijksdienst en wordt een wetgevingstraject voorbereid om genderdiversiteit 
in de (sub)top van de (semi-)publieke sector te bevorderen. Tevens is een 
traject gestart om te komen tot een inclusiemonitor, onder meer om beter 
inzicht te krijgen in de effectiviteit van interventies binnen de rijksdienst.
Het inclusieve werkgeverschap ziet ook op het plaatsen van mensen uit de 
doelgroep Banenafspraak in passende functies en rollen en te zorgen voor 
adequate begeleiding waar nodig. Omdat de sector Rijk de wettelijke 
Tweede Kamer, vergaderjaar 2022–2023, 36 360 VII, nr. 1
