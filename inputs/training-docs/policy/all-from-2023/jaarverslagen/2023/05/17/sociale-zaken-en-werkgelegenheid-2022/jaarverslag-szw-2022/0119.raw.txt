Budgettaire ontwikkelingen
De uitgaven aan de inkomensondersteuning AOW komen € 6 miljoen hoger 
uit dan begroot. Indien er rekening wordt gehouden met de ten tijde van 
de begrotingsopstelling geraamde loon- en prijsbijstelling (post nominaal 
in tabel 66), zijn de gerealiseerde IOAOW-uitgaven € 2 miljoen lager dan 
begroot. De uitgaven volgen de AOW-ontwikkelingen.
Opdrachten
De middelen voor opdrachten zijn ingezet voor onderzoek, met name op 
het terrein van de oudedagvoorziening.
Ontvangsten
De ontvangsten op artikel 8 over 2022 bedragen € 161.000. Dit bedrag heeft 
betrekking op de terugontvangst op de OBR over 2021 in 2022. De bevoor­
schotting aan de SVB voor de uitkeringslasten voor de OBR was in 2021 
hoger dan benodigd, wat in 2022 heeft geleid tot een terugontvangst.
Aanvullende arbeidspensioenen
Aanvullend pensioen is een arbeidsvoorwaarde. Sociale partners zijn 
verantwoordelijk voor de inhoud en de reikwijdte van pensioenregelingen. 
De overheid stelt regels om te bevorderen dat toezeggingen ook daadwer­
kelijk worden nagekomen en draagt zorg voor toezicht op de naleving 
daarvan.
Beleidsrelevante kerncijfers
Als kerncijfers zijn het totaal aantal pensioenfondsen opgenomen en het 
aantal pensioenfondsen met een dekkingsgraad onder de 130% (ongeveer 
gelijk aan het vereist eigen vermogen), alsmede de daarbij betrokken 
deelnemers en gepensioneerden. De maatstaf van 130% is gekozen omdat 
in het huidige pensioenstelsel een dergelijke dekkingsgraad gemiddeld 
genomen toereikend is om de pensioenverplichtingen na te komen. De 
afgelopen jaren hebben pensioenfondsen wegens bijzondere economische 
omstandigheden langer de tijd gekregen om het vereist eigen vermogen te 
herstellen. In 2022 is het aantal fondsen met een dekkingsgraad onder de 
130% afgenomen, vooral door een gestegen rente.
Het aantal pensioenfondsen neemt af. Het gaat hierbij vooral om pensioen­
fondsen met een geringe omvang. Door schaalvergroting met andere pen-
sioenfondsen kan beter worden voldaan aan de eisen die worden gesteld 
aan een verantwoord beheer.
Tabel 71 Kerncijfers aanvullende pensioenen
Realisatie Realisatie Realisatie Realisatie Realisatie 
2018 2019 2020 2021 2022
1
Totaal aantal pensioenfondsen 208 203 196 188 181
2
Aantal pensioenfondsen met dekkingsgraad ≤130% 190 193 192 171 125
3
Aantal bij deze fondsen betrokken deelnemers (x 1.000) 5.555 5.705 5.844 5.741 5.428
4 3
Aantal bij deze fondsen betrokken gepensioneerden (x 1.000)
3.325 3.389 3.418 3.455 3.044
1 Pensioenfondsen zonder eigen verplichtingen, bijvoorbeeld de volledig herverzekerde fondsen, kennen geen dekkingsgraad en zijn daarom niet opgenomen in de tabel.
2 Beleidsdekkingsgraad.
3 Betreft voorlopige cijfers. Definitieve cijfers komen 8 juni 2023 beschikbaar.
4 Dit cijfer wijkt af van de begroting 2021 omdat het cijfer na controles achteraf is gewijzigd.
Bron: DNB, Statistiek toezicht pensioenfondsen.
Tweede Kamer, vergaderjaar 2022–2023, 36 360 XV, nr. 1
