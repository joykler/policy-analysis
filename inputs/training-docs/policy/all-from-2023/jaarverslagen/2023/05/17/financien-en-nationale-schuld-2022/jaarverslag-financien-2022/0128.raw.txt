6. Bedrijfsvoeringsparagraaf
Een goede bedrijfsvoering is een randvoorwaarde voor het realiseren van 
beleidsdoelstellingen. Het ministerie van Financiën is transparant over de 
vraag of er sprake is geweest van ordelijke en beheerste processen. Er wordt 
daarom gerapporteerd over belangrijke bijzonderheden, onvolkomenheden 
en onrechtmatigheden in de bedrijfsvoering.
In 2022 heeft de bedrijfsvoering van het ministerie van Financiën in het 
teken gestaan van verbetering, binnen de context van personeelsschaarste 
en ICT-beperkingen. Er is gewerkt aan het oplossen van onrechtmatigheden 
en tekortkomingen in de bedrijfsvoering die onder andere door de 
Algemene Rekenkamer (AR) en de Auditdienst Rijk (ADR) zijn geconsta­
teerd. Maar liefst 6 van de 9 bevindingen van de ADR zijn opgelost, en één 
deels. De beheersing van herverzekering leverancierskredieten, Europese 
afdrachten en het verplichtingenbeheer is adequaat. Het toezicht op risico­
regelingen is verbeterd en de Belastingdienst heeft het IT-beheer op de 
onderdelen kwaliteit IV-organisatie, bedrijfsvoeringsfunctionaliteiten en 
logische toegangsbeveiliging op een goed niveau gebracht. Het IT-beheer 
kan nog verder worden versterkt op de onderdelen portfoliomanagement, 
wijzigingsbeheer en scriptbeheer. De ADR constateert nieuwe bevindingen 
op inkoopprocessen en de beheersing van de invoerrechten en accijnzen 
door de Douane.
Verbeteringen in het financieel beheer
Parallel aan de in het beleidsverslag genoemde rijksbrede taskforce ter 
verbetering van het financieel beheer startte het ministerie van Financiën in 
2022 het programma Toezicht en Advies Financieel Beheer. Dit programma:
1. brengt alle financiële processen van het ministerie in kaart;
2. signaleert en beoordeelt risico’s die hierin besloten liggen; en
3. vult de wettelijke taak van de directie FEZ met betrekking tot het 
financieel beheer in met een toezichts- en adviesplan.
Na afronding van dit programma voor de zomer van 2023 zal Financiën beter 
in staat zijn om het financieel beheer te borgen middels het houden van 
toezicht, het geven van advies en het stellen van kaders.
Belastingdienst
Onder andere de afwikkeling van de Coronasteunmaatregelen en herstel­
acties zoals die voor onterechte afwijzing voor minnelijke schuldsanering en 
de vermogensrendementsheffing box 3 vormden in 2022 een extra werkbe­
lasting. Dit raakte onder andere de bereikbaarheid van de BelastingTe­
lefoon, het toezicht, de afhandeling van bezwaren en de inning van 
belastingschulden. De Belastingdienst werkt doorlopend aan een wendbare 
en toekomstbestendige organisatie door aandacht te hebben voor 
personeel, cultuur, ICT en sturing en beheersing (zie ook het beleids­
verslag).
Toeslagen
Het herstel van gedupeerde ouders is in 2022 voortgezet, door middel van 
de forfaitaire compensatie van de Catshuisregeling en de integrale 
beoordeling van te compenseren schade. Daarnaast zijn aanvullende 
herstelregelingen opgezet en in uitvoering genomen. Het aantal ouders dat 
zich gemeld heeft is toegenomen. Daarnaast is er een wens voor breder dan 
alleen financieel herstel. Ondanks verdere opschaling van de capaciteit is 
Toeslagen nog niet in staat om alle ouders binnen de gewenste wettelijke 
Tweede Kamer, vergaderjaar 2022–2023, 36 360 IX, nr. 1
