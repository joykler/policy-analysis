genoegen met hetzelfde uitkeringspercentage als de overige schuldeisers. 
Hiermee wordt de kans vergroot op saneringsakkoorden (afspraken met 
schuldeisers). Om consumenten te helpen die een krediet moeten afsluiten, 
heeft het kabinet het maximale kredietpercentage structureel verlaagd.
Bestrijding ondermijning
De Douane levert een belangrijke bijdrage aan de aanpak van ondermij­
nende (drugs)criminaliteit. In 2022 hebben we de voorbereidingen getroffen 
om douaneliaisons te plaatsen in de Verenigde Staten, Suriname, Curaçao 
en Panama voor controles op het vervoer naar de Europese Unie. Daarnaast 
is de samenwerking met de Belgische Douane geïntensiveerd. Zo is het 
duikteam van de Douane in het afgelopen jaar meermaals ingezet in de 
haven van Antwerpen. Tevens hebben wij met de Belgische Douane 
gesprekken gevoerd met douanediensten in Zuid-Amerika. Dit met het doel 
om het uitlezen van Zuid-Amerikaanse scanbeelden door Europese douane­
diensten mogelijk te maken. Ook hebben we de controle en het toezicht op 
de mainports Rotterdam en Schiphol versterkt, onder meer door fors meer 
containers te scannen in de haven van Rotterdam en de toezichtcapaciteit 
in de mainports te versterken.Tevens is het Team Bijzondere Bijstand 
uitgebreid, dat aanhoudingen verricht en het wegvoeren van inbeslagge­
nomen drugs begeleidt. Om een waterbedeffect te voorkomen naar andere 
Nederlandse (lucht)havens zijn wij in 2022 gestart met voorbereidingen 
voor de aanleg van cameranetwerken in de haven van Vlissingen en het 
Noordzeekanaalgebied. Daarnaast is geïnvesteerd in de aanschaf van 
drones, onder andere in het Waddenzeegebied.
Met de beleidsagenda witwassen presenteerden de ministers van Financiën 
en Justitie en Veiligheid een nieuw pakket aan maatregelen om de aanpak 
van witwassen te versterken. Centrale thema’s zijn: streng waar nodig, 
ruimte waar mogelijk en meten om te weten.
Integriteit Douane
In 2022 zijn de Douanemedewerkers weerbaarder gemaakt tegen criminele 
inmenging en is het integriteitsbeleid verbreed. Om het bewustzijn en de 
weerbaarheid van het Douanepersoneel te vergroten zijn er vanuit de 
2
Verbeteragenda Integriteit verschillende producten en instrumenten 
opgeleverd. Voorbeelden hiervan zijn een handreiking om integriteit te 
bespreken in personeelsgesprekken, de start van de pilot ‘kwetsbaarheden­
gesprek’, de invoering van screening aan de voorkant met de VOG-Politie­
gegevens per 1 juli 2022 en het uitvoeren van de theatervoorstelling 
‘Grenzeloos’.
Sanctiemaatregelen Rusland en Belarus
De implementatie van het toezicht op de sanctiemaatregelen vormt een 
grote opgave die de Douane op verschillende manieren heeft opgepakt. Zo 
hebben we de aangiften van vracht- en koerierszendingen van en naar 
Rusland en Belarus beoordeeld. Ook hebben we postzakken gescand en 
containers in de Rotterdamse haven beoordeeld die van en naar Rusland en 
Belarus zijn gegaan. Daarnaast hebben we scheepswerven bezocht, 
vaartuigen en vliegtuigen onder toezicht geplaatst. We hebben zendingen 
waar mogelijk sprake was van een overtreding van de sanctiemaatregelen 
met extra zorgvuldigheid beoordeeld. Tot slot hebben we voorlichting 
gegeven over de maatregelen, samen met andere overheidsdiensten, zoals 
de Rijksdienst voor Ondernemend Nederland.
2
 Kamerstukken II 2021-2022, 31934, nr. 55
Tweede Kamer, vergaderjaar 2022–2023, 36 360 IX, nr. 1 16
