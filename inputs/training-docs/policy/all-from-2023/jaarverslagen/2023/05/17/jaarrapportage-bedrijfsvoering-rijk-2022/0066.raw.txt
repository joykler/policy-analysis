de plannen van de kerndepartementen. Deelnemende rijksorganisaties 
voeren jaarlijks een volwassenheidsmeting uit. De actieplannen en 
nulmetingen van de kerndepartementen zijn in juli 2022 openbaar 
33
gemaakt .
De actieplannen van de rijksorganisaties bevatten maatregelen op het 
gebied van kennis en kunde van ambtenaren, beleid, informatiesystemen 
en monitoring/sturing. Vanuit Open op Orde zijn er negen maatregelen 
geprioriteerd. Deze maatregelen worden deels rijksbreed uitgevoerd en 
deels door de individuele rijksorganisaties. De prioriteiten voor het jaar 2022 
waren:
1. Opzetten governance en programmateam (afgerond).
2. Uitvoeren volwassenheidsmetingen (0- en 1-meting afgerond).
3. Uitvoeren haalbaarheidstoets op het actieplan (afgerond).
4. Implementatie Kwaliteitsraamwerk IV-functies (in uitvoering).
5. Implementatie nieuwe werkwijze beslisnota’s Kamerstukken (afgerond).
6. Aansluiting op de digitale infrastructuur voor actieve openbaarmaking
(in uitvoering).
7. Implementatie handreiking e-mailarchivering Rijksoverheid (in
uitvoering, vertraagd). Alle e-mails van (vertrekkende) bewindsper­
sonen zijn veiliggesteld.
8. Implementatie beleidslijn berichtenapps (beleid wordt herzien op basis
van het advies dat het Adviescollege Openbaarheid en Informatiehuis­
houding hierover op 19 januari 2023 heeft uitgebracht).
9. Implementatie webarchivering volgens raamovereenkomst (afgerond).
Alle websites van de kerndepartementen zijn gearchiveerd en veiligge­
steld.
Verder zijn in 2022 onder meer de volgende initiatieven gestart of afgerond:
• Alle rijksorganisaties hebben de richtlijn webarchivering geïmplemen­
teerd en zijn aangesloten op de centrale voorziening. Ook hebben ze
structurele processen ingericht voor het archiveren van al hun openbare
websites om deze blijvend te bewaren en duurzaam toegankelijk te
houden.
• In 2021 is gestart met actieve openbaarmaking door bij bepaalde stukken
die we aan de Kamer sturen de inhoudelijke beslisnota of een set besli­
snota’s openbaar te maken. Vanaf Prinsjesdag 2022 maken we de besli­
snota’s bij alle Kamerstukken openbaar. Het gaat om de onderliggende
nota(‘s) die de bewindspersoon heeft gebruikt om te besluiten over het
te versturen stuk aan de Kamer. Tot eind 2022 zijn ruim 3.000 beslisnota’s
naar de Kamer gestuurd.
• De beschikbaarheid van goed opgeleide informatieprofessionals is een
groot probleem. Het is randvoorwaardelijk voor de veranderopgave.
Daarom is geïnvesteerd in een rijksbrede ‘always on’ arbeidsmarktcam­
pagne. Daarmee is de Rijksoverheid op diverse kanalen continu
zichtbaar als aantrekkelijk werkgever voor informatieprofessionals. De
campagne heeft tot medio december ongeveer 52.000 bezoeken op
vacaturepagina’s en 7.200 sollicitaties opgeleverd.
• Vanuit onder andere de shared service organisaties is extra capaciteit
beschikbaar gesteld aan rijksonderdelen. Zo zetten we inmiddels
rijksbreed 92 fte aan I-adviseurs in vanuit Doc-Direkt (peildatum
2 februari 2023). Daarnaast zijn er per september 2022 72 I-trainees
gestart met het Rijks I-Traineeship. Hiervan maakt informatiehuis­
houding inmiddels een vast onderdeel uit. Deze initiatieven zorgen voor
33
 Kamerstukken II, 2022, 29362, nr. 310 en nr. 311.
Jaarrapportage Bedrijfsvoering Rijk 2022
