Organisatieomvang* Rijksschoonmaakorganisatie (RSO)
In opdracht van de CDV’s en andere rijksdiensten levert de Rijksschoon­
maakorganisatie vanaf 2016 schoonmaakdiensten in rijksgebouwen door 
48
het hele land . De RSO heeft ruim 1.700 medewerkers in dienst (1.200 fte) 
en is werkzaam op circa 600 locaties en voor 25 opdrachtgevers. De omzet 
van de RSO bedraagt in 2022 ongeveer 76 miljoen euro.
In 2022 zijn volgens planning een aantal locaties gesloten en nieuwe locaties 
gestart van bestaande opdrachtgevers. Ook is een nieuwe opdrachtgever 
toegevoegd. Hierdoor kwamen tientallen nieuwe schoonmaakmede­
werkers bij de overheid in dienst.
De RSO heeft in 2022 een nieuw organisatie & formatie-traject doorlopen 
om de organisatie steviger in te richten. Hiermee kan de RSO haar dienst­
verlening nog beter verzorgen. Per 1 januari 2023 start de RSO met deze 
nieuwe organisatiestructuur.
Per 1 januari 2022 zijn alle schoonmaakmedewerkers opgenomen in het 
Functie- en loongebouw Rijk. In het kader van goed werkgeverschap is in 
2022 besloten om ook alle participanten per 1 januari 2023 in het Functie- 
en loongebouw Rijk op te nemen. Participanten zijn mensen met een afstand 
tot de arbeidsmarkt.
4.5 Rijksinkoop
4.5.1 Inkopen met Impact
In 2019 is de rijksbrede inkoopstrategie ‘Inkopen met impact’ (IMI) gestart. 
Op basis hiervan zijn we in 2022 begonnen met de invulling van verschil­
lende duurzaamheidsambities en maatschappelijk verantwoord opdracht­
geven en inkopen (MVOI). Ook zijn voor enkele inkoopcategorieën nieuwe 
categorieplannen vastgesteld en openbaar gemaakt. Voor deze categorie­
plannen is de rijksbrede inkoopstrategie de belangrijkste pijler. Meer 
informatie over MVOI en IMI vindt u in hoofdstuk 2.4.
4.5.2 Herijking categoriemanagement en strategisch 
leveranciersmanagement Rijk
Categorie- en strategisch leveranciersmanagement (SLM) zijn nodig om 
optimaal te kunnen inkopen en ons goed te kunnen positioneren ten 
opzichte van (ICT-)leveranciers. Om dit goed te kunnen regelen is er een 
nieuwe indeling gemaakt die in 2022 is afgerond. Dat betekent onder meer 
dat een aantal bestaande inkoopcategorieën die rijksbreed werken is 
samengevoegd en ondergebracht bij andere ministeries. Ook zijn alle 
personele plaatsingen gerealiseerd die hiervoor nodig zijn en is de tijdelijke 
werkorganisatie beëindigd.
Verder is het bestuur en toezicht op categorie- en strategisch leveranciers­
management geregeld. Dit betekent dat er departementale eigenaren van 
inkoopcategorieën zijn benoemd en strategische klantenraden met 
*Uitzonderingen organisatieomvang: voor Defensie betreft het enkel kantoorlocaties.
Jaarrapportage Bedrijfsvoering Rijk 2022 94
