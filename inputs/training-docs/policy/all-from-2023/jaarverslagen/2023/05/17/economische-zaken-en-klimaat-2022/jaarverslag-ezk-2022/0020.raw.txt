door hun ervaringen uit de afgelopen jaren immers het beste wat wel en 
niet werkt om verspreiding van het virus tegen te gaan en tegelijkertijd 
economische activiteit te behouden.
Ten slotte is voortgang geboekt rond de Chips Act. Dit Europese initiatief is 
gericht op onderzoek naar, ontwikkeling van en productie van halfgeleiders 
(chips). Halfgeleiders zijn essentieel in allerlei producten, en de innovaties 
in deze sector zijn ook hard nodig voor andere technologieën zoals 
kwantum, kunstmatige intelligentie en fotonica. Europese samenwerking is 
nodig voor de competitiviteit van deze sector en het behoud van onze 
welvaart en veiligheid. De Europese Commissie heeft in maart 2022 een 
voorstel voor de Chips Act gepresenteerd, waarover in december 2022 
een algemene oriëntatie is bereikt.
Midden- en kleinbedrijf
Het mkb zorgt voor werkgelegenheid, levert nieuwe producten en diensten, 
en draagt bij aan oplossingen voor alledaagse en maatschappelijke 
uitdagingen. Om mkb’ers nog beter in staat te stellen de vruchten te plukken 
van de groeiende en snel veranderende economie heeft EZK ook in 2022 
veel aandacht voor het mkb gehad.
De sterke stijging van de energieprijzen was voor het mkb een belangrijke 
uitdaging. Dit geldt in het bijzonder voor het energie-intensieve mkb. Om 
de gevolgen van de prijsschok voor deze groep bedrijven te dempen is de 
tijdelijke Tegemoetkoming Energiekosten (TEK) aangekondigd. In het eerste 
kwartaal van 2023 kunnen bedrijven waarvoor de energiekosten ten minste 
7 procent van de omzet beslaan zich aanmelden voor een tegemoetkoming 
11
met terugwerkende kracht tot 1 november 2022. Met deze regeling 
voorkomen we dat bedrijven in grote getale omvallen als gevolg van de 
extreme energieprijzen in 2022. Met de tijdelijkheid wordt tegelijkertijd 
gestimuleerd dat bedrijven zich blijven aanpassen aan de veranderde 
omstandigheden en dat de kosten voor de regeling niet te veel oplopen.
In 2022 zijn eveneens stappen gezet rond de Borgstelling MKB-Krediet 
12
Groen (BMKB-Groen). Dit instrument helpt ondernemingen bij verduur­
zaming door tegen gunstige voorwaarden garanties te bieden voor groene 
investeringen, bijvoorbeeld in hernieuwbare energie of energiebesparing. 
Per november 2022 kunnen mkb’ers gebruikmaken van de regeling via non-
bancaire financiers. Banken sluiten hier in 2023 bij aan. Ten slotte heeft EZK, 
in samenwerking met SZW en OCW, in 2022 gewerkt aan het Actieplan 
13
Groene en Digitale banen. Dit actieplan is erop gericht de arbeidsmarkt­
krapte rond de klimaattransitie en de digitale transitie te verlichten. De 
pijlers onder het actieplan zijn het verhogen van de instroom in bètatech­
nisch onderwijs, behoud en vergroten van de instroom in de bètatechnische 
arbeidsmarkt, het verhogen van arbeidsproductiviteit en het versterken van 
14
de governance en het tegengaan van versnippering.
11
 Kamerstuk 32 637, nr. 528
12
 Kamerstuk 32 637, nr. 511
13
 Kamerstuk 29 544, nr. 1120
14
 Kamerstuk 29 544, nr. 1173
Tweede Kamer, vergaderjaar 2022–2023, 36 360 XIII, nr. 1
