uitvoering en de ILT expliciet betrokken bij het opstellen van het beleids­
programma door middel van eerste reflectie op uitvoerbaarheid en 
handhaafbaarheid van beleidsvoornemens. In dit proces zijn lessen geleerd 
over het inpassen van het gesprek over de uitvoerbaarheid en handhaaf­
baarheid en het benodigde abstractieniveau. Een ander goed voorbeeld is 
de Kamerbrief Water en Bodem Sturend waarbij ook de door Rijkswaterstaat 
uitgevoerde Quickscan aan de Kamer is aangeboden om zo ook de signalen 
vanuit de uitvoering transparant te maken. Er is ervaring opgedaan met 
(nieuwe) instrumenten om beleid, uitvoering en handhaving beter met 
elkaar in verbinding te stellen. Zo brengt de ILT risico’s en ontwikkelingen 
onder de aandacht van de bewindspersonen en de Tweede Kamer door 
het opstellen van signaalrapporten en ‘Staat van’ rapportages, zoals de 
Staat van Schiphol en de signaalrapportage over de milieurisico’s van 
bodem. Er zijn in 2022 invoeringstoetsen uitgevoerd en voorbereid om te 
kijken of het beleid na invoering voldoet. In 2022 is tenslotte voor het eerst 
een knelpuntenbrief vanuit het ministerie door de minister aan de Tweede 
Kamer verzonden met dilemma’s en knelpunten van het CBR. Op verschil­
lende plaatsen binnen de uitvoering van het ministerie van Infrastructuur 
en Waterstaat wordt gewerkt aan maatwerkplaatsen waar individuele 
casussen van burgers of bedrijven die in het reguliere proces vastlopen 
worden behandeld. Vanuit het Programma Werken aan Uitvoering zijn 
middelen ontvangen voor het verbeteren van de uitvoering en de (digitale) 
dienstverlening richting burgers en bedrijven.
Stikstof
Sinds 13 januari 2022 moet versie 2021 van AERIUS Calculator worden 
gebruikt om de stikstofneerslag van een project te berekenen voor toestem­
mingsverlening. Nieuw is o.a. dat er voortaan een maximale rekenafstand 
van 25 km geldt voor álle emissiebronnen. AERIUS 2022 liep in 2022 
vertraging op en zal pas op 26 januari 2023 worden vrijgegeven. In 
november jl. bepaalde de Raad van State in de Porthos-zaak dat de 
zogenaamde bouwvrijstelling niet gebruikt mag worden. Dit heeft tot gevolg 
dat alle projecten met emissies in de bouwfase weer project-specifiek 
moeten worden beoordeeld. Dit bemoeilijkt het uitvoeren van projecten op 
alle domeinen van het ministerie (spoor, weg en water). Dat vormde 
aanleiding tot een traject dat moet gaan bijdragen aan een strategisch 
gesprek over het wel of niet of op een andere manier uitvoeren van 
projecten of maatregelen om aan de opgaves van het ministerie van Infra­
structuur en Waterstaat te kunnen voldoen. 2022 kende vele rechtszaken die 
(in)directe consequenties hadden voor projecten van het ministerie. Zo 
vond op 22 november de zitting plaats bij de Raad van State over het project 
ViA15. De uitspraak wordt in het voorjaar van 2023 verwacht.
Cybersecurity Strategie
Onze manier van leven is grotendeels verknoopt met de digitale ruimte. 
De risico’s van misbruik, zoals door statelijke of criminele actoren, of uitval 
van processen, vormen de keerzijde van deze gedigitaliseerde samenleving. 
Het ministerie van Infrastructuur en Waterstaat heeft daarom gewerkt aan 
een herziening van haar cybersecuritystrategie (IWCS 2022-2026), die zal 
aansluiten op de Nederlandse Cybersecurity Strategie (NLCS). De IWCS 
moet het ministerie voorbereiden op nieuwe ontwikkelingen en het 
verminderen van de kwetsbaarheid van het eigen ministerie en organisaties 
waar het een systeemverantwoordelijkheid voor draagt. Ook wordt het 
ministerie systeemverantwoordelijk voor een toegenomen aantal sectoren 
met een groter aantal overheidsorganisaties en ondernemingen. Verschil­
lende incidenten hebben laten zien dat er nog veel verbeterd moet worden 
op het gebied van incidentmanagement.
Tweede Kamer, vergaderjaar 2022–2023, 36 360 XII, nr. 1 25
