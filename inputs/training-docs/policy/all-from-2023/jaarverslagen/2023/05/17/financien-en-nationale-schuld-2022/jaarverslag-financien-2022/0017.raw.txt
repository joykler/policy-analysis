Aanpak belastingontwijking en -ontduiking
In de strijd tegen belastingontwijking door het bedrijfsleven hebben we in 
2022 onder andere de volgende maatregelen getroffen:
– Vanaf 1 januari 2022 is de Wet tegengaan mismatches bij toepassing 
zakelijkheidsbeginsel van kracht, waarmee bedrijven in Nederland voor 
een hogere winst belast worden als er in een ander land geen of een te 
3
laag corresponderend resultaat wordt belast. 
4
– Per 1 januari 2022 is de belastingplichtmaatregel uit ATAD2 geïmple­
menteerd, die de oorzaak van het kwalificatieverschil bij hybride 
5
structuren (zoals de cv/bv-structuur) wegneemt.
– In december 2022 is op EU-niveau een akkoord bereikt over de invoering 
van een mondiaal minimumniveau van belastingheffing voor groepen 
van multinationale ondernemingen en omvangrijke binnenlandse 
6
groepen in de Europese Unie («Pijler 2»). Daarnaast hebben we een 
internetconsultatie uitgevoerd over de implementatie van de Pijler 2-
regels in een wetsvoorstel.
– De Europese richtlijn inzake gegevensuitwisseling digitale platformen 
die digitale platformen verplicht om fiscaal relevante informatie over 
verkopers aan te leveren bij de belastingautoriteit van een EU-lidstaat is 
ingevoerd. Dit bevordert eerlijkere belastingheffing.
– In mei 2022 is de Tax Governance Code, onder aanvoering van VNO-
NCW, door het bedrijfsleven gelanceerd. Deze code heeft tot doel meer 
inzicht te geven in de belastingstrategie van grote internationale onder­
nemingen en wat zij betalen in de landen waar ze actief zijn.
Ook hebben we gewerkt aan maatregelen om belastingontduiking 
effectiever aan te pakken: 
7 
– We zijn een onderzoek gestart naar de herziening van het boeterecht,
waarbij we bezien welke mogelijkheden er zijn om het systeem als 
geheel te vereenvoudigen.
– Het kabinet heeft de beoogde aanpassingen met betrekking tot het 
fiscaal verschoningsrecht opnieuw ter internetconsultatie voorgelegd.
– Een onderzoek is aangekondigd naar de informatiebeschikkingspro­
cedure. Dit is de procedure die de inspecteur instelt wanneer een belas­
tingplichtige niet voldoet aan zijn inlichtingenverplichting. In dit 
onderzoek wordt in kaart gebracht of in het verleden geconstateerde 
knelpunten, zoals de vertragende werking, nog bestaan.
3
 Wet tegengaan mismatches bij toepassing zakelijkheidsbeginsel, Stb. 2021, 654.
4
 Anti Tax Avoidance Directive
5
 Wet implementatie belastingplichtmaatregel uit de tweede EU-richtlijn antibelastingontwijking, 
Stb. 2021, 653.
6
 Richtlijn (EU) 2022/2523 van de Raad van 14 december 2022 tot waarborging van een mondiaal 
minimumniveau van belastingheffing voor groepen van multinationale ondernemingen en 
omvangrijke binnenlandse groepen in de Unie (PbEU, 2022, L 328/1)
7
 Zie Aanhangsel Handelingen II 2022/23, nr. 948
Tweede Kamer, vergaderjaar 2022–2023, 36 360 IX, nr. 1 17
