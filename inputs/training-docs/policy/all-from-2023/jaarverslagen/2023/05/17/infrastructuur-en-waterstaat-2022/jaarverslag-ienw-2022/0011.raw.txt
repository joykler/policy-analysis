Het gesprek over de verbetering van informatiewaarde en leesbaarheid van 
de begroting met de rapporteur wordt gecontinueerd. De uitkomsten 
daarvan worden verwerkt in de begroting 2024.
Indicatoren en kengetallen artikel 17
In de begeleidende Kamerbrief bij de rapportage van de beleidsdoorlichting 
artikel 17 Luchtvaart (Kamerstukken II 2017-2018, 32 861, nr. 28) werd als 
vervolgstap onder andere aangekondigd de aanscherping/aanpassing van 
de in artikel 17 opgenomen doelen, kengetalen en indicatoren. In de 
begroting 2022 is aangekondigd dat de onderstaande kengetallen niet meer 
terugkomen in de begroting 2023. Dat impliceert dat in het jaarverslag 2022 
voor het laatst over deze kengetallen wordt verantwoord.
– Totale Volume van de Geluidbelasting (TVG) rond Schiphol;
– Gemiddelde vertraging per vlucht toe te rekenen aan Air Traffic 
Management (in minuten);
– Gemiddelde ATFM-vertraging per vlucht (Air Traffic Flow Management);
Motie Schouw c.s.
In juni 2011 is de motie-Schouw (Kamerstukken II 2011–2012, 
21 501-20, nr. 537) ingediend en aangenomen. Deze motie zorgt er voor dat 
de landenspecifieke aanbevelingen van de Raad op grond van de nationale 
hervormingsprogramma's een eigenstandige plaats krijgen in de departe­
mentale begrotingen. Voor IenW heeft de Raad in 2022 geadviseerd om 
de investeringen in duurzaamvervoer te versnellen. In lijn met de regeling 
Rijksbegrotingsvoorschriften wordt bij de beleidsprioriteiten teruggekomen 
op deze aanbeveling.
Budgettair overzicht Oekraïne 
Voorschrift vanuit de minister van Financiën is dat indien er in het jaar 2022 
door het departement maatregelen zijn getroffen vanwege de oorlog in 
Oekraïne er door het betreffende departement een afzonderlijke overzicht 
van de budgettaire effecten in het beleidsverslag wordt opgenomen. IenW 
heeft in het jaar 2022 geen specifieke maatregelen (vergelijkbaar met het 
overzicht coronasteunmaatregelen) getroffen wegens de oorlog in 
Oekraïne, derhalve is er geen afzonderlijk budgettair overzicht opgenomen 
in het jaarverslag van IenW.
Tweede Kamer, vergaderjaar 2022–2023, 36 360 XII, nr. 1 11
