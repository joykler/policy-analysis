4. De hogere realisatie van € 82,8 miljoen wordt veroorzaakt door mutaties 
op de verschillende projecten op het programma realisatie goederen­
vervoer. Voor een toelichting op deze verschillen (per project) wordt 
verwezen naar de specifieke toelichtingen bij dit artikelonderdeel 
13.03.02;
5. De lagere realisatie van € 45,6 miljoen wordt veroorzaakt door mutaties 
op de verschillende projecten op het programma verkenningen en 
planuitwerking personenvervoer. Voor een toelichting op deze 
verschillen (per project) wordt verwezen naar de specifieke toelichtingen 
bij dit artikelonderdeel 13.03.04;
6. De lagere realisatie van € 11,1 miljoen wordt veroorzaakt door mutaties 
op de verschillende projecten op het programma verkenningen en 
planuitwerking goederenvervoer. Voor een toelichting op deze 
verschillen (per project) wordt verwezen naar de specifieke toelichtingen 
bij dit artikelonderdeel 13.03.05;
7. De hogere realisatie geïntegreerde contractvormen/PPS is 
€ 29,5 miljoen. Voor een toelichting op dit verschil wordt verwezen naar 
de specifieke toelichting bij dit artikelonderdeel 13.04;
8. De ontvangsten zijn € 23,5 miljoen hoger dan begroot. Het verschil wordt 
toegelicht in paragraaf 13.09 Ontvangsten.
D. Toelichting op de artikelonderdelen
13.02 Exploitatie, Onderhoud en Vernieuwing
Motivering
Op grond van richtlijn nr. 91/440/EEG van de Raad van de Europese 
Gemeenschap van 29 juli 1991 wordt de taakorganisatie ProRail via de 
beheerconcessie belast met het beheer en onderhoud van de landelijke 
spoorweginfrastructuur.
De subsidie aan ProRail wordt jaarlijks vastgesteld met een beschikking 
overeenkomstig het bepaalde in de Wet Mobiliteitsfonds en de Subsidiere­
geling taakuitoefening beheerders van de HSWI. De subsidie wordt door 
ProRail aangewend voor het in goede gebruikstoestand houden van de 
landelijke spoorweginfrastructuur. Per 1 januari 2008 wordt ProRail 
aangestuurd op output. Dat betekent dat de Minister van IenW afspraken 
maakt met ProRail over de te realiseren prestaties op basis van een resul­
taatverplichting. Met ingang van de Beheerconcessie 2015–2025 worden 
voor de kernprestatie-indicatoren (KPI’s) bodemwaarden afgesproken. Die 
prestaties worden jaarlijks opgenomen in het beheerplan van ProRail. De 
Minister van IenW moet instemmen met de prestaties waarvoor bodem­
waarden gelden. Het beheerplan wordt aan de Tweede Kamer toegezonden.
In bijlage 2 ‘Instandhouding’ van dit jaarverslag wordt ingegaan op de 
werking van de instandhouding van de netwerken die onder verantwoor­
delijkheid van het Ministerie van Infrastructuur en Waterstaat vallen.
Producten
Subsidie voor exploitatie, onderhoud en vernieuwing
In 2022 is € 347 miljoen (inclusief btw) meer aan subsidie aan ProRail betaald 
dan oorspronkelijk was begroot. Dit wordt veroorzaakt door de prijsbij­
stelling 2022 (€ 80 miljoen), de onvermijdelijke tegenvallers in 2022 
(€ 165 miljoen, Kamerstukken II 2021/22, 35925 A, nr. 14), de onvermijdelijke 
tegenvallers in 2021 (€ 66 miljoen, Kamerstukken II 2021/22, 29 984, nr. 
980), uitgevoerd werk waarvoor het budget op andere artikelen was begroot 
Tweede Kamer, vergaderjaar 2022–2023, 36 360 A, nr. 1 36
