3.8 Data en algoritmen
De ambities op data en algoritmen staan in hoofdstuk 6 van de i-Strategie 
Rijk 2021-2025. Een deel van deze ambities is ook terug te vinden in 
paragraaf 3.3   ‘Algoritmes reguleren’ en paragraaf 4.2 ‘Verbeteren 
gegevens­huishouding’ van de werkagenda Waardengedreven 
Digitaliseren, die in 2022 werd gepresenteerd.
In 2022 is de inventarisatie van risicoprofielen uitgevoerd. Het gaat om de 
profielen die gebruik maken van afkomstgerelateerde indicatoren (motie 
38
Marijnissen ). De Kamer heeft hierom gevraagd naar aanleiding van de 
kinderopvangtoeslagaffaire. Na de ministers van Fin en SZW hebben in 
2022 ook de ministers van AZ, BZK, IenW, JenV en VWS de Kamer hierover 
per brief geïnformeerd. De ministers van BZ, Defensie, EZK, LNV en OCW 
doen dat in 2023.
Ook is in 2022 een algoritmeregister opgezet. Hierin staat informatie over 
de eerste 109 algoritmes die we binnen de Nederlandse overheid gebruiken. 
Het gaat om algoritmes van in elk geval de vier grote Nederlandse 
gemeenten, ministeries en enkele grote uitvoeringsorganisaties.
39
In 2022 hebben alle departementen de rol van Chief Data Officer ingevuld . 
Hiermee lopen ze voor op formele besluitvorming. De Chief Data Officer s 
werken aan de versterking van het interne toezicht op het gebruik van data 
en algoritmen. Dit is een verdere uitwerking van het CIO-stelsel.
3.9 Toekomstbestendig I-vakmanschap
Voor een goed functionerende digitale Rijksoverheid is voldoende I-kennis 
en -kunde een vereiste. Niet alleen traditionele ICT, zoals beheer en ontwik­
keling, maar ook op het gebied van informatiehuishouding en algoritme- of 
datagestuurd werken De Rijksoverheid heeft echter te maken met een tekort 
aan I-capaciteit. Dit wordt versterkt door onder meer de blijvende schaarste 
op de arbeidsmarkt en de toenemende digitalisering. Daarom zijn de eerder 
gestarte projecten binnen het programma Versterking HR ICT Rijksdienst 
(sinds 2018) in 2022 voortgezet of uitgebreid. We gaan hieronder in op vier 
projecten en programma’s.
I-Arbeidsmarktcommunicatie
Via een continue online campagne is de Rijksoverheid in 2022 neergezet als
aantrekkelijke ICT-werkgever. Ruim 3.600 ICT’ers zijn aangehaakt bij deze
campagne. En met 21 verschillende rijksorganisaties zijn aansprekende
40
verhalen vastgelegd . Deze zijn veel gelezen door websitebezoekers. Er zijn
drie tech events gehouden met 750 inschrijvingen en elk met een eigen
thema, zoals architectuur. Hoogtepunt is een succesvolle game die we
samen met Tweakers hebben ontwikkeld. Deze game, Queeste der Lage
Landen, heeft voor meer dan 212.000 bezoekers en 23.000 spelers gezorgd.
38
 Meer specifiek: Motie#21 betreft het tweede deel van de motie Marijnissen (Kamerstukken II 
2020/21, 35510, nr. 21) en het eerste deel van de motie Klaver c.s. (Kamerstukken II 2020/21, 35510, 
nr. 16). Over de voortgang van de uitvoering van het eerste deel van de motie Marijnissen (‘het 
informeren van personen die op de zwarte-lijst staan (FSV)) is uw Kamer geïnformeerd door de 
staatssecretaris van Financiën. Over de uitvoering van het tweede deel van de motie Klaver c.s. 
wordt uw Kamer geïnformeerd via de Werkagenda Waardengedreven Digitaliseren.
39
 Kamerstukken II, 2021/22, 26643, nr. 899 bijlage 1041841.
40
 Zie hier de website met verhalen van ICT’ers bij de Rijksoverheid. 
Jaarrapportage Bedrijfsvoering Rijk 2022
