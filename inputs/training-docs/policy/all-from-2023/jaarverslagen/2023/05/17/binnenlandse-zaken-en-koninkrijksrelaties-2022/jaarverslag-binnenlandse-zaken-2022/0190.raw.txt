Toelichting
% Saldo baten en lasten
UBR komt ultimo 2022 op een % saldo baten en lasten van ‒ 0,1%. Wat wordt 
veroorzaakt door het verlies van € 2.9 mln. terwijl er € 354 mln. aan totale 
baten is gerealiseerd.
Aantal FTE UBR
Het aantal gemiddelde FTE van UBR ligt met 2.258 in lijn met de begroting.
Kwaliteitsindicator I - MO
UBR voert haar Medewerker Onderzoek één keer in de twee jaar uit. In 2022 
heeft dit onderzoek niet plaatsgevonden.
Ontwikkeling indexcijfers
De realisatie van de indexcijfers voor de kostprijzen per product en 
uurtarieven van Personeel, Organisatie, KOOP en IPKD wijken met 0,5% af 
van de voor de begroting vastgestelde UBR-norm van 1,9%. De tarieven 
voor 2022 zijn voor deze organisatieonderdelen bepaald op basis van de 
loonvoet sector overheid voor de loongevoelige componenten en de 
Prijsindex Materiële Overheidsconsumptie (IMOC) voor de materiële 
componenten van juni 2021. Daarnaast is bij de vaststelling van de tarieven 
2022 rekening gehouden met een aanvullende indexatie op de PIOFACH last 
van UBR als gevolg van een verwachte indexatie van 4% door SSC-ICT. Dit 
heeft geleid tot een indexatie van 2,4% in plaats van de begrote 1,9%. IIR 
heeft op basis van deze ontwikkelingen en een tariefstijging doorgevoerd 
van 2,5%.
Bij Personeel valt op dat het indexcijfer realisatie 2021 hoger is dan het 
begrote indexcijfer 2022. Dit wordt verklaard doordat in Personeel in 2021 
een prijsaanpassing heeft doorgevoerd voor bedrijfsartsen om de prijs­
stijging in de markt te kunnen compenseren. Dit heeft plaatsgevonden na 
vaststelling van de begroting 2022.
HIS daarentegen heeft haar tarieven 2022 gelijk gehouden aan 2021 terwijl 
een stijging met 1,9% was begroot. Uit de nacalculatie over 2021 bleek dat 
de tarieven van HIS ruimte boden tot verlaging van de tarieven. Dit is in 
de tariefstelling voor 2022 doorgevoerd door de tarieven niet te verhogen 
ondanks een stijging in de loonvoet sector overheid, de IMOC en de 
indexatie van 4% bij SSC-ICT.
RBO heeft haar tarief voor beveiligers met 4,4% moeten verhogen om deze 
dienst kostendekkend te kunnen leveren. Het inzetten van beveiligers omvat 
76% van de omzet van RBO. De herijking van het tarief voor beveiligers leidt 
tot een prijsstijging van 3,1% voor RBO.
Het prijsindexcijfer van Binnenwerk is 1,9% lager dan begroot. Als gevolg 
van schaalvergroting heeft Binnenwerk de opslag voor overhead per baan 
kunnen verlagen.
Omzet per fte
De gerealiseerde gemiddelde omzet per fte van Binnenwerk, HIS en IIR is in 
lijn met de begroting. Voor die organisatieonderdelen waar de omzet per fte 
significant afwijkt wordt hieronder een toelichting gegeven:
– De gerealiseerde omzet per fte bij Personeel is € 15.000 hoger dan 
begroot. Dit is het gevolg van de hogere gerealiseerde omzet bij een 
aantal fte dat in lijn ligt met de begroting.
Tweede Kamer, vergaderjaar 2022–2023, 36 360 VII, nr. 1 190
