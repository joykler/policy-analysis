Tabel 39 Indicatoren Beheer en Onderhoud
Realisatie Realisatie Realisatie Realisatie Realisatie Streefwaarde 
Indicator Toelichting
2018 2019 2020 2021 2022 2022
Niet 
Geplande stremmingen (gehele areaal) 0,8% 0,3% 2,0% 0,9% 0,8% 1
beschikbaar
Niet 
Ongeplande stremmingen (gehele areaal) 0,4% 0,4% 1,0% 2,4% 0,2% 2
beschikbaar
Bron, Rijkswaterstaat, 2022
Toelichting
1. De geplande en ongeplande stremmingen geven een beeld van de 
betrouwbaarheid en beschikbaarheid van sluizen en bruggen op de 
vaarwegen. De percentages zijn berekend door de gestremde uren af te 
zetten tegen de totale bedientijd van de objecten. Er is in de afgelopen 
twee jaar hard gewerkt aan het verbeteren van de kwaliteit van de 
registratie van de stremmingen als gevolg van geplande of ongeplande 
werkzaamheden. Er zijn nog steeds een aantal aandachtspunten 
waardoor de kwaliteit nog verder kan verbeteren. Dit zijn echter lange 
termijnacties, die in de komende jaren nog weinig of geen invloed op 
de data zullen hebben. Met 0,9% ligt de score van geplande 
stremmingen boven de streefwaarde, maar is gehalveerd ten opzichte 
van 2021. Er wordt minder gepland onderhoud uitgevoerd dan er in de 
praktijk nodig is. Het areaal voldoet niet overal aan de streefwaarde en 
er is sprake van uitgesteld onderhoud.
2. De realisatie van de ongeplande stremmingen voldoet ook niet aan de 
streefwaarde en is gestegen van 1,0% (2021) naar 2,4% (2022). De hoge 
scores op de ongeplande stremmingen worden veroorzaakt door 
uitgesteld onderhoud en intensief gebruik. Hierdoor neemt de kans op 
ongeplande stremmingen toe.
15.02.04 Vernieuwing
Op dit artikel staan de beschikbare budgetten voor Vernieuwing van het 
Hoofdvaarwegennet. Sinds medio vorige eeuw is in hoog tempo een groot 
deel van de infrastructuur aangelegd. Het is van belang dat de veiligheid en 
de beschikbaarheid van het Hoofdvaarwegennet in stand worden gehouden 
tegen de achtergrond van een beperkte technische levensduur van 
kunstwerken. Het einde van de levensduur kan ontstaan door de ouderdom 
van het kunstwerk of door intensiever gebruik dan bij het ontwerp is 
voorzien. De verwachting is dat deze problematiek toeneemt. Op basis van 
onderzoek wordt een analyse gemaakt voor welke kunstwerken wanneer 
vernieuwing aan de orde is. RWS bekijkt via inspecties waar maatregelen 
nodig zijn. Voor een zichtperiode van ongeveer 8 jaar is dit vooruit te 
plannen in concrete projecten. Voor de periode daarna zijn budgetten 
beschikbaar, maar wordt de invulling van het programma in latere jaren 
concreet. Voor nadere informatie over vernieuwing wordt verwezen naar 
bijlage 2 'Instandhouding'. In het MIRT projectenoverzicht worden onder­
liggende projecten inzichtelijk gemaakt. Vernieuwingen van kunstwerken 
worden ondergebracht binnen het programma Vervanging en Renovatie. 
De scope van het programma omvat alle kunstwerken waar zich binnen 
de duur van het programma een levensduurproblematiek voordoet met 
mogelijke ernstige gevolgen voor de veiligheid en beschikbaarheid van 
het Hoofdvaarwegennet. De projecten in het programma Vervanging en 
Renovatie verlengen de levensduur van de kunstwerken, zodat de veiligheid 
en de beschikbaarheid van de bestaande infrastructuur in stand wordt 
gehouden
Tweede Kamer, vergaderjaar 2022–2023, 36 360 A, nr. 1
