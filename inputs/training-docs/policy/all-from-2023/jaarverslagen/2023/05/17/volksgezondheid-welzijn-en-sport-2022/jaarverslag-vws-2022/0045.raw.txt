4.2 Artikel 2 Curatieve zorg
A. Algemene doelstelling
Een kwalitatief goed, toegankelijk en betaalbaar aanbod voor curatieve zorg.
B. Rol en verantwoordelijkheid
De minister is verantwoordelijk voor een goed werkend en samenhangend 
stelsel voor curatieve zorg. De Zorgverzekeringswet vormt samen met de 
zorgbrede wetten, zoals de Wet marktordening gezondheidszorg (Wmg) en 
de Wet Toelating Zorginstellingen (WTZi) de wettelijke basis van dit stelsel.
Vanuit deze verantwoordelijkheid vervult de minister de volgende rollen:
Stimuleren:
– Het bevorderen van de kwaliteit, (patiënt)veiligheid en innovatie in de 
curatieve zorg.
– Het bevorderen van voldoende beschikbaarheid van medische 
producten en lichaamsmateriaal.
– Het ondersteunen van initiatieven om de toegankelijkheid en betaal­
baarheid van de curatieve zorg te garanderen en/of te verbeteren. 
Belangrijk daarin zijn de initiatieven om te komen tot een betrouwbare 
en veilige informatie-uitwisseling. Het ondersteunen van initiatieven om 
fraude in de zorg zoveel mogelijk te voorkomen.
– Het bevorderen van de werking van het stelsel door het systeem van 
risicoverevening.
– Het bevorderen dat verzekerden beschikken over de juiste en begrijpe­
lijke informatie om een keuze te kunnen maken voor een zorgverze­
kering.
– Het stimuleren van regionale samenwerking tussen zorgaanbieders in 
de eerste- en de tweedelijn om antibioticaresistentie aan te pakken.
– Het faciliteren en ondersteunen van gemeenten en regio’s in het 
realiseren van een sluitende aanpak voor personen met verward gedrag.
Financieren:
– Het bevorderen van de toegankelijkheid en betaalbaarheid van de zorg 
door het financieren van de zorguitgaven voor kinderen tot 18 jaar.
– Het bevorderen van kwalitatief goede zorg door medefinanciering van 
hoogwaardig oncologisch onderzoek.
– Het financieren van onderzoek dat gericht is op een snellere ontwikkeling 
van waarde toevoegende medische producten en behandelwijzen tegen 
aanvaardbare prijzen.
– Het financieren van onderzoek dat bijdraagt aan kwalitatief goed en 
gepast gebruik van genees- en hulpmiddelen.
– Het financieren van initiatieven voor het ontwikkelen van alternatieve 
verdienmodellen voor de ontwikkeling van toekomstige geneesmid­
delen therapieën.
– Het verbeteren van de kwaliteit van de zorg door financiering van de 
familie- en vertrouwenspersonen in ggz-instellingen.
– Het financieren van diverse initiatieven gericht op suïcidepreventie 
waaronder 24/7 beschikbaarheid van acute anonieme psychische hulp.
– Het (mede)financieren van het digitale communicatiesysteem voor de 
zwaailichtsector.
Tweede Kamer, vergaderjaar 2022–2023, 36 360 XVI, nr. 1 45
