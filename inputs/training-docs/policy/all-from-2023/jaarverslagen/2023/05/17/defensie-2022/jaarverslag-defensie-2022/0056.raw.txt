Uitgaven
Personele uitgaven
Binnen de uitgaven voor het eigen personeel zijn de uitgaven €68,3 miljoen 
hoger dan begroot. Reden hiervoor is het nieuwe arbeidsvoorwaardenak­
koord waardoor het budget met €63,9 miljoen is verhoogd. Verder zijn inter­
departementale budgetoverhevelingen doorgevoerd voor o.a. het 
Convenant Beveiliging Ambassades in Hoog Risico Gebieden (€12,1 miljoen 
BUZA), Breed Offensief tegen georganiseerde Ondermijnende Criminaliteit 
(BOTOC) (€3,3 miljoen J&V) en Bijdrage 3e tranche Liquiditeitssteun CARIB 
(€2,4 miljoen BZK) waardoor het budget verder toeneemt met € 17,8 miljoen. 
Tevens is er €2,0 miljoen (NCTV) gevorderd ten behoeve van de hoog risico 
beveiliging van De Nederlandse Bank en is de Tijdelijke Toelage 
Loongebouw verlengd (€6,0 miljoen).
Als gevolg van een tragere vulling met betrekking tot de projecten Breed 
Offensief Tegen Ondermijnende Criminaliteit (BOTOC) en Versterking 
Grenstoezicht Carib is €5,6 miljoen teruggeboekt naar het gezag (J&V en 
BZK). Ook is er sprake van een onderrealisatie van €14,3 miljoen. Deze 
onderrealisatie wordt veroorzaakt doordat niet alle maatregelen uit het 
arbeidsvoorwaardenakkoord zijn gerealiseerd en het vullingspercentage 
lager is dan verwacht. Tot slot zijn er verschillende herschikkingen geweest 
binnen Defensie.
Bij de post Externe Inhuur zijn de uitgaven €6,8 miljoen hoger dan was 
opgenomen in de Ontwerpbegroting. Dit wordt voornamelijk verklaard door 
de verhoogde inzet van inhuurcapaciteit voor o.a. het Project Grenzen en 
Veiligheid (€1,3 miljoen) en de inhuur van IT-specialisten en uitzendkrachten 
(€5,3 miljoen) ter ondersteuning van diverse IT-projecten.
Binnen de overige personele uitgaven zijn de uitgaven €8,5 miljoen hoger 
dan begroot. Het opleidingsdeel ad €4,5 miljoen betreft extra uitgaven voor 
opleidingen als gevolg van de groei van de organisatie door o.a. de 
projecten Grenzen en Veiligheid en BOTOC (MIT en B&B). Verder zijn de 
persoonsgebonden uitgaven €4,0 miljoen hoger dan begroot. Het 
merendeel van deze uitgaven heeft betrekking op binnen/buitenlandse 
dienstreizen.
Tweede Kamer, vergaderjaar 2022–2023, 36 360 X, nr. 1
