Zero-emissie binnenvaart batterij-elektrisch (ZES)
In april 2022 is vanuit het Nationaal Groeifonds € 50,2 miljoen beschikbaar 
gesteld voor de uitrol van zero-emissie binnenvaart via batterijcontainers. 
Tot 2026 moet dit leiden tot 45 zero-emissie binnenvaartschepen met bijbe­
horende laadstations. Het bedrijf Zero Emission Services BV heeft eind 2022 
het eerste deel van het bedrag ontvangen voor de realisatie van laadstations 
en de aankoop van batterijcontainers.
Luchtvaart in Transitie
In april 2022 is € 263,9 miljoen beschikbaar gesteld voor het voorstel 
Luchtvaart in Transitie. Daarnaast is ook een voorwaardelijke toekenning 
van € 119 miljoen gedaan. Luchtvaart in Transitie is een meerjarig 
programma gericht op het leveren van een bijdrage aan het verduurzamen 
van de luchtvaartsector naar een klimaatneutrale luchtvaart in 2050. De kern 
van de toekenning richt zich op doorbraaktechnologieën voor ultra-
efficiënte vliegtuigontwikkeling en daarbij behorend onderzoek en 
flankerend beleid.
In 2022 heeft een aantal activiteiten plaatsgevonden. Voor de deelprojecten 
HAPSS, HOT, Governance en Materialen, Productietechnologie en 
Constructies zijn subsidieaanvragen ontvangen. Daarnaast is er een begin 
gemaakt met een due diligence-onderzoek naar (besteding van) middelen 
en het programmateam en de projectbeheersing zijn ingericht.
Tweede Kamer, vergaderjaar 2022–2023, 36 360 XII, nr. 1 302
