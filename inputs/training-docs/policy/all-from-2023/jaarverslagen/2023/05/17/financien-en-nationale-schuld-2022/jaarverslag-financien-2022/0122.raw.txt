Toelichting
Percentage klant (on)tevredenheid telefonie
De indicator percentage klant (on) tevredenheid voor telefonie voor 2022 is 
niet gerealiseerd. Dit wordt veroorzaakt door een tekort aan personeel door 
de krappe arbeidsmarkt en een hoog ziekteverzuim bij de BelastingTelefoon. 
Doordat het aanbod van calls pieken heeft en er te weinig medewerkers zijn 
om de vragen te kunnen beantwoorden heeft dit geleid tot slechtere bereik­
baarheid. Daarnaast worden er ruimere rustmomenten toegestaan. Door 
Toeslagen wordt hier actief op gemonitord en gerapporteerd aan de Control 
room keten Toeslagen. Verder is er intensievere afstemming over de te 
voeren campagnes die kunnen leiden tot effecten voor de BelastingTe­
lefoon. Daarnaast zijn er door de Belastingdienst acties ondernomen om 
de bereikbaarheid hiervan te verhogen.
Aantal ontvangen klachten
De jaarnorm is niet gerealiseerd. Het totaal aantal ontvangen klachten in 
2022 (1.827 klachten) ligt 280 boven de jaarnorm (1.547 klachten). Dit komt 
omdat er in 2022 385 meer invorderingsklachten zijn ingediend dan in 2021 
zijn binnengekomen. De toename is vooral vanaf juni zichtbaar. In die 
periode is ook het digitale klachtformulier geïmplementeerd. In het laatste 
kwartaal wordt ongeveer twee derde deel van de klachten via het digitale 
klachtformulier ingediend.
Afgehandelde bezwaren binnen AWB-termijn
De jaarnorm van 90% is niet gerealiseerd. Dit komt door een te hoge 
voorraad en de aangebrachte procesverbeteringen als gevolg van de 
menselijke maat, die resulteren in een afgenomen productiviteit omdat er 
meer contact met burgers wordt opgenomen tijdens de behandeling.
Tweede Kamer, vergaderjaar 2022–2023, 36 360 IX, nr. 1 122
