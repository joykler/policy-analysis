c.2.2 Toeslagen
Beleidsbesluiten gecodificeerd via Wet hersteloperatie toeslagen 
De Wet hersteloperatie toeslagen is begin november 2022 door de Eerste 
Kamer aangenomen. Hierin zijn de eerdere beleidsbesluiten verwerkt en 
daarmee zijn deze in de wetgeving gecodificeerd. Nadat de Wet is 
aangenomen zijn geen nieuwe beleidsbesluiten genomen. De Wet herstel­
operatie toeslagen zal in 2023 worden aangevuld met regelgeving over ex-
partners, hun kinderen, overleden aanvragers en overleden kinderen. Deze 
regelingen worden pas na parlementaire behandeling uitgevoerd.
Stapeling regelingen hersteloperatie
Het stapelingsrisico heeft betrekking op mogelijke onterechte vaststelling 
van gedupeerdheid. Dit kan niet alleen leiden tot onrechtmatige 
compensatie op grond van de eerste toets (Catshuisregeling) en de schade­
uitkering uit de integrale beoordeling, maar ook tot onterechte vergoe­
dingen bij andere regelingen zoals de private en publieke schuldenaanpak. 
Het onzekerheidspercentage is bepaald door middeling van de steekproef­
uitkomsten uit 2021 en 2022 bij de Catshuisregeling. Hierbij is het steek­
proefpercentage voor 2021 bijgesteld, omdat van een aantal posten in de 
steekproef 2021 de gedupeerdheid bij de Integrale Beoordeling alsnog is 
vastgesteld.
IT voor huurtoeslag en beheer gegevens van burgers 
In 2022 zou aan onder meer verbetering van huurgegevensuitwisseling 
worden gewerkt, maar de prioriteit is verlaagd nadat in het coalitieakkoord 
een hervorming van de huurtoeslag is aangekondigd. Daarbij wordt de 
werkelijke huurprijs voor de berekening van de huurtoeslag vervangen door 
een normhuur. Aan de hervorming van de huurtoeslag wordt nog gewerkt.
Oprichting controlfunctie en zelfstandig uitvoeren van Toeslagen-brede 
control
Afgelopen jaar is de control-organisatie verder versterkt, zowel bij de 
uitvoering van reguliere toeslagen, de herstelorganisatie en de program­
maorganisatie als in de beheersing. De control-organisatie is inmiddels op 
formatie. Stapsgewijs is in 2022 verder invulling gegeven aan het versterken 
van alle relevante controltaken en -producten. Dit proces zal ook in 2023 
doorgezet worden.
Ingebrekestellingen en dwangsommen bij niet tijdig beslissen
Het financieel herstel loopt door toename van het aantal ouders dat zich 
gemeld heeft en dat naar de rechter gaat, het toevoegen van nieuwe 
categorieën gedupeerden en de complexiteit van de individuele 
beoordeling -ondanks verdere opschaling van de capaciteit- vertraging op, 
waardoor Toeslagen nog niet in staat is om alle ouders binnen de gewenste 
wettelijke termijnen integraal te beoordelen. In 2022 is circa € 17 mln. aan 
ingebrekestellingen en dwangsommen betaald.
Tweede Kamer, vergaderjaar 2022–2023, 36 360 IX, nr. 1
