4.6 Artikel 6 Ziekte en verlofregelingen
A. Algemene doelstelling
De overheid beschermt werknemers tegen de financiële gevolgen van ziekte 
en stimuleert hen het werk te hervatten. De overheid beschermt 
werknemers tegen de financiële gevolgen van zwangerschap en bevalling 
en komt tegemoet bij verlofopname wegens geboorte van een kind, adoptie 
of opname van een pleegkind en vanaf 2 augustus 2022 ook wegens verlof­
opname voor verzorging en opvoeding van het kind. 
De overheid vindt dat mensen die ziek worden en waarbij de loonbetalings­
verplichting bij ziekte voor de werkgever niet van toepassing is, ook 
verzekerd moeten zijn van een tijdelijk loonvervangend inkomen. Zij kunnen 
het verlies aan inkomen daarom voor een periode van twee jaar, gelijk aan 
de periode van de loonbetalingsverplichting, opvangen met een uitkering 
op grond van de Ziektewet (ZW). Door middel van verzuimbegeleiding en 
re-integratie stimuleert de overheid deze (gewezen) werknemers om zo snel 
mogelijk weer aan het werk te gaan.
Ook tijdens de periode van zwangerschaps- en bevallingsverlof voorziet 
de overheid in een tijdelijk loonvervangend inkomen. Op grond van de Wet 
arbeid en zorg (WAZO) komen zwangere werknemers en zelfstandigen in 
aanmerking voor een uitkering. Ook andere verlofvormen geven recht op 
een uitkering, namelijk: adoptie- en pleegzorgverlof en aanvullend geboor­
teverlof. Sinds 2 augustus 2022 komen werknemers ook in aanmerking voor 
een uitkering wegens ouderschapsverlof.
Mensen die lijden aan de ziekte maligne mesothelioom of asbestose door 
blootstelling aan asbest, kunnen van de overheid een tegemoetkoming of 
een voorschot op een schadevergoeding ontvangen op grond van de 
Regeling tegemoetkoming asbestslachtoffers (TAS).
Slachtoffers van het organo psycho syndroom (OPS), ook wel «schilders­
ziekte» genoemd, kunnen in aanmerking komen voor een eenmalige 
financiële tegemoetkoming.
Werknemers in Caribisch Nederland die door ziekte of zwangerschap met 
loonderving geconfronteerd worden, ontvangen een uitkering op grond van 
de Ziekteverzekering (ZV).
B. Rol en verantwoordelijkheid
De Minister financiert de inkomensondersteuning met begrotingsgefinan-
cierde uitkeringsregelingen. Bij de premiegefinancierde uitkeringsrege­
lingen regisseert de Minister. Zij is in deze rollen verantwoordelijk voor:
– de vormgeving, het onderhoud en de werking van het stelsel van wet- 
en regelgeving;
– de vaststelling van het niveau van de uitkeringen van de onderscheiden 
regelingen;
– de sturing van en het toezicht op de rechtmatige, doeltreffende en 
doelmatige uitvoering door UWV en de SVB;
– de organisatie van de eigen uitvoering binnen het verband van de 
Rijksdienst Caribisch Nederland (RCN).
Tweede Kamer, vergaderjaar 2022–2023, 36 360 XV, nr. 1
