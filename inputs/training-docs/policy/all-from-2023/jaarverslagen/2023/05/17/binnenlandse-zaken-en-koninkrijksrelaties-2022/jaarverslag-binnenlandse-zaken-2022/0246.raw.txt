Artikel 12: Algemeen
Op dit moment staat er voor €1,9 mln. aan voorschotten ten behoeve van 
de uitvoering van het BZK transparant programma. De voorschotten zijn 
betaald aan diverse agentschappen. De decharge zal plaats vinden in 2023, 
echter bestaat er ook een kans dat de looptijd van de verplichtingen 
verlengd gaan worden. Daarnaast betreft het een subsidie (€ 1,3 mln.) voor 
een wetenschappelijk samenwerkingsverband van de AIVD met de 
Technische Universiteit Delft . Omdat artikel 2 "Nationale veiligheid" een 
apparaatsartikel is waar geen subsidies opgenomen kunnen worden, wordt 
de subsidie via artikel 12 "Algemeen" verstrekt.
Ad 13. Garantieverplichtingen
Ad 13a. Tegenrekening Garantieverplichtingen
De stand openstaande verplichtingen is als volgt opgebouwd:
Tabel 103 Overzicht stand garantieverplichtingen (bedragen in €)
Verplichtingen per 1/1 27.568.067
Aangegane verplichtingen in het verslagjaar 0 +/+
27.568.067
Tot betaling gekomen in 2022 0 -/-
Negatieve bijstellingen verplichtingen uit eerdere begrotingsjaren 0 -/-
Totaal 27.568.067
Niet in balans opgenomen garantieverplichtingen
De niet in de balans opgenomen garantieverplichtingen Waarborgfonds 
Sociale Woningbouw (WSW), Nationale Hypotheekgarantie (NHG) en de 
Rijkshypotheekgaranties worden toegelicht in het «Overzicht van risicore­
gelingen» in het beleidsverslag.
Garantie Rijksvastgoed- en ontwikkelingsbedrijf
Bij de overkomst van het Rijksvastgoed- en ontwikkelingsbedrijf van het 
Ministerie van Financiën naar Wonen en Rijksdienst per 1-1-2013 heeft 
Wonen en Rijksdienst een door het Ministerie van Financiën verleende 
garantie overgenomen. Inmiddels heeft het Ministerie van BZK zich garant 
gesteld voor de eventuele verliezen op gebiedsontwikkelingsprojecten van 
het Rijksvastgoedbedrijf (RVB) nu Wonen en Rijksdienst is opgeheven. De 
garantie is gemaximeerd tot een bedrag van € 201,5 mln. (het vorderingen­
plafond). Indien de directe opbrengst van grondexploitatieprojecten lager 
zijn dan de verwachte geactiveerde kosten, staat het Ministerie van 
Financiën via het Ministerie van BZK garant voor in totaal € 201,5 mln.
Mocht een gebiedsontwikkelingsproject echter later toch leiden tot een 
betaling van Ministerie van BZK aan het RVB wordt dit budgettair gedekt uit 
het generale beeld (via het Ministerie van Financiën).
Tweede Kamer, vergaderjaar 2022–2023, 36 360 VII, nr. 1
