Dat medewerkers bewust kiezen voor thuiswerken, blijkt ook uit het aantal 
aangevraagde declaraties. Bijna 100.000 medewerkers hebben in 2022 
minimaal één keer een declaratie ingediend voor de thuiswerkvergoeding. 
Hierop hebben ze recht volgens de CAO Rijk. De waardering van 
thuiswerken is ook hoog, omdat medewerkers zich bijna unaniem (meer 
dan 90 procent) digitaal vaardig voelen. Bovendien is meer dan 80 procent 
van hen tevreden met de faciliteiten die de Rijksorganisatie biedt voor het 
45
thuiswerken .
4.4 Huisvesting en faciliteiten
4.4.1 Masterplannen rijkskantoorhuisvesting
De basis van de masterplannen is het optimaliseren van de kantoorhuis­
vesting van het Rijk. In 2011 is het eerste masterplan voor de kernministeries 
in de regio Den Haag opgesteld. Daarna zijn in 2013 voor alle 12 provincies 
masterplannen gemaakt. Efficiency en besparing waren toen belangrijke 
redenen om tot de masterplannen te komen. In 2015 zijn de 13 master­
plannen herzien. De focus verschoof naar het verbeteren van de kwaliteit en 
het streven naar een kleinere, meer hoogwaardige en goed gepositioneerde 
kantorenportefeuille. In 2019 zijn de masterplannen opnieuw herzien op 
basis van de actuele huisvestingsbehoefte voor de periode 2019-2023.
In onze kantoren treffen we voortdurend fysieke maatregelen om rijksme­
dewerkers zo goed mogelijk in het werk te ondersteunen. Bij de keuze van 
de vestigingslocatie staat het primaire proces van de te huisvesten 
rijksdienst voorop, maar er kunnen ook andere overwegingen spelen zoals 
efficiency in de bedrijfsvoering, kostenbesparing voor het Rijk en arbeids­
potentieel in een regio. In de te actualiseren masterplannen voor de periode 
2024-2028 is meer aandacht voor de spreiding over het land van rijks­
diensten en de werkgelegenheid die daarbij hoort. Rijkswerkgelegenheid 
werkt immers positief door op de leefbaarheid en kracht van een regio. 
Een Rijksoverheid die dichtbij is, versterkt de binding met de mensen in 
de regio. Ook in de komende periode sturen we op kwaliteit via de geactua­
liseerde masterplannen. Daarbij houden we rekening met de ontwikkeling 
van hybride werken. Dit kan een impuls geven aan de spreiding van rijks­
werkgelegenheid, waarbij mensen werken voor het Rijk en wonen in de 
regio. Hoe het hybride werken en het daadwerkelijk gebruik van rijkskan­
toren zich ontwikkelen, heeft op termijn consequenties voor de huisves­
tingsbehoefte.
Daarnaast gebruiken we de masterplannen als instrument om duurzaam­
heidsdoelstellingen te behalen en zo bij te dragen aan hoogwaardige rijks­
huisvesting. Dat doen we via een portefeuillestrategie en het 
implementeren van rijkskaders zoals FWR (Fysieke Werkomgeving Rijk) en 
NkBR (Normenkader Beveiliging Rijkskantoren). Voor medewerkers is de 
werkomgeving aantrekkelijk en nodigt deze uit tot grenzeloos 
samenwerken.
De huisvestingskosten voor het kantorenstelsel bedroegen in 2022 
461 miljoen euro en voor het specialtystelsel 385 miljoen euro. De huisves­
tingskosten zijn berekend aan de hand van het totaal van de gebruiksta­
rieven.
45
 Rapportages rijksbrede monitor hybride werken voor maanden juni, juli, september, oktober, 
november 2022 en december/januari 2023.
Jaarrapportage Bedrijfsvoering Rijk 2022 89
