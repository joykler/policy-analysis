Toelichting
Artikel 4: Bevorderen sociaaleconomische structuur
Dit betreft verschillende vorderingen die openstaan bij derden. Het gaat hier 
om de afrekening van tickets en voedselhulp voor Bonaire, Sint Eustatius 
en Saba.
Artikel 5: Schuldsanering/lopende inschrijving/leningen
Tabel 25 Overzicht leningen artikel 5 Schuldsanering/ lopende inschrijving/ 
leningen per 31 december 2022 (bedragen in €)
Gehanteerde 
koersen Valuta Euro
a) Lening OBNA in € 1.340.105
b) Maatregel Tussenbalans in € 492.983
c) Water- en Energiebedrijf (akte 263-JZ/1995) AWG 0,47 4.769.858 2.241.833
d) Leningen lopende inschrijving Curaçao in € 1.004.959.606
e) Leningen lopende inschrijving Sint Maarten in € 218.445.993
f) Liquiditeitssteun Curaçao in € 448.317.692
g) Liquiditeitssteun Aruba in € 442.184.471
h) Liquiditeitssteun St Maarten in € 155.255.880
i) Rentelastverlichting Aruba in € 259.196.972
j) Lening ter afwikkeling Girobank in € 53.716.148
Totaal 2.586.151.683
Ad a) Lening OBNA
De Ontwikkelingsbank van de Nederlandse Antillen (OBNA) heeft in 2001 
een aanvullende lening ontvangen ten behoeve van de financiering van 
een krediettranche inzake de ontwikkelingssamenwerking tussen 
Nederland en de Nederlandse Antillen. De lening heeft een looptijd van 
30 jaar en eindigt op 31 december 2030.
Ad b) Maatregel Tussenbalans
In het kader van de maatregel Tussenbalans zijn gedurende de periode 1991 
tot en met 1995 diverse begrotingsleningen verstrekt aan Aruba ter finan-
ciering van projecten, waarvan een bepaald rendement verwacht mag 
worden. De leningen hebben een looptijd van 30 jaar, waarvan de eerste 
acht jaar vrij van aflossing zijn. Het jaarlijkse rentepercentage is 2,5%. In 
2025 zullen de laatste aflossingen plaatsvinden.
Ad c) Water- en Energiebedrijf Aruba (akte 263-JZ/1995)
Het betreft een begrotingslening ten behoeve van het Water- en Energiebe­
drijf NV gevestigd te Aruba. De lening is in 2009 verstrekt voor het aldaar 
verrichten van een groot aantal investeringen voor de renovatie en 
uitbreiding van het Water- en Energiebedrijf. Deze leningsovereenkomst is 
opgesteld in Arubaanse florin ad AWG 28 mln. (€ 10,9 mln.). De lening heeft 
een looptijd tot 30 juni 2026 waarvan de eerste acht jaar vrij van aflossing 
zijn. Het jaarlijkse rentepercentage is 2,5%.
Ad d) Leningen lopende inschrijving Curaçao
Nederland heeft twaalf leningen verstrekt aan Curaçao. In 2022 zijn er geen 
lopende inschrijvingen aan Curaçao verstrekt. De Rijkshoofdboekhouding 
van het Ministerie van Financiën voert het beheer over deze leningen, de 
belasting vindt evenwel plaats op het begrotingshoofdstuk Koninkrijksre­
laties (IV).
Tweede Kamer, vergaderjaar 2022–2023, 36 360 IV, nr. 1
