Woningbouw
Vanwege het grote woningtekort moeten er tot en met 2030 900.000 
1 2
woningen worden gerealiseerd , waarvan twee derde betaalbaar. Daarom 
zijn er in het Coalitieakkoord extra middelen vrijgemaakt voor woningbouw. 
In maart 2022 is het programma Woningbouw met vier actielijnen gepubli­
ceerd. Via de eerste actielijn Regie zijn afspraken gemaakt met de medeover­
heden over de woningbouwaantallen en de programmering. In de tweede 
actielijn Versnellen Woningbouw hebben we ons ingezet op het voorkomen 
van vertraging van de woningbouw door de kritische succesfactoren (zoals 
stikstof, water en bodem sturend) en het versnellen van processen en 
procedures. De derde actielijn Stimuleren Snelle Woningbouw beoogt dat 
goede woningbouwprojecten met voldoende betaalbare woningen toch 
van start gaan, terwijl deze vanwege financiële tekorten niet realiseerbaar 
zouden zijn. In 2022 is daarvoor de vierde tranche van de Woningbou­
wimpuls bestemd. Het betreft hier een bijdrage aan de bouw van 24.768 
woningen. Ook zijn er middelen in het RVO (Rijksdienst voor Ondenemend 
Nerderland) expertteam en het expertteam ‘transformatie van vakantie­
parken’ geïnvesteerd om de woningbouwdoelen te realiseren. De vierde 
actielijn Grootschalige Woningbouw werkt aan de realisatie van 14 groot­
schalige woningbouwlocaties. Hierbij is het combineren van woningbouw 
en mobiliteit een complexe uitdaging. Vanuit het Coalitieakkoord zijn 
hiervoor specifieke middelen beschikbaar gesteld.
Een thuis voor iedereen
Steeds meer mensen zitten in een kwetsbare situatie. Deze mensen hebben 
niet alleen een betaalbare woning nodig, maar ook extra zorg of 
begeleiding. Daarnaast zijn arbeidsmigranten soms gehuisvest onder erbar­
melijke omstandigheden en zitten studenten dringend verlegen om een 
studentenwoning. In 2022 hebben we het interbestuurlijke programma 
Een thuis voor iedereen gelanceerd. Doel van het programma is om te 
zorgen voor voldoende betaalbare woningen voor alle aandachtsgroepen 
met een evenredige verdeling over gemeenten en met de juiste zorg, onder­
steuning en begeleiding.
De bouw van 250.000 sociale huurwoningen, waarbij we toewerken naar 
een aandeel van 30% per gemeente in de totale woonvoorraad, is onderdeel 
van de woningbouwafspraken (afspraken met provincies en de woondeals). 
We hebben verschillende regelingen opgezet om de uitbreiding van het 
woningaanbod snel vorm te geven. Denk hierbij bijvoorbeeld aan de 
regeling Huisvesting aandachtsgroepen om het woningaanbod specifiek 
voor aandachtsgroepen te vergroten.
Daarnaast zijn zes regio’s in 2022 gestart met het maken van integrale 
woonzorgvisies waarmee voorzien wordt in de woon-, zorg-, en welzijns­
behoefte van alle aandachtsgroepen.
Naast algemene ingrepen voor aandachtsgroepen zijn er ook een aantal 
specifieke acties ondernomen, zoals bijvoorbeeld het Landelijke actieplan 
studentenhuisvesting waarin nieuwe afspraken zijn gemaakt om in acht jaar 
60.000 studentenwoningen te realiseren. Daarnaast kondigde de minister 
voor VRO in 2022 aan dat Oekraïense ontheemden aanspraak kunnen 
maken op huurtoeslag. Tevens is geregeld dat gasthuishoudens, die 
Oekraïense ontheemden huisvesten, niet gekort worden op hun toeslagen. 
1
 ABF Primos 2020/Staat van de woningmarkt
2
 Woningen met een huur tot €1000 per maand, of een koopprijs tot €355.000 worden als betaalbaar 
aangemerkt. 
Tweede Kamer, vergaderjaar 2022–2023, 36 360 VII, nr. 1 17
