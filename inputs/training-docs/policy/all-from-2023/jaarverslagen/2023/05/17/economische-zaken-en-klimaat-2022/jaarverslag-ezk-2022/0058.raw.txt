oplossing voor het nood-, spoed- en veiligheidsverkeer dat nu nog in de 
band zit en is een keuze gemaakt ten aanzien van de beoogde bandindeling 
voor lokaal en landelijk mobiel gebruik.
Om de soepele uitrol van verbeterde (vaste en mobiele) digitale infrastruc­
turen te realiseren, is ondersteuning van gemeenten door EZK (en het 
Antennebureau) verder verstevigd en is in 2022 gewerkt aan transparantie 
en harmonisatie van lokaal beleid met onder meer onderzoek naar de leges 
voor de aanleg van telecomkabels. Inmiddels is de grote meerderheid van 
de adressen in de buitengebieden voorzien van snel internet. De Tweede 
Kamer is met de brief van 28 juni 2022 (Kamerstuk 29 517/24 095, nr. 222) 
geïnformeerd over de uitvoering van de moties Inge van Dijk c.s. over snel 
internet in de buitengebieden en Inge van Dijk-Rajkowski over de mobiele 
bereikbaarheid van het alarmnummer 112 (Kamerstuk 24 095, nr. 535 en 
Kamerstuk 24 095, nr. 536). Ook is werk gemaakt van het verbeteren van 
de bereikbaarheid van 112 via ‘VoLTE’ met het oog op de verwachte afscha­
keling van 2G en 3G (Kamerstuk 29 517, nr. 226). Om de positie van 
Nederland als digitaal knooppunt in Europa te behouden en te versterken, 
is EZK in 2022 gestart met het ontwikkelen van een integrale visie op de 
digitale infrastructuur, die in 2023 naar de Tweede Kamer zal worden 
gestuurd.
Versterken cybersecurity
Versterken van de digitale weerbaarheid van kennisintensieve economische 
sectoren
Kennisintensieve economische sectoren zoals de topsectoren en topinsti­
tuten vormen een belangrijk deel van ons economisch verdienpotentieel. 
Om de digitale weerbaarheid van deze kennisintensieve topsectoren en 
topinstituten te vergroten, wordt een netwerk gevormd van publiek-private 
Sharing and Analysis Centers (ISACs), ondersteund door het Digital Trust 
Center (DTC). Het DTC heeft in 2022 opdracht aan TNO gegeven om 
bouwblokken te ontwikkelen en incentives te achterhalen om de vorming 
en bestendiging van ISACs te versterken. De resultaten van dit onderzoek 
zullen ook voor andere sectoren worden gebruikt. Daarnaast is door het DTC 
in 2022 een X-ISAC (lees: cross-ISAC) overleg gestart met de diverse ISACs 
om elkaar te ondersteunen en verder te helpen in de ontwikkeling.
Kennis en innovatie cybersecurity
Cybersecurity is een essentiële randvoorwaarde voor de Nederlandse 
digitale economie en de samenleving. In 2022 is onder andere het Nationaal 
Coördinatiecentrum bij de Rijksdienst voor Ondernemend Nederland (RVO) 
opgericht. Dit is een schakelpunt om het nationale netwerk voor cyberse­
curity kennis en innovatie via het publiek-private samenwerkingsplatform 
dcypher en het Europees Cybersecurity Competence Center en bijbehorend 
netwerk beter aan te laten sluiten op Europese financiering en instru­
menten.
Versnellen digitalisering mkb
Deze pijler uit de Strategie Digitale Economie wordt uitgevoerd en 
verantwoord via de middelen op artikel 2.
Tweede Kamer, vergaderjaar 2022–2023, 36 360 XIII, nr. 1
