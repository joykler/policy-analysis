ondersteunt het opstarten en de groei van lokale ondernemingen met 
advies en financiële middelen. De voortgang van deze bedrijfsontwikkeling 
wordt gemeten aan de hand van het aantal plannen van ondernemers voor 
investering, handel of dienstverlening in lage- en middeninkomenslanden 
die zijn ondersteund door Nederlandse programma’s voor PSD.
In de verslagperiode werden 21.000 bedrijfsplannen voor investering of 
handel in lage- en middeninkomenslanden ondersteund. Dit is een toename 
van ruim 20 procent ten opzichte van de vorige verslagperiode (16.600), en 
12
ruim boven de oorspronkelijke streefwaarde van 10.000 plannen.
13
Met name diverse jeugdwerkgelegenheid programma’s laten een stijging 
zien in het aantal ondersteunde bedrijfsplannen. De stijging wordt mede 
veroorzaakt door het opheffen van COVID-gerelateerde restricties, 
waardoor partners meer ruimte kregen om hun portfolio’s uit te breiden. 
Hierdoor werden bestaande bedrijven geholpen met het ontwikkelen van 
nieuwe plannen voor bijvoorbeeld de uitbreiding van hun bedrijf. En 
werden jonge ondernemers ondersteund in het oprichten en formaliseren 
van hun eigen bedrijf, zoals bijvoorbeeld in Egypte en Zuid-Soedan.
Een vergelijkbare ontwikkeling is waarneembaar bij het Centrum tot 
Bevordering van de Import uit ontwikkelingslanden en bij het Dutch Good 
Growth Fund (spoor 2) dat het portfolio verder uitbreidde waardoor er in 
meer bedrijven kon worden geïnvesteerd. Het Health Insurance Fund van 
PharmAccess kon mede door het gebruik van digitale technieken meer 
leningen verstrekken en het portfolio uitbreiden in Kenia. Daarbij werd deze 
stijging versterkt doordat meetmethoden verder zijn ontwikkeld, waardoor 
er meer bedrijven werden meegenomen in de rapportage.
De stijging van projectontwikkeling zal naar verwachting minder sterk 
toenemen in de periode 2023-2026. Dit komt deels doordat in deze periode 
een aantal bedrijfsontwikkelingsprogramma’s afloopt. Nieuwe of vervolg­
programma’s zullen naast directe ondersteuning aan het MKB meer inzetten 
op verbeterde randvoorwaarden voor een gunstig ondernemingsklimaat. 
Tegelijk zijn enkele grote, meerjarige programma’s zo ontwikkeld dat er voor 
de komende jaren een lichte stijging van het aantal ondersteunde bedrijfs­
plannen verwacht wordt.
Indicatoren voedselzekerheid: Inleiding
Sustainable Development Goal (SDG) 2 richt zich op het uitbannen van 
honger en ondervoeding, het verbeteren van productiviteit en inkomen van 
kleinschalige voedselproducenten, de verduurzaming van voedselproduc­
tiesystemen en het behoud van genetische bronnen voor de landbouw. Met 
de inzet op voedselzekerheid (‘Op weg naar een wereld zonder honger in 
2030: de Nederlandse inzet’, TK 33625 nr. 280) heeft het kabinet zich het 
volgende ten doel gesteld:
1. Uitbannen van de huidige honger en ondervoeding (SDG 2.1 en 2.2), met 
als streven een Nederlandse bijdrage aan een duurzaam betere 
voedingssituatie voor 32 miljoen mensen (met name jonge kinderen) 
over de periode 2016-2030.
12
 Zie BHOS begroting 2022 2.2 Indicatoren en streefwaarden Buitenlandse Handel en Ontwikke­
lingssamenwerking | Ministerie van Financiën - Rijksoverheid (rijksfinancien.nl)
13
 Challenge fund for Youth and Employment, Local Employment in Africa for Development, Youth 
Employment and Empowerment through Private Sector and Value Chain Development in Zuid-
Soedan en Youth Entrepreneurship and Innovation Fund.
Tweede Kamer, vergaderjaar 2022–2023, 36 360 XVII, nr. 1 102
