problematiek bij het hergebruik van gezondheidsdata voor onderzoek en 
innovatie. Het inzicht dat het essentieel is voor primair en secundair data 
gebruik om gezamenlijk op te trekken wordt steeds breder gedragen. 
Health-RI is een partij geworden die bekend is in het veld en bij vele tafels 
wordt uitgenodigd.
Quantum Delta NL
Het programma Quantum Delta NL richt zich op het versterken van het 
Nederlandse quantum ecosysteem, door te investeren in (1) quantumcom­
puters, (2) quantumnetwerken en (3) quantumsensoren. Quantum is een 
ontwikkelende technologie die disruptief kan zijn op het gebied van 
rekenkracht en daarmee voor nieuwe verdienmodellen en oplossingen voor 
maatschappelijke opgaven kan zorgen. Door quantumtechnologie kunnen 
er in de toekomst mogelijk veel veiligere netwerken en communicatie tot 
stand gebracht worden. Het programma is in uitvoering. Inmiddels is € 282 
mln direct toegekend. De eerste calls for proposals van Quantum Delta NL 
zijn uitgezet en gehonoreerd. Ook is het House of Quantum opgericht en zijn 
MoU's met Frankrijk en Duitsland getekend.
RegMed XB
Het project RegMed XB investeert in de bouw van vier pilotfabrieken voor 
de verdere ontwikkeling van regeneratieve gezondheidszorg. Regenera­
tieve geneeskunde is erop gericht nieuwe behandelingen te ontwikkelen die 
slim gebruik maken van het zelfherstellend vermogen van ons lichaam. 
Hiervoor wordt gebruik gemaakt van gentherapie en (stam)celtherapie. 
Het doel van RegMed XB is enerzijds om op lange termijn chronische ziekten 
te kunnen voorkomen of genezen, en anderzijds het Nederlandse bedrijfs­
leven in staat te stellen om innovatieve producten en processen te 
ontwikkelen en in te spelen op een sterk groeiende buitenlandse markt.
Eind 2021 heeft de Rijksdienst voor Ondernemend Nederland subsidie 
verleend voor Fase 1. Begin maart 2022 heeft RegMed XB nadere invulling 
gegeven aan de gestelde voorwaarden door de Adviescommissie Nationaal 
Groeifonds zodat de voorwaardelijke toekenning van € 33,3 mln (Fase 2) is 
omgezet in een onvoorwaardelijke toekenning. Dit heeft geleid tot een 
positief advies van het Nationaal Groeifonds in april 2022 en een daarop­
volgend positief besluit van het kabinet. De verhoging van de beschikking 
door RVO met € 33,3 mln is reeds doorgevoerd.
Oncode-PACT
Het doel van Oncode-PACT is om een infrastructuur op te zetten met 
innovatieve modellen en methoden waarmee effectieve kandidaat-kanker­
medicijnen sneller en goedkoper ontwikkeld worden voor specifieke patiën­
tengroepen. Hierdoor trekt het project investeringen aan en brengt het 
nieuwe medicijnen die preciezer en eerder werken bij de juiste patiënt. Dit 
verbetert de kwaliteit van het leven van kankerpatiënten en versterkt het 
toekomstige verdienvermogen van Nederland. Voor dit project is in 2022 
€ 325 mln toegekend uit het Nationaal Groeifonds, waarvan € 161 mln als 
directe en € 164 mln als voorwaardelijke toekenning. Het consortium 
Oncode-PACT heeft een eerste beschikking ontvangen in december 2022. 
De samenwerkingsovereenkomst wordt op dit moment verder uitgewerkt.
Tweede Kamer, vergaderjaar 2022–2023, 36 360 XIII, nr. 1 249
