– In april 2022 is vanuit het Nationaal Groeifonds € 50,2 miljoen 
beschikbaar gesteld voor de uitrol van zero emissie binnenvaart via 
batterij containers. Tot 2026 moet dit leiden tot 45 zero emissie binnen­
vaartschepen met bijbehorende laadstations. Het bedrijf Zero Emission 
Services BV heeft eind 2022 het eerste deel van het bedrag ontvangen 
voor de realisatie van laadstations en de aankoop van batterijcontainers 
en zal in 2023 en 2024 eveneens een bijdrage ontvangen.Daarnaast start 
in 2023 een subsidieregeling voor de ombouw van schepen.
– In april 2022 is het voorstel Digitale Infrastructuur Logistiek onvoorwaar­
delijk en volledig toegekend. Een bedrag van € 51,1 miljoen is 
beschikbaar gesteld voor het realiseren van een digitale infrastructuur 
logistiek. De kwartiermakersfase is eind 2022 afgerond en de uitvoe­
ringsfase is gestart. In de periode 2023 ‒ 2026 zullen via diverse nadere 
opdrachten de vier werkpakketten van DIL overeenkomstig het Nationaal 
Groeifonds voorstel worden uitgevoerd.
– In 2022 is subsidie verstrekt aan de Nederlandse Zeevarenden Centrale 
voor het laten uitvoeren van een beknopte studie naar de structurele 
financiering van Nederlandse zeemanshuizen en de behoefte van 
zeevarenden op het terrein van welzijn die tijdelijk in Nederlandse 
havens verblijven. De studie is eind 2022 opgeleverd. De resultaten 
bieden voldoende basis om met de betrokken partijen in de Nederlandse 
havens te spreken over de continuïteit van financiering.
– In 2022 is door het ministerie een subsidie verstrekt aan de Europese 
brancheorganisatie voor dampverwerkers (EVRA). De subsidie is 
bestemd om een CEF-T aanvraag op te laten stellen door een gespecia­
liseerd subsidiebureau waarmee subsidie kan worden verkregen voor 
een studieproject omtrent de ontwikkeling en uitrol van mobiele ontgas­
singsinstallaties. Dit levert een bijdrage aan de implementatie van het 
internationale CDNI-verbod op varend ontgassen door binnenvaarttank­
schepen.
– In 2022 heeft IenW subsidie verleend aan de Nederlandse Vereniging van 
Binnenhavens (NVB) voor digitalisering van ligplaatsenmanagement . 
Het doel hiervan was de ontwikkeling van collectieve ontwikkelinstru­
menten, te gebruiken door havens, die daarmee op eigen niveau aan 
kunnen haken, stappen kunnen zetten en vaart kunnen maken in de 
digitalisering. Dit sluit aan bij de nationale programma’s van IenW met 
een Digitale Transport Strategie en het opzetten van een Platform 
Digitaal Transport en Basis Data Infrastructuur.
– In 2022 is een subsidie verstrekt aan Havenbedrijf Amsterdam om 
mogelijk te maken dat de haven automatisch de ontvangstbewijzen van 
scheepsafval door kan melden aan SafeSeaNet (SSN). De verplichting 
15
voor het melden aan SSN komt voort uit implementatiewetgeving voor 
de nieuwe havenontvangstvoorziening richtlijn (Richtlijn 2019/883).
18.01.03 Bijdragen aan agentschappen
In het kader van het Beleidsondersteuning en Advies (BOA) protocol zijn 
met RWS afspraken gemaakt over beleidsondersteuning en -advisering, die 
RWS uitvoert in opdracht van de beleids-DG’s. Door middel van de agent­
schapsbijdrage wordt capaciteit hiervoor bij RWS gereserveerd.
18.01.05 Bijdragen aan internationale organisaties
Vanuit de Homogene Groep Internationale Samenwerking (HGIS) gelden 
betaalt Nederland circa € 0,5 miljoen contributie aan de Centrale Commissie 
voor de Rijnvaart (CCR) en circa € 0,4 miljoen contributie aan de 
15
 Aanpassing Wet voorkoming verontreiniging door schepen, Stb. 2022, 198 Kamerstukken: 35886
Tweede Kamer, vergaderjaar 2022–2023, 36 360 XII, nr. 1
