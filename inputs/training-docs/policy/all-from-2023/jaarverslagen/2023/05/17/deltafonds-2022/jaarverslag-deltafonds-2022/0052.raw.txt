• Bijdrageregeling medicijnresten, van de geplande 10 aanvullende 
zuiveringen zijn er 4 gerealiseerd waarvan er 1 in 2022 functioneel in 
bedrijf is gegaan. Vertraging is het gevolg van de coronacrisis, een 
tekort aan bouwmaterialen en capaciteitstekorten bij uitvoerders. In 
2022 is minder gerealiseerd dan begroot (€ -4,7 miljoen).
• Diverse kleinere mutaties per saldo een verhoging van € 1,8 miljoen.
4. De hogere realisatie voor Planning waterkwaliteit (€ 4,6 miljoen) is het 
gevolg van:
• Middelen voor de inzet van de Taskforce Getij Grevelingen 
(€ 1,8 miljoen);
• Overheveling van budget grote wateren (€ 1,6 miljoen) betreffende 
Oostvaardersoevers, Wieringerhoek, Dijkverlegging Paddenpol, 
Slibsedimentatie, Lauwersmeer en Zandsuppletie Galgeplaat.
• Diverse kleinere mutaties per saldo (€ 1,2 miljoen).
D. Toelichting op de artikelonderdelen
7.01 Ontwikkeling Kaderrichtlijn water
Motivering
Het op orde krijgen en houden van een duurzaam watersysteem tegen 
maatschappelijk aanvaardbare kosten, waardoor Nederland schoon 
(drink)water heeft.
Producten
Verbeterprogramma Kaderrichtlijn Water
Het Verbeterprogramma Kaderrichtlijn Water bestaat uit maatregelen in 
de Rijkswateren die zijn geclusterd tot projecten. De projecten richten zich 
op het herstel van natuurlijkere overgangen tussen land en water, zoet en 
zout en van verbindingen, waaronder die tussen het hoofd-en regionaal 
watersysteem. Het betreft vooral aanlegprojecten om een meer natuurlijke 
inrichting van de watersystemen te bewerkstelligen. Dit moet bijdragen aan 
het bereiken van een goede ecologische en chemische toestand van de 
watersystemen, zoals de Kaderrichtlijn Water vraagt. Tevens draagt dit bij 
aan de doelen voor Natura 2000 en de Kaderrichtlijn Mariene Strategie.
Meetbare gegevens
De uitvoering van het verbeterprogramma is in een drietal tranches 
verdeeld. De tranches zijn zoveel mogelijk gekoppeld aan de planperiodes 
van de Kaderrichtlijn Water. Eind 2021 is de tweede KRW planperiode 
afgesloten. 60 maatregelen uit de tweede tranche, die niet volledig zijn 
afgerond, zijn gefaseerd naar de derde tranche en worden uitgevoerd in 
de periode 2022-2027.
In maart 2022 zijn de geactualiseerde Stroomgebiedbeheerplannen 
(SGBP’s) vastgesteld. Het maatregelpakket voor de derde tranche bestaat 
uit de 60 gefaseerde maatregelen uit de tweede tranche en 74 maatregelen, 
waarin het volledige basispakket uit het voorkeursalternatief is opgenomen. 
Daarnaast is een aanvullend pakket samengesteld met 9 aanvullende 
maatregelen. Op 8 juni 2022  heeft de Minister besloten dat van het 
aanvullend pakket alleen de planuitwerking wordt gedaan. De realisatie van 
de maatregelen van het aanvullend pakket maakt geen onderdeel meer uit 
van de het Verbeterprogramma.
Tweede Kamer, vergaderjaar 2022–2023, 36 360 J, nr. 1 52
