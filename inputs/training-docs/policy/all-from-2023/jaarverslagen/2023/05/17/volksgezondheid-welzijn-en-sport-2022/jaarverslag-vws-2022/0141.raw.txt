Balans 2022 Balans 2021
Crediteuren 21.348 16.521
Belastingen en premies sociale lasten ‒ 216
Kortlopend deel leningen bij het Ministerie van Financiën 1.760 1.945
Overige schulden en overlopende passiva 64.837 49.263
Totaal passiva 95.876 79.755
Toelichting op de balans per 31 december 2022
Immateriële vaste activa
De boekwaarde bedroeg eind 2021 € 10,5 miljoen. In 2022 is er voor 
€ 2,4 miljoen geïnvesteerd in de nieuwbouw van informatiesystemen en 
bedroegen de afschrijvingen € 3,5 miljoen. Daarnaast was er sprake van 
afwaarderingen voor € 1,3 miljoen. Per saldo resulteren deze mutaties in 
een daling van de boekwaarde per 31 december 2022 met € 2,4 miljoen tot 
€ 8,1 miljoen.
 
Voorraden en onderhanden projecten
De voorraden betreffen de aangekochte cannabis (Bedrocan, Bediol, Bedica, 
Bedrolite en Bedrobinol) voor de levering (verkoop) aan apothekers en 
buitenlandse afnemers. 
 
Debiteuren
Het debiteurensaldo van € 8,1 miljoen bestaat voor € 0,1 miljoen uit 
vorderingen op het moederdepartement, voor € 0,1 miljoen uit vorderingen 
op overige departementen en voor € 7,9 miljoen uit vorderingen op derden, 
waarvan € 3,9 miljoen betrekking heeft op LCH en 3,1 miljoen op UZI-passen.
 
Overige vorderingen en overlopende activa
Het saldo van € 15,6 miljoen aan overige vorderingen en overlopende activa 
bestaat voor € 12,3 miljoen uit nog te ontvangen BTW (LCH en medicinale 
cannabis), voor € 2,0 miljoen uit vorderingen in verband met af te rekenen 
voorschotten 2022 (€ 1,0 miljoen moederdepartement en € 1,0 miljoen 
overige departementen), voor € 0,6 miljoen uit vooruitbetaalde bedragen 
aan derden, voor € 0,5 miljoen uit nog te factureren bedragen aan derden 
en voor € 0,2 miljoen uit nog te ontvangen vennootschapsbelasting.
 
Liquide middelen
Het CIBG maakt gebruikt van schatkistbankieren en heeft liquide middelen 
als gevolg hiervan bij het Ministerie van Financiën ondergebracht. Eind 2022 
was er sprake van een positief saldo van € 56,3 miljoen. Dit saldo aan liquide 
middelen is relatief hoog en is nodig in verband met de betaling van de 
kortlopende schulden.
 
Eigen vermogen
Eind 2021 bedroeg het eigen vermogen € 8,3 miljoen. Hiervan is in 2022 
€ 3,7 miljoen via afroming terugbetaald aan de eigenaar, waardoor de 
genormaliseerde omvang van het eigen vermogen per 31 december 2021 
€ 4,6 miljoen bedroeg, gelijk aan het maximum. 
 
Het onverdeelde positieve resultaat over 2022 bedraagt € 0,4 miljoen 
negatief. Daarnaast zijn naar aanleiding van het programma Werk aan 
Uitvoering (WaU) in 2022 middelen ontvangen van in totaal € 2,0 miljoen 
die naar hun aard zijn verwerkt als directe vermogensstorting. Per saldo is 
hierdoor sprake van een vermogensmutatie in 2022 van € 1,6 miljoen, 
waardoor het eigen vermogen eind 2022 € 6,2 miljoen bedraagt. 
 
Tweede Kamer, vergaderjaar 2022–2023, 36 360 XVI, nr. 1
