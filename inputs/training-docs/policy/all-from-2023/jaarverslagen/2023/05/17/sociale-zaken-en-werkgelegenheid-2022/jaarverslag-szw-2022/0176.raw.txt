D. DEPARTEMENTSPECIFIEKE INFORMATIE
10. Sociale fondsen SZW
Deze paragraaf presenteert de exploitatiesaldi en vermogensposities van 
de sociale fondsen. De informatie is bedoeld als achtergrondinformatie bij 
het jaarverslag. De daadwerkelijke verantwoording van uitgaven en 
inkomsten van de fondsen vindt plaats via de jaarverslagen van de SVB en 
UWV. De cijfers in deze paragraaf zijn voornamelijk gebaseerd op informatie 
van SZW en van het CPB (CEP 2023) en sluiten niet precies aan op de 
jaarverslagen van UWV en de SVB. Een van de redenen hiervoor is dat SZW 
een ander boekhoudstelsel (kas-verplichtingenstelsel) voert dan UWV en 
de SVB (baten-lastenstelsel).
Exploitatiesaldi
Een groot deel van de uitgaven aan sociale zekerheid loopt via de sociale 
fondsen. In tabel 118 en tabel 119 zijn de exploitatierekeningen van de 
fondsen weergegeven. De arbeidsongeschiktheidsfondsen (Aof en Whk) en 
de WW-fondsen (Awf en Ufo) worden geïntegreerd weergegeven. Zowel 
de begrote bedragen als de gerealiseerde bedragen zijn weergegeven in 
prijzen 2022. Het exploitatiesaldo is het verschil tussen de ontvangsten en 
de uitgaven van een fonds. Naast de premieontvangsten behoren ook de 
rijksbijdragen en renteontvangsten tot de inkomsten van een fonds. De 
uitgaven bestaan naast de uitkeringen voornamelijk uit uitvoeringskosten. 
Daarnaast vinden tussen de fondsen onderlinge betalingen plaats, 
bijvoobeeld bij de premies die over uitkeringen worden betaald. Het saldo 
tussen ontvangen en betaalde onderlinge betalingen is voor de sociale 
fondsen van SZW negatief, omdat uit deze fondsen ook premies worden 
betaald voor de zorgverzekering van uitkeringsgerechtigden. Tegenover 
de uitgave door de sociale fondsen van SZW staan dus inkomsten bij de 
zorgfondsen.
Tabel 118 Overzicht sociale verzekeringen SVB 2022 (x € 1 mln)
Ouderdomsfonds (AOW) Anw-fonds
Begroting Realisatie Begroting Realisatie
Premies 22.252 25.519 151 173
Bijdragen van het Rijk 22.590 20.033 0 0
Ontvangen onderlinge betalingen 0 0 0 0
Saldo Interest 23 21 ‒ 3 10
Totaal Ontvangsten 44.865 45.573 148 183
Uitkeringen / Verstrekkingen 44.161 44.031 310 309
Uitvoeringskosten 154 141 9 10
Betaalde onderlinge betalingen 551 550 19 19
Totaal Uitgaven 44.865 44.722 338 337
Exploitatiesaldo 0 851 ‒ 191 ‒ 154
Bron: SZW (financiële administratie), SVB Jaarverslag 2022 en CPB (CEP 2023).
Tabel 118 laat zien dat het Ouderdomsfonds een positief exploitatiesaldo 
had, terwijl in de begroting geen overschot werd geraamd. Dat komt 
voornamelijk doordat de premie-ontvangsten hoger zijn uitgevallen dan 
geraamd. De in de begroting geraamde premie-inkomsten waren 
gebaseerd op de CPB MEV raming uit september 2021. Ten opzichte van die 
raming zijn de loonontwikkeling en de werkgelegenheid, en daarmee ook 
Tweede Kamer, vergaderjaar 2022–2023, 36 360 XV, nr. 1 176
