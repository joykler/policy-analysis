ideeën voor de toekomst van de visserij en voedselvoorziening. In vier 
themagroepen ontwikkelen zij gezamenlijk ideeën; deze richten zich op: de 
triple-zero kotter met minimale uitstoot aan brandstof en schadelijke 
stoffen, vistechnieken met minder bodemberoering en bijvangst, 
medegebruik van met name windparken en nieuw ondernemerschap. 
Tevens zijn in 2022 enkele regelingen opengesteld. De saneringsregeling in 
het kader van de Brexit Adjustment Reserve (BAR) is in het najaar 
opengesteld geweest (€ 155 mln.). De afhandeling van deze regeling zal 
halverwege 2023 zijn afgerond. In het kader van de BAR zijn naast de 
saneringsregeling ook een liquiditeitsregeling (€ 12 mln.) en een stilligre­
geling (€ 33 mln.) uitgewerkt en ter goedkeuring voorgelegd aan de 
Europese Commissie. Hiervoor is aan het eind van 2022 goedkeuring 
verkregen. Openstelling van deze regelingen wordt voor de komende 
maanden voorzien, net als een overbruggingsregeling voor de zeevisserij, 
die in 2022 is voorbereid en opgesteld. Daarnaast heeft in 2022 de subsi­
diemodule Innovatieprestatiecontracten duurzame visserij (IPC) open 
gestaan. Afgelopen jaar is bovendien meegewerkt aan de totstandkoming 
van het Programma Noordzee 2022-2027 en de aanwijzing van nieuwe 
windenergiegebieden. Omdat hierbij waardevolle visgronden verloren 
gaan, zijn uit het Klimaatfonds voor de inpassing van Wind op Zee middelen 
ter beschikking gesteld voor innovatie- en investeringssubsidies voor de 
verduurzaming van de visserij, medegebruik van windparken voor voedsel­
winning/visserij en het behoud en de aanpassing van de visserijinfra­
structuur en gemeenschappen bij een veranderende en kleinere 
aanvoersector. De opdracht voor een sociaaleconomische impactanalyse 
van de huidige situatie en relaties tussen de aanvoersector en de keten en 
gemeenschappen is uitgezet. Het resultaat hiervan zal naar verwachting 
begin 2023 worden opgeleverd.
Garnalenvisserij
In 2022 is gewerkt aan het opstellen van de toekomstvisie voor de garna­
lenvisserij . Het resultaat zal naar verwachting in het najaar van 2023 worden 
opgeleverd. Tevens is de investeringsregeling voor stikstofkatalysatoren in 
de garnalensector voorbereid en opgesteld. De ontwikkeling van deze 
regeling is afgerond en de regeling is per 16 januari 2023 opengesteld. 
Het Ministerie van LNV heeft zich in 2022 in overleg met fabrikanten en de 
garnalensector ingezet voor de ontwikkeling van een nieuwe fraudebe­
stendige blackbox. De blackbox is nodig voor een goede handhaving van 
regelgeving door de garnalenvisserij.
IJsselmeer
In het afgelopen jaar zijn twee zaken in regelgeving uitgewerkt. De reductie 
van de netten met 85% (in 2014) is juridisch vastgelegd zodat niet steeds 
opnieuw de roep en de afweging op tafel komen of niet toch weer meer 
netten kunnen worden toegepast. Deze regeling is per 1 september 2022 
ingegaan. Daarnaast zijn de kaders waarbinnen nog cultuur-historische 
visserij (met oude schepen/methoden vanuit toeristisch perspectief) mag 
plaatsvinden juridisch vastgelegd. Tevens wordt een saneringsregeling 
voorbereid. Hiervoor dient de Europese Commissie toestemming te geven 
in kader van staatssteun. Openstelling van deze regeling zal volgen nadat 
de goedkeuring vanuit Brussel is ontvangen. Tot slot is vanwege de slechte 
brasemstand een reductie van de visserij met de zegen doorgevoerd.
Visserijvrije zones (VVZ’s)
Tweede Kamer, vergaderjaar 2022–2023, 36 360 XIV, nr. 1
