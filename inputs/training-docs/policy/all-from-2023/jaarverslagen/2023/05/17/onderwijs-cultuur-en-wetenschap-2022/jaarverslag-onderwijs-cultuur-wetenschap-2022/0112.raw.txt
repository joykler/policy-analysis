4.11 Beleidsartikel 15 Media
A. Algemene doelstelling
Het waarborgen van een onafhankelijk, gevarieerd en kwalitatief 
hoogwaardig media-aanbod, dat toegankelijk blijft voor alle lagen van de 
bevolking.
B. Rol en verantwoordelijkheid
Media hebben een prominente rol in onze democratie en cultuur. Wat we 
zien, horen en lezen beïnvloedt ons beeld van de wereld en onze 
opvattingen. Daarom borgt de Minister vier publieke belangen in het 
mediabeleid waar hij verantwoordelijk voor is: onafhankelijkheid, verschei­
denheid, kwaliteit en toegankelijkheid. De Minister heeft specifieke zorg 
voor het stelsel van landelijke, regionale en lokale publieke omroepen en 
de daarvoor relevante wet- en regelgeving. De Minister heeft naast een 
financierende rol vooral ook een regisserende rol.
Financieren
De Minister financiert de landelijke en regionale publieke omroep en enkele 
andere aan de omroep verbonden instellingen. De taakopdracht is wettelijk 
bepaald en het budget van de publieke omroep is vastgesteld met behoud 
van afstand tot de uitvoering en inhoud. Op basis van het concessiebe­
leidsplan (Kamerstukken II 2020/21, 32827, nr. 202) sluit de Minister elke vijf 
jaar een prestatieovereenkomst met de publieke omroep.
Stimuleren
Verder is de Minister verantwoordelijk voor instrumenten ter bevordering 
van culturele producties, documentaires, drama, kunst- en kinderpro­
gramma's, het steunen en stimuleren van een onafhankelijke en kwalitatief 
goede journalistieke infrastructuur (Stichting Stimuleringsfonds voor de 
Journalistiek) en voor het bevorderen van mediawijsheid (NICAM en Media­
wijzer.net).
Regisseren
De Minister is verantwoordelijk voor de wetgeving ten aanzien van de taak 
en organisatie van de publieke omroep en voor wetgeving voor 
commerciële media. De regels voor commerciële omroepen vloeien 
voornamelijk voort uit Europese richtlijnen voor audiovisuele media­
diensten. Verder is de Minister als regisseur verantwoordelijk voor 
wetgeving met betrekking tot omroepdistributie. Het doel daarvan is de 
toegang tot een gevarieerd media-aanbod te bevorderen en te verzekeren.
Kengetallen
1
Tabel 58 Kengetallen
Kengetal 2016 2017 2018 2019 2020 2021
1 Integraal bereik NPO (radio, tv, internet; Nederlanders 86% 85% 84% 84% 86% 84%
2
13+)
1 Kengetal 2022 wordt pas in het voorjaar na het afgesloten jaar gepubliceerd. Tot nu toe zijn dus enkel nog de cijfers van 2021 bekend en worden de cijfers van 2022 
hoogstwaarschijnlijk in april/mei in de Terugblik NPO 2022 bekend.
2 Bron: NPO Terugblik 2021.
Tweede Kamer, vergaderjaar 2022–2023, 36 360 VIII, nr. 1 112
