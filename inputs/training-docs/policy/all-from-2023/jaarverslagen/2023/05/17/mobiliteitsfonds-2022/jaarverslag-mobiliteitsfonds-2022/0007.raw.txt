2. Leeswijzer
Algemeen
Voor u ligt het jaarverslag 2022 van het Mobiliteitsfonds, Hoofdstuk (A) van 
de Rijksbegroting. Naast het Mobiliteitsfonds kent IenW ook de Beleidsbe­
groting Infrastructuur en Waterstaat (Hoofdstuk XII) en het Deltafonds 
(Hoofdstuk J). Van deze begrotingen zijn separate jaarverslagen opgesteld.
Door een apart fonds voor infrastructuur kan beter invulling worden 
gegeven aan de doelstellingen zoals genoemd in de wet op het Mobiliteits­
fonds (Stb. 1993, nr. 319), te weten het bevorderen van een integrale 
afweging van prioriteiten en het bevorderen van continuïteit van middelen 
voor infrastructuur. Zo mag het fonds jaarlijkse saldi (meer of minder 
uitgaven in enig jaar) overhevelen – in tegenstelling tot de beleidsbegroting 
van IenW – waardoor (kasmatige) vertragingen en versnellingen van 
projecten niet hoeven te leiden tot budgettaire knelpunten.
De producten van het Mobiliteitsfonds dragen bij aan het realiseren van 
de doelstellingen van de begroting van IenW (Hoofdstuk XII van de Rijks­
begroting). Evenals in de begroting van het Mobiliteitsfonds is in het 
Jaarverslag van het Mobiliteitsfonds aan het begin van de artikelen 
aangegeven aan welk(e) beleidsartikel(en) het desbetreffende Mobiliteits­
fondsartikel is gerelateerd.
Het Mobiliteitsfonds wordt voor het grootste deel gevoed door een bijdrage 
uit de beleidsbegroting van IenW (artikelonderdeel 26.01). Daarnaast 
worden voor een aantal projecten uitgaven doorberekend aan derden, zoals 
andere departementen, lagere overheden, buitenlandse overheidsin­
stanties en de Europese Unie.
De apparaatsuitgaven en apparaatsontvangsten van het kerndepartement 
worden verantwoord op artikel 98 Apparaatsuitgaven Kerndepartement van 
de begroting Hoofdstuk XII.
Opbouw
Het Jaarverslag van het Mobiliteitsfonds bestaat uit de volgende 
onderdelen:
• Een algemeen deel: hierin is naast deze leeswijzer de officiële aanbieding 
van het Jaarverslag aan de Staten-Generaal en het verzoek tot dechar­
geverlening opgenomen.
• Het beleidsverslag 2022 van het Mobiliteitsfonds, deze bestaat uit:
• Het Mobiliteitsfondsverslag 2022, waarin een korte terugblik is 
opgenomen met betrekking tot de realisatie van de belangrijkste 
uitvoeringsprioriteiten over het verslagjaar 2022;
• De productartikelen van het Mobiliteitsfonds;
• De bedrijfsvoeringparagraaf.
• De Jaarrekening 2022 van het Mobiliteitsfonds, deze bestaat uit de 
verantwoordingstaat en saldibalans van het Mobiliteitsfonds.
• De volgende drie bijlagen:
1. artikel 13 Spoorwegen;
2. Instandhouding;
3. lijst van afkortingen.
Normering Jaarverslag
De financiële informatie in het beleidsverslag (onderdeel B) wordt gepre­
senteerd door middel van de tabellen ‘Budgettaire gevolgen van beleid’. 
Verschillen tussen de vastgestelde begroting en de realisatie worden 
Tweede Kamer, vergaderjaar 2022–2023, 36 360 A, nr. 1
