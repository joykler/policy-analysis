Verplichtingen
Ten opzichte van de ontwerpbegroting zijn per saldo voor een bedrag van 
€ 226 miljoen meer verplichtingen aangegaan. Voor circa € 257 miljoen heeft 
dit betrekking op de verplichtingen binnen instandhouding materieel van 
Kustwacht CARIB. Zoals gemeld in de tweede suppletoire wet betreft dit 
nieuwe contracten (tien jaar) voor de luchtverkenningscapaciteit (Fixed 
Wing € 137 miljoen), de SAR heli (Rotary Wing € 96,2 miljoen), alsmede 
de verlenging van de huidige overbruggingscontracten (totaal 
€ 30,4 miljoen) en overige kleinere afwijkingen in de instandhouding 
Kustwacht CARIB (-/- € 6,6 miljoen). Het overige negatieve verschil van 
€ 31 miljoen betreft diverse kleinere afwijkingen.
Uitgaven
Verwerving
Verwerving defensiebreed materieel - voorbereidingsfase
De projecten in voorbereiding zijn in het afgelopen jaar nader uitgewerkt en 
ter besluitvorming aangeboden. Uit die uitwerking volgt ook een geactua­
liseerd financieel ritme, waarbij de start soms is uitgesteld, maar de oplever­
datum nog gelijk is. Na de besluitvorming worden deze middelen 
doorgeschoven naar de onderzoeks-/realisatiefase of naar een ander jaar. 
Het budget voor de voorbereidingsfase is dit jaar daarom met € 52,1 miljoen 
afgeboekt.
Met de eerste suppletoire begroting is de voorbereidingsfase met 
€ 7,4 miljoen naar beneden bijgesteld na herschikkingen in het Defensie 
Lifecycle Plan.
Met de tweede suppletoire begroting is het restant (€ 44,7 miljoen) volledig 
afgeboekt. Het budget wordt verschoven naar volgende jaren. Het betreft 
hier voornamelijk de projecten LTP Kustwacht NL: Luchtsurveillance 
(€ 6,8 miljoen) en LTP Kustwacht CARIB: Vervanging Luchtverkenningsca­
paciteit (€ 5,4 miljoen). Het project AirCis (€ 5,2 miljoen) is afgerond 
waardoor het resterend budget is vrijgevallen. EDF  cofinanciering
(€ 10,5 miljoen) is een relatief nieuw instrument dat met de Defensienota in 
2022 financieel herijkt is. De plannen zijn daarop aangepast inclusief het 
bijbehorende financiële ritme. Bij cofinanciering EDF is er altijd een plan-
onzekerheid vanwege de afhankelijkheid van de voorstellen van de 
industrie.
Verwerving defensiebreed materieel - realisatiefase
Niet alle materieelprojecten zijn volgens begrotingsplanning uitgevoerd. 
Ondanks de wijziging in begrotingsplanning wordt het budget niet 
overschreden. In 2022 was er sprake van personeelstekorten mede door 
de krapte op de arbeidsmarkt, verbroken logistieke ketens post-COVID en 
een overspannen wapenmarkt na de inval van Rusland in Oekraïne. 
Daardoor zijn geplande leveringsmomenten of contractvormingen niet 
altijd behaald. Projecten waarbij als gevolg van andere oorzaken herfase­
ringen zijn ontstaan, worden specifiek toegelicht in het artikel. Op investe­
ringen defensiebreed materieel is de realisatie € 293,8 miljoen lager dan 
begroot.
Op het project VOSS is € 24,9 miljoen minder uitgegeven dan begroot. 
Het project VOSS kent een ballistische component (Load Carriage and 
Protection) en een elektronische component (C4I). Voor C4I worden nieuwe 
systemen voor de beveiliging van de communicatie besteld, ontwikkeld en 
geleverd. De ontwikkeling en de levering van de elektronica heeft vooral 
Tweede Kamer, vergaderjaar 2022–2023, 36 360 K, nr. 1 21
