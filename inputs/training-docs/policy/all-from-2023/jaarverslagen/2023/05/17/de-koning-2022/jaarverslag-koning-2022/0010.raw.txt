Het inkomensdeel van de uitkeringsgerechtigde leden van het Koninklijk 
Huis volgt de netto bezoldiging van de vicepresident van de Raad van State. 
Deze bezoldiging volgt de salarisontwikkeling van de rijksambtenaren. Het 
gedeelte van de B-component dat betrekking heeft op de personele 
uitgaven, en daarmee de salarissen van de hofhouding, volgt de salarisont­
wikkeling van de rijksambtenaren. Zoals vastgelegd in de Wet financieel 
statuut van het Koninklijk Huis (WFSKH) geldt voor het gedeelte van de 
materiële uitgaven in de B-component een indexatie op basis van de consu­
mentenprijsindex van het Centraal Bureau voor de Statistiek (CBS).
De verplichtingen en de uitgaven in dit begrotingsartikel betreffen de 
definitieve bedragen.
Tabel 2 Grondwettelijke uitkering aan: (bedragen x € 1.000)
A B Totaal
De Koning 1.012 5.335 6.348
De echtgenote van de Koning 401 693 1.095
De Koning die afstand heeft gedaan van het koningschap 572 1.145 1.717
De vermoedelijke opvolger van de Koning 300 1.409 1.710
Totaal 2.286 8.584 10.870
In de ontwerpbegroting van de Koning 2022 is rekening gehouden met 
een stijging van de grondwettelijke uitkeringen in 2022 gebaseerd op een 
technische indexering op grond van de contractloonstijging, zoals 
opgenomen in het Centraal Economisch Plan 2021. De feitelijke realisatie 
van het inkomen (de A-component) wordt gebaseerd op de ontwikkeling in 
de netto bezoldiging van de vicepresident van de Raad van State. Daarin is 
ook de uitwerking van de cao voor de sector Rijk verwerkt, die doorwerkt 
naar de personele uitgaven in de B-component. De hogere realisatie is 
vrijwel geheel het gevolg van een hogere consumentenprijsindex (CPI) van 
het CBS die doorwerkt naar de materiële uitgaven in de B-component.
Ontvangsten
In de begroting van 2022 is vermeld dat het terug te storten bedrag wordt 
verwerkt in de begroting van het daaropvolgende jaar. De uitkering die de 
Prinses van Oranje in 2021 heeft ontvangen heeft zij begin 2022 terugge­
stort. Bij de begroting 2022 is rekening gehouden met een terugstorting van
€ 111 duizend. Zoals gemeld in de begroting van 2023 wordt de uitkering 
met ingang van 2022 teruggestort in hetzelfde begrotingsjaar. Hierdoor is 
een hogere realisatie op de ontvangsten ontstaan.
Tweede Kamer, vergaderjaar 2022–2023, 36 360 I, nr. 1
