Bijdrage aan ZBO's/RWT's
Tijdelijke Werkorganisatie (TWO)
In de begroting 2022 was het budget van TWO geraamd op het instrument 
bijdrage aan ZBO’s/RWT’s. Bij eerste suppletoire begroting 2022 is dit 
budget verdeeld over de instrumenten opdrachten, subsidies, bijdragen aan 
medeoverheden en het apparaatsartikel van de begroting van BZK.
Bijdrage aan medeoverheden
Bijdragen aan landen
Nederland heeft in het kader van het Landspakket Curaçao € 20 mln. 
beschikbaar gesteld aan de overheid van Curaçao voor individuele bedrijfs­
steun. De overheid van Curaçao heeft het volledige bedrag aangewend voor 
investeringen in de scheepswerf die in het bezit is van CDM Holding NV. Met 
dit bedrag wordt de infrastructuur van het droogdok verbeterd, worden 
schulden afgelost, wordt de concurrentiepositie van de werf verbeterd en 
wordt werkgelegenheid behouden. De noodzakelijke stappen uit het 
afwegingskader individuele bedrijfssteun zijn doorlopen voordat deze 
bijdrage aan Curaçao werd verstrekt.
Daarnaast heeft Nederland voor de uitbreiding en verbouwing van de 
vreemdelingenbewaring in Curaçao in 2022 € 348.000 bijgedragen. Ook zijn 
op Aruba zeven bijstandsprojecten opgeleverd en vastgesteld. Deze 
bijdragen kwam van de gereserveerde middelen voor ondersteuning van 
Aruba en Curaçao als gevolg van de situatie in Venezuela (Kamerstukken II 
2018/19, 29653, nr. 58).
Onderwijshuisvesting Curaçao
In het kader van het landspakket heeft Nederland in totaal meerjarig € 30 
mln. toegezegd voor onderhoud aan schoolgebouwen op Curaçao. In totaal 
is hiervan nu € 10,5 mln. beschikbaar gesteld, waarvan circa € 10 mln. in 
2022. De onderhoudswerkzaamheden aan de eerste scholen zijn reeds 
gestart.
Tijdelijke Werkorganisatie (TWO)
Voor de uitvoering van de maatregelen en hervormingen in de Landspak­
ketten is aan Aruba, Curaçao en Sint Maarten circa € 16,8 mln. beschikbaar 
gesteld. Voorbeelden hiervan zijn een investering in de transformatie van 
de belastingdienst van Sint Maarten ($ 9 mln.), een investering in een 
Enterprise Resource Planning (ERP) systeem van de overheid van Sint 
Maarten (€ 2,8 mln.) een investering in de modernisering van de belasting­
dienst van Aruba (€ 1,5 mln.) en bijdragen voor het verbeteren van de 
wetgevingsfunctie en het programma verbeteren functie overheid aan 
Curaçao (€ 0,6 mln). Het verschil tussen tussen realisatie en vastgestelde 
begroting wordt verklaard door diverse reallocaties die binnen het artikel 
hebben plaatsgevonden bij eerste en tweede suppletoire begroting.
Bijdrage aan (inter)nationale organisaties
Diverse bijdragen
Dit betreft het kleinprojectenfonds van de vertegenwoordiging van 
Nederland op Curaçao, Aruba en Sint Maarten. Hiermee zijn kleine projecten 
op de eilanden bekostigd.
Tweede Kamer, vergaderjaar 2022–2023, 36 360 IV, nr. 1
