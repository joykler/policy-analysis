Daarnaast heeft het kabinet in gesprek met sociale partners ingezet om 
mensen met een afstand tot de arbeidsmarkt aan het werk te helpen. Met 
extra middelen uit het actieplan Dichterbij dan je Denkt is ingezet op het 
verkleinen van de overstap van uitkering naar werk. Ook werkte het kabinet 
in 2022 samen met Divosa aan het project Simpel Switchen in de Participa­
tieketen, zodat mensen makkelijker kunnen switchen van uitkering naar 
werk en terug kunnen als het toch (even) niet lukt. Het kabinet onderzoekt 
de begeleidingskosten van beschut werk, met als doel de wachtlijsten te 
verkleinen. Ook wordt de afbakening van de doelgroep banenafspraak 
onderzocht en wordt het invoeren van loonkostensubsidie in de Wajong en 
WIA verkend. Hiertoe zijn in 2022 onderzoeken gestart.
Langer betaald ouderschapsverlof werd in 2022 mogelijk gemaakt. Sinds 
2 augustus hebben ouders na de geboorte van hun kind de mogelijkheid 
om 9 weken betaald ouderschapsverlof op te nemen tegen 70 procent van 
hun dagloon. Daarmee krijgen ouders meer tijd om te wennen aan de 
nieuwe gezinssituatie en om samen bewust keuzes te maken over de 
verdeling van werken en zorgen. Het betaald ouderschapsverlof is 
onderdeel van het bredere (deels onbetaalde) stelsel voor ouderschaps­
verlof dat mensen in staat stelt tot 26 weken ouderschapsverlof op te 
nemen.
Pensioen is voor veel Nederlandse burgers een belangrijke voorwaarde voor 
een prettige oude dag. Om dat voor huidige en komende generaties te 
garanderen, hebben kabinet en sociale partners op 5 juni 2019 een breed 
pakket aan maatregelen met elkaar afgesproken dat in het Pensioenakkoord 
is uitgewerkt. Onderdeel van het Pensioenakkoord is de hervorming van 
het tweedepijlerpensioen via de Wet toekomst pensioenen (WTP). In 2022 
is de WTP door de Tweede Kamer aangenomen. De WTP regelt naast de 
herziening van het pensioenstelsel een drietal andere onderwerpen. Dit 
betreft de standaardisering van het nabestaandenpensioen, het introdu­
ceren van experimenteerruimte voor pensioenopbouw door zelfstandigen 
in de tweede pijler en een aantal maatregelen ter bevordering van de pen-
sioenopbouw onder de zogenoemde «witte vlek», zoals het verkorten van 
de wachttijd voor uitzendkrachten (Kamerstukken II 2021/22, 36 067, nr. 5). 
Daarmee is een belangrijke stap voorwaarts gezet naar een toekomstbe­
stendig pensioensysteem. De start van de Eerste Kamerbehandeling van 
de WTP is voorzien begin 2023. Daarnaast zette het kabinet in op betere 
arbeidsomstandigheden en duurzame inzetbaarheid zodat gezond het 
pensioen kan worden bereikt. Onder Gezonder en veiliger werk wordt 
hierop verder ingegaan alsmede de rol van het landelijke expertisecentrum 
voor de schadeafhandeling van beroepsziekten (LEXCES) hierin.
Een herkenbare en betrouwbare uitvoering
De uitvoering is het gezicht van de overheid naar de samenleving. De 
overheid heeft vaak een grote impact op het leven van burgers en daarvoor 
is een uitvoering nodig die meedenkt en de burger centraal stelt in zijn 
dienstverlening.
Publieke dienstverleners, uitvoeringsorganisaties en medeoverheden 
spelen een essentiële rol om de opgaven waar Nederland voor staat te 
realiseren. In 2022 is in lijn met de doelstellingen van WaU (Werk aan 
Uitvoering) verder ingezet op dienstverlening, vereenvoudiging en de 
menselijke maat in de uitvoering. De concrete uitwerking hiervan is 
beschreven in de Stand van de Uitvoering Sociale Zekerheid (tweemaal in 
Tweede Kamer, vergaderjaar 2022–2023, 36 360 XV, nr. 1 19
