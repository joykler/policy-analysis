Volksgezondheid, Welzijn en Sport
Verplichtingenbudget volksgezondheid
Op dit artikel is om diverse redenen verplichtingenruimte naar voren 
gehaald (van 2023 naar 2022). Bijvoorbeeld 38,5 miljoen euro voor de 
goedkeuring van het jaarplan NVWA 2023, 22,3 miljoen euro voor het 
aangaan van verplichtingen in 2023 voor de specifieke uitkeringen 
Aanvullende Seksuele Gezondheid (ASG) en PrEP, en 94,7 miljoen euro in 
verband met het in 2022 vastleggen van de opdracht aan het RIVM voor 
de uitvoering van COVID-programma’s. Daarnaast is het verplichtingen­
budget met 178 miljoen euro opgehoogd voor een technische correctie 
waarbij de verplichtingenruimte gelijk wordt getrokken met het beschikbare 
kasbudget.
Verplichtingenbudget sport en bewegen
Op dit artikel is de verplichtingenruimte verhoogd met 38 miljoen euro. Deze 
mutatie betreft het naar voren halen van verplichtingruimte en is noodza­
kelijk om een meerjarige projectsubsidie (2 miljoen euro), een instellings­
ubsidie (27 miljoen euro) en enkele meerjarige opdrachten (9 miljoen euro) 
in 2022 vast te kunnen leggen voor het Nationaal Sportakkoord. De 
kaseffecten vallen in de jaren 2023 en 2024.
Defensiematerieelfonds
Bijstellen valuta verschillen US Dollars Defensie
De uitgaven zijn hoger dan werd geraamd als gevolg van een hogere koers 
van de Amerikaanse dollar dan ten tijde van de tweede suppletoire 
begroting.
Duurder onderhoud schepen
Het onderhoud aan Zr.Ms. Schepen is duurder dan ten tijde van de tweede 
suppletoire begroting werd geraamd.
Hogere verplichtingen voor onderhoud schepen
Voor het onderhoud aan Zr.Ms. schepen is meer verplicht dan ten tijde van 
de tweede suppletoire begroting werd geraamd als gevolg van hogere 
prijzen.
Hogere uitgaven voor land wapensystemen
Voor het infanteriegevechtsvoertuig CV90 is achterstallige BTW en een extra 
termijnbetaling betaald. Ook voor de Verlenging Levensduur Patriot en 
enkele kleinere wapensystemen zijn extra bedragen betaald.
Technische overboeking van OEK middelen van HGIS naar niet-HGIS
Dit betreft een technische overboeking van middelen voor militaire 
goederen aan Oekraïne van HGIS naar niet-HGIS binnen de Defensiebe­
groting. Deze overboeking heeft geen budgettaire gevolgen voor de totale 
omvang van de uitgaven op de Rijksbegroting.
Hogere onderhoudsuitgaven landmaterieel
De uitgaven voor de instandhouding zijn hoger dan ten tijde van de tweede 
suppletoire begroting werd geraamd. Dit is veroorzaakt door de versnelde 
realisatie van het onderhoud aan het infanteriegevechtsvoertuig CV90 en 
hogere uitgaven voor werkplaatsinrichting en artikelen voor de bedrijfs­
hulpverlening.
Tweede Kamer, vergaderjaar 2022–2023, 36 360, nr. 2 34
