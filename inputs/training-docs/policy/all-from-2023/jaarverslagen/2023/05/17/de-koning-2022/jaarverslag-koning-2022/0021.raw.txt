D. EXTRACOMPTABELE BIJLAGEN
Binnen de Rijksbegroting worden ook op begrotingen van andere 
ministeries uitgaven geraamd die in verband met het koningschap kunnen 
worden beschouwd. Het gaat om de begrotingen van Justitie en Veiligheid 
en Defensie voor de beveiliging, Binnenlandse Zaken en Koninkrijksrelaties 
voor het ter beschikking stellen van paleizen en Buitenlandse Zaken voor 
uitgaande staatsbezoeken, officiële bezoeken en werkbezoeken van het 
Koninklijk Huis en inkomende bezoeken van hoogwaardigheidsbekleders. 
De betreffende ministers zijn voor deze begrotingen verantwoordelijk. De 
begroting van de Koning en deze andere begrotingen vormen het stelsel 
van te ramen en te verantwoorden uitgaven die samenhangen met de 
uitoefening van het koningschap.
In bijlage 1 worden bovengenoemde uitgaven in het jaar 2022 gepresen­
teerd. Door deze uitgavenrealisaties op een integrale wijze bij het 
jaarverslag van de Koning te presenteren, wordt de vindbaarheid van en 
het inzicht in deze uitgaven vergroot. De extracomptabele bijlage brengt 
geen verandering in de ministeriële verantwoordelijkheid voor de respec­
tievelijke begrotingsposten.
Naast de uitgaven die in verband met het koningschap kunnen worden 
beschouwd, zijn ook andere onderwerpen opgenomen in bijlage 2 «Overige 
onderwerpen». Dit betreft de in 2022 verantwoorde uitgaven voor het 
onderhoud aan de Groene Draeck, de subsidie voor Kroondomein Het Loo 
en een verwijzing naar de stichtingen die vermogensbestanddelen bevatten 
die functioneel zijn voor de uitoefening van het koningschap.
Tweede Kamer, vergaderjaar 2022–2023, 36 360 I, nr. 1 21
