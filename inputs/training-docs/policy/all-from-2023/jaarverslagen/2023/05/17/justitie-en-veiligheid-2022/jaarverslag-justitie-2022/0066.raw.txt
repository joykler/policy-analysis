Van het ministerie van BZK heeft JenV in 2022 € 3 mln. ontvangen voor de 
bestrijding van ondermijning in Caribisch Nederland. Het budget wordt 
vervolgens ter beschikking gesteld aan het Gemeenschappelijk Hof, het 
Parket Procureur Generaal en het OM Aruba. Dit bedrag is deels opgenomen 
in eindejaarsmarge 2022 en komt tot uitkering in 2023.
Financial Intelligence Unit Nederland (FIU-Nederland)
In het kader van het voorkomen en opsporen van witwassen, de onderlig­
gende basisdelicten en terrorismefinanciering ontvangt de FIU-Nederland 
op grond van de Wet ter voorkoming van witwassen en financieren van 
terrorisme (Wwft) meldingen over ongebruikelijke transacties van 
meldingsplichtige instellingen zoals banken, geldtransactiekantoren en 
notarissen. FIU-Nederland analyseert de ongebruikelijke transacties en kan 
besluiten deze verdacht te verklaren en alsdan te verstrekken aan diverse 
(bijzondere) opsporingsdiensten en inlichtingen- en veiligheidsdiensten.
1
Tabel 21 Kengetallen FIU-Nederland
Realisatie Realisatie Realisatie Realisatie Realisatie Begroting Verschil
2
2018 2019 2020 2021 2022 2022
Aantal LOvJ-
1.261 1.298 1.213 904 773 1.200
3
verzoeken ‒ 427
Aantal Eigen 
onderzoeksdossiers 1.470 1.611 7447 5096 2693 1500 1.193
1 De jaaroverzichten van de FIU-Nederland zijn beschikbaar via de website van fiu-nederland
2 Dit betreffen voorlopige cijfers. De definitieve cijfers worden gepubliceerd in het Jaaroverzicht 2022 van FIU-
Nederland
3 Een verzoek of dossier kan meerdere verdachte transacties bevatten.
Aanpak ondermijning
De aanpak van georganiseerde, ondermijnende criminaliteit is de afgelopen 
jaren fors verbreed: van een regionale versterkingsbeweging waarbij per 
regio projecten werden opgezet in combinatie met een wetgevingsagenda, 
naar een gezamenlijke samenhangende aanpak die ervoor moet zorgen dat 
de georganiseerde criminaliteit van alle kanten wordt ingesloten. 
Voorkomen, verstoren van het verdienmodel en het doorbreken van 
criminele machtsstructuren, bestraffen en beschermen zijn de hoofdlijnen 
van deze aanpak.
Voor de aanpak van georganiseerde, ondermijnende criminaliteit was in 
2022 € 592 mln. beschikbaar. Dit bedrag is beschikbaar gesteld vanuit het 
regeerakkoord 2017 € 10 mln. (versterking ondermijning), de ontwerpbe­
groting 2019 € 2 mln. (incidentele bijdrage Afpakken) de voorjaarsnota 2020 
€ 164 mln. euro (breed offensief tegen ondermijnende criminaliteit), de 
ontwerpbegroting 2022 € 373 mln. (Prinsjesdagmiddelen 2021) en overige 
middelen (onder andere loon- en prijsbijstelling) € 43 mln.
Het bedrag van € 592 mln. is verdeeld naar de hoofdlijnen in de aanpak van 
georganiseerde ondermijnende criminaliteit. In 2022 is € 469 mln. 
budgettair beschikbaar gesteld aan partners waaronder de politie, het 
Openbaar Ministerie, de Rechtspraak, het gevangeniswezen, Defensie, de 
KMar, de Belastingdienst/FIOD en de douane. De partners verantwoorden 
zich hierover via de reguliere rapportagelijnen, waardoor deze realisatie 
zichtbaar is bij de partners en niet in bovenstaande tabel.
De realisatie van DG Ondermijning betreft met name middelen die via een 
bijdrage zijn verstrekt aan gemeenten en Regionale Informatie en Expertise 
Centra (RIEC’s). Voor preventie is € 36 mln. euro aan gemeenten en 
Tweede Kamer, vergaderjaar 2022–2023, 36 360 VI, nr. 1 66
