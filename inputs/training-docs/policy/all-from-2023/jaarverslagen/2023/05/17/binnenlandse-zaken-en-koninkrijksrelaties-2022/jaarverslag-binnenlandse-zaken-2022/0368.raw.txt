extra inzet van externen omdat het aantrekken van de juiste ICT-
deskundigen binnen de formatie niet (altijd) gerealiseerd kon worden en 
de afgesproken dienstverlening zoals de implementatie van de CAO wel 
uitgevoerd moest worden.
Uitvoeringsorganisatie Bedrijfsvoering Rijk
Van de inhuur binnen UBR wordt 3,6% ingezet op ‘apparaat’. In 2022 is er 
externe capaciteit ingehuurd op transitie-vraagstukken vanwege de 
ontvlechting van UBR (met name communicatie en organisatie-advies). 
Het overgrote deel (19,4 %) wordt ingezet op ‘productie’; deze categorie 
betreft invulling op de flexibele schil die UBR-onderdelen nodig hebben om 
de wisselende vraag naar dienstverlening vanuit departementen doelmatig 
in te vullen. Tevens gaat het hier om tijdelijk gefinancierde programma-
werkzaamheden waarvoor het werken met vaste medewerkers financieel 
een te hoog risico vormt.
Rijksvastgoedbedrijf
Het Rijksvastgoedbedrijf is een uitvoeringsdienst van het Rijk en is een 
vraaggestuurde dienst, waarbij veelal specifieke en specialistische kennis 
nodig is. De inhuur externen bestaat voor het grootste deel uit inhuur ten 
behoeve van het primair proces (bv. projectmanagers van bouwprojecten). 
Gebleken is dat het Rijksvastgoedbedrijf op bepaalde terreinen géén of 
onvoldoende genoemde specialistische kennis in huis heeft en dat dit per 
project wordt ingehuurd. De externe inhuur is verantwoord op basis van 
kosten.
Rapportage overschrijding maximumuurtarief externe inhuur buiten 
raamwerkovereenkomsten
In onderstaande tabel wordt weergegeven en toegelicht in hoeveel gevallen 
in 2022 door het Ministerie van BZK buiten de mantelcontracten om externe 
krachten zijn ingehuurd (in Nederland) boven het voor de organisaties van 
het Rijk afgesproken maximumuurtarief van € 225 (exclusief BTW).
Tabel 122 Inhuur externen buiten raamovereenkomsten
Omschrijving 2022
Inhuur externen buiten raamovereenkomsten ‒
Aantal overschrijdingen maximumuurtarief nvt
Tweede Kamer, vergaderjaar 2022–2023, 36 360 VII, nr. 1
