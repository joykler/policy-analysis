Loopbaanoriëntatie (LOB)
De middelen zijn ingezet ten behoeve van betere studiekeuze- en arbeids­
marktvoorlichting via het portal KiesMBO met objectieve informatie over 
mbo-opleidingen, beroepen en arbeidsmarkt. Daarnaast zijn de middelen 
via het Expertisepunt LOB ingezet voor verbetering van de loopbaanbege­
leiding in het mbo inclusief de overgangen vmbo-mbo-hbo en via het 
Kennispunt Gelijke Kansen, Diversiteit en Inclusie (GKDI) voor betere 
loopbaanbegeleiding en voorbereiding op de arbeidsmarkt van jongeren 
met een migratieachtergrond en of lage sociaaleconomische status.
Vakwedstrijden mbo
De nationale vakwedstrijden hebben in april 2022 op de gebruikelijke wijze 
plaatsgevonden. Nederland heeft niet deelgenomen aan de internationale 
wedstrijden, vanwege de risico’s van de geldende coronamaatregelen in 
het land dat de wedstrijden organiseerde voor de deelnemers. In plaats 
daarvan is met de subsidie voor internationale wedstrijden voor iedere 
deelnemer van Team Netherlands een individuele internationale wedstrijd 
georganiseerd met andere geïnteresseerde landen, zoals Polen en Canada.
Maatschappelijke diensttijd
Met de subsidie voor Maatschappelijke Diensttijd (MDT) worden 
maatschappelijke organisaties ondersteund om projecten te realiseren 
waarin jongeren aan zichzelf werken én een bijdrage leveren aan de 
samenleving. Zij kunnen trajecten van maximaal zes maanden volgen 
waarbij zij zich vanuit hun interesses inzetten voor de samenleving, hun 
talenten ontwikkelen en nieuwe mensen ontmoeten.
Naast de jaarlijkse € 94,7 miljoen vanuit het vorige Regeerakkoord is via 
het nieuwe Regeerakkoord vanaf 2022 € 105,0 miljoen per jaar toegevoegd 
om MDT verder op te schalen. Van de € 199,7 miljoen voor 2022 is 
€ 69,8 miljoen niet gerealiseerd doordat de subsidieregeling niet volledig 
uitgeput is in 2022 en de gewenste opschaling van het programma meer tijd 
kost. Daarnaast valt een gedeelte van de kasgevolgen van de subsidiere­
geling, € 52,8 miljoen, in latere jaren.
Doorstroom beroepskolom
Als onderdeel van het coalitieakkoord is bij Voorjaarnota € 8,0 miljoen 
beschikbaar gemaakt voor mbo-instellingen om samen met hun partners in 
het vmbo en hbo een analyse te maken van opleidingen waar in de inhou­
delijke aansluiting van opleidingen nog verbeteringen mogelijk zijn. Deze 
middelen zijn bij Najaarsnota toegevoegd aan de lumpsum. Met de mbo-
instellingen is de afspraak gemaakt dat zij daarvoor een opleidingenanalyse 
maken die als basis kan dienen voor een subsidieregeling die in het voorjaar 
van 2023 beschikbaar komt voor het verbeteren van de aansluiting vmbo-
mbo-hbo.
Zelftesten
Vanaf april 2021 zijn er zelftesten beschikbaar gesteld aan studenten en 
medewerkers in het mbo en hoger onderwijs. Zelftesten zijn vanuit het 
kabinet onderdeel van het maatregelenpakket voor het onderwijs. Het mbo 
en hoger onderwijs kende begin 2022 twee manieren van distributie: (1) 
distributie naar onderwijslocaties – die wordt gedeeld met het primair en 
voortgezet onderwijs, en (2) distributie naar thuisadressen via het landelijke 
portaal. Instellingen die de zelftesten op de onderwijslocaties ontvingen, 
voerden de distributie van zelftesten binnen de eigen instellingen zelf uit. 
Tweede Kamer, vergaderjaar 2022–2023, 36 360 VIII, nr. 1
