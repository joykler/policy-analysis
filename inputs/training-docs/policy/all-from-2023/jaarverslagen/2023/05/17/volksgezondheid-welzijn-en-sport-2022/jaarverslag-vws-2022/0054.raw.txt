4.3 Artikel 3 Langdurige zorg en ondersteuning
A. Algemene doelstelling
Een stelsel voor maatschappelijke ondersteuning en langdurige zorg dat 1. 
ieder mens in staat stelt om zijn leven zo lang mogelijk zelf in te vullen en 
2. – wanneer dit nodig is - thuis of in een instelling kwalitatief goede onder­
steuning en zorg biedt. Daarbij worden ondersteuning en zorg geboden 
aansluitend op informele vormen van hulp. De complexiteit van de 
zorgvraag en de weerbaarheid van de burger staan centraal bij het bieden 
van passende zorg. Er wordt gestreefd naar welbevinden en een afname 
van de afhankelijkheid van ondersteuning en zorg. Dit alles tegen 
maatschappelijk aanvaardbare kosten.
B. Rol en verantwoordelijkheid
De minister is verantwoordelijk voor een effectief en efficiënt werkend 
systeem van langdurige zorg en maatschappelijke ondersteuning in 
Nederland.
Mensen die zorg en ondersteuning nodig hebben, dienen dit of thuis of in 
een instelling op maat en van een goede kwaliteit te krijgen. Gemeenten 
dragen zorg voor de ondersteuning via de Wet maatschappelijke onder­
steuning 2015 (Wmo 2015).
Voor mensen met een blijvende behoefte aan permanent toezicht en die 
24 uur per dag zorg in de nabijheid nodig hebben, is zorg vanuit de Wet 
langdurige zorg (Wlz) beschikbaar. Zorgkantoren sluiten namens Wlz-
uitvoerders overeenkomsten met zorgaanbieders voor het leveren van 
verzekerde zorg. Het kan onder andere gaan om verblijf in een instelling, 
persoonlijke verzorging en verpleging en/of geneeskundige zorg in natura 
of in de vorm van een persoonsgebonden budget.
De minister is verantwoordelijk voor:
Stimuleren:
– en aanjagen van een adequate uitvoering van betreffende wetten en 
vernieuwing in de maatschappelijk ondersteuning en de langdurige 
zorg. Vernieuwing wordt hoofdzakelijk door burgers, cliëntenorgani­
saties, gemeenten, zorg- en welzijnsaanbieders en zorgverzekeraars 
vormgegeven.
– van de ontwikkeling en verspreiding van kennis, waaronder goede 
voorbeelden en innovaties op het gebied van maatschappelijke onder­
steuning en langdurige zorg en initiatieven om de kwaliteit en het 
innoverend vermogen van de ondersteuning en zorg te versterken.
Financieren:
– van de Wmo 2015 en de Wlz.
– van partijen die een belangrijke rol vervullen binnen het stelsel.
Regisseren:
– vaststellen van de wettelijke kaders van de Wmo 2015 en de Wlz en 
sturen door het maken van bestuurlijke afspraken en door gebruik te 
maken van de bevoegdheid van interbestuurlijk toezicht.
– monitoren en evalueren van de werking van de Wmo 2015 en de Wlz.
Tweede Kamer, vergaderjaar 2022–2023, 36 360 XVI, nr. 1
