helpen in moeilijke tijden, is alle informatie van Prinsjesdag helder voor 
ondernemers op een rij gezet en is de informatie uitgebreid rond enkele 
levensgebeurtenissen.
ICTU
ICTU heeft een bijdrage ontvangen voor het jaarlijkse overheidsbrede 
cyberprogramma met de overheidsbrede cyberoefening in de Europese 
maand van de cybersecurity (oktober). De programmering bestond uit 
online webinars, een masterclass Red teaming en een gesimuleerde 
hackaanval met mogelijkheid voor actief mee-oefenen door overheidsorga­
nisaties.
In 2022 heeft ICTU bovendien het ministerie van BZK ondersteund in het 
voeren van regie op de verbetering van de kwaliteit en de werking van het 
stelsel van Basisregistraties. Concreet gaat het om verbetering van de 
kwaliteit van de koppelingen tussen registraties in het stelsel, het stimuleren 
van het gebruik van (API)-standaarden, en het verbeteren van het inzicht in 
het aanbod en de samenhang van de gegevens. Een belangrijke mijlpaal is 
de totstandkoming van het toekomstbeeld voor het stelsel van basisregi­
straties.
ICTU heeft daarnaast een bijdrage ontvangen voor activiteiten voor de 
Single Digital Gateway (SDG). Het betreft ondersteuning in contacten met 
Nederlandse overheidspartijen, belanghebbenden en de Europese 
Commissie ter uitvoering van de SDG. Daarnaast heeft ICTU activiteiten 
uitgevoerd uit om overheidsorganisaties te stimuleren de SDG in Nederland 
te implementeren.
Diverse bijdragen
Het Centrum Informatiebeveiliging en Privacybescherming (CIP) (onderdeel 
van het UWV) heeft ook over 2022 een bijdrage ontvangen voor de 
uitvoering van het ondersteuningsprogamma Basis op Orde Baseline Infor­
matiebeveiliging Overheid (BIO, Stcrt. 2019, 26526) en Inkoopeisen Cyberse­
curity Overheid (ICO). Overheden kunnen dankzij het 
ondersteuningsprogramma gebruikmaken van kennis- en expertise-uitwis­
seling rond informatieveiligheid in algemene zin en specifieke beveiligings­
maatregelen in het bijzonder. In 2022 zijn kennissessies, webinars, 
podcasts, intervisiebijeenkomsten en masterclasses georganiseerd en is 
laagdrempelige samenwerking op inhoud en expertise tussen overheden 
bevorderd door het inrichten van een ‘cyberhulp’ samenwerkingsplatform. 
Het kennisportaal is uitgebreid met bijvoorbeeld nieuwe handreikingen, 
waaronder de handreiking die de relatie tussen BIO en de nieuwe ISO27002-
standaard inzichtelijk maakt. Daarnaast is het online instrument voor 
Inkoopeisen Cybersecurity Overheid (ICO) verder ontwikkeld en 
uitgebouwd. In 2022 is gewerkt aan een implementatiestrategie en 
bijbehorend programma om bekendheid aan het ICO-instrument te geven 
en het gebruik ervan binnen en buiten de overheid te vergroten.
Bijdrage aan agentschappen
RVO
De Rijksdienst voor Ondernemend Nederland (RVO) ontving een bijdrage 
voor het beheren en doorontwikkelen van digitale overheidsvoorzieningen 
voor bedrijven, zoals Ondernemersplein en de berichtenbox voor bedrijven. 
Deze zijn doorontwikkeld en informatie over alle (aankomende) wet- en 
regelgeving van de overheid is geactualiseerd.
Tweede Kamer, vergaderjaar 2022–2023, 36 360 VII, nr. 1 99
