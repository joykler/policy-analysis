exportkredietverzekeringen mogen worden verstrekt. Hierbij kan gedacht 
worden aan afspraken over de kostendekkendheid van de ekv-faciliteit, 
minimumpremies, maximale looptijden, het gebruik van ontwikkelings­
hulpgelden en verantwoord leenbeleid.
Maatschappelijk verantwoord ondernemen (mvo) heeft internationaal, 
maar ook nationaal de aandacht. Er is continu aandacht voor een gedegen 
uitvoering van het beleid voor mvo binnen de ekv-aanvragen. Het 
Nederlandse beleid voor de toetsing van ekv-aanvragen op de milieu- en 
sociale-effecten, dat in een aantal opzichten strenger is dan de interna­
tionale richtlijnen op dit gebied, is vastgelegd in het zogeheten Beleidsdo­
52
cument mvo . ADSB publiceert jaarlijks een duurzaamheidsverslag waarin 
de inspanningen en resultaten worden beschreven.
C. Beleidsconclusies
Vergroening
Het vergroenen van de ekv-portefeuille was in 2022 een aandachtspunt. Ook 
in 2022 zijn maatregelen genomen om groene transacties beter te onder­
steunen met de ekv, zoals het verzekeren van meer risicovolle groene 
transacties en de groendekking voor investeringen in groene innovaties. 
Het is niet gelukt om de maatregelen in 2022 te evalueren, deze worden in 
2023 geëvalueerd om te kijken of verbeteringen mogelijk en/of wenselijk 
zijn. Tevens zal de meetmethodiek groen en fossiel geëvalueerd worden, 
waarbij ontwikkelingen in de Europese taxonomie meegewogen worden.
COP26-verklaring
Nederland heeft in november 2021 de COP26-verklaring getekend voor 
het in lijn brengen van internationale overheidssteun met de groene 
energietransitie. In 2022 heeft het kabinet invulling gegeven aan de 
53
verklaring .
Bedrijven en banken komen vanaf 1 januari 2023 niet langer in aanmerking 
voor een ekv voor nieuwe projecten in de fossiele energiesector, tenzij deze 
in lijn zijn met het internationale klimaatdoel om de opwarming van de 
aarde te beperken tot 1,5 graden. De uitwerking van COP26-verklaring is 
een belangrijke stap in de verdere vergroening van de ekv. Bij de uitwerking 
van de COP26-verklaring heeft het kabinet afstemming gezocht met andere 
ondertekenaars om zoveel mogelijk een gelijkwaardig speelveld te 
garanderen. Met het oog op een zorgvuldige implementatie kunnen 
aanvragen die voor 1 januari 2023 zijn ingediend tot uiterlijk 31 december 
2023 een polis ontvangen. Het nieuwe beleid zal periodiek geëvalueerd 
worden.
Verbeteren internationaal speelveld 
Internationaal zet het ministerie van Financiën zich in voor een zo gelijk­
waardig mogelijk speelveld voor Nederlandse exporteurs. In 2022 heeft 
Nederland actief bijgedragen aan de onderhandelingen over de moderni­
sering van de Arrangement on official supported export credits. Door deze 
afspraken tussen OESO-landen over publieke exportfinanciering aan te 
passen aan de eisen van deze tijd kan export beter ondersteund worden. 
De betrokken landen hebben het streven uitgesproken om in maart 2023 tot 
een akkoord te komen. Daarnaast heeft Nederland in 2022 bijgedragen aan 
52
 Kamerstukken II 2017-2018, 26 485, nr. 255.
53
 Kamerstukken II 2022-2023, 31 793, nr. 230
Tweede Kamer, vergaderjaar 2022–2023, 36 360 IX, nr. 1 85
