Zo is het programma Realisatie Digitale ondersteuning opgericht voor het 
ontwikkelen van digitale ondersteuningsmiddelen ten behoeve van de 
crisisaanpak van COVID-19. Deze hebben bijgedragen aan het openen en 
open houden van de samenleving tijdens de acute fase van de COVID-19 
crisis. Het programma heeft een tijdelijk karakter en behoeft specifieke 
specialistische kennis en expertise bij het ontwikkelen van deze applicaties. 
De formatie is wegens de voorgenoemde redenen daarom voor ca 94% 
ingevuld met externe inhuur.
De inhuur in 2022 door directie OBP ad € 11,9 mln. was ten behoeve van 
de ondersteuning van verschillende bedrijfsvoeringsactiviteiten van VWS 
zoals voor de verbetering Informatiehuishouding en ICT expertise. 
Daarnaast is expertise ingehuurd ter ondersteuning van de afhandeling van 
WOB/WOO verzoeken COVID-19 en ter voorbereiding van de Parlementaire 
Enquête.
De externe inhuur is bij het RIVM gedurende 2022 licht gegroeid ten opzichte 
van het niveau aan het eind van 2021. Het percentage externe inhuur 
bedroeg 24,2% in 2022. Aanhoudende krapte op de arbeidsmarkt en een 
hoog ziekteverzuim zijn belangrijke redenen voor het hoge aantal externen. 
Vooral bij de bedrijfsvoering en bij de informatie voorziening-organisatie is 
de inhuur gestegen.
De realisatie van externe inhuur bij CIBG is in lijn met de realisatie vorig jaar, 
maar aanzienlijk hoger dan de begroting. Het percentage externe inhuur 
bedroeg 39,6% in 2022. Deze stijging is met name het gevolg van het 
Landelijk Consortium Hulpmiddelen en de nieuwbouw van applicaties.
Overbruggingsovereenkomsten Categoriemanagement
Het Ministerie van IenW is categoriemanager voor een aantal rijksbrede 
raamovereenkomsten, waarvan er drie (Interim Management & Organisa­
tieadvies, Inkoopadvies en Auditdiensten) in dit verslagjaar nog steeds 
waren verlengd middels een overbruggingsovereenkomst. Het ministerie 
van IenW heeft dit toegelicht in de Bedrijfsvoeringsparagraaf van haar 
jaarverslag. Als gevolg daarvan worden de verplichtingen die op nadere 
overeenkomsten onder deze overbruggingsovereenkomsten worden 
aangegaan als onrechtmatig bestempeld. De raamovereenkomsten Inkoop­
advies en (deels) Auditdiensten zijn in 2022 tot stand gekomen en hebben 
vanaf het moment van totstandkoming tot rechtmatige contracten geleid. 
Voor het moment van totstandkoming hebben de overbruggingscontracten 
tot onrechtmatigheden geleid. De her-aanbestedingen voor Interim 
Management & Organisatieadvies is vertraagd, als gevolg van juridische 
bezwaren en rechtszaken door inschrijvers. Het ministerie van IenW 
verwacht dat daarvoor medio 2023 de nieuwe contracten beschikbaar 
komen. In het verslagjaar gaat het bij het ministerie van VWS om circa 
€ 26,7 miljoen.
Materieelbeheer
De aanwijzing materieel beheer is medio 2022 vastgesteld waarna de 
uitvoering van de aanwijzing is opgepakt. Het ministerie van VWS heeft 
daarmee op centraal niveau inzicht in de voorraden via rapportages vanuit 
de decentrale administraties van het CIBG/LCH, CIBG/BMC, het RIVM en DT. 
De daadwerkelijke logistieke afhandeling en warehouse locaties zijn in het 
merendeel bij externe dienstverleners ondergebracht. In 2022 zijn ook 
besluiten genomen om de aanwezige voorraden af te bouwen naar het 
Tweede Kamer, vergaderjaar 2022–2023, 36 360 XVI, nr. 1
