het stelsel wordt gekeken. Daartoe is in 2022 de Onafhankelijke Commissie 
Toekomst Arbeidsongeschiktheidsstelsel (OCTAS) ingesteld (Kamerstukken 
II 2021/22, 26 448, nr. 691) met de opdracht oplossingsrichtingen uit te 
werken voor fundamentele en structurele knelpunten in het arbeidsonge­
schiktheidsstelsel.
Het kabinet werkte tegelijkertijd aan de aanpak van de mismatch tussen 
de vraag naar en het aanbod van sociaal-medische beoordelingen. Aan 
het begin van 2022 bleek dat de mismatch groter was dan eerder gedacht 
en dat er op korte termijn maatregelen nodig zijn om de onaanvaardbaar 
lange wachttijden terug te dringen. In de tweede helft van 2022 zijn daarom 
maatregelen van start gegaan om mensen die wachten op een beoordeling 
sneller duidelijkheid te bieden en om UWV de mogelijkheid te geven reeds 
ingezette en aanvullende verbeteringen in de uitvoering voortvarend te 
kunnen implementeren. Zo heeft UWV aanvullende maatregelen genomen 
binnen de wettelijke kaders, worden tijdelijke maatregelen genomen om 
een gerichtere inzet van de verzekeringsarts mogelijk te maken (waaronder 
de vereenvoudigde beoordeling voor 60-plussers), en is de tijdelijke buiten­
wettelijke maatregel omtrent kwijtschelding van voorschotten verlengd 
(Kamerstukken II 2021/22, 26 448 en 32716, nr. 685). Op korte termijn worden 
aanvullende beleidsopties verkend die op middellange termijn bij kunnen 
dragen aan het verminderen van de mismatch. De mismatch is ook 
onderdeel van de opdracht van de OCTAS.
Onze sociale zekerheid is er voor mensen ook wanneer er fouten gemaakt 
worden. In het coalitieakkoord (bijlage bij Kamerstukken II 2021/22, 35 788, 
nr. 77) staat dat de regering wil werken aan een overheid die betrouwbaar, 
dienstbaar, dichtbij en rechtvaardig is. Handhaving is het sluitstuk van de 
sociale zekerheid en draagt bij aan het draagvlak voor de socialezekerheids­
regelingen. Gebleken is echter dat daar waar handhaving leidt tot 
hardvochtige effecten mensen geraakt worden in hun bestaanszekerheid en 
het draagvlak voor de sociale zekerheid krimpt. In 2022 zijn stappen gezet 
om het handhavingsinstrumentarium zo te wijzigen dat fouten niet bestraft 
worden maar doelbewust misbruik effectief kan worden aangepakt. 
Onderdeel hiervan is het in 2022 begonnen team preventie dat gevraagd en 
ongevraagd adviseert over preventieve maatregelen om onbedoelde 
hardvochtige effecten van handhaving tegen te gaan (Kamerstukken II 
2021/22, 17 050, nr. 603).
Het ongekende onrecht dat toeslagen-gedupeerden is aangedaan tussen 
2004 en 2019 toonde een zwarte bladzijde in de geschiedenis van de 
Nederlandse overheid. In reactie op het geleden leed is onder het kabinet 
Rutte III de hersteloperatie kinderopvangtoeslag gestart (Kamerstukken II 
2021/22, 35 510, nr. 4). Onderdeel van deze hersteloperatie zijn het forfaitaire 
bedrag, het kwijtschelden van publieke schulden en het oplossen van 
private schulden. In 2022 is een wettelijke basis voor de hersteloperatie 
gecreëerd via de Wet Toeslagen Herstel. Het kabinet blijft zich onverminderd 
inzetten recht te doen aan de toeslagen-gedupeerden.
Toegankelijke kinderopvang van goede kwaliteit zorgt ervoor dat kinderen 
worden gestimuleerd in hun ontwikkeling en is ondersteunend aan de 
arbeidsdeelname. Een betaalbare kinderopvang en een eenvoudig stelsel 
dragen eraan bij dat ouders en hun kinderen gebruik kunnen maken van 
kinderopvang. Daarom heeft het kabinet in het coalitieakkoord ingezet op 
een fundamentele herziening van de financiering van het kinderopvang­
stelsel. Hiervoor is ten eerste in 2022 geregeld dat de koppeling gewerkte 
uren wordt losgelaten vanaf 2023 (Kamerstukken II 2021/22, 31 322, nr. 
Tweede Kamer, vergaderjaar 2022–2023, 36 360 XV, nr. 1
