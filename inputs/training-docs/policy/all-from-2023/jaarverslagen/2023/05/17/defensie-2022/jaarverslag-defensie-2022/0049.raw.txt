4.4 Beleidsartikel 4 Koninklijke Luchtmacht
A. Algemene doelstelling
De Koninklijke Luchtmacht is een modern en technologisch krijgsmachtdeel 
dat wereldwijd actief is. De luchtmacht ondersteunt bestrijding van inter­
nationale onrust en biedt hulp bij rampen. In Nederland zorgt ze voor 
veiligheid vanuit de lucht door onder andere bewaking en verdediging van 
het luchtruim. Hiervoor beschikt het krijgsmachtdeel over hooggekwalifi-
ceerd personeel, vliegtuigen, helikopters en andere wapensystemen.
B. Rol en verantwoordelijkheid
De Minister is verantwoordelijk voor de vaststelling van de omvang en de 
samenstelling van de luchtstrijdkrachten en van de mate van gereedheid 
van de luchtstrijdkrachten. Het Commando Luchtstrijdkrachten (CLSK) is 
verantwoordelijk voor het operationeel gereedstellen en instandhouden 
van lucht- en grondgebonden capaciteit van de krijgsmacht en is inzetbaar 
voor de verdediging van het bondgenootschappelijk grondgebied, expedi­
tionaire taken en nationale taken.
C. Beleidsconclusies
In 2022 zijn eenheden van de luchtmacht vanaf het begin van het  conflict
betrokken geweest bij het snelle en adequate antwoord van de NAVO op 
de oorlog in Oekraïne en de spanningen aan de Europese oostgrens; binnen 
enkele uren na het binnenvallen van Rusland in Oekraïne waren 
Nederlandse jachtvliegtuigen in positie aan de oostgrens van het NAVO 
grondgebied. Vrijwel al onze capaciteiten zijn in deze situatie ingezet in 
een breed scala aan missies. De F-16 en de F-35 zijn succesvol ingezet voor 
enhanced Vigilance Activities en enhanced Air Policing Activities en 
inmiddels is de volgende Air Policing missie in Polen gestart. Om dit alles 
en de Taskforce Oekraïne te ondersteunen heeft de C-130 meerdere vluchten 
uitgevoerd om materieel naar Oekraïne te transporteren en stond de AH-64 
gereed om onmiddellijk ingezet te worden in Roemenië. De Cougar stond 
stand-by voor inzet voor de Initial Follow-on Forces Group van de NATO 
Response Force. De MRTT is weliswaar niet organiek van de luchtmacht en 
nog niet Initial Operational Capable, maar is wel al ingezet tijdens de air-to-
air refueling-missies aan de NAVO-Oostgrens. Ook is de de NH-90 ingezet 
aan boord van de Standing NATO Maritime Group 1. Naast de inzet in relatie 
tot de Oekraïne heeft de luchtmacht afwisselend met de Belgische 
luchtmacht, met F-16 jachtvliegtuigen de Benelux-landen beschermd tegen 
civiele en militaire vliegtuigen waarvan een dreiging uitgaat. Onderwijl 
onderhouden de F-16’s tot 2025 de nucleaire taak die daarna door de F-35 
wordt overgenomen.
Om de geoefendheid te verbeteren heeft de luchtmacht afgelopen jaar 
deelgenomen aan verschillende (inter)nationale oefeningen. Tijdens de 
oefening Frisian Flag werden met de F-16 en de F-35 grootschalige formaties 
getraind. Daarnaast zijn tijdens de oefening Falcon Autumn eenheden van 
het Defensie Helikopter Commando en Air Mobility Command weer gecer­
tificeerd voor grootschalig luchtmobiel optreden. Tijdens de Fleet Officer 
Sea Training zijn nieuwe NH90-bemanningen succesvol getraind in onder­
zeebootbestrijding en vlootintegratie. De stationering van de MQ-9 op 
Curaçao is verlengd tot medio 2023 waarbij ook operationele inzet is beoogd 
naast alle testactiviteiten.
Tweede Kamer, vergaderjaar 2022–2023, 36 360 X, nr. 1
