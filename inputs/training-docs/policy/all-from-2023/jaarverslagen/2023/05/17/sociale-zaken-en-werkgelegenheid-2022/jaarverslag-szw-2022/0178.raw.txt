bijgedragen aan het opgebouwd vermogen. De werkloosheidsfondsen 
hebben weliswaar al een paar jaar een positief exploitatiesaldo, maar het 
vermogen was eind 2022 nog negatief. Het vermogensoverschot van het 
Ouderdomsfonds wordt meegenomen in het vaststellen van de rijksbij­
drage voor 2023. Die rijksbijdrage kan daardoor dus lager zijn, waardoor 
het vermogensoverschot weer afneemt.
De sociale fondsen (en de beheerders, UWV en SVB) zijn onderdeel van 
de collectieve sector. Een vermogenstekort of -overschot houden ze aan op 
een rekening-courant bij het Rijk. De sociale fondsen kunnen daardoor altijd 
over voldoende middelen beschikken. Dat is ook nodig, omdat het recht op 
een uitkering niet afhankelijk is van de geraamde uitgaven. Als iemand recht 
heeft op een uitkering, dan wordt deze dus betaald, ongeacht de vermo­
genspositie van het fonds. Omdat de sociale fondsen onderdeel van de 
collectieve sector zijn, zijn de uitgaven en ontvangsten van de fondsen (en 
dus het exploitatiesaldo) onderdeel van het EMU-saldo, en de EMU-schuld.
Tweede Kamer, vergaderjaar 2022–2023, 36 360 XV, nr. 1
