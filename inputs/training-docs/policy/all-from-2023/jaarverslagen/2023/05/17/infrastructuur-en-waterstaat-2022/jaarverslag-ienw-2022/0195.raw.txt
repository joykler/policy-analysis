Als professionele inkooporganisatie wil RWS de kwaliteit van het inkoop­
beheer structureel verbeteren. RWS heeft hiervoor in 2021 een 3-jarig plan 
van aanpak opgesteld. Ook het opheffen en voorkomen van een onvolko­
menheid bij aanbestedingen door de Algemene Rekenkamer is onderdeel 
van het plan. Voor het plan van aanpak zijn op de verschillende bevindingen 
van de Auditdienst Rijk (ADR) oorzakenanalyses uitgevoerd, zodat met de 
verbeteringen de oorzaken gericht kunnen worden aangepakt. Hierop is 
doorgepakt naar het verbeteren van de opzet (AO, handreikingen, werkin­
structies, etc) en werking van de inkoopprocessen (opleidingen, 
voorlichting, begeleiding, etc). Tegelijkertijd is ingezet om op termijn het 
proces beter (geautomatiseerd) te kunnen ondersteunen, zodat de verbete­
ringen ook echt kunnen worden bestendigd in de werkprocessen. Inmiddels 
is voor een groot aantal bevindingen de basis op orde gebracht. Extra 
aandacht wordt besteed aan de wijze waarop de implementatie kan worden 
ondersteund (de communicatie- en implementatiestrategie). De «basis-op-
orde» maatregelen zijn uitgewerkt, met voor de komende periode focus op 
een succesvolle borging in de lijn. Er is een eerste aanzet gemaakt voor 
een inkoopmonitor met Kritieke Prestatie Indicatoren op de key controls van 
het inkoopproces. Deze wordt gaandeweg de implementatie van de 
maatregelen verder uitgebreid zodat de benodigde vastleggingen blijvend 
op orde worden houden. De voortgang wordt periodiek besproken in het 
Directeuren Inkoopoverleg en door de Bestuursstaf gemonitord. Over de 
voortgang wordt door RWS periodiek gerapporteerd aan het Audit 
Committee IenW.
Er is door RWS voor het jaar 2022 een Financieel Control Plan – als 
onderdeel van het RWS Control en Auditplan – opgesteld met een 
beschrijving van de activiteiten op basis waarvan de meest risicovolle 
financiële processen binnen RWS zijn onderzocht.
De audituitkomsten over de inkopen laten geen verbetering zien ten 
opzichte van voorgaande jaren. De tekortkomingen richten zich in 
belangrijke mate op (goede) inkoopramingen, de onderbouwing van de 
gekozen inkoopprocedure, de onderbouwing van de leverancierselectie en 
volledige en tijdige vastlegging van aangegane verplichtingen. Daarnaast 
blijft een belangrijk aandachtspunt de juistheid en volledigheid van het 
inkoopdossier. Ook wordt aandacht gevraagd voor de werkwijze met 
betrekking tot de mandaatadviezen. Uit de auditresultaten is geconcludeerd 
dat met de huidige aanpak de doelstellingen van het verbeterprogramma 
niet worden gehaald. Deze aanpak is inmiddels aangepast: de programma-
aanpak is gefaseerd en geüniformeerd, zodat hierop beter kan worden 
gestuurd. Tevens is de capaciteit uitgebreid, vindt er een herijking van de 
governance plaats en een integrale planning op basis van zogenoemde 
projectkaarten.
Aandachtspunten AR:
1.3.9 kwaliteit van het prestatieverklaren bij kleinere contracten RWS 
Er zijn diverse maatregelen genomen, waaronder de inrichting van een 
centrale plek op ons Intranet met alle relevante documenten en instructies, 
het formulier prestatie verantwoording is gebruikersvriendelijker gemaakt 
en er is een helpdeskfunctie ingericht met ervaren buddy’s die onervaren 
prestatie verantwoorders kunnen helpen. De basis-op-orde-maatregelen 
slaan goed aan bij de organisatie. Er wordt tevens gewerkt aan een plan van 
aanpak om het grote aantal prestatie verantwoorders in SAP te verkleinen. 
Hierbij worden verschillende opties uitgewerkt, zodat de 
Tweede Kamer, vergaderjaar 2022–2023, 36 360 XII, nr. 1 195
