26
Nationaal Actieplan Dakloosheid: ‘Eerst een Thuis’ tot stand gekomen . 
Het actieplan loopt tot 2030 en sluit aan bij de inhoud van de Lissabon 
Verklaring om dakloosheid eind 2030 te beëindigen. Deze verklaring heeft 
Nederland in EU-verband ondertekend. Kernthema’s van het actieplan zijn 
inzet op preventie en Wonen Eerst, waarbij intensief wordt opgetrokken met 
programma’s op wonen voor aandachtsgroepen (ministerie van BZK) en 
de armoede-aanpak (ministerie van SZW).
In 2022 is gewerkt aan de programmatische uitwerking van de toekomst­
27
agenda voor zorg en ondersteuning . Met de Toekomstagenda gehandi­
captenzorg zijn alle betrokken (veld)partijen in Nederland met elkaar aan 
de slag om verder te werken aan toekomstbestendige zorg. Daarmee 
bouwen we samen voort op de stappen die al zijn gezet met het programma 
Volwaardig Leven. In samenwerking met veldpartijen is bepaald wat de 
aandachtspunten zijn voor beleid rond mensen met een licht verstandelijke 
beperking (LVB). Daarbij hebben we het afgelopen jaar ingezet op het 
vergroten van de bewustwording over mensen met een LVB, het ontsluiten 
van kennis en het bieden van handvatten aan professionals. Voor de cliën­
tondersteuning is samen met de veldpartijen een agenda opgesteld, waarbij 
wordt ingezet op het verbeteren van de kwaliteit, het verbeteren van de 
overgang tussen Wmo- en Wlz-cliëntondersteuning en het vergroten van 
de bekendheid en vindbaarheid. Om de borging van gespecialiseerde cliën­
tondersteuning (GCO) vanuit de pilots Volwaardig leven te garanderen tot 
de inwerkingtreding van de nieuwe subsidieregeling vanaf 2023, zijn de 
bestaande pilots verlengd.
Alle betrokken partijen – gemeenten, aanbieders, professionals, jongeren 
zelf en het Rijk – zagen de noodzaak voor stevige hervormingen in de 
jeugdzorg om te zorgen dat met name kwetsbare kinderen en gezinnen 
passende zorg krijgen, het stelsel beter en doelmatiger in te richten en 
duurzaam houdbaar te maken. Om die reden zijn in de brief ‘Hervormingen 
jeugdzorg’ vijf leidende principes aangegeven waarlangs het Rijk deze 
hervormingen wil vormgeven. Op dit moment is het kabinet met betrokken 
partijen aan de slag deze leidende principes te vertalen in de Hervormings­
agenda Jeugd. Vooruitlopend op de Hervormingsagenda met daarin 
structurele maatregelen zijn al diverse acties ingezet voor de verbetering 
van zorg en bescherming. De Wet maatschappelijk verantwoord inkopen 
Jeugdwet en Wmo 2015 zorgt ervoor dat gemeenten bij het aanbesteden 
van jeugdzorg en maatschappelijke ondersteuning nu gemakkelijker 
gebruik kunnen maken van het zogenoemde ‘verlichte regime’. Het 
wetsvoorstel rechtspositie gesloten jeugdhulp is voorgelegd voor plenaire 
behandeling in de Tweede Kamer. Om beter te kunnen sturen op de aanpak 
van wachttijden is het Ondersteuningsteam Zorg voor de Jeugd in samen­
werking met het Ketenbureau i-Sociaal Domein in vier pilot-regio’s aan de 
slag om meer inzicht en overzicht te krijgen in regionale wachttijden. In juni 
2022 heeft het kabinet de aanpak ‘Mentale gezondheid: van ons allemaal’ 
28
gelanceerd . De aanpak richt zich op alle inwoners van Nederland, met in 
het bijzonder aandacht voor onze jeugd.
In de ggz-sector staat de toegankelijkheid van zorg onder druk, onder andere 
vanwege de wachttijden en knelpunten in het aanbod van cruciale en 
complexe zorg. Om deze problemen aan te pakken zijn in het IZA 
26
 Nationaal Actieplan Dakloosheid: Eerst een Thuis (overheid.nl)
27
 Programmatische uitwerking Toekomstagenda zorg en ondersteuning voor mensen met een 
beperking | Publicatie | Rijksoverheid.nl
28
 Aanpak Mentale gezondheid van ons allemaal | Rapport | Rijksoverheid.nl
Tweede Kamer, vergaderjaar 2022–2023, 36 360 XVI, nr. 1
