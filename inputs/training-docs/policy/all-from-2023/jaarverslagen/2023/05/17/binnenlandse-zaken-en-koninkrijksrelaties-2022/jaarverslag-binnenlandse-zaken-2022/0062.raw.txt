Partijen krijgen hierdoor nu eerder een uitspraak in hun geschil. Daarnaast 
heeft de Huurcommissie haar dienstverlening aan partijen sterk verbeterd. 
Zo is in 2022 een nieuw zaaksysteem in gebruik genomen en de website van 
de Huurcommissie vernieuwd, inclusief een klantportaal waar partijen de 
voortgang van hun zaak kunnen inzien en gemakkelijk stukken kunnen 
uploaden en inzien. Ook is het nieuwe klantcontactcentrum van de 
Huurcommissie van start gegaan, waar huurders en verhuurders terecht 
kunnen met vragen over huurregelgeving.
Bijdrage aan (andere) begrotingshoofdstukken
Infrastructuur en Waterstaat (XII)
De Inspectie voor de Leefomgeving en Transport is per 1 januari 2022 niet 
langer een baten-lastenagentschap van het ministerie van Infrastructuur en 
Waterstaat (IenW). De uitgaven voor het toezicht op de Wet nomering 
topinkomens (WNT) bij woningcorporaties en voor SBR-wonen worden 
derhalve vanaf 2022 onder het instrument bijdragen aan agentschappen 
verantwoord. Dit gaat in 2022 om gerealiseerde uitgaven van € 1,1 mln.
Financiën (IXB)
In het Coalitieakkoord is geld gereserveerd voor uitvoeringskosten die 
gepaard gaan met de hervorming/vereenvoudiging van de huurtoeslag. Er 
zijn in 2022 geen beleidswijzigingen geweest, waardoor Financiën niet hoeft 
te worden gecompenseerd. Daarom is er van het budget van € 0,5 mln. niets 
uitgegeven in 2022.
3.3 Woningbouw
Subsidies
Binnenstedelijke Transformatiefaciliteit
Er is in 2022 €22 mln. uitgegeven terwijl er € 0 mln. was begroot voor een 
subsidieregeling. Tevens is het budget van de Transformatiefaciliteit met 
eerste suppletoire begroting opgehoogd naar € 22 mln. De overuitputting 
ten opzichte van de begroting van €22 mln. wordt verklaard door dat er 
gedurende het jaar besloten is de transformatiefaciliteit op te hogen, deze 
€ 22 mln. aan middelen zijn overgeboekt vanaf de aanvullende post van 
het Ministerie van Financiën met de eerste suppletoire begroting. De Finan­
cieringsfaciliteit Transformatie (de Transformatiefaciliteit) is een 
revolverend instrument dat woningbouwprojecten financieel haalbaar 
maakt door leningen aan ontwikkelaars te verstrekken voor de voorfinan-
ciering van de ontwikkeling. Deze middelen worden beheerd door Stimule­
ringsfonds Volkshuisvesting Nederlandse gemeenten (SVN).
Opdrachten
Tijdelijke uitvoeringsorganisatie
Het budget voor de tijdelijke uitvoeringsorganisatie is tijdens de eerste en 
tweede suppletoire begroting opgehoogd naar € 12 mln. In juni 2022 is de 
taskforce en bijbehorende Uitvoeringsorganisatie Versnelling Tijdelijke 
Huisvesting is opgericht om gemeenten, provincies, woningcorporaties en 
andere woningmarktpartijen actief te ondersteunen bij de realisatie van 
flex- en transformatiewoningen. In 2022 zijn 27 projecten, met in totaal 5.110 
Tweede Kamer, vergaderjaar 2022–2023, 36 360 VII, nr. 1
