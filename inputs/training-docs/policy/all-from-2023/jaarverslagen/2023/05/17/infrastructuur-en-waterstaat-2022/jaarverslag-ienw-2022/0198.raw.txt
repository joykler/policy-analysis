Rijkswaterstaat Model (Implementeren van een nieuw ICT-platform voor 
gebruik in verkeerscentrales) lopen onderzoeken. Het AcICT maakt op basis 
van een risicoanalyse zelfstandig de afweging welke projecten worden 
getoetst. Naast de onderzoeken van het AcICT zet IenW bij ICT-projecten ook 
andere (interne en externe) toetsen in. De BIT-adviezen zijn openbaar en 
raadpleegbaar via de website van het AcICT.
2.2 Open standaarden en open source software
IenW stuurt al jarenlang op het toepassen van Open Source (onder andere 
op basis van de Open Source strategie van 2011) en, via de IenW Enterprise 
architectuur, op de verplichte en aanbevolen Open standaarden zoals 
gepubliceerd door Forum Standaardisatie. De standaarden maken ICT 
oplossingen daadwerkelijk beter in de praktijk. Binnen IenW helpt daarbij 
ook de Praktische Toepassing Verplichte Eisen aan Digitale Voorzieningen, 
en de toepassing van het door IenW zelf ontwikkelde Open Source platform 
Standaard Platform, dat inmiddels door Logius wordt geëxploiteerd. Door 
dit soort initiatieven te gebruiken bij inkoop en aanbesteding werkt IenW 
actief mee aan de invulling van het rijksbeleid. Op basis van de halfjaarlijkse 
meting Internetstandaarden door Forum Standaardisatie is eind 2022 een 
start gemaakt met het verbeteren van de naleving van de standaarden in 
samenwerking met DCO. Tot slot is in de Architectuurboard van IenW 
afgesproken dat consultaties over standaarden centraal worden 
gemonitord en dat IenW indien gewenst gezamenlijk zal reageren om bij te 
dragen aan betere standaarden.
2.3 Betaalgedrag
Binnen IenW is 97% van het totaal aantal facturen binnen de betalingsnorm 
voldaan.
2.4 Evaluatie van het Audit Committee (AC)
Naast enkele bredere onderwerpen (regeerakkoord, Werk aan uitvoering) 
alsook enkele inhoudelijke dossiers (bijv. CIO-oordeel vrachtwagenheffing) 
is aandacht geschonken aan de verantwoordingseisen van nieuwe 
programma’s (Nationaal Groeifonds, Herstel- en Veerkrachtplan), de 
afwikkeling van coronagerelateerde maatregelen, fiscale compliance, en 
overige comptabele rechtmatigheidsrisico’s. In 2023 voert het AC een 
zelfevaluatie uit.
2.5 Normenkader financieel beheer
Het departementaal toezicht op het normenkader financieel beheer voor 
de ZBO’s is belegd bij De Directie EigenaarsAdvisering. Het toezien dat het 
departementale toezicht op het normenkader financieel beheer bij sector­
wetgeving wordt ingeregeld is belegd bij de beleidsdirectoraten-generaal. 
De Autoriteit Wonen/ILT toetst samen met Waarborgfonds Sociale 
Woningbouw aan de hand van een gezamenlijk beoordelingskader het 
financieel beheer bij de woningbouwcorporaties in opdracht van het 
ministerie van BZK.
2.6 Beheer projecten Nationaal Groeifonds
De fouten en onzekerheden met betrekking tot het Nationaal Groeifonds zijn 
meegenomen in de foutenevaluatie van deze bedrijfsvoeringsparagraaf.
Tweede Kamer, vergaderjaar 2022–2023, 36 360 XII, nr. 1 198
