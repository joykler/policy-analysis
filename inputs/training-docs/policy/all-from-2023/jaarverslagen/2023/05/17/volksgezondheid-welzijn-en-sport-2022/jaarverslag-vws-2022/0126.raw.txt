Evaluatie Audit Committee
Het Audit Committee van VWS heeft in 2022 zeven keer vergaderd. De 
frequentie van de bijeenkomsten is verhoogd ten opzichte van de jaren 
voorafgaand aan de coronacrisis. Aanleiding hiervoor zijn de bevindingen 
ten aanzien van het financieel beheer omtrent de corona-gerelateerde 
uitgaven. Het Audit Committee heeft met name aandacht besteed aan de 
voortgang van het programma ‘Structurele- en culturele borging financieel 
beheer’. Daarnaast zijn de gebruikelijke zaken als het jaarverslag VWS 2021, 
het Auditrapport VWS 2021, het Verantwoordingsonderzoek VWS 2021 en 
de interim-rapportage van de Auditdienst Rijk 2022 besproken.
Departementale checks and balances subsidieregelingen
Begin 2022 is het Subsidielab van DUS-I toegevoegd aan het subsidie­
proces. Met de door hen ontwikkelde U-scan brengt DUS-I in een vroeg 
stadium van de regeling de uitvoeringsrisico’s in kaart. In het SubsidieLab, 
waarin medewerkers van beleidsafdelingen, DUS-I en WJZ zijn vertegen­
woordigd, wordt voor nieuw op te stellen regelingen getoetst of risico’s op 
M&O, uitvoerbaarheid en verantwoording voldoende zijn afgedekt. 
Doelstelling is om risico’s in een zo’n vroegtijdig stadium te onderkennen 
en maatregelen te treffen. Beleidsmedewerkers zijn in het algemeen 
tevreden over het SubsidieLab.
Normenkader financieel beheer
Het ministerie van VWS past in zijn toezicht relaties met de zelfstandige 
bestuursorganen en rechtspersonen met een wettelijke taak het 
normenkader financieel beheer waar mogelijk toe. Er hebben zich in 2022 
geen beleidsmatige of algemene ontwikkelingen voorgedaan ten aanzien 
van het toezicht op dit normenkader.
Beheer NGF-projecten
Met het Nationaal Groeifonds (NGF) investeert het kabinet de komende 
jaren in projecten die zorgen voor duurzame economische groei. Het betreft 
gerichte investeringen op drie terreinen: (1) R&D en innovatie, (2) infra­
structuur en (3) kennisontwikkeling. Het fonds wordt beheerd door het 
ministerie van EZK en het ministerie van Financiën. In 2022 is het project 
«PharmaNL» van het ministerie van VWS goedgekeurd. Voor dit project is 
€78,8 miljoen toegekend uit het NGF. Het kasritme loopt van 2023 tot en met 
2030. In 2023 gaat deze toekenning leiden tot uitgaven ten laste van het NGF.
Overige corona-gerelateerde bedrijfsvoeringsrisico’s
In 2022 hebben zich geen corona-gerelateerde bedrijfsvoeringsrisico’s en/ 
of -problemen voorgedaan die niet elders in het jaarverslag zijn beschreven.
Paragraaf 3 - Belangrijke ontwikkelingen en verbeteringen in de bedrijfs­
voering
Programma Structurele en culturele borging financieel beheer
Tweede Kamer, vergaderjaar 2022–2023, 36 360 XVI, nr. 1
