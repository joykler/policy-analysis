C. Beleidsconclusies
Humanitaire hulp, Veiligheid en Rechtsstaatontwikkeling 
De opeenstapeling van crises die het afgelopen jaar alleen maar in 
intensiteit toenam, onderstrepen het belang om juist nu in te zetten op het 
bevorderen van vreedzame, rechtvaardige en inclusieve samenlevingen, 
door steun aan inspanningen op het gebied van menselijke veiligheid, 
toegang tot recht, vredesopbouw en inclusief bestuur.
In 2022 heeft Nederland, bovenop de al lopende financiering aan ontmijning 
in een aantal landen waaronder Oekraïne, een extra bedrag van 10 miljoen 
Euro toegezegd voor het ruimen van landmijnen en explosieve oorlogs­
resten in Oekraïne, grotendeels te besteden in 2023-24. Ook besteedde 
Nederland een extra bijdrage van 20 miljoen euro aan het Ukrainian 
Humanitarian Fund (UHF) en 15 miljoen euro aan de actie van de Samen­
werkende Hulporganisaties (SHO). Tevens besloot Nederland tot een extra 
bijdrage van 27 miljoen euro aan het Wereldvoedselprogramma (WFP) en 
20 miljoen euro aan VN-CERF in verband met de gestegen voedselprijzen 
en de impact daarvan op landen in crises.
In 2022 is het meerjarige, multi-thematische partnerschap met VNG-inter­
national van start gegaan, ter versterking van lokaal bestuur en lokale 
weerbaarheid in ontwikkelingslanden, inclusief een project ten behoeve van 
wederopbouw in Oekraïne.
In 2022 werd de inzet in Afghanistan bepaald voor een termijn van twee jaar. 
Daarbij is getracht een balans te vinden tussen enerzijds stabiliteit en het 
lenigen van de noden van de bevolking, en anderzijds de principiële 
overweging om het huidige regime niet te willen legitimeren of (indirect) te 
ondersteunen. Naast humanitaire hulp is daarom ten behoeve van stabiliteit 
onder andere met Veiligheid en Rechtsorde middelen (EUR 10 miljoen) en 
middelen uit het Stabiliteitsfonds (EUR 11 miljoen) ingezet op tijdelijke 
ondersteuning van basisnoden en livelihoods onder strikte voorwaarden, 
en op nieuwe steun aan het maatschappelijk middenveld ter bevordering 
van de positie van vrouwen en meisjes (EUR 10 miljoen voor 2022 en 2023). 
Recente ontwikkelingen leiden tot operationele en principiële bezwaren 
waardoor een groot deel van alle hulp aan Afghanistan op het moment van 
schrijven is gepauzeerd.
Opvang en bescherming in de regio en migratiesamenwerking
De tussentijdse evaluatie van het Prospects Partnerschap met UNHCR, 
UNICEF, ILO, IFC en de Wereld Bank (2019-2023) is mid 2022 afgerond. De 
bevindingen over dit innovatieve instrument om samenwerking tussen 
humanitaire en ontwikkelingsactoren te faciliteren en daarmee effectiever 
duurzame opvang te kunnen verwezenlijken, zijn overwegend positief. Op 
basis van in het rapport genoemde aanbevelingen voor verbetering is in 
2023 van start gegaan met de ontwikkeling van een vervolgfase die zal gaan 
lopen in de periode 2023-2027.
Ook is het Compass partnerschap met IOM (2021-2023) in 2022 tussentijds 
geëvalueerd met overwegend positieve bevindingen over de samen­
werking en programma’s op het gebied van migratiesamenwerking. De 
aanbevelingen en conclusies worden ter hand genomen voor aanpassingen 
en bijstellingen in het lopende partnerschap.
Tweede Kamer, vergaderjaar 2022–2023, 36 360 XVII, nr. 1 60
