Grenstoezicht
Om uitvoering te geven aan het protocol inzake de versterking grenstoezicht 
in de Caribische landen hebben de landen plannen van aanpak opgesteld. 
In navolging van Aruba en Curaçao, rondde Sint Maarten het plan van 
aanpak in 2022 af. Personeel van de Douane levert sinds dit jaar hun bijdrage 
in Aruba, Curaçao en Sint Maarten. De capaciteit van de Koninklijke 
Marechaussee (KMar) aan de grenzen in de landen werd in 2022 met 30 fte 
(van de in totaal toegezegde 71 fte over meerdere jaren) uitgebreid. 
Afgelopen jaar is er door de verschillende partijen ingezet op multidiscipli­
naire samenwerking om de grenzen te versterken. Door een incidentele 
bijdrage van het ministerie van BZK konden ook lokale diensten worden 
versterkt. Door de benodigde afstemming lopen de bestedingen achter op 
de planning. De diensten zijn in 2022 begonnen met inlopen op deze 
planning.
Detentie Sint Maarten
Eind 2022 is met de United Nations Office for Project Services (UNOPS) 
een overeenkomst gesloten voor het ontwerp van een nieuwe gevangenis 
op Sint Maarten. Hiermee is een belangrijke stap gezet richting de uitein­
delijke bouw van de gevangenis en hiermee structurele verbetering van 
het gevangeniswezen op Sint Maarten, zoals afgesproken in het Plan van 
Aanpak detentie Sint Maarten. Daarnaast zijn middelen vrij gemaakt om 
de immateriële en materiële omstandigheden van de huidige Point Blanche-
gevangenis te verbeteren. Zo is vanuit het ministerie van BZK een program­
mateam uitgezonden, zijn er via DJI goederen voor de inrichting 
aangeschaft en worden trainingen aan het gevangenispersoneel verzorgd 
vanuit het DJI Opleidingsinstituut (Kamerstukken II 2022/23, 36200 IV, nr 10).
Tweede Kamer, vergaderjaar 2022–2023, 36 360 IV, nr. 1 29
