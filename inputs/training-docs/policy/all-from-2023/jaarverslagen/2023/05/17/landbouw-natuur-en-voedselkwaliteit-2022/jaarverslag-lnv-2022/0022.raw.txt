Verminderen stikstofdepositie met het beëindigen van 
veehouderijbedrijven
Het afgelopen jaar is er verder gewerkt aan de Landelijke beëindigingsre­
geling veehouderijlocaties (Lbv). In de eerste helft van het jaar heeft besluit­
vorming plaatsgevonden over de uiteindelijke vormgeving van de regeling, 
met als belangrijk onderdeel de subsidiepercentages. In mei 2022 heeft 
publieke consultatie plaatsgevonden. Een aangepaste regeling is eind 2022 
aan de Europese Commissie voorgelegd ter pre-notificatie.
Verbeteren diergezondheid en dierenwelzijn
Diergezondheid
Afgelopen jaar zijn we, net als 2021, in Nederland en in Europa geconfron­
teerd met een ongekende en zeer ernstige situatie met vogelgriep. In 2022 
zijn er 107 uitbraken van hoog-pathogene aviaire influenza (HPAI, 
vogelgriep) geweest op commerciële- en hobby-locaties. Ook heel veel 
wilde vogels zijn besmet geraakt. Nieuw ten opzichte van andere jaren is 
dat veel uitbraken gedurende de zomermaanden optraden en dat uitbraken 
zich in vrijwel heel Nederland hebben voorgedaan. In 2022 zijn ruim 
4,9 miljoen vogels op besmette locaties in Nederland geruimd; en nog eens 
ruim 1,4 miljoen dieren op bedrijven zijn preventief geruimd bij 44 
bedrijven. In 2022 is daarom het intensiveringsplan preventie vogelgriep 
aangekondigd (Kamerstuk 28807, nr. 269). Daarvan maken onderzoeken 
naar de effectiviteit van enkele vaccins deel uit.
Op 6 juli 2022 werd het Nationaal actieplan versterken zoönosenbeleid 
2022-2026 aan de Kamer verzonden (Kamerstuk 25295, nr. 1935). Verschil­
lende adviezen zijn benut bij de totstandkoming van het actieplan, de 
uitvoering van dit actieplan is in volle gang.
In 2022 zijn in opdracht van LNV twee onderzoeken uitgevoerd naar de 
beroepsgroep dierenartsen. De onderzoeken richten zich op de rol en positie 
van de dierenarts en de kwaliteitsborging van de diergeneeskunde en 
daarnaast op de arbeidsmarkt voor dierenartsen en de tekorten die daar 
spelen. De rapporten zijn eind 2022 naar de Kamer gestuurd (Kamerstuk 
2022Z26358).
Dierenwelzijn
Het proces voor de in het coalitieakkoord opgenomen convenant voor de 
ontwikkeling naar een dierwaardige veehouderij is gestart (Kamerstukken 
28286 nr. 1265). De zes leidende principes die de Raad voor Dieraangele­
genheden (RDA) formuleert in de zienswijze dierwaardige veehouderij 
vormen het uitgangspunt van het convenant. LNV voert diverse acties uit 
ter verbetering van het slachtsysteem, het voorkomen van hittestress in 
de gehele veehouderijketen en de vormgeving van regelgeving als 
onderdeel van de verstevigde aanpak stalbranden (Kamerstukken 28286 nr. 
1267, nr 1255 en nr. 1261.
Om de fysieke en mentale gezondheid van gezelschapsdieren te verbeteren, 
is in 2022 gewerkt aan de invoering van een voorgenomen huis- en hobby­
dierenlijst (Kamerstuk 28 286, nr. 1260) die bepaalt welke zoogdiersoorten 
gehouden kunnen worden. Er heeft een verkenning plaatsgevonden om 
de problematiek en mogelijke oplossingsrichtingen rondom loslopende 
huis- en zwerfkatten in beeld te brengen. LNV werkt aan het terugdringen 
van schadelijke (uiterlijke) kenmerken bij honden en katten en heeft een pilot 
lopen om een huisvestings- en behandelingsprotocol op te stellen voor 
Tweede Kamer, vergaderjaar 2022–2023, 36 360 XIV, nr. 1
