ontvangen wanneer zij hun huis laten herbeoordelen en de woningverbe­
teringssubsidie. Daarnaast is € 40,5 mln overgeheveld aan woningcorpo­
raties ten behoeve van woningverbetering. Er is verder € 1,1 mln 
aangewend voor knelpunten.
(Schade)vergoedingen
Vergoeding fysieke schade
Het instituut Mijnbouwschade Groningen (IMG) heeft in 2022 ca. € 237 mln 
minder uitgegeven aan vergoedingen voor fysieke schade dan begroot. Dit 
verschil hangt onder andere samen met de implementatie van de vaste 
vergoeding en een gewijzigd beoordelingskader waardoor de gemiddelde 
schadevergoedingen lager zijn uitgevallen. Tussen 1 januari 2022 en 
31 december 2022 zijn ca. 54.300 schademeldingen afgehandeld waarvan 
er ca. 7.450 zijn afgewezen. De toegekende schademeldingen hebben een 
totale omvang van ca. € 269 mln. De schadevergoedingen worden via een 
wettelijke heffing op de NAM verhaald. Meer gedetailleerde informatie over 
de regeling voor fysieke schade is te vinden in het jaarverslag van het IMG.
Vergoeding waardedaling
Het IMG heeft in 2022 ca. € 77 mln minder uitgegeven aan vergoedingen 
voor de waardedalingsregeling dan begroot. Tussen 1 januari 2022 en 
31 december 2022 zijn in totaal ca. 8.300 aanvragen afgehandeld, waarvan 
er ca. 1.800 zijn afgewezen. De toegekende schademeldingen hebben een 
totale omvang van ca. € 38 mln. Ten opzichte van de € 296 mln die in 2021 
is uitgekeerd voor deze regeling betreft dit een forse daling. Reden hiervoor 
is dat bijna alle eigenaren inmiddels een vergoeding voor waardedaling 
hebben aangevraagd en ontvangen. De vergoedingen worden via een 
wettelijke heffing op de NAM verhaald. Meer gedetailleerde informatie over 
de waardedalingsregeling is te vinden in het jaarverslag van het IMG.
Vergoeding immateriële schade
Het IMG heeft in 2022 ca. € 19 mln minder uitgegeven aan vergoedingen 
voor immateriële schade dan begroot. De regeling voor immateriële schade 
is vanaf 15 november 2021 gefaseerd opengesteld. Tussen 1 januari 2022 
en 31 december 2022 zijn in totaal ca. 51.500 meldingen afgehandeld 
waarvan er ca. 17.600 zijn afgewezen. De toegekende schademeldingen 
hebben een totale omvang van ca. € 55 mln. De schadevergoedingen 
worden via een wettelijke heffing op de NAM verhaald. Meer gedetailleerde 
informatie over de regeling voor fysieke schade is te vinden in het 
jaarverslag van het IMG.
Opdrachten
Versterkingsoperatie
Bij Voorjaarsnota 2022 zijn er middelen voor de versterkingsoperatie 
overgeheveld van de BZK-begroting naar de EZK-begroting. In 2022 is er 
€ 312 mln aan uitgaven gerealiseerd in de categorie opdrachten. Dit betreft 
bijvoorbeeld uitgaven aan de aannemers die huizen versterken. Deze 
uitgaven worden bij NAM in rekening gebracht.
Vergoeding Norg akkoord
In het Norg akkoord (Kamerstuk 33 529, nr. 850) is afgesproken dat de Staat 
een vergoeding betaald voor de inzet van gasopslag Norg, waardoor de 
gaswinning in Groningen sneller naar nul kan. Inmiddels is de uitkomst van 
de arbitrage inzake deze vergoeding bekend (Kamerstuk 33 529 nr. 997). 
De te betalen vergoeding wordt aan het einde van het betreffende gasjaar 
Tweede Kamer, vergaderjaar 2022–2023, 36 360 XIII, nr. 1
