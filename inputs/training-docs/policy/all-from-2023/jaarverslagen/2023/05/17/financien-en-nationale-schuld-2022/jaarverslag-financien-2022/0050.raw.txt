C. Beleidsconclusies
In het beleidsverslag zijn de beleidsresultaten van de Belastingdienst over 
2022 geschetst. In het begin van 2022 was het effect van de coronacrisis op 
de reguliere processen van de Belastingdienst nog goed merkbaar. 
Desondanks kon de dienstverlening doorgaan, soms in aangepaste vorm. 
De Belastingdienst heeft in 2022 stappen gezet om de dienstverlening 
structureel te verbeteren, door bijvoorbeeld het uitbreiden van de Stella-
teams en loketfuncties op Belastingdienstkantoren. De Belastingdienst 
heeft daarnaast gewerkt aan de versterking van de fraudeaanpak en het 
oplossen van problemen in het signalenproces. Ook heeft de Belasting­
dienst stappen gezet in de verdere vormgeving en uitvoering van de herstel­
operaties ten aanzien van zaken die in het verleden niet goed zijn gegaan, 
zoals bij de Fraudesignaleringsvoorziening (FSV), Minnelijke Schuldsa­
nering Natuurlijke Personen (MSNP) en de box 3-heffing. Wat betreft box 
3 is de eerste fase van het herstel in 2022 succesvol afgerond. De herstel­
operaties hebben gevolgen voor de uitvoering van de reguliere taken van 
de Belastingdienst, waardoor de prestatie-indicatoren rond onder meer de 
afhandeltermijn van bezwaarschriften en de bereikbaarheid van Belasting­
Telefoon niet zijn gehaald. In overleg met politiek en beleid worden priori­
teiten gesteld met betrekking tot de inzet van de beschikbare IV- en 
personele capaciteit.
Prestatie-indicatoren
Met de herijking van de prestatie-indicatoren (KPI’s) in de ontwerpbegroting 
IX 2021 en ontwerpbegroting IX 2022 is er beter inzicht verkregen in de mate 
waarin de Belastingdienst de naleving bevordert door burgers en bedrijven 
een adequate behandeling te geven, effectief te informeren, gemak te 
bieden en op gepaste wijze corrigerend op te treden. In onderdeel F2 
«Belastingdienst» wordt gerapporteerd over de aangepaste set KPI’s.
Tweede Kamer, vergaderjaar 2022–2023, 36 360 IX, nr. 1 50
