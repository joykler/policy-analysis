• Kwaliteitsraamwerk Inkoopkolom (KWIK): Het KWIK is in 2022 verder
geïmplementeerd bij de IUC’s (Inkoop Uitvoeringscentra en SIC’s (Speci­
alistische inkoop centra). Het KWIK is een systematiek voor het
beoordelen van inkooprollen en het vergelijken van inkoopwerkzaam­
heden tussen ministeries. Met behulp van het KWIK werven we nieuwe
medewerkers en huren we tijdelijk personeel bij alle ministeries op
dezelfde manier in. Het vormt de basis voor de opleidingen die inkopers
en contractmanagers ontwikkelen of al ontwikkeld hebben.
• Kennisdeling: In 2022 zijn twee rijksbrede kennissessies op het gebied
van MVOI georganiseerd. De onderzoekscoördinator/communityma­
nager heeft geholpen met de organisatie. Daarnaast is een eerste start
gemaakt voor Platform Inkoop (PLINK), een community platform voor
inkoop. In 2023 vullen we dit platform verder in en faciliteren we de
eerste communities voor het delen van kennis over verschillende
onderwerpen. Denk aan MVOI en juridica
• Stelsel van permanente educatie Inkoopkolom (SPEIK): SPEIK is een
methode die beroepsgroepen gebruiken om hun vakbekwaamheid te
waarborgen. Het gaat dan om beroepsgroepen die al heel professioneel
zijn in hun lerend vermogen. Jaarlijks halen de deelnemers aan de pilot
een aantal studiepunten (SPEIK-punten) om hun bekwaamheid aan te
tonen. 2022 was het derde jaar van de pilot. De pilot moet uitwijzen of
en in welke vorm we zo’n puntenstelsel voor de rijksinkoop kunnen
invoeren. In 2022 registreerden zeven inkoopafdelingen SPEIK-punten.
4.5.4 Verdere professionalisering door digitalisering
In 2022 is de Rijksoverheid doorgegaan met het digitaliseren van haar 
inkoopprocessen. Het eenduidig en eenvoudig aansluiten op de digitale 
oplossingen en behoeften van de leveranciers stond centraal.
Rijksinkoop Enterprise Architectuur (RIEA)
Het afgelopen jaar is verder gewerkt aan de Rijksinkoop Enterprise Archi­
tectuur (RIEA). De RIEA is een raamwerk voor de ICT van het Rijksinkoop­
stelsel. Het plan is om ICT binnen de kaders van een Enterprise Architectuur 
te ontwikkelen, bouwen, kopen en implementeren. Hiermee borgen we dat 
applicaties en voorzieningen onderling goed kunnen samenwerken. Doel is 
het verkrijgen van een heldere samenhang binnen het applicatielandschap 
van de rijksinkoop. Daarnaast willen we met de RIEA rijksbreed komen tot 
eenduidige gegevensuitwisseling. De ambitie is om met de gestandaardi­
seerde data, gegevens en informatie te zorgen dat bestuur en management 
grip krijgen op de informatievoorziening en informatiehuishouding.
Rijksinkoop Enterprise Architectuur (RIEA)
De RIEA is gebaseerd op twee centrale principes:
• Continu de noodzakelijke kwaliteit borgen;
• Continu kennis ontwikkelen.
Op basis van deze centrale principes zijn zes afgeleide principes gefor­
muleerd:
1. Compliance by design
De informatievoorziening voldoet of geeft invulling aan de
bestaande wet- en regelgeving, binnen de kaders van de
voorschriften en standaarden die voor de overheid gelden. De
informatievoorziening is zo ingericht dat de overheid en belang­
hebbenden zich houden aan afspraken in contracten en andere
vormen van overeenkomsten.
Jaarrapportage Bedrijfsvoering Rijk 2022 97
