4.6 Beleidsartikel 9 Arbeidsmarkt- en personeelsbeleid
A. Algemene doelstelling
De kwaliteit van het onderwijs wordt gewaarborgd door de beschikbaarheid 
van voldoende personeel van voldoende kwaliteit voor alle onderwijsdeel­
nemers.
B. Rol en verantwoordelijkheid
De Minister is verantwoordelijk voor een onderwijsstelsel dat zodanig 
functioneert dat het onderwijs aansluit bij de talenten en ambities van 
individuele leerlingen/studenten en bij de behoefte van de maatschappij. 
De leraar en de schoolleider zijn daarbij cruciaal.
Financieren
De Minister draagt bij aan het lerarenbeleid op scholen door het (mee)finan-
cieren van (mogelijkheden tot) professionalisering. Dit gebeurt via 
aanvullende bekostiging en subsidies.
Stimuleren
De Minister is verantwoordelijk voor de uitvoering van directe stimulerings­
maatregelen ten behoeve van de ontwikkeling van de kwaliteit en professi­
onaliteit van docenten en het bijdragen aan een aantrekkelijk beroep. Dit 
door middel van versterking van de leraar, naar een aantrekkelijke onder­
wijsarbeidsmarkt en de aanpak van het lerarentekort (Kamerstukken II 
2021/2022, 27923, nr. 443 en Kamerstukken II 2022/2023, 27923, nr. 449).
Regisseren
De Minister draagt verantwoordelijkheid voor het borgen van de onderwijs­
kwaliteit van scholen. Om deze verantwoordelijkheid waar te maken wordt 
een bijdrage geleverd aan het zorgen voor voldoende docenten van 
voldoende kwaliteit. Dit gebeurt door wetten en regels uit te vaardigen voor 
goed bestuur, door een dialoog te voeren met en toezicht te houden op 
belanghebbenden, en zo nodig actief regie te voeren.
Kengetallen
De indicatoren voor het arbeidsmarkt- en personeelsbeleid worden 
beschreven in het beleidsverslag en in OCW in Cijfers.
C. Beleidsconclusies
De belangrijkste beleidsconclusies worden beschreven in het onderdeel 3. 
Beleidsprioriteiten.
Tweede Kamer, vergaderjaar 2022–2023, 36 360 VIII, nr. 1 84
