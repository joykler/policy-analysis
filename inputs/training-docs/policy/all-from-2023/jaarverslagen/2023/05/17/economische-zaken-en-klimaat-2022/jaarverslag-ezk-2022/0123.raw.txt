bepaald aan de hand van de werkelijke marktprijzen. In 2022 zijn vergoe­
dingen betaald over gasjaren 2020-2021 en 2021-2022. Samen hadden deze 
(inclusief btw) een omvang van € 9.335 mln.
Bijdrage aan agentschappen
Rijksdienst voor Ondernemend Nederland
Met de bijdrage aan de Rijksdienst voor Ondernemend Nederland (RVO) 
wordt de uitvoering van de schadeafhandeling door het IMG bekostigd. In 
2022 kwam deze bijdrage neer op ca. € 252 mln, wat ca. € 15 mln hoger is 
dan begroot. Omdat dit bedrag slechts een voorschot betreft, biedt dit geen 
inzicht in de daadwerkelijke uitvoeringskosten van het IMG. In 2022 heeft 
het IMG totaal ca. € 224,6 mln aan kosten gemaakt voor de uitvoering van 
de schadeafhandeling. De uitvoeringskosten van het IMG worden via een 
wettelijke heffing op de NAM verhaald. Meer gedetailleerde informatie over 
de uitvoeringskosten van het IMG is te vinden in het jaarverslag van het 
IMG.
Instituut Mijnbouwschade Groningen
In 2022 kwam de bijdrage aan het bestuur van het IMG neer op ca. € 2,2 mln 
wat ca. € 0,2 mln hoger is dan begroot. Omdat dit bedrag slechts een 
voorschot betreft, biedt dit geen inzicht in de daadwerkelijke uitvoerings­
kosten van het IMG bestuur. In 2022 heeft het IMG bestuur totaal ca. 
€ 1,9 mln aan uitvoeringskosten gemaakt. Meer gedetailleerde informatie 
over de uitvoeringskosten van het IMG bestuur is te vinden in het 
jaarverslag van het IMG.
Bijdrage aan medeoverheden
Nationaal Programma Groningen
Met het Nationaal Programma Groningen (NPG) wordt geïnvesteerd in de 
leefbaarheid, economische ontwikkeling en energietransitie in Groningen. 
In 2022 is er € 19,7 mln uitgekeerd voor de uitvoering van door het NPG 
goedgekeurde projecten.
Compensatie gemeenten en provincie (bestuurlijke afspraken)
De versterkingsoperatie in Groningen vraagt personeelscapaciteit van de 
provincie Groningen en de aardbevingsgemeenten. Voor deze extra kosten 
worden zij gecompenseerd. Hiervoor is in 2022 € 20,3 mln overgeheveld 
naar de desbetreffende gemeenten. Daarnaast heeft EZK € 102,1 mln 
uitgekeerd aan drie gemeenten voor de uitvoering van de zogenoemde 
batch 1588.
Ontvangsten
Ontvangsten NAM fysieke schade
Sinds 1 juli 2020 worden de kosten van de schadeafhandeling in Groningen 
op basis van artikel 15 van de Tijdelijke wet Groningen aan NAM doorbelast. 
Alle kosten voor de schadeafhandeling tot en met 2021 zijn inmiddels 
doorbelast en betaald door NAM. Daarmee is over 2022 voor fysieke 
schadevergoedingen totaal een bedrag van ca. € 422 mln ontvangen. Dit 
betreffen de kosten over Q4 2020 en geheel 2021. Omdat de schaderaming 
e
in de 1 suppletoire EZK-begroting van 2022 is bijgewerkt, biedt het verschil 
ten opzichte van de ontwerpbegroting 2022 (ca. € 68 mln minder ontvangen) 
geen accuraat inzicht. De kosten voor de schadeafhandeling over 2022 zullen 
medio 2023 bij NAM in rekening worden gebracht.
Tweede Kamer, vergaderjaar 2022–2023, 36 360 XIII, nr. 1 123
