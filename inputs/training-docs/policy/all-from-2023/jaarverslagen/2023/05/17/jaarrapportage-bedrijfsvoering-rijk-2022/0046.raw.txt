aanpak uitgewerkt in de ‘Portefeuilleaanpak’. Meer informatie is te vinden 
op de website Portefeuilleaanpak. Deze aanpak heeft ertoe geleid dat onze 
kantorenportefeuille gemiddeld op label A zit.
De wet- en regelgeving is vooral gebaseerd op losse maatregelen die 
gebouweigenaren op vaste momenten per gebouw moeten uitvoeren. 
Nadeel hiervan is dat dit onvoldoende aansluit bij een planmatige aanpak 
zoals in een routekaart. Hierbij investeert een eigenaar op natuurlijke 
(vervangings)momenten fors in de verduurzaming van een vastgoedporte­
feuille. In het Klimaatakkoord is afgesproken dat grote gebouweigenaren, 
zoals de Rijksoverheid, via routekaarten op portefeuilleniveau laten zien 
welke verduurzamingsmaatregelen zij nemen. En hoe ze toewerken naar 
het streefdoel voor 2030 en een CO -arme vastgoedportefeuille in 2050.
2
Activiteiten
• Het Rijk heeft de afgelopen twee jaar gewerkt aan de hierboven
beschreven portefeuille-aanpak. De aanpak is inmiddels in 2022
vastgesteld in de ministerraad. De aanpak maakt het mogelijk om
op natuurlijke momenten verduurzamingsmaatregelen door te
voeren. Hiervoor is een kernteam met landelijk bevoegd gezag voor
toezicht en afstemming ingesteld. Daarnaast is de portefeuil­
12 
leaanpak voorbereid op toekomstige wetgeving omdat de KPI’s
aansluiten op het Fit for 55 procent pakket en de ambities van het
kabinet. De KPI’s uit de portefeuilleaanpak zijn een afname van
fossiel met 5,5 procent per jaar en een afname van het totale
energiegebruik met 3,5 procent per jaar. Onderdeel is ook het snel
voldoen aan label C verplichting. Deze KPI’s leiden tot meer
energiebesparing op portefeuilleniveau dan wanneer alleen de
erkende maatregelen op gebouwniveau worden uitgevoerd. De
portefeuilleaanpak is in eerste instantie vastgesteld voor vier jaar
met verlenging naar acht jaar.
Definitie en omvang
De EI en het energielabel (A tot en met G) laten de energieprestatie van 
een (rijks)gebouw zien en geeft de energiezuinigheid van een bestaand 
gebouw weer. Het is een uitgebreide opname om nauwkeurig de energie­
prestatie van een gebouw te bepalen. Hoe lager de index, hoe beter de 
energieprestatie van een gebouw. Op basis van de EI bepalen we 
vervolgens het energielabel.
Onder de Rijksbedrijfsvoering vallen alle ondersteunende activiteiten 
waarmee het Rijk zijn taken kan uitvoeren. Hieronder vallen niet de bedrijfs­
voering van zelfstandige bestuursorganen, militaire gebouwen, middelen 
en operaties van het ministerie van Defensie en het bouwen aan infra­
structuur door Rijkswaterstaat.
Niet van alle gebouwen is al een energielabel bekend. Dat komt vooral 
omdat bepaalde systemen nog niet goed gekoppeld zijn. Hieraan is in 2022 
door het RVB aan gewerkt. Het percentage gebouwen zonder energielabel 
komt hierdoor veel lager uit. Het RVB heeft namelijk data vanuit RVO 
aangevuld met data uit zijn eigen database. Wanneer geen IE-waarde 
bekend was, is een rekenkundig gemiddelde genomen. Dit is ook toegepast 
voor de cijfers over 2021. Hierdoor verschillen de cijfers over 2021 met de 
JBR 2021. Voor eerdere jaren was deze herberekening niet mogelijk. Eerdere 
12
 KPI staat voor kritieke prestatie-indicator.
Jaarrapportage Bedrijfsvoering Rijk 2022
