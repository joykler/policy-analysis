Tabel 88 Geconditioneerde vorderingen
De geconditioneerde vorderingen zijn als volgt te specificeren: Bedrag
Nederlandse Defensie Industrie 421.647
Garantieregelingen 96.790
Borgstelling MKB-kredieten 86.813
Overige vorderingen 15.363
Totaal 620.613
Nederlandse Defensie Industrie
Deze vordering geeft weer welke bedragen de Nederlandse overheid tegoed 
heeft van de industrie voor deelname in de ontwikkelingsfase van de F-35.
Garantieregelingen
Met deze regelingen worden ondernemers in staat gesteld om bankle­
ningen te verkrijgen zodat ondernemen mogelijk blijft. EZK staat garant voor 
de leningen waardoor het risico voor de bank op de  bedrijfsfinanciering
kleiner wordt. Bij aanspraak van de bank op de garantie betaalt RVO.nl de 
bank. Hierdoor ontstaat er voor RVO.nl een vordering op de onderneming 
die wordt opgenomen in de debiteurenadministratie. Wanneer een 
ondernemer een voorstel tot afkoop bij de bank indient legt de bank dit ter 
beoordeling voor aan RVO.nl. Na instemming van RVO.nl zorgt de bank voor 
afwikkeling van de overeengekomen regeling en maakt het aan RVO.nl 
toekomende bedrag over.
Borgstelling MKB-kredieten
Op basis van het besluit Borgstelling Midden Kleinbedrijf (BBMKB) 
verstrekken deelnemende banken krediet aan een ondernemer onder 
garantie (borgstelling) van de Staat. Op het moment dat de bank de garantie 
aanspreekt betaalt RVO.nl de claim uit aan de bank. Hierdoor ontstaat er 
voor RVO.nl een vordering op de onderneming die wordt opgenomen in 
de debiteurenadministratie. De bank heeft conform de regeling een 
volgplicht. Wanneer een ondernemer een voorstel tot afkoop bij de bank 
indient legt de bank dit ter beoordeling voor aan RVO.nl. Na instemming 
van RVO.nl zorgt de bank voor afwikkeling van de overeengekomen regeling 
en maakt het aan RVO.nl toekomende bedrag over.
Balanspost 11
Schulden 0
De schulden hebben betrekking op bedragen die ten gunste van de begroting van EZK 
zijn ontvangen.
Balanspost 12
Voorschotten 19.259.658
Voorschotten zijn bedragen die aan derden zijn betaald vooruitlopend op later 
definitief vast te stellen of af te rekenen bedragen.
Tweede Kamer, vergaderjaar 2022–2023, 36 360 XIII, nr. 1 173
