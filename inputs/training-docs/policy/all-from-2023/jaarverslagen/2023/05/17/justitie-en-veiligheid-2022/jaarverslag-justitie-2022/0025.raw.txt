In 2022 is een stabilisatie te zien van het aantal csv (criminele samenwer­
kingsverbanden)-onderzoeken. Daarmee blijft het aantal csv-onderzoeken 
op een structureel hoger niveau dan in voorgaande jaren. Met 1.672 
onderzoeken is de doelstelling voor 2022 ruimschoots gerealiseerd.
De ambitie voor 2022 was om 180 miljoen euro via de strafrechtelijke weg 
in beslag te nemen. Dit is voor 82% gerealiseerd. Dat dit resultaat lager is 
dan vorig jaar komt vooral doordat in 2022, vanwege de overstap naar 
een ander registratiesysteem, op een smallere basis wordt gerapporteerd. 
Hierdoor kan in het afgesloten jaar nog niet alle beslag informatie zijn 
ingevoerd, terwijl in dat jaar het beslag wel al in de onderzoeken is gelegd. 
Het beeld is echter wel dat, indien er in 2022 op dezelfde wijze als 
voorgaande jaren zou zijn geregistreerd, de prestaties vergelijkbaar zouden 
zijn met die in 2021.
De resultaatafspraak voor 2022 betrof 220 door de politie bij het OM aan te 
leveren verdachten van mensenhandel. Dit zijn er 186 geworden. De 
realisatie schommelt flink door de jaren heen. In de afgelopen drie jaar was 
een stijgende lijn zichtbaar. In 2022 blijft het resultaat wat achter bij de 
ambitie. Daarbij geldt echter dat niet alle onderzochte signalen van mensen­
handel leiden tot een OM-verdachte mensenhandel. Dit vanwege de bewijs­
baarheid en/of grotere effectiviteit van andere, gerichte interventies zoals 
het opwerpen van barrières en het stopzetten van de uitbuiting.
De doelstelling voor cybercrime regulier is in 2022 is ruimschoots behaald. 
Wel liggen de resultaten in 2022 op een lager niveau dan voorgaande jaren. 
Ook de doelstelling voor de fenomeenaanpak en het aandeel toegepaste 
alternatieve interventies wordt in 2022 ruim gehaald. Het aantal high tech 
crime onderzoeken ligt daarentegen in 2022 onder de norm. Door 
toenemende professionalisering van zware, georganiseerde cybercrimina­
liteit vereisen deze complexe onderzoeken steeds meer capaciteit. 
Daarnaast loopt er momenteel nog een groot aantal complexere 
onderzoeken.
Voor het thema online seksueel kindermisbruik hebben de resultaten zich 
richting de doelstelling ontwikkeld, hoewel de inzet gericht op met name 
keyplayers fors achter de gewenste ambitie is gebleven. Dit wordt 
veroorzaakt door onderbezetting vanwege uitstroom (vaak pensionering) 
van medewerkers en een hoog aantal moeilijk te vervullen vacatures. De 
prioriteit ligt nu bij de meest ernstige zaken waarbij sprake is van actueel 
misbruik.
In de afgelopen periode zijn er bij de justitiële inrichtingen weer meer 
plaatsten beschikbaar gekomen om de executietaken van de politie te laten 
uitvoeren. In 2022 zijn in totaal 26 kansrijke dossiers van onvindbare veroor­
deelde personen aangeboden. Van de aangeboden dossiers moet de politie 
40% positief afdoen. In 2022 zijn alle aangeboden dossiers positief 
afgedaan. Daarmee is de doelstelling ruimschoots behaald.
3.3 Realisatie periodieke rapportages / beleidsdoorlichtingen
Tabel 2 Realisatie periodieke rapportages / beleidsdoorlichtingen
Thema Artikel(en) 2016 2017 2018 2019 2020 2021 2022 Hyperlink
Politie 31
Bekostiging Poltiie 31.2 X Link
Kwaliteit, arbeidsvoorwaarden en ICT Politie 31.3
Tweede Kamer, vergaderjaar 2022–2023, 36 360 VI, nr. 1
