4. Beleidsartikelen
Artikel 1: Duurzame economische ontwikkeling, handel en investeringen
A. Algemene doelstelling
Verminderen van armoede en maatschappelijke ongelijkheid, bevorderen 
van duurzame inclusieve groei wereldwijd en versterken van het interna­
tionaal verdienvermogen van Nederland. Daartoe werkt Nederland aan 
een duurzaam handels- en investeringssysteem inclusief Maatschappelijk 
Verantwoord Ondernemen (MVO), versterking van de Nederlandse handels- 
en investeringspositie en aan versterking van de private sector en arbeids­
markt in ontwikkelingslanden.
B. Rol en verantwoordelijkheid
Het vergt een kabinetsbrede inspanning om deze doelstellingen te verwe­
zenlijken. De minister voor Buitenlandse Handel en Ontwikkelingssamen­
werking werkt hiertoe in het bijzonder samen met de minister van Financiën, 
de minister en staatssecretaris van Economische Zaken en Klimaat, de 
minister van Sociale Zaken en Werkgelegenheid, de minister van 
Landbouw, Natuur en Voedselkwaliteit en de minister van Infrastructuur en 
Waterstaat.
De minister is verantwoordelijk voor:
Financieren 
– Het voeren van een op maat gesneden en onderling samenhangend 
financieel instrumentarium gericht op export- en investeringsbevordering 
voor het Nederlands en lokaal bedrijfsleven in ontwikkelingslanden, 
handelsfacilitatie en markttoegang. In het licht van internationale ontwik­
kelingen en toenemende concurrentie internationaal inzetten op een 
verbetering van het gelijk speelveld in het financieel instrumentarium 
gericht op export- en investeringsbevordering. 
– Het financieel ondersteunen van het Nederlandse en lokale midden- en 
kleinbedrijf en startups, om met eigentijdse oplossingen bij te dragen aan 
duurzame economische ontwikkeling wereldwijd. 
– Het financieren van diverse bilaterale en internationale programma’s die 
bijdragen aan een gunstig ondernemingsklimaat en innovatief onderne­
merschap in lage- en middeninkomenslanden, met in het bijzonder 
aandacht voor (jeugd)werkgelegenheid en innovatie. 
– Het financieren van het National Contact Punt (NCP) voor de OESO-
richtlijnen voor multinationale ondernemingen belast met voorlichting over 
de OESO-richtlijnen, en het behandelen van klachten met betrekking tot 
het nakomen van de OESO-richtlijnen door Nederlandse bedrijven.
Stimuleren 
– Het bevorderen van het nakomen van de OESO-richtlijnen voor multina­
tionale ondernemingen door het Nederlandse bedrijfsleven, onder meer 
door middel van dialoog, voorlichting, IMVO-convenanten, het bedrijfsle­
veninstrumentarium voor BHOS en steun aan internationale initiatieven. 
– Het bevorderen van werkgelegenheid en ondernemerschap in lage- en 
middeninkomenslanden, vooral voor jongeren en vrouwen. 
– Stimuleren van ketenverduurzaming in lage- en middeninkomenslanden. 
– Het stimuleren van het bedrijfsleven en kennisinstellingen, Nederlands en 
lokaal, om met hun internationale activiteiten bij te dragen aan oplossingen 
Tweede Kamer, vergaderjaar 2022–2023, 36 360 XVII, nr. 1 39
