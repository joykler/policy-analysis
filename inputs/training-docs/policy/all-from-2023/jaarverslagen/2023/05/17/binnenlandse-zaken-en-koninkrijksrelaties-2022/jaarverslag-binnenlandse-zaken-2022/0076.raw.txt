Bijdrage aan ZBO's/ RWT's
Energietransitie en duurzaamheid
De Unie van Waterschappen ontving een bijdrage voor het Nationaal 
Programma Regionale Energiestrategieën (NP RES) om de RES-regio’s te 
ondersteunen, en de verbinding te vormen tussen nationaal, regionaal en 
lokaal. In de jaren voor 2022 is het budget verantwoord op het instrument 
bijdragen aan ZBO's/RWT's. Met ingang van 2022 is de bijdrage 
verantwoord onder het instrument subsidies. Het restant van € 1 mln. aan 
subsidiebijdrage is per abuis niet gealloceerd naar het juiste instrument 
subsidie Energietransitie en duurzaamheid.
Bijdrage aan medeoverheden
Aardgasvrije wijken
In 2022 is er bij de eerste suppletoire begroting budget gerealloceerd vanuit 
bijdrage aan andere begrotingshoofdstukken om de middelen op het juiste 
instrument te verantwoorden voor de derde ronde proeftuinen, in totaal 
16 gemeenten. Uiteindelijk is hier € 62,6 mln. overgeheveld naar 
gemeenten. Het budget is volledig uitgegeven.
Ventilatie in scholen
Naar aanleiding van de motie van de Tweede Kamerleden Westerveld en 
Kuiken van 14 juli 2021 (Kamerstukken II 2020/21, 25295, nr. 1368), waarin 
de regering wordt verzocht urgentie te betrachten in het oplossen van venti­
latieproblemen is in totaal € 100 mln. extra in 2021 en 2022 beschikbaar 
gesteld voor ventilatie in schoolgebouwen. Met de middelen werden alle 
tot 1 juli 2021 ingediende aanvragen voor de Specifieke uitkering ventilatie 
in scholen (SUVIS), gehonoreerd en kon er aanvullend een tweede tijdvak 
worden opengesteld. In 2022 is € 73,5 mln. uitgegeven. Het bij de tweede 
suppletoire begroting bijgestelde budget is overschreden met ca. € 1 mln.
Nationaal Isolatie Programma
De middelen voor lokale aanpak woningisolatie worden ingezet ter onder-
steuning van huishoudens om op korte termijn energiebesparende 
maatregelen te treffen. Deze wordt ook tevens verdeeld met de specifieke 
uitkering aan gemeenten voor aanpak energiearmoede. Hiervoor is er bij 
de tweede suppletoire begroting € 67,5 mln. overgeheveld naar het juiste 
instrument. Het volledige bedrag is uitgegeven.
Ondersteuning aanpak energiearmoede
Bij de Miljoenennota 2022 is extra budget beschikbaar gesteld voor de 
aanpak energiearmoede voor 2022 (€ 150 mln.) en 2023 (€ 150 mln.) (Kamer­
stukken II 2022/23, 36200 VII, nr. 2, p20 / tabel 2.2 en p22 (nr. 11) en p66, 
p184). Hieraan is het budget «lokale aanpak isolatie» toegevoegd. Van het 
totale beschikbare budget is ca € 9,5 mln. overgeheveld naar het BTW 
Compensatiefonds. Met een Nota van Wijziging (Kamerstukken VII, 35925, 
nr. 50) is de eerste € 149 mln. uitgekeerd aan gemeenten en in de eerste 
suppletoire begroting is in totaal ca. € 212 mln. betaald. Vervolgens is bij 
de 2e suppletoire begroting een bijzondere uitkering ca. € 1,7 mln. verstrekt 
aan de BES-eilanden voor de aanpak van energiearmoede. In totaal is in 
2022 € 358,7 mln. uitgegeven om huishoudens in energiearmoede te onder­
steunen.
Tweede Kamer, vergaderjaar 2022–2023, 36 360 VII, nr. 1 76
