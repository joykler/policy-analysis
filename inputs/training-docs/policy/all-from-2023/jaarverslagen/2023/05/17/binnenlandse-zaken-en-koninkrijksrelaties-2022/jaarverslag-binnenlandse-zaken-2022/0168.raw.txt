11. Jaarverantwoording agentschap P-direkt per 31 december 2022
Inleiding
P-Direkt levert voor circa 150.000 medewerkers en managers, werkzaam 
binnen de Rijksoverheid, moderne, efficiënte, betrouwbare en direct 
toegankelijke administratieve dienstverlening voor personeelszaken. De 
diensten zijn gericht op eigen verantwoordelijkheid, vertrouwen en zelfbe­
diening. De salarisbetaling en informatievoorziening zijn belangrijke 
eindproducten.
P-Direkt hanteert daarbij de volgende kernwaarden: Betrouwbaar, Efficiënt, 
Klantgericht en Innovatief (BEKI).
Ontwikkelingen 2022
Doorontwikkeling van de huidige dienstverlening
De nieuwe CAO, met o.a. een nieuwe inrichting voor ondersteuning van 
het hybride werken en de wet ouderschapsverlof, is succesvol geïmple­
menteerd. Er zijn veel portaalaanpassingen gedaan voor o.a. het mogelijk 
e
maken van interdepartementaal detacheren (1 fase), een nieuw proces ter 
ondersteuning van werk naar werk, een verbeterde salarisstrook en nieuwe 
functionaliteit mbt het achteraf beoordelen van declaraties door de 
manager.
Er zijn nieuwe rapportages ontwikkeld voor de diensten Bedrijfszorg en 
Loopbaan en Talentontwikkeling van UBR-Personeel, waarvoor P-Direkt de 
applicaties in beheer heeft.
Het verbreden van de dienstverlening
Na de aansluiting in 2021 van de eerste gebruikers op de Rijksbrede rooste­
rapplicatie (RRA), voor de ambtelijke medewerkers in roosterdiensten, zijn 
in 2022 meer gebruikers succesvol aangesloten. In 2022 is P-Direkt 
doorgegaan met de integratie van deze dienst op de processen verlof en 
verzuim. Ook zijn nieuwe koppelvlakken met de dienstverlening ontwikkeld 
zoals de gegevenslevering ICTU, ten behoeve van medewerker-
onderzoeken zoals de Exit-monitor.
Het verdiepen van de dienstverlening
P-Direkt heeft deelgenomen aan de aanbesteding van de nieuwe mobili­
teitskaart om een goede aansluiting met en verwerking binnen de P-Direkt 
dienstverlening te kunnen garanderen. Ook doet P-Direkt mee aan de 
ontwikkeling van een generiek koppelvlak voor aansluiting van het P-Direkt 
portaal op o.a. onboarding- en ATS-sytemen. In 2022 zijn diverse uitvoe­
ringstoetsen uitgevoerd op mogelijke uitbreiding van dienstverlening.
Interne ontwikkelingen
Eind 2021 zijn alle databases van de P-Direkt Sap systemen gemigreerd van 
Oracle naar SAP HANA. Hiervoor werd ook alle hardware vervangen. Met 
dit project zorgden we voor meer performancesnelheid en dat P-Direkt weer 
actueel is met de juiste SAP databases voor support in de toekomst. Dit heeft 
in 2022 ook geleid tot een besparing van € 1,3 mln. op de kosten van 
datastorage.
Tweede Kamer, vergaderjaar 2022–2023, 36 360 VII, nr. 1 168
