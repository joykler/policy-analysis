Basis op orde
Rijksinfrastructuur
In het Coalitieakkoord zijn extra middelen beschikbaar gesteld voor beheer, 
onderhoud en vernieuwing van de Rijksinfrastructuur. Voor de korte termijn 
(periode tot en met 2025) worden de middelen ingezet om de program­
mering van Rijkswaterstaat (RWS) en ProRail op te hogen. Het budget wordt 
ingezet voor Uitgesteld Onderhoud, maar ook moeten keuzes worden 
1
gemaakt om prestaties en budget in balans te brengen. Dit betekent dat er 
keuzes worden gemaakt over prestatieniveaus voor instandhouding, 
nieuwe eisen aan de infrastructuur, zoals klimaatadaptatie, circulair en 
cyberveiligheid. Conform de toezegging uit de Kamerbrief ‘Financiële 
2
situatie instandhouding en ontwikkeling Rijksinfrastructuur’ is eind 2022 
gestart met het valideren van de budgetbehoefte. In de kamerbrief ‘Basis­
kwaliteit RWS netwerken’ zijn de uitgangspunten van een toekomstig basis­
3
kwaliteitsniveau voor de drie Rijkswaterstaatnetwerken geschetst. Hierin is 
ook de aanpak en planning van de externe validatie voor de budgetbehoefte 
van deze netwerken beschreven.
Aanpakken van het openbaar vervoer
In de loop van 2022 werden de laatste coronamaatregelen - inclusief het 
thuiswerkadvies – afgeschaft. Het aantal reizigers nam als gevolg hiervan 
sterk toe, maar is qua volume gestabiliseerd op ongeveer 80% ten opzichte 
van 2019. Het kabinet besloot zekerheid te bieden in de vorm van een 
beschikbaarheidsvergoeding (BVOV) tot eind 2022. Doel van de verlenging 
was het voor de regionale vervoerders op peil houden van de dienstrege­
lingen. Eind 2022 besloot het ministerie van Infrastructuur en Waterstaat 
maximaal € 150 miljoen bij te dragen aan een gezamenlijke transitiere­
geling, om een noodzakelijke transitie naar het ‘nieuwe normaal’ voor het 
ov mogelijk te maken. Met de financiële regelingen zijn niet alle naweeën 
van de pandemie en uitdagingen voor het ov verholpen. Zo was er in 2022 
sprake van personeels- en capaciteitsproblemen en van stakingen bij NS en 
in het regionale ov. Deze heeft op verschillende plaatsen in het land 
gevolgen voor de dienstregelingen. Om de personeelsproblematiek bij NS 
op te lossen, en de impact voor de reiziger te beperken heeft NS in de loop 
van 2022 een integrale aanpak personeelstekort opgesteld. Het ministerie 
van Infrastructuur en Waterstaat (als concessieverlener), en Financiën (als 
aandeelhouder) zijn en blijven met NS in overleg over de uitvoering hiervan.
Vergunningverlening, toezicht en handhaving (VTH)
Uit het rapport van de commissie Van Aartsen blijkt dat het VTH-stelsel voor 
het milieudomein niet goed functioneert en wordt gekenmerkt door 
fragmentatie en vrijblijvendheid. In 2022 is het interbestuurlijk programma 
versterking VTH-stelsel (IBP VTH) gestart. In het IBP VTH werken Rijk, 
provincies, gemeenten en omgevingsdiensten samen aan de acties die 
nodig zijn om opvolging te geven aan de aanbevelingen van de commissie 
Van Aartsen. Hiermee wordt het VTH-stelsel versterkt. Het IBP VTH heeft 
een looptijd tot medio 2024.
Toekomstbestendigheid
Onderhoud en vervanging van kunstwerken op de (vaar)wegen
Betrouwbare (vaar)wegen zijn van groot belang voor een efficiënt en 
duurzaam goederenvervoer- en mobiliteitssysteem. Zoals ook in de 
rapportage ‘Staat van de infrastructuur RWS 2022’ is beschreven is het effect 
1
 Kamerstuk 35 925 XII, nr. 106, 17 mei 2022.
2
 Kamerstuk 35925-A-14, 29 oktober 2021.
3
 Kamerstuk 29 385, nr. 116, 11 november 2022.
Tweede Kamer, vergaderjaar 2022–2023, 36 360 XII, nr. 1
