4.13 Artikel 13 Integratie en maatschappelijke samenhang
A. Algemene doelstelling
De overheid bevordert de maatschappelijke samenhang en sociale 
stabiliteit door participatie en inburgering van iedereen met een migratie­
achtergrond en het doen accepteren van culturele diversiteit in de 
samenleving. 
In het integratiebeleid ligt de nadruk op het creëren van sociale stabiliteit in 
een samenleving die in cultureel opzicht steeds meer divers wordt. Een 
sociaal stabiele samenleving houdt in dat:
– mensen zelfredzaam zijn en zonder belemmeringen kunnen meedoen;
– zij in al hun verscheidenheid met elkaar samenleven;
– iedereen zich thuisvoelt ongeacht herkomst, religie of levensovertuiging.
Dit wordt gerealiseerd door:
– het bevorderen van samenhang en het voorkomen van maatschappe­
lijke spanningen;
– het werken aan een evenredige positie en participatie in de Nederlandse 
samenleving en aan een evenredig bereik en effectiviteit van voorzie­
ningen voor alle burgers in Nederland;
– het ervoor zorgen dat nieuwkomers snel de Nederlandse taal machtig 
zijn en kennis hebben van de Nederlandse samenleving.
B. Rol en verantwoordelijkheid
De Minister stimuleert met behulp van onder andere financiële instru­
menten de zelfredzaamheid en deelname aan de samenleving van 
migranten, en het samenleven met elkaar in de diverse samenleving. De 
samenlevingsvraagstukken verschillen per gemeente of regio. De rol van 
de Minister bij het oplossen hiervan is een faciliterende. Zij financiert een 
uitkeringsregeling (Remigratiewet), een leenstelsel voor degenen die 
moeten inburgeren en voorinburgering en maatschappelijke begeleiding 
voor nieuwkomers. Zij is in deze rollen verantwoordelijk voor:
– de vormgeving, het onderhoud en de werking van het inburgerings­
stelsel;
– de visie en samenhang van het integratiebeleid en de daarvoor 
benodigde kennis;
– het aanspreken van de vakdepartementen op hun verantwoordelijkheid 
ervoor te zorgen dat reguliere voorzieningen toegankelijk en effectief zijn 
voor alle burgers;
– de uitvoering van de Remigratiewet, de Wet inburgering en de Wet 
inburgering buitenland.
Voor personen die vóór 1 januari 2022 inburgeringsplichtig werden, ligt 
de uitvoering van het inburgerings (onder meer examens)- en leenstelsel 
bij de Dienst Uitvoering Onderwijs (DUO) en de uitvoering van de voorin­
burgering bij het Centraal Orgaan opvang Asielzoekers (COA). Voor 
personen die vanaf 1 januari 2022 inburgeringsplichtig werden, hebben 
gemeenten de regierol over de uitvoering van inburgering. DUO blijft ook 
in het nieuwe stelsel een belangrijke ketenpartner en is verantwoordelijk 
voor onder andere het vaststellen van de inburgeringsplicht, het vaststellen 
van de inburgeringstermijnen, de verlenging daarvan, het laten afnemen 
van examens en de handhaving van de inburgeringsplicht aan het einde van 
het inburgeringstraject. Het COA blijft voorinburgering aanbieden in nauw 
Tweede Kamer, vergaderjaar 2022–2023, 36 360 XV, nr. 1
