schuldhulpverlening te kunnen aanbieden. Ook zijn er extra middelen 
vrijgemaakt voor energiebesparende maatregelen voor slecht geïsoleerde 
woningen.
Het kabinet heeft voor 2023 een prijsplafond en een historisch groot 
koopkrachtpakket van circa € 12 miljard gepresenteerd om daar waar 
mogelijk de koopkracht van huishoudens te verbeteren. Als onderdeel van 
het brede koopkrachtpakket heeft het kabinet in de augustusbesluitvorming 
bepaald het minimumloon al vanaf 1 januari 2023 in één keer met in totaal 
10,15% te verhogen (Kamerstukken II 2022/23, 29 544, nr. 1152). De aan het 
minimumloon gekoppelde uitkeringen (onder andere bijstand en WIA) 
stijgen mee met deze verhoging. Omdat tegelijkertijd de inkomensonder­
steuning AOW wordt verlaagd stijgt de AOW-uitkering met 8%. Andere 
onderdelen van het koopkrachtpakket zijn de energietoeslag, verhoging van 
de zorg- en huurtoeslagen en de verhoging van het kindgebonden budget. 
Ook verlaagt het kabinet de lasten op arbeid door een verlaging van de 
inkomstenbelasting en een verhoging van de arbeidskorting. Evenzo werkte 
het kabinet aan het verhogen van de uitkeringen tot het sociaal minimum 
in Caribisch Nederland. Daarnaast is er extra geld vrijgemaakt om armoede 
bij kinderen tegen te gaan. De oorlog blijft een grote impact hebben die wij 
als samenleving zullen moeten doorstaan. Het kabinet zet zich mede via dit 
koopkrachtpakket in de schok voor individuen, ondernemingen en onze 
samenleving als geheel zo goed mogelijk op te vangen met structureel 
betere uitgangspunten zoals zekerheid over de energierekening.
Tweede Kamer, vergaderjaar 2022–2023, 36 360 XV, nr. 1
