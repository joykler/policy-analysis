2. Leeswijzer
Algemeen
Voor u ligt het jaarverslag 2022 van de overige Hoge Colleges van Staat, 
Kabinetten van de Gouverneurs en de Kiesraad.
Het jaarverslag 2022 is als volgt opgebouwd:
A. een algemeen deel met de dechargeverlening;
B. het beleidsverslag met de artikelen en de bedrijfsvoeringsparagraaf;
C. de jaarrekening met de verantwoordingsstaat, de saldibalans en de WNT-
verantwoording 2022;
D. De bijlage toezichtrelaties ZBO's en RWT's en de bijlage Rijksuitgaven 
Caribisch Nederland.
Specificatie apparaatsuitgaven
De begroting van de overige Hoge Colleges van Staat, de Kabinetten van 
de Gouverneurs en de Kiesraad heeft geen apart centraal apparaatsartikel. 
In de beleidsartikelen is bij de toelichting onder de tabel budgettaire 
gevolgen van beleid een uitsplitsing van de apparaatsuitgaven opgenomen.
Groeiparagraaf
Ten opzichte van het jaarverslag van vorig jaar zijn in dit jaarverslag geen 
wijzigingen te melden.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften. Voor de begrotings­
administratie wordt het verplichtingen-kasstelsel toegepast.
Focusonderwerpen , beroep op art. 2.27, tweede lid, CW
De Tweede Kamer heeft voor de verantwoording 2022 verzocht aandacht te 
besteden aan de terugkeer naar een regulier en voorspelbaar begrotings­
proces. Voor 2022 heeft dit geen betrekking op de begroting van de overige 
Hoge Colleges van Staat, Kabinetten van de Gouverneurs en de Kiesraad.
Beleidsverslag
Beleidsprioriteiten
Een College dient, conform de Comptabiliteitswet 2016, artikel 2.1 lid 
7 betreffende een niet-departementale begroting, enkel haar taken en 
bedrijfsvoering weer te geven. Derhalve bevat de niet-departementale 
begroting – in vergelijking met departementale begrotingen waarbij wel 
een weergave van het beleid wordt opgenomen – geen beleidsprioriteiten. 
In aansluiting hierop worden geen beleidsprioriteiten opgenomen in het 
jaarverslag.
Beleidsartikelen
Een beleidsartikel is opgebouwd uit de volgende elementen:
A. Algemene doelstelling;
B. Rol en verantwoordelijkheid;
C. Beleidsconclusies;
D. Budgettaire gevolgen van beleid;
E. Toelichting op de financiële instrumenten.
Tweede Kamer, vergaderjaar 2022–2023, 36 360 IIB, nr. 1 7
