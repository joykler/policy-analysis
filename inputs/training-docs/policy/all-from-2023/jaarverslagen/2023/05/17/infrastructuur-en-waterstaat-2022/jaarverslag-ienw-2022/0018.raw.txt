bij aan de structurele stikstofaanpak. De twee tenders in 2022 hebben negen 
walstroomprojecten voor de zeevaart opgeleverd in de havens van 
Rotterdam, Amsterdam en North Seaport, waaronder projecten voor de 
cruiseterminals van Rotterdam en Amsterdam.
Op 26 januari 2022 is de nieuwe Zeesluis IJmuiden geopend als voordeur 
voor het Noordzeekanaalgebied en de zeehaven Amsterdam. Daarmee is 
de realisatie versneld ten opzichte van de MIRT planning om in 2029 een 
nieuwe zeesluis aan te leggen. Door gezamenlijk opdrachtgeverschap met 
de provincie Noord-Holland en de gemeente Amsterdam is een zeesluis 
aangelegd die dieper, breder en langer was dan de een-op-een-vervanging, 
zodat de grootste schepen getijdeonafhankelijk ontvangen kunnen worden.
Binnenvaart
7
Eind 2022 is een toekomstvisie op de binnenvaart tot stand gekomen. In 
2022 is ook €10 miljoen extra budget toegevoegd aan de Tijdelijke subsi­
dieregeling verduurzaming binnenvaartschepen. Hiermee konden 
aanvragen die eerder waren afgewezen wegens overschrijding van het 
budget alsnog worden gehonoreerd. Met middelen vanuit Nationaal 
Groeifonds kon in 2022 ruim €50 miljoen subsidie worden vrijgemaakt voor 
elektrificatie van binnenvaartschepen.
Betalen naar gebruik
Het kabinet is voornemens om vanaf 2030 Betalen naar Gebruik (BnG) in te 
voeren. Dit ziet op het kilometerafhankelijk maken van het tarief van de 
motorrijbelasting voor alle personen- en bestelauto’s, zonder differentiatie 
naar tijd en plaats in het kilometertarief. In overeenstemming met het Coali­
tieakkoord is het kabinet van plan om deze kabinetsperiode de benodigde 
wetgeving vast te stellen en andere voorbereidingen te treffen. In 2022 zijn 
de eerste voorbereidende stappen gezet. Zo is de Tweede Kamer in juli met 
de eerste Hoofdlijnenbrief BnG geïnformeerd over de gemaakte keuzes, 
8
de nog openstaande keuzes en de planning voor de invoering van BnG. Ook 
zijn verschillende onderzoeken gestart en opgeleverd. Eind 2022 is de 
Tweede Kamer geïnformeerd over de resultaten van een literatuurstudie 
van het Kennisinstituut voor Mobiliteitsbeleid (KiM) naar de te verwachten 
effecten van BnG en over een onderzoeksrapport waarin verschillende 
9,10
varianten voor de tariefstructuur van BnG zijn uitgewerkt.
Water en Bodem sturend
‘Water en bodem worden sturend voor ruimtelijke planvorming’ is één van 
de ambities uit het Coalitieakkoord. In 2022 heeft de minister van Infra­
structuur en Waterstaat aangegeven hoe hij dit in samenwerking met de 
medeoverheden wil vormgeven. Dit staat in 33 structurerende keuzes, 
waarin onder meer concreet wordt ingegaan op onder meer het in kaart 
brengen van alle wateronttrekkingen, het verhogen van het waterpeil in 
veenweidegebieden en het besparen van drinkwater. Voor andere 
onderwerpen is het doel aangegeven en een proces geschetst, zoals voor 
de keuze waar we kunnen bouwen en waar niet, de zoetwaterverdeling in 
Nederland en het komen tot een vitale bodem. Vaak is gekozen voor een 
gebiedsgerichte uitwerking, waarbij wordt aangehaakt bij de gebiedspro­
cessen uit het Nationaal Programma Landelijk Gebied en de NOVEX. De 
keuzes zijn in de uitvragen hiervoor naar de provincies geland.
7
 Kamerstuk 31 409, nr. 373.
8
 Kamerstuk 32813, nr. 1081.
9
 Kamerstuk 31305, nr. 371.
10
 Kamerstuk 32800, nr. 79.
Tweede Kamer, vergaderjaar 2022–2023, 36 360 XII, nr. 1
