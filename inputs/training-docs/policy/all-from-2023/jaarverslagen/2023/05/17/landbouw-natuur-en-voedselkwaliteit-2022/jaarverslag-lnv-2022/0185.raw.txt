toegenomen van 88.795 ha in 2021 naar 90.168 ha in 2022. De komende GLB-
periode (2023-2027) wordt het ANLB versterkt en uitgebreid. Met de extra 
inzet is de doelstelling dat het ANLb groeit van ruim 100.000 ha naar 130.000 
ha. Het budget zal hierdoor stapsgewijs groeien van € 100 mln. in 2023 naar 
€ 120 mln. in 2025.
Via dit instrument sluiten provincies beheerpakketten af met collectieven 
van boeren voor op natuurwaarden gericht landbouwbeheer in (potentiële) 
leefgebieden van de betreffende soorten. Deze liggen buiten de bestaande 
natuurgebieden. Het kengetal »oppervlakte ANLb beheerd landbouw­
areaal» illustreert de ontwikkeling van het areaal agrarisch gebied waarin 
natuur en landbouw met elkaar verbonden worden.
Het kengetal geeft weer op hoeveel areaal de ecologische randvoorwaarden 
worden verbeterd voor (dier)soorten van internationaal belang. Of de 
populaties van die soorten daadwerkelijk toenemen, hangt van meer 
factoren af.
2. Uitbreiding bossen in Nederland
3
In 2021 bedroeg de oppervlakte bos 363.801 hectare. Daarmee bestaat 
het landoppervlak van Nederland voor 11% uit bos. De oppervlakte bos in 
2021 is beperkt gedaald ten opzichte van het bosareaal in 2017, ten tijden 
van de laatste inventarisatie. In 2017 bedroeg de oppervlakte bos nog 
365.726 hectare. Net als in de voorgaande periode is het areaal bos terug­
gelopen doordat bos verdwenen is voor andere natuurtypen en er tijdelijke 
bossen op agrarische grond zijn teruggezet naar landbouwareaal. Voor 
het jaar 2022 zijn vooralsnog geen nieuwe cijfers beschikbaar. Vanaf 2021 
wordt via de Bossenstrategie werk gemaakt van een stevige stijging van 
het bosareaal, waardoor in 2030 er 37.400 hectare bos bij moet zijn 
gekomen.
Figuur 1
3
 De definitie van bos wordt in de 7e Nederlandse Bosinventarisatie verder toegelicht.
Tweede Kamer, vergaderjaar 2022–2023, 36 360 XIV, nr. 1 185
