staat en goed ambtelijk vakmanschap. De maatschappelijke opgaven 
worden steeds complexer en vragen dat ambtenaren over grenzen van 
organisaties heen samenwerken. Ook in 2022 hebben we hier hard aan 
gewerkt.
Samen aan de opgaven werken
We hebben gewerkt aan een overheid die opgavegericht, volgens de 
bedoeling, waar nodig grenzeloos samenwerkt. Een belangrijk onderdeel 
hiervan is het versterken van het ambtelijk vakmanschap. Onze gemeen­
schappelijke publieke waardes zijn bepalend voor de inhoudelijke keuzes 
die wij maken in ons werk en daarmee de impact op mens en samenleving.
We werken langs drie lijnen aan een goed functionerende rijksdienst. Dit 
betreft uitvoerbaarheid, openheid van informatie en een kwalitatief 
hoogstaande rijksdienst. Voor het vergroten van de uitvoerbaarheid van 
beleid hebben we een grote bijdrage geleverd aan het programma Werk aan 
Uitvoering (WaU). WaU werkt aan het herstel van vertrouwen in de overheid 
vanuit een betere uitvoering (Kamerstukken II 2020/21, 29362, nr. 295).
Op 1 mei 2022 is de Wet Open Overheid (Woo) in werking getreden, 
waarmee een belangrijke stap is gezet naar een opener overheid. Door 
ruimer en actiever informatie te verschaffen neemt de transparantie rondom 
beleidskeuzes toe, wat het vertrouwen in de overheid kan vergroten. Vanaf 
Prinsjesdag 2022 worden bij alle Kamerstukken de beslisnota’s openbaar 
gemaakt. Zo geeft het Rijk meer inzage in de manier waarop besluiten tot 
stand zijn gekomen. Ook hebben we in 2022 ingezet op het verbeteren van 
de informatiehuishouding van het rijk, door onder andere het aanbesteden 
van rijksbrede Woo-software, het opleiden van informatiespecialisten en 
door de start van de Regeringscommissaris Informatiehuishouding en het 
Adviescollege Openbaarheid en Informatiehuishouding.
Naar aanleiding van het advies van het AcICT is de ontwikkeling van de 
infrastructuur voor de Woo (PLOOI) op basis van het huidige ontwerp eind 
2022 stopgezet. Ingezet wordt op een gewijzigd ontwerp dat snel te imple­
menteren is, met lage aansluitlast bij bestuursorganen, te weten een 
verwijsindex en een zoekfunctie (Kamerstukken II 2022/23, 26643, nr. 958).
Een kwalitatief hoogstaande rijksdienst
Ook in 2022 hebben we eraan gewerkt om een aantrekkelijk werkgever te 
zijn en blijven. In de zomer van 2022 is een akkoord bereikt met de 
vakbonden over de CAO Rijk 2022-2024. Hierin is een verhoging van het 
minimumloon voor rijksambtenaren naar 14 euro per uur afgesproken, als 
ook een stapsgewijze salarisverhoging voor alle rijksambtenaren, waarbij 
de lage- en middeninkomens percentueel meer stijgen dan de hogere 
inkomens. Daarnaast worden verlofregelingen flexibeler.
Voor een goed functionerende rijksoverheid is het verder van belang dat we 
leidinggevenden hebben die goed zijn toegerust voor de maatschappelijke 
opgaven van vandaag en morgen. We zoeken leidinggevenden die weten 
wat er in de samenleving speelt, voldoende kennis en ervaring hebben en 
actief samenwerken met alle betrokkenen.
In 2022 hebben we diverse maatregelen genomen om het 
(top)management bij de rijksoverheid verder te versterken. De focus lag 
hierbij op het vergroten van domeinspecifieke kennis en het stimuleren van 
meer continuïteit in de ambtelijke top. Tevens is in 2022 een nieuwe 
rijksbrede visie op publiek leiderschap tot stand gekomen. De visie biedt 
Tweede Kamer, vergaderjaar 2022–2023, 36 360 VII, nr. 1
