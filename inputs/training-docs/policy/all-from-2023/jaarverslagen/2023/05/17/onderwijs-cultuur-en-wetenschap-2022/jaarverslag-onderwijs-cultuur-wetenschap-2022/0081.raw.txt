E. Toelichting op de financiële instrumenten
De realisatie van de verplichtingen is € 1,3 miljoen hoger dan oorspronkelijk 
begroot. Dit betreft grotendeels verschillende mutaties van de Nederlandse 
Taalunie en opdrachten.
Op artikel 8 (Internationaal beleid) wordt de totale financiering verantwoord 
die het Ministerie van OCW bijdraagt aan de Nederlandse Taalunie. De 
verhoging van de verplichtingen voor de Nederlandse Taalunie betreffen 
overboekingen van artikel 16 (Onderzoek en wetenschapsbeleid) van 
€ 2,9 miljoen, artikel 6 en 7 (Hoger onderwijs), artikel 14 (Cultuur) en artikel 
15 (Media) van in totaal € 1,2 miljoen naar artikel 8 (Internationaal beleid).
De realisatie van uitgaven is € 5,4 miljoen hoger dan begroot. Dit komt 
grotendeels door de hierboven genoemde bijdragen van artikel 6 en 
7 (Hoger onderwijs), artikel 16 (Onderzoek en wetenschapsbeleid), artikel 
14 (Cultuur) en artikel 15 (Media) aan de Nederlandse Taalunie. Daarnaast 
heeft een interne overboeking ter bevordering van internationalisering 
ertoe geleid dat op het instrument opdrachten (€ 0,9 miljoen) meer is gerea­
liseerd dan begroot.
Subsidies
Stichting Ons Erfdeel
De Vlaams-Nederlandse vereniging Ons Erfdeel wil context brengen bij 
kunst, taal, geschiedenis, literatuur en maatschappelijke ontwikkelingen uit 
de Lage Landen. Dit realiseert Ons Erfdeel door het uitbrengen van artikelen 
en boeken, het publiceren van het Franstalige tijdschrift Septentrion en 
het digitaal publiceren van artikelen op hun Nederlandstalige, Franstalige 
en Engelstalige websites.
Nuffic
De Stichting Nuffic is het expertise- en dienstencentrum voor internationa­
lisering in het Nederlandse onderwijs; van primair en voortgezet onderwijs 
tot beroepsgericht en hoger onderwijs en onderzoek. Er heeft een herover­
weging plaatsgevonden van de subsidie aan Nuffic. In 2020 is er een 
wetstraject gestart om een aantal taken wettelijk te verankeren. Daarnaast 
zijn er taken Europees aanbesteed en zijn er taken afgebouwd.
Nationaal Agentschap Erasmus+
Het Nationaal Agentschap Erasmus+ Onderwijs en Training is samen met 
het Nationaal Agentschap Erasmus+ Jeugd belast met het beheer en de 
uitvoering in Nederland van het EU programma Erasmus+. Nuffic is 
aangewezen als Nationaal Agentschap Erasmus+ Onderwijs en Training 
voor het nieuwe Erasmus+ programma.
Duitsland Instituut Amsterdam (DIA)
Het DIA genereert en verspreidt kennis in Nederland over de ontwikkelingen 
in Duitsland op het raakvlak van onderwijs, wetenschap en maatschappij. 
Het instituut doet dat onder meer met behulp van wetenschappelijk 
onderzoek, onderwijsprojecten en voorlichtingsactiviteiten (cofinanciering 
met Universiteit van Amsterdam en Deutsche Akademische Austausch 
Dienst (DAAD)). Daarnaast stimuleert het DIA het onderwijs in de Duitse taal 
in Nederland.
Tweede Kamer, vergaderjaar 2022–2023, 36 360 VIII, nr. 1
