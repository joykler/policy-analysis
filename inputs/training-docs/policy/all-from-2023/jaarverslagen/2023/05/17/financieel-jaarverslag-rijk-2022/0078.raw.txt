Wijze van opname in de begroting en verantwoording
Steeds moet de afweging worden gemaakt wat rapporteren betekent voor 
de onderhandelings- en procespositie van de Staat. Om deze reden wordt 
enkel verslag gelegd over lopende, bij een gerecht aanhangig gemaakte 
procedures waarin claims worden neergelegd van een substantieel bedrag 
van minimaal 25 miljoen euro en die openbaar bekend zijn. Het voorstel is 
om als eerste stap een kwalitatieve toelichting in de departementale jaarver­
slagen op te nemen.
Opname in de departementale jaarverslagen
In de departementale jaarverslagen komt een toelichting op de saldibalans 
onder niet uit de balans blijkende bestuurlijke verplichtingen. Hier wordt 
momenteel al aanvullende informatie verstrekt over substantiële claims die 
per jaareinde nog niet leiden tot een juridisch afdwingbare verplichting.
In de toelichting op de juridische procedures wordt uiteengezet wat de aard 
van het geschil is, worden de betrokken partijen benoemd voor zover deze 
openbaar zijn, en wordt de status van het geschil benoemd (gedagvaard, 
aanhangig, uitspraak bekend, in beroep of cassatie, uitspraak onherroe­
pelijk). Als de vertrouwelijkheid van het dispuut/geschil het niet toelaat om 
informatie te verstrekken, volstaat enkel een benoeming van de casus of 
hoeft de procedure in zijn geheel niet te worden opgenomen. Vertrouwelijke 
juridische procedures (arbitragezaken en bindend advies procedures) zijn 
uitgesloten van de te benoemen juridische procedures. Bijkomend wordt 
niet gerapporteerd over procedures over belastingopbrengsten. Ook claim­
brieven van advocaten en procedures die nog niet bij een rechter zijn 
aangebracht, vallen buiten de verslagleggingscriteria.
Opname op de departementale begrotingen
De begroting kent geen equivalent van de post niet uit de balans blijkende 
bestuurlijke verplichtingen. In het traject voor de actualisatie van de rijks­
begrotingsvoorschriften wordt vastgesteld waar de juridische procedures 
in de begroting worden gepresenteerd. Een optie is de budgettaire gevolgen 
van beleid en budgetflexibiliteit, onder de financiële instrumenten bij 
schadevergoedingen.
Zolang de risico’s zich niet daadwerkelijk hebben verwezenlijkt, hebben de 
financiële risico’s nog geen budgettaire gevolgen en worden ze niet in de 
begroting gepresenteerd. Op het moment van een onherroepelijke rechter­
36
lijke uitspraak ontstaat een controleerbare afspraak, waardoor een 
verplichting ontstaat die in de departementale begroting moet worden 
verwerkt. Er is dus budgetruimte op de begroting nodig als de uitspraak 
onherroepelijk is, of eerder in het proces als kosten of claims met zekerheid 
tot een uitbetaling komen. Volgens het budgetrecht moet het parlement in 
dit geval ook (vertrouwelijk) geïnformeerd worden over de toekomstige 
financiële verplichtingen en de budgettaire verwerking.
Voorbeelden toekomstige werkwijze
De toelichting op juridische procedures kan er als volgt uit komen te zien 
(voorbeelden lopende procedures van het Ministerie van Sociale Zaken en 
Werkgelegenheid en het Ministerie van Financiën over 2022).
36
 Comptabiliteitswet 2016, artikel 2.14
Tweede Kamer, vergaderjaar 2022–2023, 36 360, nr. 1
