Artikel 12 Kasbeheer
A. Algemene doelstelling
Optimaal kasbeheer van het Rijk en van de instellingen die aan de schatkist 
zijn gelieerd.
B. Rol en verantwoordelijkheid
De minister van Financiën is verantwoordelijk voor het beheer van publieke 
middelen en de bijbehorende geldstromen. De wettelijke basis is geregeld 
62
in de Comptabiliteitswet 2016 en nader uitgewerkt in de Regeling schat­
63
kistbankieren RWT’s en andere rechtspersonen (voor RWT’s), de Wet finan-
64
ciering decentrale overheden (voor decentrale overheden), de Wet 
65 66
financiering sociale verzekeringen en de Zorgverzekeringswet (voor 
67
sociale fondsen) en de Regeling Agentschappen (voor agentschappen).
Het kasbeheer is onder te verdelen in het schatkistbankieren en het 
betalingsverkeer van de Rijksoverheid.
Bij schatkistbankieren heeft de minister van Financiën een beleidsmatige en 
uitvoerende rol. De uitvoering van het schatkistbankieren is belegd bij het 
Agentschap van de Generale Thesaurie. Schatkistbankieren houdt in dat 
instellingen hun liquide (overtollige) publieke middelen aanhouden bij het 
ministerie van Financiën (de schatkist). De publieke middelen verlaten de 
schatkist niet eerder dan noodzakelijk voor de uitvoering van de publieke 
taak. Daarnaast kunnen onder voorwaarden sommige categorieën 
deelnemers aan schatkistbankieren ook leningen afsluiten.
Het schatkistbankieren heeft drie doelstellingen: reductie van de EMU- 
schuld, risicoreductie en doelmatig kasbeheer. Door alle overtollige 
middelen binnen de overheid te concentreren bij het ministerie van 
Financiën vermindert de leenbehoefte van de overheid als geheel. Deze 
lagere leenbehoefte zorgt voor een lagere EMU-schuld. Het risico dat 
deelnemers lopen met hun overtollige middelen is kleiner doordat er 
minder geld bij externe partijen in beheer is. Het kasbeheer is doelmatiger 
doordat, over de gehele collectieve sector bezien, deelnemers met een 
leenfaciliteit besparen op hun rentekosten omdat het ministerie van 
Financiën tegen lagere rentetarieven uitleent dan marktpartijen.
Het betalingsverkeer van het Rijk wordt door commerciële partijen 
uitgevoerd. Periodiek wordt hiertoe het betalingsverkeer, dat verdeeld is in 
verschillende meerdere percelen, aanbesteed. Het ministerie van Financiën 
coördineert deze aanbestedingen. Door deze aanbestedingen worden 
commerciële partijen geprikkeld om hun diensten tegen een zo gunstig 
mogelijke prijs-kwaliteitverhouding aan te bieden. De doelstelling van het 
betalingsverkeer is het waarborgen en waar mogelijk verbeteren van de 
kwaliteit van de dienstverlening en het bewaken van de kosten hiervan.
62
 Stb. 2017, 139.
63
 Stcrt. 2017, 69130.
64
 Stb. 2013, 530.
65
 Stb. 2005, 36
66
 Stb. 2005, 358.
67
 Stcrt. 2012, 20 668.
Tweede Kamer, vergaderjaar 2022–2023, 36 360 IX, nr. 1
