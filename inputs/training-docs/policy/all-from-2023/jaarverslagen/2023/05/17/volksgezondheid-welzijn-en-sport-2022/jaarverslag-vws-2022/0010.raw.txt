3. Groeiparagraaf
VWS is in 2018 de pilot Lerend evalueren gestart. De pilot maakt inmiddels 
onderdeel uit van de Strategische Evaluatie Agenda (SEA). Het doel van 
de pilot is het verbeteren van het inzicht in de kwaliteit van het beleid. Dit 
gebeurt door de evaluaties onderdeel te laten uitmaken van de beleids­
cyclus en zodoende te leren van de resultaten van de evaluatie en beleid 
hierop aan te kunnen passen.
In de begroting 2020 zijn de budgettaire tabellen bij de beleidsartikelen 
gewijzigd zodat de budgettaire gevolgen van beleid meer aansluiten bij de 
beoogde beleidsdoelen en in samenhang worden gepresenteerd. Dit leidt 
ertoe dat in de budgettaire tabel in het jaarverslag de jaren voor 2020 niet 
meer helemaal aansluiten bij de eerdere jaarverslagen.
De VWS-monitor wordt naar aanleiding van het wetgevingsoverleg d.d. 
18 juni 2019 over het jaarverslag 2018 van VWS separaat aan de Tweede 
Kamer verzonden tegelijk met de ontwerpbegroting van VWS. Voorts wordt 
invulling gegeven aan de motie van de leden Van den Berg en Kerstens uit 
datzelfde wetgevingsoverleg. Een verdere verbetering van de meetbaarheid 
wordt gedaan door indicatoren in de bijlage van het Jaarverslag en de 
beleidsartikelen toe te voegen en door in de aanbiedingsbrief bij de VWS-
monitor aanvullende informatie op te nemen. Dit conform de motie uit het 
VSO over het jaarverslag van de leden Wörsdörfer en Renkema.
4. Afwijkingen van de Rijksbegrotingsvoorschriften
Norm toelichting verschillen tussen budgettaire raming en realisatie
Bij toepassing van de normen conform de Rijksbegrotingsvoorschriften 
worden er maar enkele onderdelen toegelicht. Om meer inzicht te geven in 
de verschillen tussen de budgettaire raming en de realisatie zijn de 
gehanteerde toelichtingsnormen in dit jaarverslag als volgt:
• Als het verschil tussen de budgettaire raming en de realisatie op de 
onderdelen van een instrument groter of gelijk is aan € 2,5 miljoen.
• Als het verschil kleiner dan € 2,5 miljoen is, maar het onderdeel van 
beleidsmatig of politiek belang is.
De departementale verantwoordingsstaat
In de departementale verantwoordingsstaat wordt een indeling van de 
artikelen weergegeven waarmee duidelijk wordt welke minister verant­
woordelijk is voor welke artikelen.
Beleidsartikelen
De beleidsartikelen zijn zo kort en bondig mogelijk opgesteld, maar in 
afwijking op de Rijksbegrotingsvoorschriften in enkele gevallen wel langer 
dan de voorgeschreven 10 pagina's per artikel.
5. Motie Schouw
In juni 2011 is de motie Schouw ingediend en aangenomen. Deze motie zorgt 
ervoor dat de landenspecifieke aanbevelingen van de Raad op grond van 
de nationale hervormingsagenda’s een eigenstandige plaats krijgen in de 
departementale begrotingen. De Europese Commissie heeft geen landen­
specifieke aanbevelingen gedaan voor de VWS-begroting.
Tweede Kamer, vergaderjaar 2022–2023, 36 360 XVI, nr. 1 10
