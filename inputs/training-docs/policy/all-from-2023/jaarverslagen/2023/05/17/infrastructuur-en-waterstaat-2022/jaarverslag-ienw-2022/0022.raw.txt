leefomgeving terugdringen. De beschreven verduurzamingsopgave van 
Tata Steel is één van de bedrijven waarvoor dit geldt. Daarnaast zijn recent 
afspraken gemaakt met Dow Benelux en Nobian.
Tata Steel
In algemene zin kan worden geconstateerd dat er in 2022 door verschillende 
partijen hard is gewerkt en dat de acties uit het ‘Plan van Aanpak Tata 
Steel’ volgens gemaakte afspraken zijn uitgevoerd. Dit leidt echter nog niet 
tot onafhankelijk aantoonbare significante of meetbare verbetering van de 
leefomgeving. Het helpt daarbij niet dat het aantal (ongewone) voorvallen 
rond het bedrijf onverminderd hoog blijft en bereikte resultaten nog niet 
onafhankelijk zijn verifieerd. De situatie rond het bedrijf verdient daarom 
onverminderd onze aandacht.
Impact van oorlog in Oekraïne op het ministerie van Infrastructuur en 
Waterstaat
Sinds de invasie van Rusland in Oekraïne heeft het ministerie zich op 
meerdere terreinen beziggehouden met de gevolgen hiervan. Belangrijkste 
onderwerpen waren en zijn o.a. de uitwerking en gevolgen van de sancties 
tegen Rusland, de daaruit voortvloeiende energie (olie en gas)-actualiteit en 
nationale veiligheid gerelateerde onderwerpen. Om deze ontwikkelingen 
goed te blijven opvolgen en om intern te stroomlijnen is de Taskforce 
Oekraïne Rusland (TOR) opgericht.
Ambities waarmaken
Miljardeninvesteringen voor bereikbaarheid woningbouwlocaties
Het is de ambitie van het kabinet om 900.000 woningen te bouwen tot 2030. 
In het Coalitieakkoord is € 7,5 miljard toegevoegd aan het Mobiliteitsfonds 
voor de ontsluiting en bereikbaarheid van de woningbouwopgave. In 2022 
is er een intensief traject gevolgd met de ministeries IenW, BZK, EZK, 
Financiën en met de regio’s (gemeenten, provincies en koepelorganisaties) 
om tot de verdeling van de gelden te komen ten bate van de woningbouw­
opgave. €1,5 miljard is gereserveerd voor versnellingsafspraken voor 
woningbouwproductie op de korte termijn door heel Nederland. €6 miljard 
is gereserveerd voor netwerkmaatregelen, schaalsprongen en regionale 
mobiliteitspakketten in de 17 grootschalige NOVEX-woningbouwlocaties. 
Voorbeelden hiervan zijn investeringen in wegverbredingen, baanstabiliteit 
op het spoor, investeringen in fietsinfrastructuur, Oeververbinding 
Rotterdam, Merwedelijn in Utrecht en mobiliteitspakketten voor de 
Brabantse stedenrij. Er wordt geïnvesteerd in alle regio’s en in alle modali­
teiten. De verdeling van middelen is gedaan op basis van het integrale 
afweegkader dat in overleg met de Koepelorganisaties is opgezet. De 
Tweede Kamer is hierover geïnformeerd via de jaarlijkse MIRT-brief, en 
verantwoording heeft plaatsgevonden in het Notaoverleg met de Kamer op 
28 november.
Spoorwegen
Nieuwe concessie Hoofdrailnet 2022
In het afgelopen jaar is het Programma van Eisen (PvE) voor de nieuwe 
Hoofdrailnetconcessie ter toets op uitvoerbaarheid en betaalbaarheid 
voorgelegd bij de beoogd concessiehouder, schriftelijk geconsulteerd bij 
de brede groep stakeholders, behandeld in de Tweede Kamer en 
vervolgens, na verwerking van aangenomen moties, weer naar de Kamer 
gestuurd. Op basis van dit PvE zijn in het najaar van 2022 de onderhande­
lingen met NS gestart over de concessietekst.
Toekomstvast spoor zuidoost Nederland (Brainportregio Eindhoven)
Tweede Kamer, vergaderjaar 2022–2023, 36 360 XII, nr. 1 22
