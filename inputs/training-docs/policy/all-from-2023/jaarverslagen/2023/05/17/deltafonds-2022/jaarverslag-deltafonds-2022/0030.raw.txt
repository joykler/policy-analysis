Aanleg Zoetwatervoorziening
In het Deltaprogramma werkt het Rijk samen met decentrale overheden aan 
het weerbaarder maken van ons land tegen watertekorten. Zo verbetert 
het Deltaprogramma Zoetwater o.a. de wateraanvoer naar laag Nederland 
en zorgt het voor een betere verdeling van het rivierwater. Ook wordt water 
beter vastgehouden in de hoge zandgronden. Ook wordt er sterker ingezet 
op zuinig zijn met water en beter rekening gehouden met de waterbeschik­
baarheid bij de ruimtelijke inrichting.
In 2022 zijn tien maatregelen uit Fase 1 2015-2021 van dit programma 
afgerond, waaronder de zoetwater aanvoer naar West-Brabant via de Roode 
Vaart. De laatste 13 maatregelen uit Fase 1 worden in de periode t/m 2025 
afgerond. Dit betreft o.a. de afronding van de Klimaatbestendige Water­
aanvoer Midden Nederland (KWA) en het robuuster maken van de Friese 
IJsselmeerkust. De lange uitvoeringstijd van de laatste maatregelen heeft 
mee te maken met de complexiteit van de projecten, waar procedures, 
grondaankopen en milieu ruimte (stikstof, PFAS) een rol spelen.
De uitvoering van Fase 2 van het Deltaprogramma Zoetwater 2022-2027 is 
gestart. Deze fase bestaat uit een maatregelenpakket van €800 miljoen euro, 
waarvan € 250 miljoen uit het Deltafonds en € 550 miljoen vanuit de regio 
wordt bekostigd. De benodigde middelen voor bijdragen uit het Deltafonds 
aan regionale maatregelen werden in 2022 via een incidentele suppletoire 
begroting geregeld. Op 22 juli 2022 werd de Specifieke Uitkering (SPUK) 
Zoetwater in de Staatscourant gepubliceerd. De eerste specifieke uitke­
ringsaanvragen uit het Deltafonds ter waarde van €91 miljoen Euro zijn in 
2022 verplicht. De resterende aanvragen volgen in 2023. De uitvoering van 
de maatregelen van deze fase vinden plaats in de periode t/m 2027. Mogelijk 
zullen een aantal maatregelen een langere uitvoeringstijd nodig hebben, 
zeker daar waar grondaankopen, milieuruimte en afstemming met de NPLG 
en de landbouwtransitie een rol spelen.
In 2022 is het programma ook gestart met het bepalen van de methodiek ter 
concretiseren van de doelen voor de derde fase. Dit proces wordt in 2023 
gecontinueerd rekening houdend met sturende uitspraken uit Water en 
Bodem Sturend en de NPLG ontwikkelingen.
Tijdelijke Impulsregeling Ruimtelijke Adaptatie:
In 2021 is de impulsregeling Ruimtelijke Adaptatie van start gegaan. De 
regeling heeft als doel om regionale klimaatadaptatie projecten te 
versnellen. De aanvragen van de regio’s zijn zo veel mogelijk gebaseerd op 
de uitgevoerde stresstesten en risicodialogen.
Belangrijkste (budgettaire) aanpassingen
Tabel 12 Projectoverzicht realisatieprogramma (bedragen x € 1 miljoen)
Kasbudget 2022 Projectbudget Openstelling Toelichting
begroting begroting begroting
Projectomschrijving realisatie verschil huidig huidig
2022 2022 2022
Projecten Nationaal
Deltaplan zoetwater 21 5 ‒ 16 70 77 2021 2024 1
Impuls ruimtelijke adaptie 26 42 16 205 201 2
Zoetwater maatregelen 10 21 11 25 241 3
Projecten Zuidwest-
Nederland
Ecologische Maatr. 
Markermeer 0 0 0 10 10 2021/2022 2021/2022
Tweede Kamer, vergaderjaar 2022–2023, 36 360 J, nr. 1
