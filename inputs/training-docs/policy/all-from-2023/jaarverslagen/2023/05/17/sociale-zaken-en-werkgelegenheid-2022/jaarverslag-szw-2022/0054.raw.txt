Capaciteitsinzet
De kerncijfers ‘Capaciteitsinzet’ geven weer hoe de beschikbare capaciteit 
is verdeeld over de diverse domeinen. Er is naar aanleiding van de 
beschikbaar gestelde ICF middelen een wervingsmodel met tijdpad voor 
de werving van de capaciteit per domein opgesteld. De realisatie beweegt 
zich naar de gestelde ambitie.
Effect
Een indicatie op het behalen van het beoogde maatschappelijk effect is de 
informatie over het handhavingspercentage. Het handhavingspercentage 
bij eerste inspectie biedt inzicht in de mate waarin de Nederlandse Arbeids­
inspectie erin slaagt risicogericht te inspecteren, dus om werkgevers te 
bezoeken die de regels overtreden. Dit is voldoende het geval als bij meer 
dan de helft bij eerste inspectie bezochte bedrijven sprake is van het 
overtreden van de wet. Het handhavingspercentage bij herinspectie zegt 
iets over de mate waarin de Nederlandse Arbeidsinspectie erin slaagt om 
een gedragsverandering te realiseren bij werkgevers die de regels niet 
naleven.
Het handhavingspercentage eerste inspectie op het domein Eerlijk laat 
een hogere realisatie zien dan de streefwaarde. Het handhavingspercentage 
eerste inspectie op het domein Gezond en Veilig laat een lagere realisatie 
zien dan de streefwaarde. Ten opzichte van eind 2021 is sprake van een 
verbetering van het handhavingspercentage op het domein van Gezond en 
Veilig. Voorgaande kan met name worden verklaard doordat in 2021 nog 
veel coronaklachten in behandeling waren genomen, waarbij het effect 
groot was, maar waar sprake was van een laag handhavingspercentage. 
Een nadere duiding zal worden opgenomen in het jaarverslag 2022 van de 
Inspectie.
Tweede Kamer, vergaderjaar 2022–2023, 36 360 XV, nr. 1 54
