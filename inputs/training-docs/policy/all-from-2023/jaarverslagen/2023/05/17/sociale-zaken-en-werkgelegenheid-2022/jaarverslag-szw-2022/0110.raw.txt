Budgettaire ontwikkelingen
De middelen voor de Tegemoetkoming eigen bijdrage zijn aan de begroting 
e
toegevoegd via de 1 Incidentele suppletoire begroting SZW 2022. Dit was 
voor de derde periode van sluiting en voor de additionele regeling (Stb. 
2022, 163). In totaal is € 78 miljoen vrijgemaakt voor de Tegemoetkoming 
eigen bijdrage.
De realisatie in 2022 is uitgekomen op € 74,1 miljoen. Het verschil van 
€ 3,9 miljoen wordt vooral verklaard doordat de middelen voor de uitvoe­
ringskosten zijn overgeboekt naar artikel 11 voor de SVB en naar de 
begroting van het Ministerie van Financiën voor Dienst Toeslagen.
Subsidies
Voor projectsubsidies kinderopvang in Nederland is € 1 miljoen uitgegeven 
(€ 0,3 miljoen lager dan begroot). Een eindafrekening van € 0,2 miljoen is 
verschoven naar 2023. De uitgaven op subsidies zijn daarnaast afhankelijk 
van de ingediende aanvragen vanuit de sector.
Voor de tijdelijke subsidieregeling financiering kinderopvang Caribisch 
Nederland is € 8,0 miljoen begroot, de realisatie was € 7,5 miljoen. Bij de 
raming van de uitgaven voor de tijdelijke subsidieregeling is uitgegaan van 
een hogere deelname van kinderen aan de opvang dan in de praktijk in 2022 
is gebleken.
Opdrachten
Op het budget voor ‘Overige opdrachten’ van € 3,0 miljoen is € 1,6 miljoen 
uitgegeven (€ 1,4 miljoen minder dan begroot). De lagere realisatie komt 
voornamelijk doordat een reservering voor sneltesten kon vervallen. 
Daarnaast waren er minder opdrachten en onderzoeken dan eerder was 
voorzien.
Op het budget voor Opdrachten Caribisch Nederland van ruim € 1 miljoen 
is afgerond € 0,8 miljoen minder uitgegeven dan eerder begroot. In 2022 
zijn een aantal activiteiten in het kader van het programma BES(t) 4 kids niet 
tot uitvoering gekomen. Een ICT-applicatie voor de bekostiging van de 
kinderopvang conform de Wet kinderopvang BES is vertraagd 
(€ 0,6 miljoen).
Bekostiging
De bekostiging betreft uitgaven aan Stichting Projectenbureau Publieke 
Gezondheid van de Vereniging van Publieke Gezondheid en Veiligheid 
Nederland (PGV) voor de coördinatie op het toezicht op de kinderopvang. 
PGV is wettelijk aangewezen voor deze taak. De gerealiseerde uitgaven 
hiervoor wijken nauwelijks af van de begroting van € 1,5 miljoen.
Bijdrage aan agentschappen
Het budget van € 8,5 miljoen is geheel bestemd voor de uitvoering door 
DUO van het Landelijk Register Kinderopvang en het Personenregister 
Kinderopvang. De kosten kwamen € 0,9 miljoen lager uit dan begroot, onder 
andere door vertraging bij een migratietraject van het Personenregister 
kinderopvang en het annuleren van een project voor het digitaliseren van 
de aanvraagformulieren voor het Landelijk Register Kinderopvang. Ook 
waren er lagere kosten bij bezwaar en beroep.
Tweede Kamer, vergaderjaar 2022–2023, 36 360 XV, nr. 1
