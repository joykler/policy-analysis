• Het resterende verschil van de realisatie binnen dit artikelonderdeel 
wordt verklaard door de overige opdrachten.
G. Toelichting op Financiële instrumenten
Uitgaven
1 Algemeen waterbeleid
Opdrachten
Klimaatadaptatie
Er zijn middelen ingezet voor het programma Klimaatadaptatie voor het 
bevorderen van een transitie naar meer klimaatbestendig handelen door 
personen en organisaties. Daartoe zijn uitgaven voorzien voor de imple­
mentatie van de Nationale Adaptatie Strategie (NAS). De middelen voor 
de uitvoering van de NAS op dit artikel en die voor het Deltaprogramma 
Ruimtelijke Adaptatie op het Deltafonds zijn complementair aan elkaar. 
IenW heeft de coördinatie over het Nederlandse klimaatadaptatiebeleid en 
doet dit in nauwe samenwerking met de betrokken departementen, 
decentrale overheden, kennisinstellingen, maatschappelijke organisaties 
en marktpartijen.
In 2022 is er aan de hand van de uitvoeringsagenda (vergaderjaar 2021-2022 
kamerstuk 31710 nr.80) (Kamerstukken 2021-2022, 31710, nr.80) voor 
klimaatbestendige netwerken, een start gemaakt met nadere analyse en 
onderzoek. Zo is er voor het Hoofdwatersysteem onder andere gekeken 
naar het verbeteren van de methodiek van de stresstesten en het verder 
analyseren van de kwetsbare gebieden die in de uitvoeringsagenda naar 
voren kwamen. Nader onderzoek is nodig om tot concrete maatregelen te 
kunnen komen.
Nationaal Groeifonds
Samen met veldpartijen is in 2022 aan de ontwikkeling van drie proposities 
van het National Groeifonds (NGF) gewerkt. De tweede ronde propositieis 
NL2120 en Groeiplan Watertechnologie zijn aangepast en opnieuw bij het 
NGF aangeboden. Voor de derde ronde is gewerkt aan het voorstel Digita­
lisering Noordzee. De proposities dragen bij aan de IenW doelstellingen met 
betrekking tot waterveiligheid, waterbeheer, de waterketen en beheer 
Noordzee. Voor de proposities zijn een aantal opdrachten verstrekt, onder 
andere voor een Maatschappelijke Kosten en Baten analyse en advisering 
over staatssteunaspecten.
Helpdesk Water
IenW levert jaarlijks een bijdrage aan de Helpdesk Water, onderdeel van 
RWS. In 2022 is verder gewerkt aan het integreren van de Helpdesk Water 
in het Informatiepunt Omgevingswet. Afhankelijk van de datum van inwer­
kingtreding van de Omgevingswet zal de Helpdesk Water niet meer worden 
bijgehouden. De actuele informatie is dan te vinden via de website van 
het Informatiepunt Omgevingswet.
Omgevingsloket Online
Voor de uitvoering van het bestaande Omgevingsloket Online (OLO) wordt 
een jaarlijkse bijdrage geleverd ten behoeve van water- en omgevingsver­
gunningen.
Tweede Kamer, vergaderjaar 2022–2023, 36 360 XII, nr. 1
