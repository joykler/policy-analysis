Toch heeft de groei van de defensie-uitgaven zich in 2022 versneld 
voortgezet. Ondanks ondervulling door de krappe arbeidsmarkt, verbroken 
logistieke ketens als gevolg van de COVID-epidemie en een overspannen 
wapenmarkt als gevolg van het conflict in Oekraïne was de groei in realisatie 
€1,2 miljard ten opzichte van 2021. De totale realisatie in 2022 is uitgekomen 
op €12,9 miljard (exclusief HGIS). Daarbij is niet het volledige budget 
gebruikt; met diverse kasschuiven is circa € 1,8 miljard binnen de defensie­
begroting en het DMF naar latere jaren geschoven.
Defensie heeft in 2022 de Oekraïnse strijdkrachten op verschillende 
manieren voorzien van militaire steun. Uit voorraad is voor € 697 miljoen 
2
aan goederen geleverd Dit bedrag betreft de vervangingswaarde van deze 
leveringen. Daarnaast is er voor € 64 miljoen aan militair materieel geleverd 
dat commercieel verworven is. Voor al deze leveringen heeft Defensie in 
2022 € 62,9 miljoen aan compensatie toegezegd gekregen vanuit de 
2
Europese Vredesfaciliteit (EPF) . Deze compensatie wordt ontvangen in de 
jaren waarin de bijbehorende voorraad wordt vervangen. Voor leveringen 
die gepland stonden voor afstoting, is in 2022 € 5,2 miljoen aan gemiste 
verkoopopbrengsten uit de generale middelen gecompenseerd. Verder 
heeft Defensie € 100 miljoen bijgedragen aan het International Fund for 
3
Ukraine en is voor € 120 miljoen een trilateraal samenwerkingsproject 
aangegaan met Tsjechie en de Verenigde Staten om zwaar militair materieel 
te leveren, waaronder T-72 tanks. Tot slot heeft de KMar bijgedragen aan 
forensische opsporing in Oekraïne, hiervoor is € 1,48 miljoen beschikbaar 
gesteld. De uitgaven in 2022 zijn gerapporteerd in bijlage 10 Maatregelen 
Oekraïne.
De hoogte van de in 2022 aangegane verplichtingen laat zien dat er een 
verdere groei mogelijk is, al zullen de uitgaven wegens beperkte leverings­
mogelijkheden vaak in latere jaren plaatsvinden. In 2021 werden en voor 
€ 12,9 miljard aan verplichtingen aangegaan, in 2022 werd dit € 14,5 miljard.
De investeringsverplichtingen nemen jaar op jaar gestaag toe, de investe­
ringsquote (de totale investeringsuitgaven afgezet tegen de totale uitgaven) 
toont eveneens een stijgende lijn. In 2022 was de investeringsquote 24,9% 
van de totale begroting en het vijfjaarsgemiddelde kwam voor het derde 
jaar op rij boven de 20% uit. Daarmee voldoen we aan de gestelde NAVO-
eis van 20%.
2
 Kamerstuk 2022D54630
3
 Kamerstuk 2022D46708
Tweede Kamer, vergaderjaar 2022–2023, 36 360 X, nr. 1
