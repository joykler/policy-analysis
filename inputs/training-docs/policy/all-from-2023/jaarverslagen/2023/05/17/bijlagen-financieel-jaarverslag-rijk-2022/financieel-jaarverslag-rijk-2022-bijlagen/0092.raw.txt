Mee-/tegenvaller: Groningen
 Op deze post wordt inzichtelijk dat de ontvangsten van de NAM lager zijn 
dan geraamd. Dit wordt onder meer veroorzaakt doordat de NAM de 
facturen voor versterken slechts gedeeltelijk betaald.
Mee-/tegenvaller: diversen
 Een grote post in deze reeks is diverse ontvangsten, hier is 99 miljoen euro 
minder ontvangen dan verwachten. Daarnaast is er voor Wind op Zee 
63 miljoen euro minder ontvangsten dan begroot. Tot slot is er voor de post 
Nationaal Coördinator Groningen 130 miljoen euro minder ontvangen. 
Binnen deze post zijn er ook een mutaties verwerkt voor een correctie op 
de ontvangsten Mijnbouwwet, hierdoor valt deze post hoger uit.
Corona
 In het kader van de TVL is in 2022 ruim 24 miljoen euro meer terugbetaald 
dan verwacht. De ontvangsten vanuit de Regionale Ontwikkel Maatschap­
pijen (ROMs) vielen juist 2,8 miljoen lager uit dan verwacht. Tot slot zijn 
een aantal mutaties op de garantieregelingen (BMKB, GO en KKC) gedaan 
om de reserves de gewenste omvang te geven.
Niet- plafondrelevant
Dividenden EBN
 Hier is zichtbaar dat EBN geen dividenden heeft uitgekeerd dit jaar, dit hangt 
samen met solidariteitsbijdrage, reeds vermeld in Veegbrief. Waardoor 
het verwachtte bedrag niet is ontvangen.
Ontvangsten Mijnbouwwet
 Ca. 2,6 mld euro hiervan is pas begin 2023 ontvangen vanwege technische 
problemen met de aanslag en ontvangst van de betaling. Hierdoor is dit 
bedrag niet in 2022 ontvangen waardoor de ontvangsten lager zijn dan 
verwacht.
Lening Bergermeer
Met de 8e Incidentele suppletoire begroting 2022 inzake verder vullen 
gasopslag Bergermeer is aan EBN een lening van 2,3 miljard euro verstrekt 
voor de inkoop van gas en vulling van Bergermeer. De verwachting was dat 
deze lening in 2023 terugbetaald zou worden, maar door een gunstig 
verloop van de vulling heeft EBN in 2022 al 1 miljard euro van de lening 
terugbetaald. Dit is verwerkt in de Veegbrief.
Overige ontvangsten
 In deze reeks zitten verschillende posten, de grootste post hiervan is de 
ontvangsten lening EBN Bergermeer. Dit gaat om een bedrag van 1 miljard 
euro, dit bedrag was in 2023 verwacht maar is in 2022 ontvangen. Tot slot 
is er een tegenvaller op de ETS- ontvangsten van 164 miljoen euro.
Tweede Kamer, vergaderjaar 2022–2023, 36 360, nr. 2 92
