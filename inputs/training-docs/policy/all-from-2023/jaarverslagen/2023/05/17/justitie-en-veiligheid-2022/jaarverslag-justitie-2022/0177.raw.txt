Bereikbaarheid/beschikbaarheid
Justid heeft per DNO een basisniveau dienstverlening (BND) afgesproken; 
dit zijn de minimale service levels voor bereikbaarheid/beschikbaarheid van 
systemen en informatie. Ingeval zich een verstoring voordoet met een hoge 
impact en –urgentie, is er sprake van een zogenaamd prio 1 incident, dat 
binnen een afgesproken hersteltijd opgelost moet zijn. Opdrachtgevers 
hebben 4x per jaar een rapportage ontvangen waarin de bereikbaarheid en 
eventuele prio 1 incidenten zijn vermeld en toegelicht. Over 2022 is dit nog 
niet te vertalen in een gemiddelde totaalscore voor Justid, maar op basis 
van de individuele rapportages kan worden gesteld dat de Justid zich heeft 
gehouden aan de afgesproken normen en tijden.
10.7 Justitiële ICT Organisatie (JIO)
Inleiding
De Justitiële ICT Organisatie is ICT-dienstverlener voor het gehele ministerie 
van Justitie en Veiligheid. Wij maken onder meer apps waarmee onze Rijks­
collega’s hun werk makkelijk en efficiënt kunnen doen. Wij zorgen voor de 
juiste hard- en software op werkplekken, overal in Nederland. Wij 
ontwikkelen veilige cloud-omgevingen waardoor onze collega’s hun werk 
kunnen doen: thuis, onderweg en op een werkplek. En altijd veilig. Kortom: 
wij zorgen dat ICT werkt.
Tweede Kamer, vergaderjaar 2022–2023, 36 360 VI, nr. 1
