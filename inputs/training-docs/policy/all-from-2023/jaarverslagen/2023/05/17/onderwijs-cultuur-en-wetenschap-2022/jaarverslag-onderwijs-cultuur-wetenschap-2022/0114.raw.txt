E. Toelichting op de financiële instrumenten
De realisatie van de uitgaven 2022 ligt € 125,7 miljoen hoger dan oorspron­
kelijk begroot, als gevolg van het desalderen van hogere dan geraamde 
ontvangsten, met name op de reclame-inkomsten (€ 60,9 miljoen), 
toevoeging van de prijsindexeringen (€ 47,1 miljoen), toevoeging van 
middelen uit het coalitieakkoord voor Werk aan Uitvoering (WaU) 
(€ 3,9 miljoen), coalitieakkoord-middelen (€ 13,2 miljoen) en overige kleine 
mutaties.
De realisatie van de verplichtingen 2022 ligt € 170,4 miljoen hoger dan 
oorspronkelijk begroot. Naast de hierboven genoemde hogere uitgaven, 
gaat het om een ophoging voor de aangegane verplichtingen 2023. Het 
budget in 2023 ligt hoger, het verplichtingenbudget 2022 is aangepast aan 
het uitgavenbudget 2023.
De raming van de ontvangsten is met € 60,9 miljoen bijgesteld, als gevolg 
van hogere reclame-inkomsten dan verwacht ten opzichte van de oorspron­
kelijke begroting.
Bekostiging
Landelijke en regionale publieke omroep
De publieke omroep waarborgt een hoogwaardig en pluriform media-
aanbod, dat toegankelijk en betaalbaar is voor alle lagen van de bevolking. 
Daarom bekostigt de Minister van OCW de landelijke publieke omroep. 
Mede vanwege Europese regels op het gebied van staatssteun, houdt de 
overheid greep op de aard en omvang van het takenpakket van de landelijke 
publieke omroep en bepaalt de overheid het budget van de publieke 
omroep.
De hogere uitgaven van de Landelijke Publieke Omroepen zijn het gevolg 
van de prijsindexering 2022 van € 25,4 miljoen. Verder is het budget 
verhoogd voor vervroegde uitzending van films op de Nederlandse Publieke 
Omroep (NPO) (€ 2,3 miljoen).
De hogere uitgaven van de regionale omroepen zijn het gevolg van de 
prijsindexering 2022 van € 9,0 miljoen.
Stichting Omroep Muziek (SOM)
De SOM is door de Minister aangewezen als instelling voor het in stand 
houden en exploiteren van omroeporkesten en omroepkoren. Naast de 
reguliere activiteiten heeft de SOM in 2022 verder ingezet op het 
waarborgen van de kwaliteit, het versterken van zijn omroeptaak en het 
creëren van ruimte voor innovatie en talentontwikkeling om zo ook nieuwe 
doelgroepen te bereiken. De hogere uitgaven van de SOM zijn het gevolg 
van de prijsindexering 2022 van € 0,9 miljoen.
Nederlands Instituut voor Beeld en Geluid (NIBG)
Het NIBG is door de Minister aangewezen als instelling voor het in stand 
houden en exploiteren van een media-archief. Daarnaast voert het NIBG 
activiteiten uit op onder andere het terrein van digitaal erfgoed en 
onderwijs, worden via het museum van het NIBG collecties van onder meer 
het voormalig Persmuseum tentoongesteld aan het bredere publiek en 
neemt het NIBG zitting in meerdere samenwerkingsverbanden, zoals het 
Netwerk Mediawijsheid. De hogere uitgaven van het NIBG zijn het gevolg 
van de prijsindexering 2022 van € 1,3 miljoen.
Tweede Kamer, vergaderjaar 2022–2023, 36 360 VIII, nr. 1
