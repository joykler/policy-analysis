4.7 Artikel 7 Oorlogsgetroffenen en Herinnering Wereldoorlog II
A. Algemene doelstelling
De zorg voor verzetsdeelnemers en oorlogsgetroffenen uit de Tweede 
Wereldoorlog (WO II) is geborgd en mensen beseffen, mede op basis van 
de gebeurtenissen uit WO II, wat het betekent om in vrijheid te kunnen leven.
B. Rol en verantwoordelijkheid
De minister is verantwoordelijk voor de continuïteit, kwaliteit, effectiviteit 
en toekomstgerichtheid van specifieke zorg en het stelsel van pensioenen 
en uitkeringen voor verzetsdeelnemers en oorlogsgetroffenen WO II. Het is 
belangrijk om de herinnering aan WO II levend te houden en te borgen dat 
blijvend betekenis kan worden gegeven aan het verhaal.
De minister is verantwoordelijk voor:
Stimuleren: van het blijvend betekenis laten houden aan de herinnering aan 
WO II (Kamerstukken II 2020/21, 35570, nr. 2).
Financieren: van begeleidende instellingen voor maatschappelijk werk en 
sociale dienstverlening aan erkende deelnemers aan het voormalig verzet 
en oorlogsgetroffenen en van instellingen die de herinnering aan de WO II 
levend houden.
Regisseren: het in stand houden en ondersteunen van een infrastructuur die 
het mogelijk maakt de zorg- en dienstverlening aan verzetsdeelnemers en 
oorlogsgetroffenen WO II te garanderen en de herinnering aan WO II 
blijvend betekenis te laten houden en het actueel houden van de wet- en 
regelgeving voor verzetsdeelnemers en oorlogsgetroffenen WO II.
Uitvoeren: opdrachtgever en toezichthouder van diverse ZBO’s en het 
Nationaal Comité 4 en 5 mei.
C. Beleidsconclusies
Centraal in 2022 stond het verder verankeren en levend houden van het 
verhaal over de Tweede Wereldoorlog in de Nederlandse samenleving. Na 
twee jaar gedwongen gesloten te zijn geweest vanwege corona waren de 
Herinneringscentra Tweede Wereldoorlog en oorlogsmusea vanaf maart 
2022 weer open voor publiek. Hiermee konden jongeren en volwassenen 
weer in aanraking komen met het verhaal over de Tweede Wereldoorlog.
Op 5 december 2022 is de voorhangprocedure gestart voor het 
voorgenomen besluit tot oprichting van de Stichting Kennis- en Innovatie­
centrum WOII (Kamerstukken II 2022/23, 36266, nr.1). De aanleiding voor 
het doen oprichten van genoemde stichting is de opgave voor de (profes­
sionele) veldpartijen om ‘het verhaal’ van de Tweede Wereldoorlog ook voor 
de komende generaties op een voor hen passende manier levend en 
relevant te houden. Om deze opgave succesvol uit te voeren is met name 
tussen de onderdelen kennisverspreiding (informele educatie), digitali­
sering en museaal aanbod meer samenhang nodig. Dit vraagt om 
structurele samenwerking en afstemming tussen de verschillende profes­
sionele sectorpartijen die actief zijn in het overbrengen van ‘het verhaal’ van 
de Tweede Wereldoorlog.
Tweede Kamer, vergaderjaar 2022–2023, 36 360 XVI, nr. 1
