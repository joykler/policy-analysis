Artikel 3: Effectieve Europese samenwerking
A. Algemene doelstelling
De algemene doelstelling is een effectieve Europese samenwerking om de 
Europese Unie en haar lidstaten zo vreedzaam, welvarend en sterk mogelijk 
de toekomst in te loodsen. Europa is essentieel voor onze welvaart, vrijheid 
en veiligheid. Een actieve opstelling van Nederland in het Europese besluit­
vormingsproces en in de bilaterale relaties met Europese partners is dan 
ook in het directe belang van Nederlandse burgers en bedrijven. Door 
consequent en constructief optreden kan Nederland zijn invloed binnen 
de Europese Unie vergroten. Zo kan Nederland mede vorm geven aan 
ontwikkelingen in Europa die direct van invloed zijn op onze economische, 
sociale en politieke toekomst.
B. Rol en verantwoordelijkheid
Binnen de Europese Unie wordt gewerkt aan economische groei, werkge­
legenheid, gezonde overheidsfinanciën van de lidstaten en toekomstbe­
stendige Europese samenwerking gericht op hoofdzaken en toegevoegde 
waarde. Daarnaast zullen het uittredingsproces van het Verenigd Koninkrijk, 
de Europese migratieproblematiek en de (aanloop naar) onderhandelingen 
over een nieuw meerjarig financieel kader de aandacht vragen. Tot slot zet 
Nederland zich in voor effectief extern beleid, inclusief een versterkt 
gemeenschappelijk veiligheids- en defensiebeleid.
De Staat van de Unie bevat de geïntegreerde visie van de regering op de 
Europese samenwerking en de rol van Nederland daarbij.
De Minister van Buitenlandse Zaken is verantwoordelijk voor:
Regisseren
– Het bevorderen en bewaken van de coherentie en de consistentie van 
het Nederlandse Europabeleid, inclusief de voorbereiding van de 
Europese Raad en horizontale dossiers.
– Het interdepartementaal afstemmen van de Nederlandse inzet in de 
verschillende, afzonderlijke Raadsformaties.
– Het vormgeven van het Europese externe beleid ten opzichte van derde 
landen, inclusief uitbreiding van de EU, uittreding uit de EU, regio’s en 
ontwikkelingslanden.
– De gedachtenvorming over de institutionele structuur van de EU.
– Het onderhouden en intensiveren van de bilaterale relaties met andere 
Europese landen en het bevorderen van een Europese waardengemeen­
schap.
Financieren
– Nederlandse afdrachten aan de Europese begroting en aan het Europees 
Ontwikkelingsfonds (EOF).
– Bijdragen aan een hechtere Europese waardengemeenschap middels 
een bijdrage aan de Raad van Europa.
– Bijdragen ter versterking van de Nederlandse positie in de Unie van 27, 
waaronder aan de Benelux.
Tweede Kamer, vergaderjaar 2022–2023, 36 360 V, nr. 1
