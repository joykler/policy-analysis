voorzieningen zijn een leveranciersportaal waarmee e-facturen kunnen 
worden verstuurd naar het Rijk, een centraal catalogussysteem en een 
archiefsysteem voor het raadplegen van de data uit DigiInkoop.
Ontvlechting Nationaal Coördinator Groningen (NCG)
Bij de vorming van het huidige kabinet is besloten dat de verantwoording 
van de Nationaal Coördinator Groningen (NCG), van BZK over gaat naar 
het Ministerie van Economische Zaken. Hiertoe is op 28 juli 2022 het 
overdrachtsprotocol getekend tussen BZK en EZK. Zowel de begrotings­
middelen als de standen in de financiële administratie zijn over gegaan naar 
EZK. In de saldibalans 2022 BZK leidt deze uitvlechting er toe dat de balans­
standen per 1-1-2022 (aanzienlijk) afwijken van de eindstanden 2021. Dit is 
in de toelichting saldibalans zichtbaar gemaakt als waardensprong.
Transitie SSC-ICT
In 2019 is SSC-ICT gestart met een transitie waarmee een duidelijke 
scheiding is aangebracht tussen standaard- en maatwerkdienstverlening. 
Ook is het kostprijsmodel doorontwikkeld en is het voor afnemers transpa­
ranter welke dienstverlening geleverd wordt en tegen welke tarieven. De 
transitie heeft er ook voor gezorgd dat de dienstverlening van SSC-ICT 
een kwaliteitsimpuls heeft gehad. Zo zijn de levertijden van de standaard 
klantvragen gehalveerd, voldoet SSC-ICT aan de norm van beschikbaarheid 
en is de (cyber) security versterkt door het invoeren van een risico gestuurde 
aanpak. Om de organisatie naar een volgend kwaliteitsniveau te brengen, 
e
is de transitie in het 3 tertaal van 2022 over gegaan naar de transforma­
tiefase. Hiermee wil SSC-ICT haar positie, als betrouwbare ICT dienstver­
lener, binnen de Rijksdienst verstevigen. SSC-ICT wil de doelen van de 
transformatie bereiken langs vier strategische thema’s: klantgerichtheid 
verhogen; diensten optimaliseren en moderniseren; digitale weerbaarheid 
versterken en talent en organisatie verder ontwikkelen.
Doorontwikkeling UBR
Om rijksbreed de samenhang tussen beleid, besluitvorming en uitvoering 
te versterken en af te stemmen op maatschappelijke en rijksbrede ontwik­
kelingen is een transitietraject gestart om de onderdelen van de Uitvoe­
ringsorganisatie Bedrijfsvoering Rijk (UBR) binnen BZK te herpositioneren. 
2022 heeft in het teken gestaan van het inrichten van de nieuwe organisa­
tiestructuren. De UBR onderdelen Binnenwerk en Personeel gaan samen 
verder met het agentschap P-Direkt onder de nieuwe naam Organisatie & 
Personeel Rijk. Het onderdeel KOOP is bij Logius gepositioneerd en de 
onderdelen Rijksbeveiligingsorganisatie en de Interdepartementale Post en 
Koeriersdienst gaan samen verder in het nieuw opgerichte agentschap RBL 
(Rijksorganisatie Beveiliging en Logistiek). De onderdelen als het Ontwik­
kelbedrijf, Organisatie en I-Interim Rijk zijn achtergebleven in het UBR 
construct en gaan verder onder de naam Rijksorganisatie voor Organisatie, 
Digitalisering en Innovatie. De Haagse inkoopsamenwerking gaat door 
onder de naam Rijksinkoopsamenwerking en de onderdelen Bedrijfs­
voering en Financiën en Concernstaf gaan door onder de naam Organisatie 
voor Bedrijfsvoering en Financiën. Deze laatste twee onderdelen gaan 
verder in het kas-verplichtingenstelsel. Al deze wijzigingen worden per 
1 januari 2023 geëffectueerd.
Implementatie Wet op de Inlichtingen- en Veiligheidsdiensten (WIV)
2022 stond, naast de verdere implementatie van de huidige wet, in het teken 
van de voorbereiding van de implementatie van de Tijdelijke wet «Tijdelijke 
wet onderzoeken AIVD en MIVD naar landen met een offensief cyberpro­
gramma». Deze wet moet de diensten in staat stellen bestaande 
Tweede Kamer, vergaderjaar 2022–2023, 36 360 VII, nr. 1 144
