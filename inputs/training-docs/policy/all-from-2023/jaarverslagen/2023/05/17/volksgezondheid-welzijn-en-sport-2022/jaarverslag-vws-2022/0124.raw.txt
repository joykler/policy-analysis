Overige aspecten van de bedrijfsvoering
Informatiebeveiliging
In het verantwoordingsonderzoek 2021 constateerde de AR dat 
onvoldoende vooruitgang was geboekt in de verdere ontwikkeling van het 
informatiebeveiligingsbeleid. Het helder vastleggen van taken en verant­
woordelijkheden is hier een belangrijk onderdeel van. Ook op het gebied 
van het risicomanagement en het verder vormgeven hieraan zag de AR nog 
verbeterpunten. Dit heeft geleid tot handhaving van de onvolkomenheid op 
de informatiebeveiliging in 2022.
Op het gebied van de vastlegging van taken en verantwoordelijkheden zijn 
in 2022 belangrijke stappen gezet. Binnen het concern is er een stijgende 
lijn te zien in de volwassenheid van alle organisaties. Er wordt ingezet op 
het versterken van besturingsvraagstukken. Ook hebben de VWS organi­
saties zich ontwikkeld in het zelfstandig onderzoeken hoe de veiligheid 
wordt gewaarborgd in de techniek, mensen en processen. Dit wordt 
voortgezet en verstevigd om de VWS strategische focus op het reduceren 
van problemen voortvloeiend uit een ransomware te kunnen versterken. In 
dit traject zijn de taken per organisatie en de verdeling van de verantwoor­
delijkheden op concern niveau helder weergegeven.
Het risicomanagement is onderdeel geworden van procesverandering van 
In Control Verklaring (ICV) naar het Informatiebeveiligingsbeeld (IB-beeld). 
De transitie van ICV naar IB-Beeld is door het VWS-concern in 2022 geïmple­
menteerd.
Tegelijkertijd is er ruimte voor verdere ontwikkeling binnen de informatie­
beveiliging. Derhalve wordt structureel gezocht naar samenwerkingen met 
diverse directies binnen en buiten het departement om VWS in de breedte 
te laten groeien op gebied van informatiebeveiliging. Door het strategisch 
oplossen van specifieke knelpunten kan er een positief «vlindereffect» 
ontstaan. Aansluitend hierop is VWS van start gegaan met het onderzoek 
naar de wijze waarop het Virtual Security Operation Center (VSOC) kan 
evolueren naar een centrale capaciteit voor het VWS concern. Met deze 
capaciteit kan VWS dreigingsanalyses effectiever verwerken en optimaler 
delen binnen het VWS concern en tussen verschillende overheidsdiensten. 
is vanuit het VWS concern volledig inzicht in de risico’s per organisatie. De 
VWS CISO Concern is gestopt met centraal een risicokaart bijhouden. De 
lijsten liepen uit de pas met de registraties uit het lifecyclemanagement 
(LCM) proces en zijn overbodig geworden met de nieuw ontwikkelde 
procedure die centraal rond het IB Beeld zijn vorm gegeven. Met behulp van 
de nieuwe werkwijze worden risico’s van de VWS organisatie inzichtelijk 
gemaakt op concern niveau. Hiermee is tevens een start gemaakt om 
continu te kunnen controleren tot in welke mate de risico’s in informatiebe­
veiliging worden beheerst.
Lifecyclemanagement
In het verantwoordingsonderzoek 2021 van de AR dat zich richtte op de 
vraag in hoeverre VWS voldoende grip heeft op de Lifecyle van hun primaire 
processen en de risico’s van bestaande ICT-systemen, is het Lifecyclemana­
gement als onvolkomenheid geregistreerd. In 2022 heeft de concernbrede 
vakgroep Lifecyclemanagement de bedrijfskritische applicaties opgenomen 
in een centraal register. Ook is gestart met de structurele inrichting van 
Tweede Kamer, vergaderjaar 2022–2023, 36 360 XVI, nr. 1 124
