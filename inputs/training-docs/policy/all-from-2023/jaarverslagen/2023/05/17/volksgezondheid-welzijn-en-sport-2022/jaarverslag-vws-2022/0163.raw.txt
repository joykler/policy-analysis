Niet uit de balans blijkende verplichtingen 
Achterborg
Het Ministerie van VWS is achterborg voor het Waarborgfonds voor de 
Zorgsector (WFZ). Het totaalbedrag aan uitstaande verplichtingen is, 
volgens informatie van het WFZ, € 6.146,8 miljoen. Dit bedrag is de 
uitstaande restschuld per 2022. Het Ministerie van VWS staat daadwerkelijk 
borg, indien het risicovermogen van het WFZ en de obligoverplichting van 
3% van het restant geborgde leningen van de deelnemers tezamen niet 
voldoende is om het WFZ aan zijn verplichtingen jegens geldgevers te laten 
voldoen. Via renteloze leningen van VWS aan het WFZ wordt in die situatie 
invulling gegeven aan het borg staan. 
 
Lopende geschillen
De lopende juridische geschillen hebben een mogelijke financiële impact 
van circa € 155,9 miljoen.
 
Risico btw en invoerrechten goederen LCH-voorraad
Op 17 oktober 2022 is met de Belastingdienst afgestemd dat VWS vanaf 
de start van de LCH activiteiten begin 2020 heeft gehandeld als ondernemer 
voor de btw. Verder is afgestemd dat bij verkoop, donatie of verwerking van 
goederen uit de bestaande voorraad het recht op aftrek volledig in stand 
blijft. In die gevallen is volgens de Belastingdienst geen herziening of 
onttrekking aan de orde. Dat betekent dat VWS niet langer het risico loopt 
een deel van de in de afgelopen jaren in aftrek gebrachte btw (dan wel nog 
te effectueren aftrek) terug te moeten betalen.
Op 30 januari 2023 is overeenstemming bereikt met de Douane over een 
volledige afhandeling van de douane-administratie en de mogelijke claim 
die daarop rust als de goederen niet volgens de voorwaarden van de 
vrijstelling bij invoer zouden worden aangewend. Aan de Douane zal 
worden verzocht om de bestaande voorraad goederen die met de invoer­
vrijstelling zijn ingevoerd volledig uit de vergunning te halen. Hierover 
dienen invoerrechten te worden betaald. Op basis van de gemaakte 
afspraken is ingeschat dat circa € 0,2 miljoen aan invoerrechten in 2023 
betaald dient te worden.
 
ad 15 en 15a) Deelnemingen
Per1 januari 2021 is IntravaccB.V. operationeel en formeel de eerste beleids­
deelneming van het ministerie van VWS. Begin 2020 was Intravacc in een 
ver gevorderd stadium om geprivatiseerd te worden. In verband met 
deze beoogde privatisering heeft het ministerie toen besloten om een CEO 
aan te stellen. Als gevolg van het uitbreken van de coronapandemie heeft 
de toenmalige minister dit verkoopproces «on hold» gezet. De pandemie 
was de belangrijkste aanleiding om de voorgenomen verkoop uit te stellen 
en de B.V. voorlopig in de handen van de staat te houden. In de raamover 
eenkomst van december 2020 die is afgesloten tussen Intravacc B.V. en 
het ministerie van VWS is vastgelegd dat Intravacc maximaal 2 jaar als 
beleidsdeelneming wordt aangehouden en dat een missionair kabinet 
hierover een formeel een besluit zal nemen. Met het besluit om Intravacc 
verder op afstand te plaatsen blijft de afspraak gelden dat publiekebelangen 
dienen worden gewaarborgd.
Deelnemingen dienen volgens de Rijksbegrotingsvoorschriften in beginsel 
gewaardeerd te worden op basis van de oorspronkelijke aankoopprijs. 
Aangezien Intravacc BV niet is aangekocht, is een aankoopprijs niet 
voorhanden. Een benadering van de aankoopkosten is de waarde van het 
Tweede Kamer, vergaderjaar 2022–2023, 36 360 XVI, nr. 1 163
