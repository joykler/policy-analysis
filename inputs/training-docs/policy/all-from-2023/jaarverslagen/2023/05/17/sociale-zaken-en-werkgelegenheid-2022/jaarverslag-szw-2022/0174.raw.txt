verschuldigde bedragen niet aan de SVB en UWV uit te betalen. Deze 
permanente schulden bedragen ultimo 2022 € 848,3 miljoen aan de SVB en 
€ 162,6 miljoen aan UWV. Deze schulden worden niet eerder door SZW 
voldaan dan dat het desbetreffende fonds, wet of regeling is opgeheven c.q. 
beëindigd. Daarnaast is er in dit verband sprake van een permanente 
vordering op de SVB ter grootte van € 1,3 miljoen. De genoemde bedragen 
hebben in 2022 geen wijziging ondergaan.
Verplichting Kwijtschelden gemeentelijke schulden KOT-gedupeerden
Vanaf 1 juli 2021 zijn gemeenten gestart met het kwijtschelden van gemeen­
telijke schulden aan KOT-gedupeerden. Hierover is de Kamer op 17 juni 2021 
geïnformeerd (Kamerstukken II 2020/21, 31 066, nr. 848). In november 2021 
is een specifieke uitkering gerealiseerd om gemeenten te compenseren 
voor de kwijtscheldingen en uitvoeringskosten (Stcrt. 2021, nr. 47169). Naast 
volledige compensatie van de kwijtscheldingen, ontvangen gemeenten 
€ 275 per erkend gedupeerde die woonachtig is in de betreffende gemeente. 
Gemeenten ontvangen deze compensatie met een vertraging, vanaf 2023 
zullen de eerste middelen door SZW worden betaald.
Ad 15 en 15a) Deelnemingen
Onder de post Deelnemingen worden alle deelnemingen inclusief deelne­
mingspercentage opgenomen, zoals in een Besloten of Naamloze Vennoot­
schap, internationale instellingen of C.V. Het Ministerie van SZW heeft geen 
deelnemingen.
Tweede Kamer, vergaderjaar 2022–2023, 36 360 XV, nr. 1 174
