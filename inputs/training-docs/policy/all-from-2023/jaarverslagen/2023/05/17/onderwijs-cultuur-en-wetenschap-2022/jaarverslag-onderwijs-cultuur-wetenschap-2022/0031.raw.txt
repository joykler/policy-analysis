hebben we in 2022 bepaald wat deze kabinetsperiode de inzet wordt voor 
het mbo om dit te realiseren. De Tweede Kamer is in juli 2022 geïnformeerd 
over de kaders van de Werkagenda mbo. Na Prinsjesdag is in oktober 2022 
de inzet van het ministerie voor de Werkagenda mbo gepubliceerd. De 
Tweede Kamer heeft op 9 en 16 november gedebatteerd over de inzet. Op 
deze manier is er ruimte gemaakt om accenten van de Tweede Kamer mee 
te wegen voordat er definitieve bestuurlijke afspraken zijn gemaakt met 
de brede mbo-sector.
Samen met de brede coalitie hebben we op 14 februari 2023 ons voor 
2023-2027 gecommitteerd aan afspraken om het mbo verder te verbeteren. 
De kracht van de plannen zit in de samenwerking. Want: we hebben elkaar 
nodig om daadwerkelijk, tastbaar resultaat voor de mbo-student te boeken. 
Het kabinet investeert structureel extra zo’n 367 miljoen per jaar in het mbo. 
Door de uitvoering van de Werkagenda willen we mbo-studenten de 
komende jaren een goede voorbereiding op de toekomst bieden en hun 
talenten laten vormen, die koesteren en benutten. De Werkagenda is 
daarom gericht op drie prioriteiten: het bevorderen van kansengelijkheid 
voor mbo-studenten; het verbeteren van de aansluiting van het mbo op 
de arbeidsmarkt; het verbeteren van de kwaliteit, onderzoek en innovatie in 
en van het mbo-onderwijs. We investeren onder andere in de begeleiding 
van studenten die een niveau-2 opleiding volgen. We zetten in op het 
versterken van basisvaardigheden van studenten en op Leven Lang 
Ontwikkelen (LLO).
Tegelijkertijd met de Werkagenda is het Stagepact afgesloten. Leren in de 
praktijk is een onmisbaar onderdeel van het mbo onderwijs. Voor veel mbo-
studenten is de stage vaak zelfs de eerste kennismaking met de arbeids­
markt. Het is cruciaal dat dit een veilige, waardevolle en positieve ervaring 
is. De afspraken in het stagepact gaan over: 1) verbeteren van stagebege­
leiding, 2) uitbannen van stagediscriminatie, 3) realiseren van voldoende 
stageplaatsen en 4) bieden van een passende vergoeding.
Afgelopen jaar stond vooral in het teken van planvorming door de investe­
ringsbeslissingen die het kabinet heeft genomen. Per prioriteit lichten we 
aan de hand van deze investeringen toe welke stappen er in 2022 zijn gezet. 
Tot slot zijn we in 2022 gestart met de toekomstverkenning beroepson­
derwijs, toekomstverkenning LLO en het interdepartementaal beleidson­
derzoek (IBO) toekomstbestendig mbo.
Om gelijke kansen te vergroten is er gewerkt aan de verbeteragenda 
passend onderwijs. Het ministerie van OCW is aangesloten bij de kabinets­
brede aanpak "Mentale gezondheid: van ons allemaal", die in juni aan de 
Tweede Kamer is verzonden. Bij de actielijn onderwijs wordt ingezet op 
het verbeteren van de mentale gezondheid van mbo-studenten.
In het kader van de tweede beleidsprioriteit «betere aansluiting onderwijs-
arbeidsmarkt» hebben we via de Kamerbrief Beleidslijnen LLO van 
23 september 2022 de Tweede Kamer en de sector geïnformeerd over de 
kabinetsbrede ambities ten aanzien van LLO en over de wijze waarop daar 
uitvoering aan wordt gegeven. In 2022 is ook het online platform leerover­
zicht.nl gelanceerd. Deze website biedt een onafhankelijk en zo compleet 
mogelijk overzicht van de beschikbare opleidingen in Nederland, zowel 
publiek als privaat. Ook is er een compleet overzicht te vinden van 
beschikbare financiële regelingen. Vanuit het NGF is het project Leerover­
zicht & Skills gehonoreerd en gestart. Met dit investeringsvoorstel worden 
twee programma’s gefinancierd: de doorontwikkeling van het Programma 
Tweede Kamer, vergaderjaar 2022–2023, 36 360 VIII, nr. 1
