Beleidsartikel 4 Een doelmatige energievoorziening en beperking van de 
klimaatverandering
A. Algemene doelstelling
Beleidsartikel 4 heeft doelstellingen in het kader van het klimaat- en energie­
beleid. Voor het klimaatbeleid, en in internationaal verband, betreft dit de 
bijdrage aan het realiseren van de doelen van de klimaatovereenkomst van 
Parijs en, in Europees verband, het realiseren van een netto-reductie van 
broeikasgassen in 2030 van ten minste 55% ten opzichte van 1990 en 
klimaatneutraliteit in 2050.
In het kader van het energiebeleid werken we toe naar een CO -arme 
2
energievoorziening die veilig, betrouwbaar en betaalbaar is, op zodanige 
wijze dat economische kansen worden verzilverd en energie in het ruimtelijk 
beleid is geïntegreerd. De belangrijkste maatschappelijke uitdagingen 
waarop gefocust wordt zijn de klimaat- en energietransitie en de goede 
technische en veilige invulling van de afbouw van de winning uit het 
Groningenveld.
Nationaal worden de doelen uit de Klimaatwet nagestreefd, in het voorjaar 
heeft het kabinet een wetsvoorstel naar de Kamer gestuurd om deze 
doelstellingen aan te passen:
– Het streefdoel van 49% reductie in 2030 wordt vervangen door een 
streefdoel van tenminste 55% reductie (inclusief landgebruik) en geldt 
onverminderd de bindende EU-norm voor 2030.
– Het doel van 95% reductie in 2050 wordt aangescherpt tot een 
verplichting voor Nederland in 2050 de netto-uitstoot van broeikas­
gassen overeenkomstig de Europese klimaatwet tot nul te reduceren.
Voor de kortere termijn stuurt het kabinet daarnaast nog op het realiseren 
van de doelstelling van 16% duurzame energie in 2023, die nog voortvloeit 
uit het Energieakkoord. Om deze doelstellingen te bereiken zet EZK een mix 
van normerende en beprijzingsinstrumenten en subsidies in, maar ook niet-
financiële instrumenten zoals het transitiegericht maken van energieregel­
geving om de werking van de energiemarkt te verbeteren. Om uitvoering te 
geven aan het Urgendavonnis moet Nederland in 2020 en de jaren daarna 
de CO -uitstoot met minimaal 25% reduceren ten opzichte van 1990. Hiertoe 
2
heeft het kabinet de afgelopen jaren op verschillende momenten 
maatregelen aangekondigd.Om deze doelstellingen te bereiken zet EZK 
financiële instrumenten in zoals subsidies en garanties, maar ook niet-
financiële instrumenten zoals het stroomlijnen van energieregelgeving om 
de werking van de energiemarkt te verbeteren, de regeldruk te verminderen 
en efficiënter toezicht mogelijk te maken.
B. Rol en verantwoordelijkheid
De Minister voor Klimaat en Energie is op basis van de Klimaatwet verant­
woordelijk voor het nationale klimaatbeleid en de inhoudelijke lijn voor de 
nationale inbreng in de ontwikkeling van het Europese en het mondiale 
klimaatbeleid.
De Minister voor Klimaat en Energie is verder op grond van de Elektrici­
teitswet 1998, de Gaswet en de Mijnbouwwet verantwoordelijk voor het 
energiebeleid. Hieruit vloeien de volgende verantwoordelijkheden voort:
Tweede Kamer, vergaderjaar 2022–2023, 36 360 XIII, nr. 1 93
