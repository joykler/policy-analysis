Voor 2022 zijn de uitgaven tussen Miljoenennota 2022 en Najaarsnota 
neerwaarts bijgesteld. Deze bijstelling is voornamelijk veroorzaakt door fors 
lagere uitgaven aan de Noodmaatregel overbrugging werkgelegenheid 
(NOW). Alle grote onderliggende mutaties zijn toegelicht in de 
Voorjaarsnota van 2022, Miljoenennota 2023 en Najaarsnota 2022.
Technische mutaties
Realisatie WKB
Op basis van de definitieve realisatie bij het kindgebonden budget (WKB) 
worden de uitgaven met 23 miljoen euro naar boven bijgesteld. Hierbij gaat 
het om 16 miljoen euro lagere uitgaven over het lopende toeslagjaar en 
39 miljoen euro hogere nabetalingen over eerdere toeslagjaren:
Realisatie Wajong
Het ministerie van SZW heeft het UWV in verband met lager verwachte 
uitgaven aan de Wajong met 21,7 miljoen euro minder bevoorschot.
Realisatie apparaat
Op basis van de realisatie werd 20,8 miljoen euro minder uitgegeven aan 
apparaat bij SZW. Zo werd er 13,1 miljoen minder uitgegeven aan eigen 
personeel dan gepland, voornamelijk doordat er minder nieuwe 
medewerkers zijn geworven, terwijl de uitstroom juist hoger was.
Diverse mee- en tegenvallers
Deze post is de som van verschillende relatief kleine mee- en tegenvallers. 
Er is onder meer minder uitgegeven op Maatwerkregeling Duurzame Inzet­
baarheid en Eerder Uittreden (18,8 miljoen euro). Dit komt omdat minder 
subsidie is aangevraagd en bevoorschot dan beschikbaar was. Ook zijn 
minder aanvullende voorschotten verstrekt voor lopende projecten waar al 
in 2021 subsidie voor was aangevraagd. Het niet-bestede budget in 2022 
schuift door naar de komende jaren. Daarnaast is er minder uitgegeven aan 
opdrachten arbeidsmarkt (7,7 miljoen euro).
Corona
Er werd 72,8 miljoen euro minder uitgegeven aan corona gerelateerde 
uitgaven. Dat bestond onder meer uit 66,0 miljoen euro minder uitgaven 
aan arbeidsmarktdienstverlening. De forse onderuitputting is deels te 
verklaren vanwege een opstartfase van de Regionale Mobiliteitsteams 
(RMT’s) in de eerste helft van 2022. De vraag naar dienstverlening van de 
RMT’s is in de loop van 2022 wel toegenomen. De uitgaven aan de Tijdelijke 
overbruggingsregeling zelfstandige ondernemers (Tozo) zijn neerwaarts 
bijgesteld met 13,8 miljoen euro.
Daarnaast zijn de uitgaven met 11,2 miljoen euro verhoogd in verband met 
een correctie met betrekking tot de Tijdelijk tegemoetkomingregeling 
Kinderopvang. De voorschotten die waren verstrekt aan de uitvoerders over 
eerdere tegemoetkomingsperiodes zijn afgerekend. Per saldo leidt dit tot 
een terugontvangst. Deze ontvangst is bij Najaarsnota per abuis geboekt als 
lagere uitgaven. Dit is gecorrigeerd en als hogere terugontvangst geboekt. 
Dit leidt tot zowel hogere uitgaven als terugontvangsten.
Tweede Kamer, vergaderjaar 2022–2023, 36 360, nr. 2
