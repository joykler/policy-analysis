9. Jaarverantwoording agentschap Rijksdienst voor Identiteitsgegevens 
(RvIG) per 31 december 2022
Inleiding
De Rijksdienst voor Identiteitsgegevens (RvIG) is de autoriteit en regisseur 
van het veilig en betrouwbaar gebruik van identiteitsgegevens. In een 
constant veranderende samenleving is de veiligheid en betrouwbaarheid 
van identiteitsgegevens van essentieel belang.
RvIG staat voor:
– een uitstekende dienstverlening;
– samenwerking met ketenpartners;
– toekomstbestendig door innovatie;
– de burgers;
– zowel analoog als digitaal.
De verbetering van onze producten staat nadrukkelijk op de agenda. We 
werken aan wendbaarheid, continu verbeteren en innoveren in de 
uitvoering. Hiervoor is een doorontwikkeling nodig in de wijze van besturen 
en prioriteren. Zowel binnen de RvIG als in de samenwerking met anderen.
Op basis van de WetBasisregistratie Personen (BRP) voert RvIG het beheer 
over de registratie van ingezetenen, BRP en de Registratie niet-ingezetenen 
(RNI) met als doel om alle overheidsorganisaties te kunnen voorzien van 
dezelfde persoonsgegevens van de inwoners van ons land.
Naast verantwoordelijkheid voor de beheervoorziening Burgerservice­
nummer (BSN), beheert RvIG het foutenmeldpunt voor vermoedens over 
BSN-nummerfouten en voert controle op mogelijke dubbelinschrijvingen.
RvIG ziet toe op de productie en het aanvraag- en uitgifteproces bij 
uitgevende instanties van reisdocumenten. Daarnaast beheert RvIG het 
‘Register Paspoortsignalering’ (RPS), Basisregister 'Reisdocumenten’ (BRR) 
en ‘Verificatieregister Reisdocumenten’ (VR).
Bij het Centraal Meldpunt Identiteitsfraude en –fouten (CMI) zijn gedurende 
2022 in totaal 6.151 meldingen (2021: 6.397) ontvangen. Voor het Meldpunt 
Fouten in Overheidsregistraties (MFO) zijn er in 2022 749 meldingen (2021: 
505), welke hoofdzakelijk betrekking hadden op Rijksbrede basisregi­
straties.
De Landelijke Aanpak Adreskwaliteit (LAA) is een samenwerking van de 
rijksoverheid en uitvoeringsorganisaties met gemeenten om op basis van 
risicosignalen adressen te onderzoeken, waarbij ook een huisbezoek wordt 
afgelegd. Vanwege diverse ontwikkelingen zoals Corona, de verkiezingen 
en de Oekraïne crisis is de prognose voor het aantal huisbezoeken in 2022 
bijgesteld van 15.000 naar 10.000. Er zijn in 2022 21.483 signalen uitgezet en 
10.067 huisbezoeken afgerond.
Met de Electronic Identification Authentication and Trust Services (eIDAS) 
faciliteert RVIG betrouwbaar en grensoverschrijdend gebruik van Europese 
erkende inlogmiddelen. Dit jaar is DigiD gekoppeld aan het EIDAD-
knooppunt. Houders van DigiD kunnen nu inloggen bij een toenemende 
aantal overheidsorganisaties in andere EU-lidstaten. In 2022 heeft dit circa 
3.500 authenticaties per maand opgeleverd.
Tweede Kamer, vergaderjaar 2022–2023, 36 360 VII, nr. 1 149
