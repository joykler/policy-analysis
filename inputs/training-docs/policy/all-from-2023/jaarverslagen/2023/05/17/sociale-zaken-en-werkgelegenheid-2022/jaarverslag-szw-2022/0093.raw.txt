nieuwe mogelijkheden voor bij- en omscholing van werkzoekenden en 
werkenden door delen van mbo-opleidingen te doen op de werkvloer. De 
nieuwe (subsidie)mogelijkheden zijn bij leerbedrijven nog te onbekend, 
ondanks de inzet van de Samenwerkingsorganisatie Beroepsonderwijs 
Bedrijfsleven, sociale partners en RVO om werkgevers te informeren via 
nieuwsbrieven, mailings en webinars.
Bijdrage aan ZBO's/RWT's
Scholing WW
In 2022 is het scholingsbudget WW verlengd. In 2022 bedroeg het scholings­
budget WW in totaal € 13,1 miljoen. Het aantal verstrekte scholingstrajecten 
kwam in 2022 uit op circa 3.500. Dit heeft geleid tot een realisatie van 
€ 10,4 miljoen aan scholingstrajecten in 2022. Het aantal scholingstrajecten 
in 2022 is lager uitgevallen dan verwacht. In 2022 was er sprake van een 
toenemende krapte, waardoor vermoedelijk minder scholingstrajecten 
nodig waren om werk te vinden.
Crisisdienstverlening
Vanuit dit budget worden de personele inzet in de regionale mobiliteits­
teams en de dienstverleningsbudgetten gefinancierd. Gedurende 2022 is 
€ 1 miljoen vanuit het budget crisisdienstverlening overgeboekt naar begro­
tingsartikel 11 als bijdrage aan de uitvoeringskosten UWV. Tevens is circa 
€ 13 miljoen van dit budget doorschoven naar 2023, dit is vanwege de 
financieringssystematiek van de regionale mobiliteitsteams. Uit het budget 
is totaal circa € 41 miljoen in 2022 besteed. De forse onderuitputting is deels 
te verklaren vanwege een opstartfase van de RMT’s in de eerste helft van 
2022. De vraag naar dienstverlening van de regionale mobiliteitsteams is in 
de loop van 2022 wel sterk toegenomen. Desondanks is er minder gebruik 
gemaakt van de budgetten voor de inzet van aanvullende dienstverlening 
door de RMT’s dan van tevoren werd ingeschat.
Bijdrage aan agentschappen
Rijksdienst voor Ondernemend Nederland
De Rijksdienst voor Ondernemend Nederland (RVO) heeft € 224.000 
ontvangen voor de uitvoering van de Subsidieregeling praktijkleren in de 
derde leerweg. De uitvoeringskosten RVO zijn lager dan verwacht, omdat 
het aantal werkgevers dat subsidie heeft aangevraagd bij RVO achterblijft. 
Dit is vanwege onbekendheid van werkgevers met de nieuwe mogelijk­
heden voor bij- en omscholing van werkzoekenden en werkenden door 
delen van mbo-opleidingen te doen op de werkvloer. De nieuwe 
(subsidie)mogelijkheden zijn bij leerbedrijven nog te onbekend, ondanks 
de inzet van de Samenwerkingsorganisatie Beroepsonderwijs Bedrijfs­
leven, sociale partners en RVO om werkgevers te informeren via nieuws­
brieven, mailings en webinars.
Ontvangsten
Uitvoeringsfonds voor de overheid (Ufo)
De overheid is eigenrisicodrager voor de WW. UWV verhaalt de uitkerings­
lasten op overheidswerkgevers. Deze lasten staan als ontvangsten op dit 
artikel en zijn in 2022 € 70 miljoen lager uitgevallen dan geraamd. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 6 miljoen, de post nominaal in tabel 
46) is de realisatie € 76 miljoen lager dan begroot. De verwachting was dat 
mede als gevolg van de coronacrisis ook bij overheidswerkgevers meer 
mensen ontslagen zouden worden en dus dat de WW-lasten voor deze 
Tweede Kamer, vergaderjaar 2022–2023, 36 360 XV, nr. 1 93
