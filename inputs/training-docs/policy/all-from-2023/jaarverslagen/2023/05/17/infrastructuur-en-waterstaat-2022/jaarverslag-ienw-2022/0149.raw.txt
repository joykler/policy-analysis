Zeer Zorgwekkende Stoffen (ZZS)
Het ZZS-beleid is gericht op het terugdringen van emissies van ZZS in de 
leefomgeving. Bij emissies naar de lucht en het water is dat vormgegeven 
door de informatie- en minimalisatieplicht. Dit is een vorm van bronbeleid 
waarbij primair de emissie van ZZS moet worden vermeden en, als dat niet 
mogelijk is, geminimaliseerd. Bedrijven die ZZS uitstoten moeten via een 
proces van een vijfjaarlijkse melding aan bevoegd gezag melden welke en 
welke hoeveelheden ZZS zijn vrijgekomen en welke maatregelen worden 
genomen om emissies van ZZS terug te dringen. Zo wordt een continu 
proces van verbetering beoogd. De eerste vijfjaarlijkse melding van ZZS-
emissies aan bevoegd gezag zou eindigen op 1 januari 2021, maar voor 
sommige sectoren bleek dit niet haalbaar. Onder meer omdat ze niet tijdig 
in beeld waren of omdat de stoffen pas sinds kort ZZS zijn. Vanuit de rol als 
systeemverantwoordelijke levert IenW op diverse manieren ondersteuning 
aan bevoegde gezagen om het ZZS emissiebeleid uit te kunnen voeren.
Biociden
Het biocidenbeleid is een beleidsveld in ontwikkeling. Op Europees niveau 
worden ‘werkzame stoffen’, het belangrijkste ingrediënt van deze niet- 
landbouwbestrijdingsmiddelen, beoordeeld en na stemming door de 
lidstaten van voorwaarden voorzien. Het College voor de toelating van 
gewasbeschermingsmiddelen en biociden is als zelfstandig bestuursorgaan 
(ZBO) verantwoordelijk voor de toelating van biociden tot de Nederlandse 
markt. De Rijksverantwoordelijkheid ligt primair bij het ministerie van Infra­
structuur en Waterstaat, in samenwerking met de departementen van LNV, 
VWS en SZW. De inzet voor 2022 heeft zich gericht op verdere ontwikkeling 
van richtsnoeren en harmonisatie voor de beoordeling van werkzame 
stoffen en middelen. IenW werkt met andere betrokken departementen 
samen aan de minimalisering van de milieubelasting door en blootstelling 
aan bepaalde risicovolle biociden, zoals de middelen die worden gebruikt 
voor knaagdierbeheersing en houtverduurzaming.
Asbestdaken
Op basis van de asbestdakenkaart, voortgekomen uit een actie in de samen­
werkingsverklaring, wordt ingeschat dat het resterende areaal asbestdaken 
18
eind 2022 nog 70 tot 80 miljoen m2 bedraagt (brief 19 december ).
In de brief van 1 december 2021 (Kamerstuk 25834, nr. 187) is toegelicht dat 
de actuele inschatting van het resterende areaal afwijkt van het cijfer van 
52,7 miljoen m2 dat was opgenomen in de Begroting Infrastructuur en 
Waterstaat 2022. Dit lagere cijfer was verkregen door de omvang van 
120 miljoen m2 in 2012, die was becijferd in de MKBA, jaarlijks te 
verminderen met het aantal vierkante meter gesaneerd dakoppervlak. 
Omdat dit cijfer duidelijk uit de pas loopt met recente inzichten, wordt 
geconstateerd dat het cijfer van 120 miljoen m2 destijds een onderschatting 
is geweest.
Het saneringstempo is na het verwerpen van het asbestdakenverbod door 
de Eerste Kamer in juni 2019 gedaald tot circa 6 miljoen m2 per jaar. Met dit 
tempo zal de opgave om alle asbestdaken gesaneerd te hebben rond 2035 
zijn gerealiseerd.
18
 Kamerstuk II 2022-2023, 25834 nr. 190
Tweede Kamer, vergaderjaar 2022–2023, 36 360 XII, nr. 1
