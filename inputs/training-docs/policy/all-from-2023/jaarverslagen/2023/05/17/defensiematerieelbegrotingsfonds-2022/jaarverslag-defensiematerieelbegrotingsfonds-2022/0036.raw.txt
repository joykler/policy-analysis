bijgehouden en is niet direct uit de administratie af te leiden. Een optelling 
van de bedragen in deze tabel sluit daarom niet aan bij de cijfers uit de tabel 
budgettaire gevolgen van beleid, omdat sprake is van een andere 
doorsnede van de instandhoudingsuitgaven. In de budgettaire tabel aan 
het begin van het artikel zijn de uitgaven door de defensieonderdelen aan 
lucht instandhouding opgenomen, inclusief uitgaven aan wapensystemen 
van andere defensieonderdelen en de uitgaven aan kleinere systemen. Deze 
informatie komt direct uit de administratie.
Tabel 14 Instandhoudingsuitgaven (in miljoenen euro)
Verwachte 
uitgaven 2022 
(conform DMF Gerealiseerde 
Wapensysteem 2022) uitgaven 2022 Verschil
Jachtvliegtuigen F-16 36,6 15,1 ‒ 21,5
Jachtvliegtuigen F-35 124,8 103,0 ‒ 21,8
Gevechtshelikopters AH-64 Apache 30,4 21,9 ‒ 8,5
Maritieme helikopers NH-90 50,6 34,7 ‒ 15,9
Transporthelikopters CH-47 Chinook 26,4 13,2 ‒ 13,2
Transporthelikopters AS-532 Cougar 16,6 16,7 0,1
Transportvliegtuigen C-130 13,7 7,7 ‒ 6,0
Tankvliegtuigen KDC-10 4,0 0,1 ‒ 3,9
Multi Role Tanker Transport (MRTT) 18,4 7,5 ‒ 10,9
Over-/onderprogrammering
Defensie raamt in het begrotingsjaar meer investeringen dan het budget dat 
daarvoor beschikbaar is. Dit is de overprogrammering. Onzekerheden - denk 
bijvoorbeeld aan vertragingen en/of onvoorziene omstandigheden - kunnen 
de geraamde investeringen vertragen. Door meer investeringen te 
programmeren wordt zoveel als mogelijk getracht te voorkomen dat vertra­
gingen bij individuele projecten leiden tot onderrealisatie van het 
beschikbare budget. Overprogrammering is zodoende een instrument voor 
tijdige en doelmatige implementatie van afzonderlijke projecten en 
budgetten. Omdat niet meer uitgegevan kan worden dan het beschikbare 
budget, vindt op overprogrammering geen realisatie plaats. De geraamde 
overprogrammering schuift door naar latere begrotingsjaren.
Ontvangsten
De realisatie op de ontvangsten is €11,7 miljoen hoger dan begroot. Deze 
ontvangsten zijn het gevolg van meerdere onderwerpen. Het betreft 
verrekende voorschotten en creditnota's bij de Patriot (€ 4,5 miljoen), 
recoupment van de F-35 (€ 3,8 miljoen), ontvangen subsidies voor LVNL 
ICAS voor de jaren 2020 en 2021 (€ 2,3 miljoen) en diverse kleinere 
incidentele ontvangsten.
Tweede Kamer, vergaderjaar 2022–2023, 36 360 K, nr. 1
