mln. aan gemeenten ten behoeve van intensiveren van de bestaande lokale 
isolatieaanpak en daarmee huishoudens te ondersteunen om op korte 
termijn energiebesparende maatregelen te kunnen treffen. Om deze reden 
is er besloten om een beroep te doen op lid 2 van artikel 2.27 van de 
Comptabiliteitswet 2016.
Over de beleidsmatige inhoud en het beroep op artikel 2.27, tweede lid, van 
de Comptabiliteitswet 2016 zijn de Staten-Generaal geïnformeerd via de 
Kamerbrief «bestrijding van energiearmoede via gemeenten» (referentie 
2022D21430). Met het voorgaande is gehandeld conform artikel 2.27, tweede 
lid, van de Comptabiliteitswet 2016.
4. Nota van Wijziging op 1e suppletoire begroting 2022, Kamerstukken II 
2021/2022, 36 120 VII nr. 5
Art. 3 Woningmarkt
Voor het programma Werk aan de Uitvoering (WaU) heeft het kabinet in 
het Coalitieakkoord middelen gereserveerd. Deze mutatie heeft betrekking 
op de WaU voor de Huurcommissie. Om de middelen zo snel mogelijk bij 
de Huurcommissie te krijgen voor de uitvoering van het programma is er 
voor gekozen om dit toe te voegen aan de nota van wijziging. Tevens betrof 
dit een mutatie ten behoeve van de extra middelen (€ 24,6 mln.) die in het 
Coalitieakkoord zijn gereserveerd om bij te dragen aan de kosten die 
gemeenten maken voor de implementatie en uitvoering van de Wet kwali­
teitsborging bouw (Wkb). Deze middelen stonden tijdelijk op de begroting 
van het ministerie van BZK en niet bij het Gemeentefonds. Deze middelen 
zijn middels deze Nota van Wijziging gecorrigeerd van artikel 3. naar het 
gemeentefonds (B).
Verder betrof dit een mutatie ten behoeve van de huisvestingsproblematiek 
van Oekraïense ontheemden en voor andere aandachtsgroepen. Zo is € 100 
mln. van de middelen voor de Woningbouwimpuls, die op de Aanvullende 
Post bij het ministerie van Financiën in 2026 staan, naar de begroting van 
het ministerie van BZK in 2022 overgeboekt. Tevens zijn er generale 
middelen toegevoegd (€ 4 mln.) aan de begroting van het ministerie van 
BZK voor 2022 voor de uitvoering van de Taskforce. Gezien van huisvesti­
gingsproblematiek van Oekraïense ontheemden is gekozen om deze 
middelen aan de begroting van het ministerie van BZK toe te voegen 
middels een nota van wijziging. Omdat het kabinet zo snel mogelijk de 
huisvestingsproblematiek voor Oekraïners en de andere aandachtsgroepen 
wil oplossen achtte het kabinet het wenselijk en in het belang van het Rijk 
om – vooruitlopend op formele autorisatie door beide Kamers – uitvoering 
te geven aan het besluit tot het verstrekken van de middelen. Hiermee wordt 
gehandeld conform lid 2 van artikel 2.27 van de Comptabiliteitswet 2016.
Tot slot zijn in de eerste suppletoire begroting 2022 middelen overgeboekt 
vanaf de Aanvullende Post van het Ministerie van Financiën voor flexpools 
(ad. € 40 mln.). De middelen zullen aan medeoverheden worden verstrekt 
in de vorm van een specifieke uitkering (SPUK). Hiermee zorgt het Rijk voor 
flexibele capaciteit die regionaal ingezet kunnen worden, voorwaardelijk 
voor het versnellen van woningbouw en herstructurering. Ten behoeve van 
de huisvestingsproblematiek is de Kamerbrief «in verband met de acute 
opvang- en huisvestingsproblematiek» (referentie 2022D27498) op 23 juni 
2022 verzonden naar de Staten-Generaal. In deze brief is voor deze middelen 
een beroep gedaan op artikel 2.27, tweede lid, van de Comptabiliteitswet 
2016.
Tweede Kamer, vergaderjaar 2022–2023, 36 360 VII, nr. 1
