circa 3.400 van de totale neerwaartse volumebijstelling voor de structurele 
uitgaven. Het volume voor de uitgaven met terugwerkende kracht komt in 
2022 ruim 1.700 hoger uit dan bij de begroting geraamd, mede door de hier 
beschreven correctie.
Compensatieregeling Transitievergoeding MKB
De uitgaven zijn circa € 28 miljoen (80%) lager uitgekomen dan werd 
verwacht ten tijde van het opstellen van de begroting. De realisaties vallen 
mede lager uit doordat het onderdeel compensatie bij bedrijfsbeëindiging 
wegens ziekte van de ondernemer in 2022 niet in werking is getreden (-
€ 12 miljoen). Verder zijn de realisaties op de in werking getreden 
onderdelen van de regeling (compensatie bij bedrijfsbeëindiging wegens 
overlijden of pensionering van de werkgever) lager uitgekomen. Op basis 
van uitvoeringsinformatie komt het volume op de in werking getreden 
onderdelen 88% lager uit en de prijs 155% hoger. Per saldo zijn de uitgaven 
circa € 16 miljoen lager uitgekomen.
Ten tijde van het opstellen van de begroting was de regeling pas enkele 
maanden in werking getreden. Er was toen nog onvoldoende uitvoerings­
informatie in beeld om de oorspronkelijke beleidsraming bij te stellen. Deze 
beleidsraming was zeer onzeker omdat de specifieke doelgroep van de 
regeling vooraf lastig in kaart te brengen was.
Subsidies
Duurzame inzetbaarheid en leven lang ontwikkelen
Voor het programma Duurzame Inzetbaarheid en Leven Lang Ontwikkelen 
is via een kasschuif € 4,5 miljoen naar toekomstige jaren geschoven. Tevens 
is er ruim € 2,1 miljoen overgeboekt voor (communicatie) opdrachten en 
uitvoeringskosten. De rest van de lager dan begrote uitgaven betreft onder­
uitputting die voornamelijk is veroorzaakt door lagere uitvoeringskosten en 
minder subsidieverleningen.
Stimuleringsregeling LLO in MKB (SLIM)
Voor de SLIM-regeling is via kasschuiven € 46 miljoen naar toekomstige 
jaren geschoven. Daarnaast hebben diverse mutaties plaatsgevonden van 
per saldo ‒ € 665.000 in verband met uitvoeringskosten, loon- en prijsbij­
stelling, een eindejaarsmarge, herschikkingen en vrijval.
Stimulans Arbeidsmarkt Positie (STAP)
Er liggen verschillende bij- en afboekingen ten grondslag aan het netto 
verschil tussen het kasbudget voor STAP op de vastgestelde begroting 2022 
en de realisatie van de uitgaven bij de slotwet.
Het budget is verhoogd naar aanleiding van de loon- en prijsbijstelling (circa 
€ 7,4 miljoen) en lagere uitvoeringskosten bij UWV die zijn toegevoegd aan 
het programmabudget (per saldo circa € 0,2 miljoen). Verder is het STAP-
budget verlaagd om in te zetten voor STAP-ontwikkeladvies (per saldo circa 
€ 4,1 miljoen).
Nederland leert door
Voor de subsidieregelingen Nederland Leert door is € 26,3 miljoen naar 
volgende jaren geschoven. Tevens is ruim € 1,2 miljoen overgeboekt voor 
uitvoeringskosten en opdrachten en communicatie. De resterende onder­
uitputting is veroorzaakt doordat vanwege de invoering van STAP de 
deelname aan scholingsactiviteiten minder was dan verwacht.
Tweede Kamer, vergaderjaar 2022–2023, 36 360 XV, nr. 1
