naar de Tweede Kamer. Dit programma is ontwikkeld onder coördinatie van 
de Nationaal Coördinator Discriminatie en Racisme (NCDR). In 2022 is 
eveneens de Staatscommissie tegen Discriminatie en Racisme ingesteld. 
Deze commissie doet onderzoek naar discriminatie en racisme in Nederland 
en richt zich op alle sectoren, inclusief een doorlichting van discriminatie en 
etnisch profileren binnen de overheid. In november 2022 is het meerja­
renplan Zelfbeschikking 2022-2025 aan de Tweede Kamer aangeboden, 
gericht op het bevorderen van volwaardige deelname aan de Nederlandse 
samenleving zonder inperking van het zelfbeschikkingsrecht. Daarnaast is 
het kabinet gestart met de ‘sociale weerbaarheidsagenda 2022-2025’, 
gericht op democratische waarden en weerbaarheid onder kwetsbare 
groepen.
In 2022 zijn verdere stappen gezet rondom de Uitvoering werkagenda Voor 
een Inclusieve Arbeidsmarkt (VIA). In samenwerking met 20 landelijke 
partijen wordt ingezet op effectieve aanpakken om de arbeidsmarktkansen 
en –posities van Nederlanders met een migratieachtergrond te 
verbeteren. Om de start van de Werkagenda VIA te markeren is in het 
voorjaar de werkconferentie ‘Doen Wat Werkt’ georganiseerd samen met 
de betrokken partners voor partijen in de uitvoering. Naar aanleiding van 
toegenomen aandacht voor de achterblijvende arbeidsparticipatie van 
statushouders is in de tweede helft van 2022 een start gemaakt met het 
maken van een plan van aanpak om de arbeidsparticipatie van deze groep 
te versnellen. Hierbij wordt ook de Taskforce VIA betrokken. In 2022 zijn 
vooruitlopend hierop al enkele activiteiten ondersteund, te weten 
‘RefugeeWork’ van VluchtelingenWerk Nederland en de pilot ‘Toeleiding 
naar Werk’ van COA, Randstad en gemeente Almere gericht op vroegtijdige 
arbeidsparticipatie op het AZC.
Internationale Zaken
Op het Europese vlak is een groot aantal dossiers tot een voor Nederland 
goed (tussen)resultaat gekomen. Op de richtlijnen Europees kader 
minimumlonen, women on company boards en loontransparantie werd in 
de trilogen overeenstemming bereikt met het Europees Parlement. Er is 
een algemene oriëntatie aangenomen in de Raad voor een herziening van 
de asbestrichtlijn en Nederland deed een succesvolle oproep tot meer 
ambitie van de Europese Commissie op het gebied van grenswaarden voor 
gevaarlijke stoffen. Ook is er een akkoord bereikt over de Raadsaanbeve­
lingen Individuele Leerrekeningen en toereikende minimuminkomens. 
Daarnaast zijn de Europese afspraken voor thuiswerkende grenswerkers 
verlengd en zet Nederland zich in voor een structurele oplossing. Verder 
hebben onderhandelingsrondes plaatsgevonden met Argentinië en Turkije 
over aanpassing van de betreffende sociale zekerheidsverdragen, en is 
het herziene verdrag met Chili aangeboden aan het Parlement. Nederland 
heeft daarnaast in 2022 deelgenomen aan de verschillende werkgroepen 
van de Employment Working Group van de G20 onder Indonesisch voorzit­
terschap, afgesloten met een ministeriële bijeenkomst, waarbij onder 
andere is gesproken over het versterken van de inclusieve arbeidsmarkt en 
adequate sociale bescherming. Binnen de Internationale Arbeidsorgani­
satie is door Nederland verder gewerkt aan de ratificatie van het funda­
mentele verdrag inzake een promotioneel kader voor gezond en veilig 
werken (C187) en inzake geweld en grensoverschrijdend gedrag (C190). Ook 
maakt Nederland vaart met het uitbreiden van de werkingssfeer van de 
fundamentele verdragen tot Caribisch Nederland. Daarnaast heeft de 
mondiale Kinderarbeidconferentie in mei 2022 een zogeheten Durban Call 
to Action aangenomen ter bevordering van de wereldwijde strijd tegen 
Tweede Kamer, vergaderjaar 2022–2023, 36 360 XV, nr. 1
