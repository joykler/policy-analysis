Boetes en schikkingen & Kosten vervolging
Naar aanleiding van het verlenen van uitstel van het betalen van belasting 
is rekening gehouden met een derving van boetes en ontvangsten uit het 
doorbelasten van vervolgingskosten. Hierbij werden verzuimboetes 
achterwege gelaten of teruggedraaid en invorderingsmaatregelen 
opgeschort. Tot en met 31 maart 2022 konden ondernemers belastinguitstel 
krijgen. De uiterlijke datum waarop gestart moest worden met aflossen van 
de opgebouwde schuld is 1 oktober 2022. Dit werkt door in lagere 
ontvangsten van boetes en van de opbrengsten uit het doorbelasten van 
vervolgingskosten.
Steunmaatregelen KLM
De Nederlandse staat heeft in 2020 een directe lening aan KLM verstrekt met 
een maximale omvang van € 1 mld. Dit betreft een achtergestelde lening. 
KLM heeft gebruik gemaakt van de mogelijkheid om vervroegd af te lossen 
en loste de uitstaande lening van € 277 mln. in 2022 af. Omdat KLM alleen 
rente betaalt over het getrokken deel van de lening, wijzigden de renteont­
vangsten na de vervroegde aflossing. De renteontvangst in 2022 bedroeg 
€ 15,8 mln.
Daarnaast heeft de Nederlandse staat in 2020 maximaal 90% van een 
kredietfaciliteit van € 2,4 mld. gegarandeerd, die door een consortium aan 
banken aan KLM wordt verstrekt. Voor deze garantie ontvangt de 
Nederlandse staat een garantiepremie die gedurende de looptijd in 
percentage oploopt. KLM heeft in 2022 de banken verzocht de maximale 
hoogte van de faciliteit te verlagen, de garantie is daarom met € 598,5 mln. 
naar beneden bijgesteld. De premieontvangst in 2022 bedroeg € 23,2 mln.
EIB pan-Europees Garantiefonds
De Europese Investeringsbank (EIB) heeft in 2020 een pan-Europees garan­
tiefonds (EGF) opgericht om de negatieve economische gevolgen van de 
coronacrisis op te vangen. Het fonds is een onderdeel van het pakket aan 
maatregelen dat op 9 april 2020 door de Eurogroep werd afgesproken. De 
investeringen onder het EGF hebben een hoog risicoprofiel waardoor het 
waarschijnlijk is dat de garantie ingeroepen zal worden. De verwachte 
nettoverliezen van het EGF worden ingeschat op 20%, het Nederlandse 
aandeel komt neer op € 260 mln. verdeeld over de looptijd van het fonds. 
Deze verwachte verliezen zijn opgenomen als uitgaven. De daadwerkelijke 
uitgaven bedragen € 0,3 mln. in 2022 en zijn daarmee lager dan verwacht.
SURE
In de Eurogroep van 9 april 2020 is overeengekomen SURE (Support to 
mitigate Unemployment Risks in an Emergency) op te richten. Dit is een 
Europees instrument voor tijdelijke steun om het risico op werkloosheid in 
noodsituaties te beperken naar aanleiding van de corona-uitbraak. De 
garantie wordt aangepast als er een wijziging plaatsvindt in het 
Nederlandse aandeel in het Europese bruto nationaal inkomen (bni) of als 
er een wijziging optreedt in de uitstaande schuld met bijbehorende rente­
verplichtingen.
NGEU
NGEU (Next generation EU) is ingesteld in reactie op de corona crisis en is 
bedoeld om lidstaten te ondersteunen bij het herstel van de gevolgen. Het 
belangrijkste onderdeel van NGEU is de Recovery and Resilience Facility 
(RRF). De Nederlandse garantie voor NGEU wordt bepaald aan de hand van 
het Nederlandse bni-aandeel in de EU en mutaties in de verwachtte schul­
duitgifte en renteverplichtingen. De Nederlandse garantie aan NGEU is in 
Tweede Kamer, vergaderjaar 2022–2023, 36 360 IX, nr. 1 45
