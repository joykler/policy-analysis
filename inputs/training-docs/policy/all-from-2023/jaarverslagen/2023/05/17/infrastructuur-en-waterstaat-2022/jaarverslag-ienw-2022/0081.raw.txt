1
Indicator 2017 2018 2019 2020 2021 2022
Waarvan gevaarpunt bereikt 36 26 34 20 21 n.n.b.
2
Aanrijding op overwegen 34 35 46 28 34 n.n.b.
Aantal dodelijke slachtoffers bij 
6 14 9 5 9 n.n.b.
aanrijdingen op overwegen
Aantal spoorsuicides 215 194 194 198 186 n.n.b.
Totaal aantal treinkm’s 160 mln. 164 mln. 165 mln. 152 mln. 160 mln. n.n.b.
1 De gerealiseerde cijfers in 2020 zijn gecorrigeerd t.o.v. de gepubliceerde cijfers in de Begroting 2021 om overeen te komen met het ILT Jaarverslag Spoorveiligheid 2020.
2 De gerealiseerde cijfers in 2016 t/m 2020 zijn gecorrigeerd t.o.v. de gepubliceerde cijfers in de Begroting 2021 om overeen te komen met het ILT Jaarverslag Spoorveiligheid 
2020.
Toelichting
Hierboven staat een aantal indicatoren voor spoorveiligheid zoals deze 
worden gehanteerd in de Beleidsagenda Spoorveiligheid 2020-2025. Over 
de indicatoren wordt jaarlijks gerapporteerd op basis van het Jaarverslag 
Spoorveiligheid, opgesteld door de Inspectie Leefomgeving en Transport 
(ILT) in functie als National Railway Safety Authority. Hierin worden de 
indicatoren in samenhang met de achterliggende veiligheidsrisico’s nader 
toegelicht. Voor meer indicatoren op het thema spoorveiligheid geeft de 
website https://prestaties.prorail.nl/veiligheid/ van ProRail de laatste 
inzichten.
Ook over het jaar 2021 benoemt ILT het Nederlandse spoor als één van de 
veiligste in Europa, maar onderstreept zij dat maatregelen nodig blijven om 
deze situatie te handhaven en te verbeteren. Het aantal aanrijdingen op 
overwegen en het aantal dodelijke slachtoffers is wat hoger dan in 2020, 
maar is in lijn met de ongevalscijfers van de jaren daarvoor. De meeste 
ongevallen gebeuren in 2021 op een actief beveiligde overweg.
In 2021 passeert een machinist 105 keer zonder toestemming een stop-
tonend sein (STS). Er komen in 2021 tien STS-passages meer voor dan in 
2020, maar het aantal blijft in lijn met het aantal STS-passages in de jaren 
ervoor. 21 keer (20%) wordt het gevaarpunt (bijvoorbeeld een overweg of 
wissel) bereikt, wat een risico op een ongeval betekent. Het aantal S-bord-
passages daalde in 2021 opnieuw. Het vernieuwen en verduidelijken van 
de opdrachten op S-borden kan een oorzaak zijn van de afname in deze STS-
passages.
Het aantal suïcides op het spoor nam sinds 2015 af, bleef in de jaren 
2018-2020 ongeveer gelijk en is in 2021 weer wat gedaald. Het aantal 
suïcides op het spoor daalde daarmee eerder en relatief meer dan het totale 
aantal suïcides in Nederland. Het percentage suïcides in 2021 dat op het 
spoor plaatsvond, is 10% van het totaal aantal suïcides in Nederland, dit is 
het laagste percentage in vijf jaar. ProRail werkt via het Programma Suïci­
depreventie, -afhandeling en nazorg aan maatregelen om het aantal 
suïcides op het spoor terug te brengen. Uit onafhankelijk onderzoek blijkt 
dat deze maatregelen effectief zijn en daarom is dit Programma nu verlengd 
voor de periode 2022 ‒ 2026. Het Programma sluit aan bij de Derde 
Landelijke Agenda Suïcidepreventie van het ministerie van Volksge­
zondheid, Welzijn en Sport.
De gegevens over 2022 waren nog niet beschikbaar ten tijde van het 
publiceren van dit jaarverslag. Deze informatie zal worden aangeboden bij 
de ontwerpbegroting 2024 en het jaarverslag 2023.
Tweede Kamer, vergaderjaar 2022–2023, 36 360 XII, nr. 1 81
