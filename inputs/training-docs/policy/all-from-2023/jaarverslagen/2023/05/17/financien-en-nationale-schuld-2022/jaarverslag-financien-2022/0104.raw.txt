Voor de nadere invulling van de schuldfinanciering wordt op basis van het 
beleidskader jaarlijks in december het financieringsplan gepubliceerd, in 
58
de zogeheten Outlook . Hierin is uiteengezet hoe de Staat in het komende 
kalenderjaar de schuldfinanciering zal uitvoeren. Schommelingen in de 
financieringsbehoefte worden gedurende het jaar zo veel mogelijk 
opgevangen op de geldmarkt. Deze werkwijze maakt het financieringsbeleid 
consistent en transparant en draagt bij aan het betrouwbare imago van de 
Nederlandse Staat op de financiële markten.
C. Beleidsconclusies
De financieringsbehoefte voor 2022 was ingeschat op € 74,5 mld. Deze 
inschatting was omgeven met een hoge mate van onzekerheid over de 
ontwikkelingen van de coronacrisis en het economisch herstel. Daarnaast 
waren de plannen van de nieuwe regering nog niet bekend. Aan de 
financiële markten werd aangekondigd dat er ongeveer € 45 mld. opgehaald 
zou worden op de kapitaalmarkt. Door een sterker dan verwacht 
economisch herstel van de coronapandemie en hogere belastingin­
komsten, is de financieringsbehoefte gedurende het jaar bijgesteld tot € 62,7 
mld. Het verwachte beroep op de kapitaalmarkt is gedurende het jaar 
bijgesteld naar tussen de € 40 en 45 mld. Het Agentschap heeft marktpartijen 
daar tijdig van op de hoogte gebracht middels kwartaalberichten. De finan-
cieringsbehoefte is eind 2022 uiteindelijk toch uitgekomen op € 74,8 mld. en 
het beroep op de kapitaalmarkt op € 44,1 mld. De extra uitgaven aan de 
energiesteunpakketten droegen bij aan de toename van de financierings-
behoefte aan het eind van het jaar. De schommelingen in het financierings-
saldo heeft het Agentschap kunnen opvangen op de geldmarkt.
59
Naar aanleiding van de tweejaarlijkse evaluatie is het renterisicokader 
vanaf 2022 aangescherpt. Aanleiding voor de aanscherping was onder 
andere de hogere staatsschuld en de behoefte om de huidige lage rentes 
voor een langere periode vast te leggen. Door de coronacrisis is de staats­
schuld gestegen waardoor over een groter bedrag renterisico wordt 
gelopen. Dit heeft geleid tot een verlaging van het renterisicobedrag (RRB) 
– het bedrag waarover binnen 12 maanden de rente opnieuw moet worden 
vastgesteld – naar 25% van de staatsschuld. Daarnaast hanteert het 
Agentschap vanaf 2022 een iets scherpere doelstelling voor de gemiddelde 
looptijd van de schuld. De looptijdtarget voor eind 2022 was minimaal 7,9 
jaar.
In 2022 is voldaan aan de streefwaarden voor de risico-indicatoren. De 
gemiddelde looptijd van de schuldportefeuille bedroeg eind 2022 8,1 jaar. 
Het renterisicobedrag (RRB) is in 2022 met 16% van de staatsschuld ruim 
onder de maximumwaarde van 25% gebleven.
Financieringsactiviteiten 
De rentepercentages voor schuldfinanciering zijn in 2022 gestegen. Op de 
kapitaalmarkt is de gemiddelde 10-jaarsrente op Nederlandse staatsobli 
gaties gestegen van ‒ 0,15% ultimo 2021 naar 2,88% ultimo 2022. Door de 
gestegen rente is de nieuw te financieren schuld tegen aanzienlijk hogere 
rentelasten gefinancierd in 2022.
58
 Kamerstukken II 2021-2022, 35 925, nr. 17
59
 Kamerstukken II 2021-2022, 35 925, nr. 17
Tweede Kamer, vergaderjaar 2022–2023, 36 360 IX, nr. 1 104
