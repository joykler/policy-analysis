de macronacalculatie tot lagere uitgaven vanuit het fonds. De voor de 
macronacalculatie relevante uitgaven (somatisch) vallen € 0,9 miljard lager 
uit dan in de NvW ontwerpbegroting en de opbrengst van het verplicht 
eigen risico komt € 0,1 miljard lager uit. De uitkering vanuit het fonds aan 
verzekeraars valt na 70% macronacalculatie daarom € 0,6 miljard lager uit 
dan begroot.
De uitkering aan verzekeraars (vereveningsbijdrage) en de uitgaven voor 
zorg door verzekeraars zijn voor € 0,3 miljard opwaarts vertekend door 
een boekhoudkundige overstap van kasbasis naar transactiebasis bij de 
60
grensoverschrijdende zorg . Deze kas/transactie-hobbel heeft geen 
gevolgen voor de hoeveelheid grensoverschrijdende zorg die geleverd 
wordt. Daarom is in de NvW ontwerpbegroting en in bovenstaande tabel 
61
gecorrigeerd door beide bedragen met € 0,3 miljard te verlagen .
De ontvangsten van het Zvf bestaan uit de Inkomensafhankelijke bijdrage 
62
(IAB), de rijksbijdrage verzekerden 18- en de overige baten van het fonds . 
De ontvangsten uit de IAB worden € 1,0 miljard hoger ingeschat dan in de 
NvW ontwerpbegroting 2022. Dit wordt veroorzaakt doordat de grondslag 
waarover de IAB wordt geheven (met name de loonsom bij bedrijven), 
groter is uitgevallen dan eerder verwacht. Verder hebben sommige 
werkgevers als reactie op de coronacrisis gebruik gemaakt van de 
mogelijkheid tot uitstel van betaling van belastingen en premies. In de 
huidige raming van de ontvangsten wordt er rekening mee gehouden dat 
een deel van de uitgestelde afdrachten door werkgevers toch nog zal 
worden ontvangen. De rijksbijdrage voor verzekerden 18- is onveranderd, 
zoals vastgesteld in de NvW ontwerpbegroting 2022. De raming van 
de overige baten zijn naar aanleiding van realisaties iets opwaarts 
bijgesteld.
De € 1,0 miljard hogere verwachte inkomsten van het fonds en de 
€ 0,5 miljard lagere uitgaven leiden tot een verbetering van het exploitatie­
saldo van € 1,5 miljard. Bij de begroting werd uitgegaan van een negatief 
exploitatiesaldo over 2022 van € 0,2 miljard. De meevallers voor het fonds 
leiden tot een positief exploitatiesaldo over 2022 van € 1,3 miljard.
Het vermogenssaldo eind 2021 is € 0,5 miljard negatief. Dit vermogenssaldo 
is de resultante van het gerapporteerde fondstekort eind 2021 in het fonds­
jaarverslag van Zorginstituut van € 1,2 miljard en de gehanteerde vermo­
gensnorm van € 0,7 miljard voor 2021. Gegeven het positieve 
exploitatiesaldo over 2022 komt het vermogenssaldo eind 2022 uit op 
€ 0,9 miljard.
Individuele verzekeraars
De zorguitgaven van verzekeraars komen naar verwachting € 0,7 miljard 
lager uit dan bij de begroting verwacht. Dit wordt voor € 0,6 miljard 
verklaard door lagere uitgaven voor zorg door verzekeraars en voor 
€ 0,1 miljard lagere beheerskosten/saldo. Deze laatste post is berekend als 
het verschil tussen de inkomsten voor verzekeraars en de uitgaven aan zorg 
door verzekeraars.
60
 Zie de toelichting op pagina 193 van de ontwerpbegroting 2022 (Kamerstukken II, 35 925 XVI, nr. 
2).
61
 In tabel 5 op pagina11 van de NvW ontwerpbegroting 2022 (Kamerstukken II, 35 925 XVI, nr. 10) 
is op dezelfde wijze gecorrigeerd. De correctie is toegepast op de regels [1] uitkering aan verze­
keraars en [2] de uitgaven voor zorg.
62
 Dit betreft het saldo van baten en lasten voor wanbetalers, onverzekerden, gemoedsbezwaarden 
en rente en de premie van verdragsgerechtigden.
Tweede Kamer, vergaderjaar 2022–2023, 36 360 XVI, nr. 1
