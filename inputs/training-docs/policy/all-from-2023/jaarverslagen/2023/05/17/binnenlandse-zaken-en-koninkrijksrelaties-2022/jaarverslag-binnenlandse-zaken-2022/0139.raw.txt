uitgesteld, omdat eerst de analyse wordt afgerond. Dit zal in 2023 leiden tot 
vervolgstappen, die ervoor zorgen dat ook voor de tweede partij de verant­
woordingsrapportage kan worden opgeleverd.
Voorschottenbeheer agentschappen
Om voorschotten van BZK aan de agentschappen binnen het Rijk voldoende 
te onderbouwen en monitoren, waren in 2021 verbeteringen doorgevoerd 
in de processen, de werkinstructies en de monitoring. Daarmee waren de 
verbetermaatregelen naast opgezet ook geïmplementeerd. In 2022 is 
opnieuw dossieronderzoek door de directie Financieel Economische Zaken 
(FEZ) en de Auditdienst Rijk (ADR) gedaan om inzicht te krijgen in de werking 
van de verbeteringen, met een aanvullend dossieronderzoek later in het 
jaar. Hieruit blijkt dat de aangescherpte werkinstructies effect hebben en er 
geen sprake is van parkeren van begrotingsgeld in de geanalyseerde 
periode.
Om een kwaliteitsslag te maken zodat het proces van het verstrekken van 
voorschotten aan de agentschappen nog beter gemonitord en beheerst kan 
worden, wordt vanaf 2022 een nieuwe tool ontwikkeld. Dit zorgt voor meer 
inzicht in de voorwaarden en afspraken over de voorschotverlening aan 
agentschappen. Deze automatiseringsslag loopt door vertraging in de 
implementatie nog door in 2023. Om in de tussentijd, totdat de tool geïmple­
menteerd is, onder andere de voorschotten goed te kunnen monitoren, 
werkt Financieel Beheer in 2023 tijdelijk met een checklist.
1d - Overige aspecten van de bedrijfsvoering
Onvolkomenheden 2021 op overige aspecten van de bedrijfsvoering
SSC-ICT Beveiliging van componenten
De IT-systemen die SSC-ICT beheert kennen onderliggende componenten, 
zoals databases, die beveiligd moeten zijn tegen ongeautoriseerde toegang, 
wijzigingen of dataverlies. In 2022 zijn de nog openstaande bevindingen van 
de Auditdienst Rijk opgelost en een aantal specifieke maatregelen vanuit 
het verbeterproject ‘Hardening’ voltooid. Het doel van ‘hardening’ is om zo 
veel mogelijk veiligheidsrisico’s te elimineren. In 2022 is verder gewerkt aan 
het systematisch versterken van het stelsel van interne controle en 
beheersing door de implementatie van het In Control Framework en is 
tweewekelijks de voortgang gerapporteerd aan het management van SSC-
ICT. De werking van het In Control Framework wordt in 2023 geëvalueerd 
en doorontwikkeld.
Rijksbreed IT-beheer
Eind 2022 is een projectleider aangesteld die zich volledig richt op het 
oplossen van deze onvolkomenheid, in lijn met het eerder gemaakte plan 
van aanpak. De focus van het project ligt op de vier beheerdomeinen autori­
satiebeheer, wijzigingsbeheer, beveiliging van componenten en back-up & 
recovery. Het doel van het project is een (herhaalbaar) proces in te richten 
dat inzicht geeft in de mate waarin de rijksbrede kaders waar CIO-Rijk 
eigenaar van is, zijn geïmplementeerd binnen het Rijksbreed IT-Beheer. Dit 
inzicht zal vervolgens gebruikt worden om in samenwerking met de depar­
tementen verbeterplannen op te stellen met betrekking tot IT-Beheer of 
aanpassingen door te voeren in kaders en handreikingen.
In 2022 is de inventarisatie gestart bij SSC-ICT als grote ICT dienstverlener 
van het Rijk. Er is vastgesteld dat SSC-ICT voor de genoemde beheerdo­
meinen een set richtlijnen en processen heeft ingericht die voldoende inzicht 
verschaffen. Daarnaast is geïnventariseerd wat de status is van de 
bestaande kaders en processen welke gerelateerd zijn aan de 
Tweede Kamer, vergaderjaar 2022–2023, 36 360 VII, nr. 1 139
