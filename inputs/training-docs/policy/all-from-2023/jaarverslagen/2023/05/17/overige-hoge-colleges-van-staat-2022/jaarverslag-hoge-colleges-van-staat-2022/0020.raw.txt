Het budget op dit instrument was bij de begroting ca. € 20,7 mln., gedurende 
het jaar is in totaal ca. € 4 mln. aan de begroting toegevoegd. Vanuit het 
coalitieakkoord «omzien naar elkaar, vooruitzien naar de toekomst» is € 0,6 
mln. vrijgemaakt voor de Nationale ombudsman in het kader van het 
versterken van de toezichthouders.
De Nationale ombudsman heeft de middelen ingezet voor het versterken 
van de ombudsagenda en voor een snellere afhandeling van 1e lijnsvragen 
en klachten. Hierdoor is er ruimte om direct te reageren op schrijnende 
situaties. De Nationale ombudsman is een pilot gestart met een team dat 
zich uitsluitend richt op het telefonisch afhandelen van de 1e lijns vragen en 
klachten van burgers om deze sneller/ adequater af te handelen. In de 
ombudsagenda is duurzame aandacht voor een specifiek aantal thema’s.
De Ombudsman heeft het aantal klachten de afgelopen jaren fors zien 
toenemen. Om zijn taken goed uit te blijven voeren is uitbesteding van de 
ICT en optimalisatie van het primaire proces en de professionalisering van 
de bedrijfsvoering nodig. De middelen, ca € 0,9 mln., zijn in het juiste 
kasritme geplaatst om dit van dekking te voorzien.
Vanaf 1 januari 2022 is het werk en de functie die voorheen uitgevoerd 
werden door de Onafhankelijk Raadsman in Groningen ondergebracht bij 
de Nationale ombudsman. Hiervoor is ca € 0,5 mln. toegevoegd.
Tabel 11 Aantal klachten rijksoverheid
Realisatie
Klachten 2018 2019 2020 2021 2022
Nationale ombudsman 23.230 28.390 25.640 29.920 24.020
Kinderombudsman 2.000 2.100 1.990 2.170 1.690
Veteranenombudsman 200 280 280 290 270
Totaal 25.430 30.770 27.910 32.380 25.980
In 2022 is het aantal door de Nationale ombudsman ontvangen klachten met 
24.020 lager dan in 2021. De Kinderombudsman heeft 1.690 verzoeken 
ontvangen. Dit is een afname van 480 verzoeken ten opzichte van het jaar 
daarvoor. De Veteranenombudsman heeft 270 klachten ontvangen. Dat is 
een afname van 20 klachten ten opzichte van het jaar daarvoor. Het totaal 
aantal klachten is in 2022 afgenomen.
Materiële uitgaven
Taakuitoefening medeoverheden
Op dit artikelonderdeel worden alle uitgaven van de klachtbehandeling voor 
de medeoverheden zichtbaar.
Het budget op dit instrument was bij de begroting circa € 2,5 mln. 
Gedurende het jaar is circa € 0,4 mln. aan de begroting toegevoegd.
20% van alle klachten die de Nationale ombudsman heeft ontvangen, 
hebben betrekking op gemeenten, gemeenschappelijke regelingen, 
provincies en waterschappen. Het aantal geregistreerde klachten in 2022 
bedroeg 4820.
Tabel 12 Aantal aangesloten gemeenten
Realisatie
Aangesloten gemeenten 2018 2019 2020 2021 2022
Tweede Kamer, vergaderjaar 2022–2023, 36 360 IIB, nr. 1 20
