6. Bedrijfsvoeringsparagraaf
Inleiding 
In de bedrijfsvoeringparagraaf (BVP) wordt verslag gedaan van relevante 
aandachtspunten in de bedrijfsvoering. De informatie opgenomen in de BVP 
is tot stand gekomen vanuit het departementale management control 
systeem en informatie uit audits van de Auditdienst Rijk (ADR). Deze 
paragraaf omvat drie elementen:
1. uitzonderingsrapportage voor vier onderdelen: (a) rechtmatigheid, (b) 
totstandkoming niet-financiële verantwoordingsinformatie, (c) begro­
tingsbeheer, financieel beheer en materiële bedrijfsvoering en (d) 
overige aspecten van de bedrijfsvoering;
2. rijksbrede bedrijfsvoeringonderwerpen en
3. belangrijke ontwikkelingen en verbeteringen in de bedrijfsvoering.
1. Uitzonderingsrapportage voor vier onderdelen
a. Rechtmatigheid
Vanuit de bij het Ministerie van LNV bekende informatie zijn de onder­
staande fouten en onzekerheden in de rechtmatigheid van de verantwoor­
dingsinformatie te rapporteren.
Overschrijding op het verplichtingenbudget van begrotingsartikel 22
Na de 2e suppletoire begroting is een verplichting aangegaan voor de 
Saneringsregeling Brexit Adjustment Reserve (BAR) van € 89.465.816 die 
leidt tot een overschrijding van het verplichtingenbudget op begrotingsar­
tikel 22 van € 43.242.132. Deze is niet tijdig schriftelijk gemeld aan zowel 
de Tweede Kamer als de Eerste Kamer.
Door bovenstaande fout is sprake van een overschrijding van de rapporte­
ringstolerantie bij de verplichtingen op artikel 22 en het totaalniveau van 
de verplichtingen. De overige fouten en onzekerheden ten aanzien van de 
verplichtingen betreffen met name onrechtmatige inkopen en een 
onzekerheid over een staatssteunmelding.
Onderstaande tabel geeft inzicht in de overschrijdingen van de rijksbrede 
rapporteringstoleranties.
Overzicht overschrijdingen rapporteringstoleranties fouten en onzekerheden (in €).
(1) Rapporteringstolerantie (2) Verantwoord (3) Rapporterings- (4) Bedrag aan (5) Bedrag aan (6) Bedrag aan (7) Percentage aan 
bedrag in tolerantie voor fouten in € onzekerheden in € fouten en onzeker­ fouten en onzeker­
€ (omvangsbasis) fouten en onzeker­ heden in € heden t.o.v. 
heden in € verantwoord 
bedrag = (6)/
(2)*100%
Totaalniveau artikelen 2.510.562.000 50.211.240 51.039.609 12.123.420 63.163.029 2,5%
verplichtingen
Artikel 22 verplichtingen 758.961.000 37.948.050 43.741.036 0 43.741.036 5,8%
b. Totstandkoming niet-financiële verantwoordingsinformatie
Vanuit de bij LNV bekende informatie zijn er geen tekortkomingen in de 
totstandkoming van niet-financiële verantwoordingsinformatie die gerap­
porteerd moeten worden.
c. Begrotingsbeheer, financieel beheer en de materiële bedrijfsvoering
Tweede Kamer, vergaderjaar 2022–2023, 36 360 XIV, nr. 1
