bruto (EUR 96,9 miljoen netto) naar aanleiding van de inspectie door de 
Europese Commissie over de Nederlandse boekhouding van de invoer­
rechten. Deze middelen zijn na aftrek van de perceptiekostenvergoeding 
overgeheveld vanaf de reservering op de aanvullende post naar de BZ-
begroting. Tot slot zijn de invoerrechten geactualiseerd om te corrigeren 
voor het onbedoelde saldo-effect dat gedurende het jaar optreedt.
Bij de tweede suppletoire begroting is de raming aangepast wegens een 
nabetaling van EUR 134,6 miljoen bruto (EUR 103,9 miljoen netto), naar 
aanleiding van de inspectie door de Europese Commissie van de 
Nederlandse boekhouding van de invoerrechten. Daarnaast worden naar 
aanleiding van de actualisatie van de inkomstenraming bij de Najaarsnota 
2022 de uitgaven op de invoerrechten verhoogd met EUR 352 miljoen.
Tenslotte zijn bij Slotwet de realisaties over 2022 verwerkt. De uiteindelijke 
gerealiseerde uitgaven komen EUR 581 miljoen lager uit dan geraamd bij 
de tweede suppletoire begroting. Dit wordt deels veroorzaakt doordat 
Nederland de EU-afdrachten raamt op het jaarlijkse uitgavenplafond uit 
het MFK 2021-2027, inclusief de speciale instrumenten die boven dit plafond 
worden gefinancierd. Van dit totale uitgavenplafond is er minder 
uitgegeven op EU-niveau dan geraamd. Naar verwachting worden deze 
middelen bij de technische aanpassing in juli 2023, conform afspraken in 
het MFK, toegevoegd aan de plafonds voor 2023 en 2024. Dit betekent dus 
dat ceterus paribus de bni-afdracht in 2023 en 2024 zal stijgen. Over de 
gehele MFK-periode leidt dit echter niet tot een hogere afdracht van 
Nederland aan de EU. Daarnaast is de realisatie van de invoerrechten lager 
dan de raming bij de tweede suppletoire begroting. De gerealiseerde 
ontvangsten (perceptiekostenvergoeding en overige ontvangsten) komen 
EUR 71,4 miljoen lager uit dan geraamd. Per saldo komen de totale 
afdrachten lager uit dan geraamd in de tweede suppletoire begroting (circa 
EUR -509,6 miljoen).
Artikelonderdeel 3.2
Zoals gemeld in de eerste suppletoire begroting valt de Nederlandse 
bijdrage aan het Europees Ontwikkelingsfonds voor 2022 lager uit op basis 
van een geactualiseerde raming van de Europese Commissie. Daarnaast 
vond in 2022 een verrekening plaats met een teruggave van resterende 
middelen uit het 8e en 9e EOF.
Artikelonderdeel 3.3
De uitgavenrealisatie op artikelonderdeel 3.3 Een hechtere Europese 
waardengemeenschap valt ten opzichte van de vastgestelde begroting 2022 
EUR 1,6 miljoen hoger uit. Deze stijging is het gevolg van een verhoogde 
contributie aan de Raad van Europa om het wegvallen van de jaarlijkse 
bijdrage van Rusland te compenseren en is reeds toegelicht in de tweede 
suppletoire begroting.
Artikelonderdeel 3.5
De uitgavenrealisatie op artikelonderdeel 3.5 Europese Vredesfacilteit valt 
ten opzichte van de vastgestelde begroting 2022 EUR 5,6 miljoen hoger uit. 
In de eerste suppletoire begroting is deze bijstelling al vermeld: omdat 
een deel van de middelen voor de Europese Vredesfaciliteit niet kon worden 
uitgegeven in 2021 zijn deze als eindejaarsmarge doorgeschoven naar 2022.
Tweede Kamer, vergaderjaar 2022–2023, 36 360 V, nr. 1
