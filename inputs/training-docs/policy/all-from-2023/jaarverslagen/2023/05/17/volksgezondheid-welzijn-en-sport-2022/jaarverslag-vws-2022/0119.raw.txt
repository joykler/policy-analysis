In 2022 is het derde spoor omgezet in het programma ‘Structurele- en 
culturele borging financieel beheer’. Het duurzaam versterken van het 
financieel beheer in brede zin staat hierin centraal. De verbeteringen en 
stand van zaken vanuit het programma worden in de laatste paragraaf 
toegelicht.
Subsidiebeheer
Over 2021 heeft de AR het subsidiebeheer aangemerkt als een onvolko­
menheid, gebaseerd op geconstateerde bevindingen op het gebied van 
staatsteuntoetsing en misbruik en oneigenlijk gebruik (M&O) beleid. Op 
beide onderdelen en de ontwikkelingen hierin zal achtereenvolgens worden 
ingegaan.
Staatsteun
Vanaf 2018 worden alle nieuwe regelingen en wijzigingen of herzieningen 
van bestaande subsidies op staatssteun getoetst. Bestaande subsidierege­
lingen die nog niet volledig zijn getoetst, worden voorafgaand een 
verlenging of herziening alsnog van een toets voorzien. De jaarlijkse instel­
lingssubsidies en alle nieuwe projectsubsidies dienen voorafgaand aan 
verlening op staatssteun te worden getoetst. Ook in 2022 is de voorgaande 
lijn gevolgd. Voorafgaand aan publicatie en inwerkingtreding, worden alle 
nieuwe en verlengde subsidieregelingen door het Expertisecentrum 
Subsidies (ECS) getoetst op rechtmatigheid en uitvoerbaarheid. De staats­
steuntoets is hier ook onderdeel van.
Misbruik en oneigenlijk gebruik
De grootste risico’s op het gebied van misbruik en oneigenlijk gebruik 
(M&O) hebben bij het ministerie van VWS betrekking op subsidieverlening. 
In 2022 zijn stappen gezet, zowel op het gebied van de uitbreiding van de 
bestaande M&O-registratie als het interdepartementale M&O beleid. Om 
misbruik en oneigenlijk gebruik te voorkomen houdt het ministerie van VWS 
een overzicht bij van onregelmatigheden bij subsidies. DUS-I zorgt voor 
het beheer van dit register. In 2022 is bij DUS-I een meldpunt onregelma­
tigheden opgericht om de mogelijkheid te bieden vermoedens van M&O te 
melden. Medio 2021 is op initiatief van het ministerie van Financiën een 
werkgroep gestart om de interdepartementale handreiking M&O te 
herschrijven. In het derde kwartaal van 2022 is de interdepartementale 
handreiking M&O vastgesteld.
Een onderdeel van de verbetering van het subsidiebeheer is het vergroten 
van M&O kennis en kunde van medewerkers. In 2022 zijn de risicoanalyse, 
het handboek subsidiemedewerkers en de subsidiegids voor beleidsmede­
werkers bijgewerkt. In 2022 is de module over risicomanagement, contro­
lebeleid en M&O-beleid, ontworpen door de Rijksacademie en DUS-I, 
opnieuw aangeboden. Het Team Kwaliteit, Proces en Advies (KPA) heeft 
de opdracht gekregen om in 2022 een onderzoek uit te voeren naar de 
kwaliteit van de risicoanalyses. In het rapport wordt geconcludeerd dat de 
kwaliteit, zowel waar het de diepgang als onderbouwing betreft, van de 
onderzochte risicoanalyses tekortkomingen vertoont. VWS gaat in 2023 
specifiek aandacht geven aan de risicoanalyses om zo de kwaliteit hiervan 
te verbeteren.
Tweede Kamer, vergaderjaar 2022–2023, 36 360 XVI, nr. 1
