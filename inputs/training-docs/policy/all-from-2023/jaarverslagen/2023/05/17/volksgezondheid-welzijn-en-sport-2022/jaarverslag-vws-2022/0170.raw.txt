1.1 Wijzigingen in het Financieel Beeld Zorg
Het FBZ in het jaarverslag 2022 heeft ten opzichte van het jaarverslag 2021 
de onderstaande veranderingen ondergaan:
• Leeswijzer 
In paragraaf 1.2 is een leeswijzer opgenomen waarin uitleg wordt gegeven 
over het Uitgavenplafond Rijksbegroting en het Uitgavenplafond Zorg.
• Financieel beeld op hoofdlijnen
Een actueel beeld van de directe zorgkosten aan coronapatiënten en de 
coronagerelateerde meerkosten in 2020 en 2021 is verplaatst naar paragraaf 
4.3 Coronakosten in de catastroferegeling.
• Verticale ontwikkeling van de Wlz-uitgaven 
Om meer inzicht te geven in de besteding van middelen voor ouderenzorg, 
gehandicaptenzorg en de langdurige ggz zijn in paragraaf 3.2.2 met ingang 
van 2022 de budgetten voor zorg in natura en pgb uitgesplitst in die desbe­
treffende onderdelen.
• Verticale ontwikkeling van de begrotingsgefinancierde uitgaven
In paragraaf 3.3.1 is een tabel opgenomen (tabel 11B) waarin de verticale 
ontwikkeling van de zorguitgaven op de aanvullende post van Financiën 
wordt gepresenteerd. Deze middelen maken onderdeel uit van het Uitga­
venplafond Zorg. In de tabel zijn de maatregelen uit de Startnota en de 
middelen die overgeheveld zijn naar de VWS-begroting en het Uitgaven­
plafond Zorg opgenomen en toegelicht.
Tweede Kamer, vergaderjaar 2022–2023, 36 360 XVI, nr. 1 170
