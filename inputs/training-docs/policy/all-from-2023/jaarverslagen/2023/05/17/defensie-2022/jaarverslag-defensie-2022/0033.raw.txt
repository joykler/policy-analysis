4 Beleidsartikelen
4.1 Beleidsartikel 1 Inzet
A. Algemene doelstelling
Defensie beschermt wat ons dierbaar is. Die opdracht is een afgeleide van 
het Statuut voor het Koninkrijk der Nederlanden en de Grondwet. Deze leidt 
tot drie hoofdtaken:
1. Bescherming van het eigen en bondgenootschappelijke grondgebied, 
inclusief het Caribisch deel van het Koninkrijk.
2. Bescherming en bevordering van de internationale rechtsorde en 
stabiliteit.
3. Ondersteuning van civiele autoriteiten bij rechtshandhaving, rampen­
bestrijding en humanitaire hulp, zowel nationaal als internationaal.
Alle drie de hoofdtaken vergen meer inzet vanwege de toegenomen insta­
biliteit in de wereld. Om deze taken te kunnen uitvoeren stelt Defensie 
militaire eenheden gereed die daarvoor kunnen worden ingezet.
B. Rol en verantwoordelijkheid
De Minister is verantwoordelijk voor het beschikbaar stellen en daadwer­
kelijk inzetten van eenheden om de veiligheid van het eigen en bondgenoot-
schappelijk grondgebied te handhaven. Verder is de Minister in 
samenwerking met bondgenoten verantwoordelijk voor de uitvoering van 
bijdragen aan missies voor conflictpreventie, crisisbeheersing en vredes­
opbouw, zowel in Europa als daarbuiten. Het Koninkrijk der Nederlanden 
draagt daarmee bij aan de handhaving en bevordering van de internationale 
rechtsorde. De eenheden kunnen ook worden ingezet ten behoeve van 
nationale taken en het verlenen van (internationale) noodhulp.
Beleidsartikel 1 Inzet biedt een overzicht van de gehele inzet van de 
krijgsmacht. Dit betreft de bijdragen van Defensie aan onder andere crisis­
beheersingsoperaties, contributies aan gezamenlijk gefinancierde NAVO- 
en EU-operaties, inzet voor nationale en koninkrijkstaken en overige inzet. 
In Beleidsartikel 1 is de verantwoording opgenomen van de additionele 
uitgaven voor inzet onder verantwoordelijkheid van de CDS. In de beleids­
artikelen 2 tot en met 5 wordt de taakuitvoering verantwoord van de marine, 
landmacht, luchtmacht, marechaussee en de aan hen gemandateerde inzet, 
voor zover deze niet valt onder artikel 1.
C. Beleidsconclusies
Internationale inzet
Nederlandse militairen zijn in 2022 wederom breed ingezet voor vrede en 
veiligheid.
Eind februari 2022 is Rusland met een grote strijdmacht Oekraïne binnen 
gevallen waardoor de veiligheidsomgeving van de NAVO-partners drastisch 
is veranderd. Nederland steunt de Oekraïnse strijdkrachten volop. 
Daarnaast heeft de oorlog in Oekraine er ook voor gezorgd dat de 
verdediging van het bondgenootschappelijk gebied meer aandacht heeft 
gekregen. Dit komt onder andere tot uiting in de volgende missies en 
operaties.
Tweede Kamer, vergaderjaar 2022–2023, 36 360 X, nr. 1
