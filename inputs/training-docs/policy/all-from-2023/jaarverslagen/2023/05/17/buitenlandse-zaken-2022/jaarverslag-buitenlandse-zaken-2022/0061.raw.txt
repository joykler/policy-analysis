6. Bedrijfsvoeringsparagraaf
Het Ministerie van Buitenlandse Zaken (BZ) besteedt op een gestructu­
reerde wijze aandacht aan de bedrijfsvoering. Via de interne planning- en 
controlcyclus waaronder de begrotings- en jaarplancyclus en het toezicht­
arrangement bewaakt BZ of de doelstellingen op doelmatige en rechtmatige 
wijze worden gerealiseerd. Waar nodig wordt bijgestuurd.
Deze paragraaf gaat in op de bedrijfsvoeringvraagstukken die zich 
gedurende het begrotingsjaar 2022 hebben voorgedaan en waarvan de 
informatieverstrekking voor het inzicht en de oordeelsvorming door de 
Tweede Kamer van belang is. Op basis van de Rijksbegrotingsvoorschriften 
informeren wij u over onder meer risico’s van misbruik en oneigenlijk 
gebruik (M&O), verduurzaming van de BZ-organisatie en informatiebevei­
liging.
Paragraaf 1: Uitzonderingsrapportage
Rechtmatigheid 
Er hebben zich geen overschrijdingen en/of bijzonderheden voorgedaan.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
Inkopen
Het ministerie heeft in 2022 de inkooporganisatie en het inkoopbeheer 
verder versterkt. Zo is gewerkt aan inbedding van de inkoopbeheeractivi­
teiten in de lijn bij BZ-directies en de Financiële Service Organisatie. Tevens 
is het informatie-dashboard voor het inkoopbeheer op basis van de 
verkregen inzichten doorontwikkeld . Als onderdeel van het BZ proces Grip 
op Inkoop is in 2022 voor het eerst een in-control verklaring afgegeven.
De spendanalyse laat een verbetering van de kwaliteit van de contractad­
ministratie zien, al is er ruimte voor verdere verbetering van het contrac­
tenregister. Soms zijn ten onrechte alleen de uitgaven als verplichting 
vastgelegd in plaats van het contractbedrag. Omdat deze bedragen niet op 
doelmatige wijze zijn te achterhalen, heeft het CDI-office (Coördinerend 
Directeur Inkopen) de mate van onrechtmatigheid niet exact kunnen 
vaststellen. Het CDI-office is van mening dat gelet op aard van de verplich­
tingen - veelal kortlopend - er geen sprake is van een materieel verschil als 
nader dossieronderzoek had plaatsgevonden. In 2023 wordt ingezet op 
verdere verbetering van het contractenregister.
Overbruggingsovereenkomsten Categoriemanagement
BZ is door het Ministerie van IenW geïnformeerd dat de ADR overbrug­
gingscontracten (Interim Management & Organisatieadvies, Inkoopadvies 
en Auditdiensten) als «onrechtmatig» heeft beoordeeld. In 2022 zijn de 
raamovereenkomsten voor Inkoopadvies, en Auditdiensten (percelen 1 en 
3) rechtmatig tot gunning gekomen. Het ministerie van IenW heeft dit 
toegelicht in de Bedrijfsvoeringsparagraaf van haar jaarverslag. Als gevolg 
daarvan worden verplichtingen die op deze nadere overeenkomsten onder 
de overbruggingsovereenkomsten worden aangegaan als onrechtmatig 
bestempeld. Over 2022 gaat het bij BZ om circa 1,1 miljoen euro. Het 
Tweede Kamer, vergaderjaar 2022–2023, 36 360 V, nr. 1
