– Er is, naast het al bestaande overzicht COVID-19 steunmaatregelen, 
een vergelijkbaar overzicht opgenomen met de uitgaven voor de 
maatregelen ter ondersteuning van Oekraïne.
– Het aantal onderwerpen in de Bedrijfsvoeringsparagraaf is sterk 
ingekort, en in de sectie «Misbruik en oneigenlijk gebruik en fraude en 
corruptie» is dit jaar voor het eerst aandacht gegeven aan interne fraude.
– Er is een nieuwe bijlage toegevoegd, namelijk een overzicht van de stand 
van zaken met betrekking tot de aangenomen moties en gedane toezeg­
gingen (Bijlage 2).
HGIS-jaarverslag
De Nederlandse uitgaven voor buitenlands beleid, die op verschillende 
departementale begrotingen staan, zijn gebundeld in de Homogene Groep 
Internationale Samenwerking. In aanvulling op de departementale jaarver­
slagen geeft het HGIS-jaarverslag een integraal overzicht van de besteding 
van middelen voor buitenlands beleid. Samen met de jaarverslagen van 
Buitenlandse Zaken en Buitenlandse Handel en Ontwikkelings samen­
werking, wordt het HGIS-jaarverslag 2022 aangeboden aan het parlement.
Grondslagen voor de vastlegging en de waardering 
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften. Voor de departe­
mentale begrotingsadministratie wordt het verplichtingen-kasstelsel 
toegepast. Verder werkt het ministerie van Buitenlandse Zaken met een 
vooraf vastgestelde wisselkoers ten opzichte van buitenlandse valuta (de 
corporate rate). Deze koers wordt samen met de presentatie van de 
begroting vastgesteld. Ontvangsten worden waar van toepassing 
verantwoord op de ontvangsten artikelonderdelen van beleidsartikel 2, 3, 4, 
5 en 7 met uitzondering van ontvangsten zijnde restituties van Official 
Development Assistance (ODA)-programma’s die op beleidsartikel 5 van 
de begroting van BHOS worden verantwoord.
Controleverklaring en auditrapport 
In het kader van de wettelijke controletaak voert de Auditdienst Rijk (ADR) 
jaarlijks onderzoek uit naar:
a. de financiële verantwoordingsinformatie in de jaarverslagen, bedoeld in 
de artikelen 1.1 en 2.31 van de Comptabiliteitswet 2016;
b. de niet-financiële verantwoordingsinformatie in de jaarverslagen, 
bedoeld in de artikelen 1.1 en 2.31 van de Comptabiliteitswet 2016.
Daarnaast voert de Auditdienst Rijk onderzoek uit naar het begrotings­
beheer, het financieel beheer, de materiële bedrijfsvoering en de daartoe 
bijgehouden administraties van het Rijk.
Over de belangrijkste bevindingen van deze onderzoeken en van eventuele 
onderzoeken naar overige aspecten van de bedrijfsvoering brengt de ADR 
verslag uit in het jaarlijkse auditrapport waarin zowel hoofdstuk V als XVII 
zijn opgenomen.
Tweede Kamer, vergaderjaar 2022–2023, 36 360 V, nr. 1 10
