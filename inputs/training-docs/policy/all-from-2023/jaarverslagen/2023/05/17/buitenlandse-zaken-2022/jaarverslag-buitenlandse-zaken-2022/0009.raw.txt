worden ondergrenzen gehanteerd zoals vermeld in de Rijksbegrotingsvoor­
schriften 2023. Bij de verplichtingen en ontvangsten is een afwijking groter 
dan 10% op artikelniveau toegelicht. Waar nodig is verwezen naar de eerste 
of tweede suppletoire begroting.
In de budgettaire tabellen in het jaarverslag is geen onderscheid gemaakt 
tussen decommitteringen op oude en nieuwe verplichtingen. Alle decom­
mitteringen worden ten gunste van de begroting gebracht.
Departementale verantwoordingsstaat en saldibalans
Verschillen in de totalen tussen de verantwoordingsstaat en de saldibalans 
zijn het gevolg van afrondingen.
Overige onderdelen van het beleidsverslag 
Na de beleidsprioriteiten en beleidsartikelen volgen de niet-beleidsarti­
kelen. Het artikel 5 is het onderdeel «Geheim». Dit artikel is bestemd voor 
de verplichtingen, uitgaven en ontvangsten waarvoor geldt dat openbaar­
making via toedeling aan een expliciet beleidsartikel niet in het belang van 
de Staat is. Artikel 6 «Nog onverdeeld» bevat de reservering voor loon- en 
prijsstijgingen en niet voorziene tegenvallers binnen de HGIS. Ten slotte 
worden op artikel 7 de apparaatsuitgaven verantwoord. In de bedrijfsvoe­
ringsparagraaf worden de belangrijkste tekortkomingen en risico's in het 
begrotingsjaar benoemd. Verder wordt aandacht besteed aan de rijksbrede 
bedrijfsvoeringsonderwerpen en worden de belangrijke ontwikkelingen en 
verbeteringen in de bedrijfsvoering besproken. Het jaarverslag wordt 
afgesloten met de jaarrekening van Buitenlandse Zaken en zeven bijlagen: 
1) Toezichtsrelaties RWT's en ZBO's 2) moties en toezeggingen, 3) afgerond 
evaluatie- en overig onderzoek, 4) externe inhuur, 5) sanctiebeleid en 
malversaties, 6) beroep op artikel 2.27, tweede lid, CW (focusonderwerp) en 
7) de lijst van afkortingen.
Bedrijfsvoeringsparagraaf 
In de bedrijfsvoeringsparagraaf wordt verslag gedaan van de opmerkelijke 
zaken in de bedrijfsvoering. De bedrijfsvoeringparagraaf in het departe­
mentaal jaarverslag wijkt af van de bepaling van de Rijksbegrotingsvoor­
schriften dat in het jaarverslag integraal verantwoording wordt afgelegd 
over de bedrijfsvoering. Bij de splitsing van de begroting in 2013 in het 
begrotingshoofdstuk V Buitenlandse Zaken en het begrotingshoofdstuk 
XVII Buitenlandse Handel en Ontwikkelingssamenwerking zijn in navolging 
van een verzoek van de Algemene Rekenkamer de verantwoordelijkheden 
van de ministers ten aanzien van de bedrijfsvoering expliciet vastgelegd. 
De minister van Buitenlandse Zaken is verantwoordelijk voor de integrale 
bedrijfsvoering, met uitzondering van de procesmatige beheersing van de 
activiteitencyclus. De belangrijkste reden voor deze splitsing is dat het 
merendeel van de projecten en programma's in het kader van ontwikke­
lingssamenwerking worden uitgevoerd. Daarnaast is de huidige opzet van 
het activiteitenbeheer gestoeld op de afspraken die de toenmalige minister 
voor Ontwikkelingssamenwerking met de Tweede Kamer in 1998 heeft 
gemaakt over de reikwijdte van de ministeriële verantwoordelijkheid voor 
de rechtmatigheid van besteding van middelen (Kamerstukken 1997–1998 
25 860, nr. 2). Het is daarom dat het voorschottenbeleid en -beheer in het 
onderdeel financieel en materieelbeheer in de bedrijfsvoeringsparagraaf 
van hoofdstuk XVII zijn opgenomen.
Groeiparagraaf 
 
Tweede Kamer, vergaderjaar 2022–2023, 36 360 V, nr. 1
