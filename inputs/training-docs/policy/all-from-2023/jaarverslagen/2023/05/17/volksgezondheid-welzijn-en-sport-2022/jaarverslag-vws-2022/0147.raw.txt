Omzet overige departementen 
In de opbrengst van overige departementen is inbegrepen de bijdrage voor 
de reguliere onderzoeks- en adviesprogramma’s en de bijdrage voor 
additionele opdrachten voor de volgende Ministeries.
Tabel 37 Omzet overige departementen (bijdragen x € 1.000)
2022 2021
I&W 63.052 62.329
EZK 936 1.042
LNV 23.912 20.772
SZW 6.768 4.904
DEF 194 432
Overige departementen (o.a. J&V, BuZa, OC&W, BZK) 2.034 1.744
Totaal 96.896 91.223
De totale omzet van overige departementen is € 6,4 miljoen hoger dan de 
begroting 2022 en € 5,7 miljoen hoger ten opzichte van 2021.
Omzet derden
Naast werkzaamheden in opdracht van het moederdepartement en overige 
departementen worden projecten en opdrachten uitgevoerd ten behoeve 
van derden. Bijvoorbeeld projecten voor en gefinancierd door andere 
nationale en internationale opdrachtgevers zoals de Europese Commissie 
en de WHO, Europese vrijgifte, Autoriteit Nucleaire Veiligheid en Stralings­
bescherming en overige projecten uitgevoerd door derden. De omzet 
derden is € 4,8 miljoen hoger dan begroot.
Vrijval voorzieningen
De vrijval voorzieningen is niet begroot in verband met het incidentele 
karakter van de betreffende posten. De vrijval van de voorzieningen heeft 
voor € 1,2 miljoen betrekking op het vervallen van de verplichting voor 
personeel.
Lasten
Personele kosten
De personele kosten (€ 268,6 miljoen) komen in 2022 € 36,1 miljoen hoger 
uit dan opgenomen in de begroting 2022. Om aan de blijvend hoge vraag 
van onze opdrachtgevers te voldoen is het personeelsbestand verder 
gegroeid met 108 FTE in dienstbetrekking bij het RIVM. De externe inhuur 
is gedurende 2022 licht gegroeid ten opzichte van het niveau aan het eind 
van 2021. Aanhoudende krapte op de arbeidsmarkt en een hoog ziekte­
verzuim zijn belangrijke redenen voor het hoge aantal externen. Vooral bij 
de bedrijfsvoering en bij de IV-organisatie is de inhuur gestegen. Het 
percentage externe inhuur in 2022 bedraagt 24,4% (Rijksbrede norm 
bedraagt 10%). Voor 2023 is een initiatief gestart om de afhankelijkheid van 
externen te reduceren. Daarnaast zijn de personeelskosten als gevolg van 
aanpassingen in de CAO fors gestegen (afhankelijk van salaris, maar 
minimaal 3,2%) en is een incidentele niet-begrote last wegens niet 
opgenomen verlof door personeel verwerkt van € 3,0 miljoen. Deze post 
geeft aan dat de werkdruk nog steeds hoog is.
 
Materiële kosten 
De materiële kosten van € 349,1 miljoen zijn € 1,3 miljoen lager ten opzichte 
van de begroting 2022 en € 17,6 miljoen lager dan 2021. De daling wordt 
vooral veroorzaakt door lagere kosten voor vaccinatie en 
Tweede Kamer, vergaderjaar 2022–2023, 36 360 XVI, nr. 1 147
