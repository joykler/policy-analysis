rechtsorde (Wet op de rechtelijke organisatie). Het voert het gezag over de 
opsporing door politie en bijzondere opsporingsdiensten, beslist over de 
vervolging van strafbare feiten en ziet erop toe dat de opgelegde straf naar 
behoren wordt uitgevoerd.
Veiligheid en lokaal bestuur
Op het gebied van veiligheid en lokaal bestuur heeft de Minister een stimu­
lerende rol. Zij is belast met het ontwikkelen van visie, beleid en samen­
werkingsvormen op het terrein van de bestuurlijke aanpak van onveiligheid, 
ondermijning en criminaliteit.
Inspanningen zijn er op gericht het lokaal bestuur en het bedrijfsleven zo 
effectief en efficiënt als mogelijk in staat te stellen de veiligheid te vergroten 
en weerbaar te maken tegen onveiligheid en criminaliteit. Door de 
(wettelijke) toerusting van de burgemeester ten aanzien van zijn openbare 
orde taak en het aanpakken van criminaliteit tegen en gefaciliteerd door 
het bedrijfsleven, onder andere door het bewaken van de bestuurlijke 
integriteit (Bibob) en de inzet van de Regionale Informatie- en Expertise 
Centra (RIEC’s). 
JenV faciliteert en ondersteunt de aanpak van de meest voorkomende 
vormen van overlast, zoals overlast gerelateerd aan uitgaan, voetbal en 
evenementen. Dit wordt ingevuld samen met het lokale bestuur, onder 
andere via structureel overleg met de VNG en gemeenten.
Vervolging en berechting van verdachten van het neerhalen van vlucht 
MH17
De Minister is verantwoordelijk voor het strafrechtelijke vervolgings- en 
berechtigingsmechanisme en financiert daarvoor onder andere het 
Openbaar Ministerie (OM), de rechtspraak en de politie.
De vervolging en berechting van de verdachten van het neerhalen van de 
vlucht MH17 vindt plaats in Nederland onder de Nederlandse wet. Het 
Ministerie van Buitenlandse Zaken is eveneens nauw betrokken ten 
behoeve van deze internationale samenwerking. In 2022 is het strafproces 
tegen de vier verdachten afgerond – drie verdachten zijn veroordeeld tot 
levenslange gevangenisstraffen, een verdachte werd vrijgesproken. Het OM 
noch de verdachten hebben hoger beroep ingesteld. Het strafrechtelijk 
onderzoek loopt nog.
C. Beleidsconclusies
Met de onderstaande verrichte inspanningen in 2022 is verder gewerkt aan 
een veiligere samenleving door een doelmatige en effectieve rechtshand­
having en criminaliteitsbestrijding en door versterking van de bestuurlijke 
aanpak van criminaliteit door de decentrale overheden.
Fraude - Uitvoering van de Wet controle op rechtspersonen
De Minister voor Rechtsbescherming heeft op 14 december 2022 de Tweede 
Kamer geïnformeerd over de beleidsreactie op het WODC-onderzoek naar 
de evaluatie van de uitvoering van de Wet controle op rechtspersonen 
1
(Wcr) . Geconcludeerd is dat de dienst Justis een nuttige taak bij de analyse 
en signalering van risico’s met betrekking tot misbruik van rechtspersonen 
vervult, waardoor toezichthouders, handhavers en opsporingsinstanties 
beter in de gelegenheid worden gesteld snel en effectief op te treden, maar 
ook dat onduidelijk is of de uitvoering, dan wel meerwaarde van de Wcr 
opweegt tegen de kosten van de uitvoering. Dit geeft aanleiding om te 
verkennen hoe de toegevoegde waarde van producten verhoogd kan 
Tweede Kamer, vergaderjaar 2022–2023, 36 360 VI, nr. 1
