Centraal-Azië) als het Rabat-proces (Europa met Noord- en West-Afrika) in ministeriele conferenties 
overeenstemming over nieuwe gezamenlijke prioriteiten en meerjarenplannen. Nederland speelde een 
actieve rol, o.a. als nieuw lid van de bestuursraad van het Rabat-proces, en rondde zijn tweejarig 
voorzitterschap van het Khartoum Proces (Europa en de Hoorn van Afrika) af. Nederland heeft in deze 
dialogen steeds gestreefd naar versterking van de gelijkwaardige en wederkerige samenwerking  met 
zuidelijke partnerlanden, op zowel beleids- als operationeel niveau.  
 
Afgelopen periode zorgde Nederlandse steun aan de Internationale Organisatie voor Migratie en de VN 
Vluchtelingenorganisatie (UNHCR) ervoor dat ruim 178.230 vluchtelingen en migranten in een 
kwetsbare positie toegang tot noodhulp en bescherming hadden in landen zoals Afghanistan, Niger, 
Libië en Tunesië. Potentiële migranten werden voorgelicht over de risico’s van irreguliere migratie en 
legale alternatieven.  
 
Nederland heeft de geïntensiveerde inzet voor de bestrijding van mensenhandel en –smokkel 
voortgezet, o.a. ter uitvoering van de motie Kuik/Voordewind (35300-XVII-34). Dit is onder meer 
gedaan door het versterken van de capaciteit van verschillende herkomst en transitlanden om 
mensenhandel en –smokkel, ook in regionaal verband, te voorkomen, onderzoeken en vervolgen, in 
samenwerking met partners zoals het UN Office on Drugs and Crime. 876 overheidsfunctionarissen en 
andere betrokkenen zijn bijvoorbeeld getraind in preventie, opsporing, onderzoek en vervolging in 
Noord en West-Afrika.  
 
Reisbeperkingen, grenssluitingen en gezondheidsrisico’s zorgden ervoor dat de afgelopen periode veel 
migranten strandden, vaak in onmenselijke omstandigheden. Met Nederlandse steun konden 3.663 
migranten terugkeren naar hun landen van herkomst. Verder zijn 4.788 migranten ondersteund bij 
hun herintegratie na terugkeer in hun gemeenschappen. 
 
Opvang en bescherming in de regio 
Nederland blijft zich in de Hoorn van Afrika en de Syrië-regio inzetten voor de opvang en 
bescherming van deze mensen alsook voor de kwetsbare gastgemeenschappen waar zij 
terechtkomen en een nieuw leven proberen op te bouwen. De uitdagingen zijn echter groot. Door 
politieke spanningen, gewelddadige conflicten, de impact van COVID-19, de oorlog in Oekraïne en de 
daaruit voortvloeiende economische malaise in de gastlanden is de bereidheid en of mogelijkheid tot 
inclusie van deze ontheemden veelal gering. Vooral in Libanon staat de bereidheid om vluchtelingen 
op te vangen sterk onder druk. 
 
In de BHOS-beleidsnotitie (Doen waar Nederland goed in is), is in 2022 EUR 60 miljoen 
geïntensiveerd op het thema Opvang in de regio en migratiepartnerschappen. Deze intensivering 
loopt op tot EUR 195 miljoen structureel vanaf 2025. Met financiering van zowel multilaterale 
organisaties als ngo’s zijn in 2022 vluchtelingen, intern ontheemden en kwetsbare 
gastgemeenschappen in acht landen (Egypte, Ethiopië, Irak, Jordanië, Libanon, Kenia, Oeganda en 
Soedan) ondersteund op het gebied van bescherming, onderwijs en werkgelegenheid. Via het 
Opportunity Fund van het Prospects Partnerschap zijn de partners UNHCR, UNICEF, ILO 
(International Labour Organization), IFC (International Finance Corporation) en de Wereldbank in 
staat geweest om – naast lopende meerjarige programmering – gezamenlijk in te springen op 
nieuwe omstandigheden en zich aandienende mogelijkheden, vooral n.a.v. COVID-19. Specifieke 
programma’s zijn van start gegaan op het gebied van o.a. digitalisering, werkgelegenheid en skills 
training, MHPSS (Mental health and psychosocial support) en kinderbescherming. Bovendien worden 
sinds 2022 programma`s geïmplementeerd op het gebied van jongeren participatie- en 
werkgelegenheid.
