middelen bestaan uit € 2,1 miljoen aan subsidies op het terrein van 
Armoede en Schulden en € 5,3 miljoen aan subsidies op het terrein van 
bevordering arbeidsparticipatie, waaronder het Programma Verbetering 
Uitwisseling Matchingsgegevens, Vakmanschap, Simpel Switchen, Unifor­
mering Loonwaardebepaling en Baancreatie.
Ook zijn er overboekingen naar andere departementen verwerkt 
(€ 5,5 miljoen). Daarnaast is er sprake geweest van herschikkingen binnen 
de SZW-begroting tussen verschillende begrotingsartikelen (per saldo 
afgerond € 2 miljoen). Deze overboekingen waren mogelijk, omdat in de 
loop van 2022 ook extra middelen aan het totale beschikbare budget voor 
opdrachten zijn toegevoegd ten opzichte van de beginstand van 
€ 26,5 miljoen voor onder andere de aanpak armoede en schulden 
(€ 11,2 miljoen) en aanpak krapte arbeidsmarkt (€ 1,7 miljoen). Daarnaast 
zijn een aantal activiteiten niet doorgegaan in 2022 of zijn deze doorge­
schoven naar 2023. Ook zijn sommige opdrachtverleningen later afgerond, 
waardoor de resterende betalingen doorschoven van 2022 naar 2023.
Bekostiging
Mede door de coronacrisis is vertraging opgelopen op de uitvoering van 
het meerjarig kennisprogramma Vakkundig aan het Werk-I door ZonMw. 
Door deze vertraging is het budget voor de programmakosten vrijgevallen.
Bijdrage aan ZBO's/RWT's
Mede door de coronacrisis is vertraging opgelopen op de uitvoering van 
het meerjarig kennisprogramma Vakkundig aan het Werk-I door ZonMw. 
Door deze vertraging was in 2022 geen bevoorschotting nodig en zijn de 
uitvoeringskosten vrijgevallen.
Bijdrage aan (andere) begrotingshoofdstukken
De bijdrage aan het Ministerie van Financiën voor audit- en controlewerk­
zaamheden ten behoeven van ESF is € 0,3 miljoen lager dan begroot.
Bijdrage aan sociale fondsen
Sinds 2018 wordt een financiële tegemoetkoming van € 10 miljoen per jaar 
beschikbaar gesteld aan het Wsw-pensioenfonds PWRI. Voorwaarde hierbij 
is dat de werkgevers (de gemeenten) en werknemers die verantwoordelijk 
zijn voor de pensioenen van de Wsw zelf tot een structurele oplossing 
komen voor het fonds. De financiële compensatie wordt jaarlijks gegeven 
tot uiterlijk 2057.
Bijdrage aan agentschappen
De gerealiseerde uitgaven van de Rijksdienst van Ondernemend Nederland 
van € 0,1 miljoen hebben betrekking op certificeringskosten voor de subsi­
dieregeling ESF EGF, deze zijn € 0,2 miljoen lager uitgevallen dan begroot.
Bijdrage aan (inter-)nationale organisaties
De uitgaven aan de contributie van het Administratie Centrum voor Sociale 
zekerheid van de Rijnvarenden (CASS) bedroegen circa € 8.000 in 2022. Dit 
is € 1.000 minder dan begroot.
Ontvangsten
De ontvangsten bedragen in 2022 € 49,8 miljoen. Een deel van deze 
ontvangsten hebben betrekking op het Bbz. In 2022 hebben gemeenten 75% 
afgedragen van hun ontvangsten in 2020 over kapitaalverstrekkingen die 
voor 2020 zijn uitgegeven (€ 14,6 miljoen). Daarnaast hebben er nog enkele 
verrekeningen over het Bbz voor 2020 plaatsvonden (€ 0,2 miljoen). 
Tweede Kamer, vergaderjaar 2022–2023, 36 360 XV, nr. 1
