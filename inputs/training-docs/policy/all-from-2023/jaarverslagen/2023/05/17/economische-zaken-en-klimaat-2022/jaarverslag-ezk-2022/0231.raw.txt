Samenvatting afgerond onderzoek 2022 SEA-thema: Expertcommissie 
evaluatiemethoden
Rapport Expertcommissie evaluatiemethoden systeem- en transitiebeleid
In 2012 verscheen het rapport «Durf te meten» van de expertcommissie 
Theeuwes. Het rapport bood zeer nuttige handvatten om delen van het EZK-
instrumentarium methodologisch en ook kwantitatief te evalueren, o.a. 
door gebruik van econometrische technieken en behandel- en controle­
groep. Er is nu aanzienlijk meer bekend over de effecten van het 
Nederlandse bedrijvenbeleid dan zo’n tien jaar geleden. Maar de aanpak 
blijkt niet goed toepasbaar bij de evaluatie van systeem- en transitiebeleid. 
In oktober 2022 is daartoe door een nieuwe expertcommissie onder leiding 
van Ter Weel het rapport «Durf te leren, ga door met meten» gepubliceerd. 
Dit rapport biedt een overzicht van zowel kwantitatieve als kwalitatieve 
onderzoeksmethoden, evaluatiekaders en een beslisboom waarmee de 
effectiviteit van systeem- en transitiebeleid inzichtelijk kan worden gemaakt. 
Dit rapport is een eerste aanzet. De komende jaren moet duidelijkheid 
verschaffen over welke kaders, methoden en technieken adequaat de 
doeltreffendheid en doelmatigheid van dergelijk beleid kunnen vaststellen 
en welke databehoefte daarbij komt kijken.
Tweede Kamer, vergaderjaar 2022–2023, 36 360 XIII, nr. 1 231
