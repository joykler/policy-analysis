veelal om het verzamelen van de benodigde informatie (uit de verschillende 
systemen) en het maken van gezamenlijke afwegingen welke informatie 
relevant is voor openbaarmaking. Dit vereist een multidisciplinaire 
benadering vanuit beleid, juridische advisering en informatiespecialisten. 
De verwachting is dat medio 2023 deze pilots zijn afgerond.
Met betrekking tot actieve openbaarmaking is in 2022 gewerkt aan de 
implementatie van de interdepartementale beleidslijn om beslisnota’s bij 
Kamerstukken actief openbaar te maken. Medewerkers zijn geïnformeerd, 
werkafspraken zijn gemaakt en sommige processen zijn aangepast. Deze 
implementatie heeft ertoe geleid dat vanuit het ministerie van BZK in de 
periode van eind september 2022 en eind december 2022 circa 250 besli­
snota’s bij Kamerstukken openbaar zijn gemaakt.
Passieve openbaarmaking
Vanuit de directie Constitutionele Zaken en Wetgeving (CZW) en het project 
Openbaarmaking binnen het ministerie van BZK wordt samengewerkt aan 
de verbetering van de passieve openbaarmaking, de Woo-verzoeken. Het 
doel van deze verbetering ligt nadrukkelijk op het inkorten van de huidige 
afhandeltermijnen. Daartoe worden meerdere wegen bewandeld, 
waaronder het optimaliseren van het interne proces bij de behandeling van 
Woo-verzoeken. Sinds medio 2022 wordt meer ingezet op monitoring en 
periodieke terugkoppeling van de status naar de beleidsonderdelen. 
Daarnaast is in het najaar van 2022 gestart met een nieuw initiatief, namelijk 
het meedoen met een rijksbrede pilot. Het doel van deze pilot is om verschil­
lende interventies uit te proberen om Woo-verzoeken te versnellen en te 
verbeteren. Dit doen we in samenwerking met ministerie van Financiën, 
SZW en EZK/LNV. De pilot loopt tot juli 2023. Daarna vindt een brede 
evaluatie plaats en eventuele structurele aanpassing van het proces van 
Woo-verzoeken.
Tweede Kamer, vergaderjaar 2022–2023, 36 360 VII, nr. 1
