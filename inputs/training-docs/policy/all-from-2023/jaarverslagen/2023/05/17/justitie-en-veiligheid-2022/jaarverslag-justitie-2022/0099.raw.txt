Niet-gouvernementele organisaties in Nederland voeren op grond van de 
Subsidieregeling ondersteuning zelfstandig vertrek 2019 projecten uit met 
als doel om onrechtmatig verblijf van vreemdelingen in Nederland te 
voorkomen of te beëindigen door hun zelfstandig vertrek uit Nederland te 
ondersteunen. De nadruk ligt op activiteiten die erop gericht zijn vertrek­
plichtige vreemdelingen te bewegen tot zelfstandig vertrek uit Nederland. 
Daarnaast beoogt de subsidieregeling gemeenschapsonderdanen die de 
intentie hadden om zich voor langere duur in Nederland te vestigen, die 
het niet gelukt is om in Nederland voldoende inkomsten te genereren om 
in hun eigen levensonderhoud te voorzien, die voor overlast (kunnen) 
zorgen en die sociaal maatschappelijke begeleiding nodig hebben bij hun 
terugkeer of herintegratie, te ondersteunen bij terugkeer. Daarnaast worden 
incidentele pilot projecten gericht op het vertrek van vreemdelingen gesub­
sidieerd.
Opdrachten
Vertrek Vreemdelingen
Als professionele terugkeerorganisatie voert de Dienst Terugkeer en Vertrek 
(DT&V) het terugkeerbeleid uit. De DT&V regisseert met behulp van 
casemanagement het vertrek van vreemdelingen die geen recht hebben op 
verblijf in Nederland. Uitgangspunt is dat de eigen verantwoordelijkheid 
van de vreemdeling voorop staat. Bij zijn vertrek kan de vreemdeling onder­
steuning krijgen van de Nederlandse overheid. Pas wanneer de vreemdeling 
niet zelfstandig vertrekt en geen hulp aanvaardt van de DT&V of een andere 
organisatie, gaat de DT&V over tot gedwongen vertrek. Criminele, illegaal 
in Nederland verblijvende vreemdelingen worden zoveel mogelijk 
Nederland uitgezet vanuit de strafrechtelijke detentie. Zo levert de DT&V 
een bijdrage aan de veiligheid, het maatschappelijk evenwicht en aan het 
draagvlak voor het Nederlandse toelatingsbeleid. COVID-19 heeft 
gedurende 2022 impact gehad op de werkzaamheden van de DT&V, zoals 
eerder gecommuniceerd met de Tweede Kamer.
Ontvangsten
De ontvangsten in 2022 komen voort uit uit vrijval EU middelen van € 15,2 
mln, de afrekening van teveel betaalde bedragen in 2021 van € 6 mln. voor 
Nidos, € 32 mln. voor de IND, € 2 mln voor IOM en een afroming van het 
Eigen Vermogen van € 86 mln bij het COA en daarnaast zijn er diverse 
kleinere ontvangsten.
5. Niet-beleidsartikelen
5.1 Artikel 91: Apparaat kerndepartement
Tweede Kamer, vergaderjaar 2022–2023, 36 360 VI, nr. 1
