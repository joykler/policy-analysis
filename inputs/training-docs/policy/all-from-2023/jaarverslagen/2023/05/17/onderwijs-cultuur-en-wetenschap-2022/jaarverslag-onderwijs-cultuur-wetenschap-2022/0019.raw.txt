In de G5 (Almere, Amsterdam, Den Haag, Utrecht en Rotterdam) is in 2020 
de regionale aanpak van de tekorten geïntensiveerd voor een periode van 
vier jaar. Voor de uitvoering is per jaar € 30 miljoen beschikbaar. Uit de 
tussenevaluatie in 2022 van de convenanten blijkt dat een gezamenlijke 
regionale aanpak werkt, met name als het gaat om het werven, opleiden en 
begeleiden van zij-instromers en onderwijsassistenten. Wel zijn er nog 
stappen te zetten op onder meer het behouden van personeel in de grote 
steden.
Ondanks alle maatregelen blijven de tekorten hoog. In het po is met name 
in de G5 een tekort en landelijk is er een tekort aan schoolleiders. Ook in 
het vo is er een tekort aan leraren, met name voor de bètavakken en 
vreemde talen. Daarom is op 13 december 2022 de lerarenstrategie voor 
de aanpak van de tekorten gepubliceerd. Specifiek voor de lerarenoplei­
dingen wordt een landelijk curriculumberaad ingericht met een duidelijke 
governance waar de landelijke kaders voor leraren en lerarenopleidingen 
worden afgestemd. Tevens wordt een landelijk raamplan voor de 
opleidingen ontwikkeld en een aanvraag ‘Nationale aanpak professionali­
sering leraren’ gedaan bij het NGF. Met de onderwijsorganisaties zijn 
daarnaast afspraken gemaakt voor een landelijke strategie en meer samen­
werking in de regio met bindende afspraken. We zien namelijk dat dit werkt. 
Ook is in de brief aangekondigd dat wij voornemens zijn om daartoe onder­
wijsregio’s (RATO’s) te vormen waarin afspraken gemaakt worden over de 
regionale aanpak van het personeelstekort.
Tabel 2 Sterke docenten
Doelstelling/indicator Sector Basiswaarde Realisatie Realisatie Realisatie Streefwaarde
Percentage van besturen dat 2019 2020 2021 2021
aangeeft dat er binnen het 
PO 99,27% 98,08% 99,54% n.v.t.
schoolteam een gesprek is 
gevoerd over de besteding van 
1
de werkdrukmiddelen
Percentage van besturen dat 2019 2020 2021 2021
aangeeft dat de 
PO 98,34% 97,65% 98,52% n.v.t.
personeelsgeleding van de 
medezeggenschapsraad 
ingestemd heeft met het 
voorstel voor de besteding van 
1
de werkdrukmiddelen
1 Bron: XBRL Onderwijsportaal, DUO. Er is geen basiswaarde omdat het om nieuw beleid gaat en de procesindicatoren nieuwe eisen betroffen waaraan schoolbesturen 
eerder niet hoefden te voldoen. Daarnaast is er in het werkdrukakkoord overeengekomen dat er voor deze procesindicatoren het principe van comply or explain geldt en 
is er geen streefwaarde afgesproken. Voor de percentages in 2019 geldt dat 964 schoolbesturen zijn meegenomen in het totaal. Voor 2020 geldt dat 891 schoolbesturen zijn 
meegenomen in het totaal. Voor 2021 zijn dat er 877.
3. Strategische agenda hoger onderwijs
Op 2 december 2019 is de strategische agenda hoger onderwijs gepubli­
ceerd. In 2022 hebben we verder gewerkt aan de vier ambities van deze 
strategische agenda. Naast de strategische agenda hoger onderwijs is er in 
2022 ook uitwerking gegeven aan de beleidsprioriteiten die volgen uit het 
coalitieakkoord 2021-2025. In paragraaf 10.3 worden de beleidsprioriteiten 
en de extra investeringen van het kabinet in het hoger onderwijs nader 
toegelicht.
Binnen de strategische agenda hoger onderwijs is in 2022 gewerkt aan 
studentenwelzijn, investeringen vanuit de Kwaliteitsafspraken, het 
wetsvoorstel voor loting, onderzoek naar zelfselectie, wisselstroomtra­
jecten en het creëren van ruimte in wet- en regelgeving voor flexibilisering. 
Ook zijn er in 2022 twee programma’s gehonoreerd door het NGF. Voor 
studentenwelzijn zijn we samen met de Vereniging Hogescholen (VH), 
Universiteiten van Nederland (UNL), Interstedelijk Studenten Overleg (ISO) 
Tweede Kamer, vergaderjaar 2022–2023, 36 360 VIII, nr. 1 19
