6. Bedrijfsvoeringsparagraaf
Deze paragraaf bevat een rapportage over de bedrijfsvoering van het 
Ministerie van SZW. Ook 2022 was een bewogen en bijzonder jaar voor SZW 
met diverse beleidsprioriteiten. De tegemoetkomingen voor de noodrege­
lingen in het kader van de coronacrisis liepen tot en met het eerste kwartaal 
van 2022 door. De financiële afwikkeling van de noodregelingen in het kader 
van de coronacrisis is dit jaar voortgezet en zal de komende jaren ook nog 
doorlopen. Zo zijn bijvoorbeeld de (eerste) vastgestelde Tozo-vergoedingen 
dit jaar in mindering gebracht op de voorschotstand in de saldibalans van 
SZW. Daarnaast zijn er procesafspraken gemaakt om het ontoereikend 
financieel beheer van de RCN-unit weer op peil te krijgen. Deze en andere 
aandachtspunten komen in onderstaande onderdelen aan de orde.
6.1 Uitzonderingsrapportage
Rechtmatigheid
Onzekerheid Rijksdienst Caribisch Nederland Unit SZW
Gedurende het boekjaar 2022 zijn door zowel de RCN-unit als de Auditdienst 
Rijk (ADR) controlewerkzaamheden uitgevoerd op de loondervingsappli­
catie die betrekking heeft op de Wet ziekteverzekering BES (artikel 6) en de 
Wet ongevallenverzekering BES (artikel 3). Tijdens deze controle zijn er veel 
fouten en onzekerheden geconstateerd. Dit resulteert in een overschrijding 
van de rapporteringstoleranties op artikelniveau voor artikel 6 en artikel 
3 (zie tabel 100 voor exacte bedragen). De geconstateerde problemen zijn 
begin 2023 door de unit in kaart gebracht en een herstelactie voor de 
applicatie is in voorbereiding.
Daarnaast is de opdracht tot doorontwikkeling van het applicatielandschap 
niet aanbesteed en daarmee ook onrechtmatig. Opdrachtverlening vond 
plaats door werkorders toe te voegen aan de reeds bestaande overeen­
komst, welke een andere scope heeft. In de alinea «Financieel beheer 
Rijksdienst Caribisch Nederland Unit SZW» wordt specifieker ingegaan op 
de lopende (verbeter)opdracht, waar het aanbestedingsvraagstuk 
onderdeel van is.
Ook zijn er fouten en onzekerheden geconstateerd bij de Wet algemene 
ouderdomsverzekering BES (artikel 8) en de Wet algemene weduwen- en 
wezenverzekering BES (artikel 9), die resulteren in een overschrijding van 
de rapporteringstolerantie op artikel 8 en artikel 9 (zie tabel 100 voor exacte 
bedragen). De geconstateerde fouten zijn terug te voeren op beperkingen 
in registraties en systemen van zowel de RCN-unit SZW als relevante 
derden. Daarnaast is bij zowel de Algemene ouderdomsverzekering (artikel 
8) als de Wet algemene weduwen- en wezenverzekering (artikel 9) sprake 
van verouderde dossiers, waarbij de bewijsvoering uit het verleden niet 
meer volledig te achterhalen is. Dit speelde ook al voor 2022 en zal de 
komende jaren blijven spelen, totdat deze gerechtigden komen te overlijden 
of anderszins hun recht op uitkering verliezen.
Onzekerheid tijdelijke regeling aanvullende crisisdienstverlening COVID-19
Met de tijdelijke regeling aanvullende crisisdienstverlening COVID-19 heeft 
het kabinet afgelopen jaar ingezet op aanvullende dienstverlening via de 35 
regionale mobiliteitsteams (RMT's) voor personen die (dreigend) werkloos 
zijn. Werknemers- en werkgeversorganisaties, gemeenten en UWV werken 
samen in RMT’s en kunnen gebruik maken van elkaars expertise en dienst­
verlening. Voor de aanvullende dienstverlening zijn aparte budgetten 
beschikbaar. Deze manier waarop de samenwerking in de RMT’s is 
Tweede Kamer, vergaderjaar 2022–2023, 36 360 XV, nr. 1 155
