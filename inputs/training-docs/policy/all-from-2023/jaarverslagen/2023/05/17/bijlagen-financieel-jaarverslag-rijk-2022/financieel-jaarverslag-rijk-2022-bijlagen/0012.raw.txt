Ad 11 en 22) Garantieverplichtingen
Onder de post garantieverplichtingen worden de bedragen opgenomen die 
de hoofdsommen vormen van afgegeven garanties aan derden en garanties 
van ministeries aan het ministerie van Financiën. Een afgegeven garantie 
wordt gezien als een verplichting en moet ook op dezelfde manier in de 
administratie worden verwerkt. Er is dus geen verschil in de registratie van 
garantieverplichtingen en andersoortige verplichtingen. Een verschil tussen 
een garantieverplichting en een andere verplichting is wel dat de hoofdsom 
van een garantieverplichting veelal niet of slechts gedeeltelijk tot uitbetaling 
zal leiden.
Ad 12) Ontvangsten ten gunste van de begroting
Onder de post ontvangsten ten gunste van de begroting worden de gerea­
liseerde ontvangsten van het betreffende begrotingsjaar opgenomen van 
alle ministeries en begrotingsfondsen. Ook hierin meegenomen zijn de 
rentebaten zoals opgenomen in tabel 1.5 van de rijksrekening.
Ad 13) Schulden buiten begrotingsverband (intra-comptabel)
Onder de post schulden buiten begrotingsverband worden de ontvangsten 
geboekt die in een later jaar met een ander onderdeel van het Rijk dan wel 
met een derde worden verrekend.
Ad 14) Saldi begrotingsfondsen
Onder de post saldi begrotingsfondsen worden saldi van het voorgaande 
begrotingsjaar opgenomen. Het betreft hier de saldi van het Diergezond­
heidsfonds, het Mobiliteitsfonds, het Deltafonds en het Defensiematerieel­
begrotingsfonds. De post saldi begrotingsfondsen staat zowel debet als 
credit op de Rijkssaldibalans. In 2021 betrof het een nadelig saldo. In 2022 
betreft het een positieve saldo.
Ad 15) Saldi begrotingsreserves
Onder de post saldi begrotingsreserves worden de interne reserves van 
de ministeries opgenomen. Het gaat hier om de volgende reserves:
 
• Nationale Hypotheekgarantie en Sanerings- en Projectsteun Woningcor­
poraties (BZK);
• FOM, DGGF, DRIVE en DTIF (Buitenlandse Handel en Ontwikkelingssa­
menwerking);
• Borgstelling MKB-kredieten, Groeifaciliteit, Garantie Ondernemingsfi­
nanciering, Garantie MKB­financiering, Duurzame energie, Aardwarmte, 
Garantieregeling ECN verstrekte leningen, Klein Krediet Corona, Begro­
tingsreserve BMKB-Groen (EZK);
• Exportkredietverzekeringen, Nederlandse Herverzekeringsmaatschappij 
voor Terrorismeschades en Garantstelling DGS BES eilanden 
(Financiën);
• Asiel (JenV);
• Landbouw, Visserij, Stikstof, Risicovoorziening jonge boeren, 
Apurement, Borgstellingsfaciliteit, Garantstelling Groenfonds (LNV);
• Museaal Aankoopfonds en Risicopremie garantstelling onderwijsinstel­
lingen (OCW);
• Waarborgfonds voor de Zorgsector, Stimuleringsregeling wonen en 
zorg, Pallas (VWS).
Tweede Kamer, vergaderjaar 2022–2023, 36 360, nr. 2
