binnenvaartschepen is € 10 miljoen extra budget ontvangen vanuit de 
aanvullende post, welke volledig is ingezet. Voor de tijdelijke walstroom­
regeling 2022-2023 is € 5,9 miljoen budget ontvangen vanuit het Mobili­
teitsfonds. Voor de tijdelijke subsidieregeling onderzoek Topsector 
Logistiek 2022-2026 is € 4 miljoen budget vanuit het Mobiliteitsfonds op 
HXII ontvangen, waar uitvoering en realisatie plaatsvindt. Overige 
mutaties verklaren het resterende verschil (€ 0,7 miljoen).
4. De hogere realisatie van de agentschapsbijdragen (€ 1,8 miljoen) is met 
name een gevolg van ontvangen budget vanuit het Mobiliteitsfonds 
voor inzet van RWS en mutaties vanuit subsidieregelingen voor de 
uitvoering daarvan door RVO.
G. Toelichting op Financiële instrumenten
1 Scheepvaart en havens
18.01.01 Opdrachten
– IenW draagt jaarlijks financieel bij aan de ACM voor het uitvoeren van 
toezicht op het loodswezen. De overige kosten van het toezicht worden 
via het loodstarief doorberekend aan de scheepvaart.
– Voor Caribisch Nederland (de openbare lichamen Bonaire, Sint Eustatius 
en Saba) zijn opdrachten uitgevoerd ter assistentie bij het IenW traject 
betreffende de modernisering van de maritieme BES-regelgeving en 
een onderzoek naar mogelijke governance-vormen voor het 
havenbeheer.
– De concurrentiepositie van het maritieme cluster vereist de implemen­
tatie van verdragen, een gelijk speelveld en vermindering van de admini­
stratieve lasten. De inzet richt zich bijvoorbeeld op een Europese 
maritieme ruimte zonder grenzen, het monitoren van de arbeidsmarkt, 
het faciliteren van verbetering van de efficiency van bemanningen en 
het wegnemen van knelpunten in de relevante wetgeving. Hiervoor is 
beleidsinformatie verzameld en onderzoek verricht.
– Als vlaggen-, kust- en havenstaat zet Nederland in International Maritime 
Organization (IMO)- en EU-verband in op verbetering van het stelsel van 
regelgeving (bij voorkeur door optimaliseren bestaande regelgeving).
– De uitvoering van de acties uit de definitieve 2020 ‒ 2030 Havennota 
verlopen via het reguliere opdrachtenbudget met aansluiting op het 
Werkprogramma Zeehavens.  
– In april 2022 is het voorstel Digitale Infrastructuur Logistiek onvoorwaar­
delijk en volledig toegekend. Een bedrag van € 51,1 miljoen is 
beschikbaar voor het realiseren van een digitale infrastructuur logistiek. 
De kwartiermakersfase is eind 2022 afgerond en de uitvoeringsfase is 
gestart. In de periode 2023 ‒ 2026 zullen via diverse nadere opdrachten 
de vier werkpakketten van DIL overeenkomstig het Nationaal Groeifonds 
voorstel worden uitgevoerd.
– Voor de uitvoering van de Green Deal is budget beschikbaar voor 
verduurzaming en innovatie van de binnenvaart en zeevaart. Naast 
subsidie voor motorvervanging op binnenvaartschepen vindt validatie 
onderzoek plaats naar duurzame oplossingen voor de zeevaart.
– Voor de uitvoering van de Digitale Transport Strategie is in samen­
werking met de mainports inmiddels een federatieve referentie archi­
tectuur voor veilig data delen tussen overheden en bedrijven 
vastgesteld. Aangezien dit een enorme systeemsprong in bestaande 
logistieke ketens vereist, is in 2022 gestart met het valideren van de 
eerste minimale basisvarianten van de federatieve referentie archi­
tectuur in concrete projecten. Dit zal de komende jaren worden 
Tweede Kamer, vergaderjaar 2022–2023, 36 360 XII, nr. 1
