Bedrijfsvoeringsparagraaf 2021 was al de verwachting opgenomen dat 
continuering van deze dienstverlening ook in 2022 tot onrechtmatigheid zou 
leiden.
SSC-ICT heeft over 2022 financiële fouten en onzekerheden die optellen tot 
€ 16 mln. Het grootste deel hiervan hangt samen met de constatering op 
externe inhuur dat niet in alle gevallen de geselecteerde kandidaten voldoen 
aan de door SSC-ICT gestelde harde eisen, of dat dit niet toereikend uit 
het inkoopdossier bleek. Dit leidt tot een fout in de rechtmatigheid van € 0,6 
mln. en een onzekerheid van € 11,9 mln.
UBR onderdeel Interdepartementale Post- en Koeriersdienst (IPKD) distri­
bueert sinds april 2021, op basis van een prioriteitsstelling van OCW, 
zelftesten onder onderwijsinstellingen in Nederland. Met de distributie van 
zelftesten wordt invulling gegeven aan noodmaatregelen aangekondigd 
door de minister van Volksgezondheid Welzijn en Sport in het bestrijden van 
COVID-19 (Kamerstukken II 2020/2021, 25 295, nr. 1063). Om snel en 
slagvaardig invulling te geven aan deze logistieke uitdaging heeft de IPKD 
de opslag en distributie uitbesteed en hiervoor overeenkomsten afgesloten. 
Deze overeenkomsten zijn niet rechtmatig onder de raamovereenkomst 
Binnenlandse Transport- en Koeriersdiensten. Dit leidde voor UBR tot een 
onrechtmatigheid van circa € 2,8 mln. als direct gevolg van noodmaatre­
gelen als gevolg van corona.
Verwachte onrechtmatigheden Logius
In de Bedrijfsvoeringsparagraaf 2021 is melding gemaakt van een onrecht­
matige overeenkomst voor de onderliggende infrastructuur van meerdere 
belangrijke Generieke Digitale Infrastructuur (GDI) voorzieningen. Gewerkt 
wordt aan een nieuw infrastructuurplatform. Door vertraging in het migra­
tieverloop van de bestaande naar de nieuwe infrastructuur neemt de 
omvang van de onrechtmatigheid in de aankomende jaren toe (Kamer­
stukken II 2022/2023, 26643, nr. 928). Indien dit in 2023 of de jaren daarna 
leidt tot een overschrijding van de tolerantiegrens zal BZK dit in de bedrijfs­
voeringsparagraaf van het betreffende jaarverslag toelichten.
1b - Totstandkoming niet-financiële verantwoordingsinformatie
Er zijn geen bijzonderheden te melden.
1c - Begrotingsbeheer, financieel beheer en de materiële bedrijfsvoering
In 2022 zijn extra inspanningen geleverd om de juiste verplichtingen 
standen te communiceren naar de Tweede Kamer. Wij hebben in december 
geconstateerd dat er nog op twee artikelen een overschrijding is van de 
budgettaire ruimte. Op begrotingshoofdstuk IV wordt hiermee ook de 
rapporteringstolerantie voor een artikel overschreden, zie hiervoor de 
toelichting in de bedrijfsvoeringsparagraaf in het jaarverslag van begro­
tingshoofdstuk IV Koninkrijksrelaties. Op begrotingshoofdstuk VII blijft deze 
overschrijding weliswaar binnen de rapporteringstolerantie, maar de 
overschrijdingen vormen niettemin aanleiding om in 2023 nog verdere 
maatregelen te treffen. In beide gevallen gaat het specifiek om kasbehe­
rende diensten die op afstand hun eigen bedrijfsvoering voeren en middels 
maandverantwoordingen en verloopoverzichten aansluiting maken met 
de boekhouding van BZK.
Misbruik en oneigenlijk gebruik
Ter voorkoming van Misbruik & Oneigenlijk (M&O) gebruik van subsidies 
werkt het Ministerie van BZK volgens een vastgesteld M&O-beleid en houdt 
het een departementaal M&O-register bij. Het M&O-register wordt 
Tweede Kamer, vergaderjaar 2022–2023, 36 360 VII, nr. 1
