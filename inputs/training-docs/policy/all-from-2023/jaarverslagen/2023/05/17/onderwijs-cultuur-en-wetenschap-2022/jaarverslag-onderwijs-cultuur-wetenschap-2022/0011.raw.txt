OESO. Daarnaast geeft deze website met de infographic «Onderwijsmo­
nitor» inzicht in de prestaties van het onderwijs. Voor cultuur & media, 
wetenschap en emancipatie wordt met een beknopte set indicatoren een 
beeld van de kwaliteit en prestaties gegeven.
Samen met de cultuursector verzamelt de Boekmanstichting via de Cultuur­
monitor data en analyses over cultuur in Nederland, rapporteert ze over 
langlopende trends en agendeert ze op actuele ontwikkelingen. De 
Rijksdienst voor het Cultureel erfgoed (RCE) maakt de Erfgoedmonitor. 
Relevant voor het mediabeleid is onder meer de Mediamonitor van het 
Commissariaat voor de Media.
De Inspectie van het Onderwijs heeft een belangrijke rol in het onderwijs­
stelsel als toezichtshouder, maar ook als leverancier van beleidsinformatie. 
Jaarlijks verschijnt de Staat van het onderwijs (Kamerstukken II 2021/22, 
35925 VIII, nr. 161), waarin beschreven wordt wat goed gaat en wat er beter 
kan in het onderwijs. Over de financiële positie van publiek bekostigde 
onderwijsinstellingen verschijnt jaarlijks een brief (Kamerstukken II 2022/23, 
33495, nr. 123).
Gedurende het jaar wordt de Tweede Kamer geïnformeerd over de begro­
e
tingsuitvoering door middel van de 1 Suppletoire Begroting 
e
(Voorjaarsnota) en de 2 Suppletoire Begroting (Najaarsnota).
Ook worden gedurende het jaar allerlei beleidsdocumenten zoals actie­
plannen, beleidsdocumenten, beleidsevaluaties en beleidsdoorlichtingen 
naar de Tweede Kamer gestuurd. Wetsvoorstellen worden ter behandeling 
aangeboden en AMvB’s worden voorgehangen. Over verschillende beleids­
terreinen worden brieven naar de Tweede Kamer gestuurd, onder andere 
ter nadere uitwerking van de beleidsagenda en de begroting. Hierover vindt 
vaak separaat overleg met het parlement plaats. De actieplannen geven 
voor de verschillende beleidsterreinen een beeld van het beleid. Beleids­
doorlichtingen en andere evaluaties verschaffen inzicht in de effectiviteit 
van beleid. Daarnaast wordt jaarlijks in de Voortgangsrapportages van de 
Sectorakkoorden en de Lerarenagenda informatie verschaft over de 
voortgang op enkele belangrijke prestatie-indicatoren.
De derde woensdag in mei is Verantwoordingsdag. De Tweede Kamer 
ontvangt dan het jaarverslag van het Ministerie van OCW, en de laatste 
stand van zaken van de voortgang op de begrotingsdoelen en ambities 
wordt gepresenteerd op de website van OCW in cijfers. Ook wordt het 
Onderwijsverslag aan de Tweede Kamer toegestuurd.
Beleidsverslag
Het beleidsverslag kent de volgende onderdelen:
• de beleidsprioriteiten;
• de beleidsartikelen;
• de niet-beleidsartikelen;
• de bedrijfsvoeringparagraaf.
De beleidsprioriteiten
In het onderdeel Beleidsprioriteiten wordt teruggekeken op de activiteiten 
in 2022. Daarbij wordt per beleidsterrein aangegeven welke stappen zijn 
gezet met daarbij de relevante indicatoren. Het aantreden van het nieuwe 
kabinet resulteerde in veel nieuwe ambities en plannen en omdat 2022 voor 
een groot deel werd gevormd door deze nieuwe beleidsprioriteiten, wordt 
Tweede Kamer, vergaderjaar 2022–2023, 36 360 VIII, nr. 1
