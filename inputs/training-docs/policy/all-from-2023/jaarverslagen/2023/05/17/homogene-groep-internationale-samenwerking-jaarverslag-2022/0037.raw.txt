Bijlage 4. De ODA-uitgaven binnen de BHOS-begroting per regio in 2022 
 
Zoals aangekondigd in de BHOS-nota Investeren in Perspectief, verschuift het geografische 
zwaartepunt van het Nederlandse ontwikkelingsbeleid in deze kabinetsperiode naar de focusregio’s 
West-Afrika/Sahel, Hoorn van Afrika, en Midden-Oosten en Noord-Afrika (MENA). Deze HGIS-bijlage 
geeft een overzicht van de uitgaven per regio, uitgesplitst naar de beleidsthema’s van de BHOS-
begroting.  
 
De tabel hieronder toont bij elke regio eerst de landen waar sprake is van een naar de ambassade 
gedelegeerd landenbudget (en soms ook een gedelegeerd regionaal budget). Vervolgens worden voor 
de hele regio per thema de centrale bestedingen aangegeven. Naast uitgaven in de focusregio’s, zijn 
ook de gedelegeerde middelen en de centrale bestedingen opgenomen voor ‘Overig Afrika’, ‘Overig 
Azië’ en ‘Overige landen’. Aangevuld met de categorie ‘Wereldwijd/niet gespecificeerd’, omvat de tabel 
het totaal van de ODA-uitgaven binnen de BHOS-begroting.   
 
De in de tabel opgenomen inzet van centrale middelen in de regio’s moet gezien worden als een 
indicatie. Deze beperking heeft te maken met de aard van de bestedingen. Centrale thematische 
programma’s zijn doorgaans niet op één land of regio gericht (in tegenstelling tot de gedelegeerde 
middelen) en hebben meestal een meerjarig karakter. Veel programma’s werken met een landenlijst 
1
waarbij vooraf niet vaststaat in welke landen van de lijst deze middelen zullen worden benut. Om in 
deze situatie toch een realistische inschatting te maken, is voor elke lopende activiteit van meer dan 
2
EUR 1 miljoen de verwachte geografische verdeling nagegaan. Deze verdeling over landen en regio’s 
van de huidige portefeuille van activiteiten is vervolgens toegepast op de betreffende centrale 
thematische uitgaven voor 2022. 
 
Een belangrijk deel van de centrale middelen wordt ingezet voor programma’s en organisaties waarbij 
de geografische focus vanwege de aard van het werk niet is vastgesteld. Deze thematische inzet is in 
de tabel opgenomen onder de categorie Wereldwijd/niet gespecificeerd. Binnen deze categorie vormt 
humanitaire hulp de grootste post; besteding hiervan is flexibel en gebeurt waar dit in de loop van het 
jaar het hardst nodig blijkt te zijn. Andere voorbeelden van bestedingen in deze categorie zijn de 
bijdragen aan het vaccinatiefonds GAVI, het Global Fund to Fight AIDS, Tuberculosis and Malaria, de 
multilaterale klimaatfondsen en bijdragen aan multilaterale organisaties.  
 
 
 
 
 
 
 
 
 
 
 
 
 
 
 
1 Zo omvat de landenlijst voor private sector ontwikkeling een 70-tal landen en staat het Voice fonds (voor het 
versterken van de positie van gemarginaliseerde en gediscrimineerde groepen) open voor tien landen.  
2
 Voor activiteiten met budget kleiner dan EUR 1 miljoen is uitgegaan van een evenredige verdeling over de landen 
waarvoor de activiteit open staat. 
37
