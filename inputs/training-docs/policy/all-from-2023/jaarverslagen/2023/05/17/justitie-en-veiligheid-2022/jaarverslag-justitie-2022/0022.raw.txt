In 2022 intensiveerden we de aanpak van overlast door € 45 mln. structureel 
beschikbaar te stellen, door sobere opvang voor asielzoekers met een 
8
kansarme asielaanvraag en door terugkeer te bevorderen. Om de aanpak 
te versterken is dit jaar een Coördinator Nationale Aanpak Overlast 
9
aangesteld. Door samen te werken in de vreemdelingenketen en met politie 
en OM, voorkomen we dat overlastgevers uit beeld verdwijnen en later 
elders opduiken. Om overlast in de publieke ruimte te beperken is een 
mobiel straatteam opgericht. In Ter Apel zetten ketenpartners zich in om 
procedures van overlastgevende asielzoekers snel en slagvaardig te 
behandelen. Als duidelijk is dat de asielzoeker geen rechtmatig verblijf heeft, 
zetten we in op (gedwongen) terugkeer of overdracht aan de verantwoor­
10
delijke lidstaat.
Om opvanglocaties veilig en leefbaar te houden blijft een gerichte 
aanpak noodzakelijk in de opvang van (overlastgevende) asielzoekers en 
het adequaat begeleiden van bewoners. In 2022 startte het COA een aantal 
pilots: Overlastgever (vroegtijdig) in beeld, Samenwerking met 
Nederlandse Organisatie voor toegepast-natuurwetenschappelijk 
onderzoek (TNO) en het Ambulant OndersteuningsTeam. Ook lopen er 
gesprekken met de gemeente Almere over de mogelijkheid de voormalige 
11
PI als locatie voor sobere opvang in gebruik te nemen. Daarnaast kijken 
we doorlopend of meer maatregelen noodzakelijk en mogelijk zijn.
Terugkeer realiseren heeft een stevige internationale component en is sterk 
afhankelijk van samenwerking met derde landen. In 2022 gingen we 
hiervoor migratiepartnerschappen aan met derde landen. Het doel van de 
partnerschappen is om terugkeer te bevorderen en instroom te beperken en 
daarmee overlast te voorkomen in prioritaire landen. Ook in Europees 
verband acteerden we door het gezamenlijke EU-terugkeerbeleid tussen 
EU-lidstaten te verbeteren.
3.3 Reguliere migratie
Vanuit de wens kennismigranten te ontvangen en aan te trekken hebben we 
in 2022 ingezet op de implementatie van de Europese Richtlijn Blauwe Kaart. 
Met een verblijfsvergunning Europese Blauwe Kaart kan een hoogopge­
leide werknemer in Nederland wonen en werken. Daarnaast is de Start-Up 
regeling geëvalueerd en is in de beleidsreactie toegezegd om de duur van 
de verblijfsvergunning voor startende ondernemers naar twee jaar te 
verlengen. Ook is toegezegd de aanbeveling uit te werken om het goedkeu­
ringsproces van facilitators los te koppelen van de verblijfsvergunning. 
Hiermee dragen we bij aan de afspraak uit het Coalitieakkoord om 
innovatieve start-ups en scala-ups te ondersteunen.
3.4 Inzet op grenzen
Een toekomst- en crisisbestendig Schengengebied is belangrijk. Prioriteiten 
in 2022 waren het versterken van de buitengrenzen, het verbeteren van 
analyse en risico-gestuurde monitoring en informatiegestuurde controles 
8
 TK, vergaderjaar 2021-2022, 19637 nr. 2992
9
 TK, vergaderjaar 2021-2022, 19637 nr. 2986
10
 TK, vergaderjaar 2022-2023, 19637 nr. 3010
11
 TK, vergaderjaar 2021-2022, 19637 nr. 2908.
Tweede Kamer, vergaderjaar 2022–2023, 36 360 VI, nr. 1 22
