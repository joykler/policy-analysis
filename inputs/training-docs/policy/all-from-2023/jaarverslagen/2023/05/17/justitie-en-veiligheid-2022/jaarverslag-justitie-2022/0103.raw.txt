6. Bedrijfsvoeringsparagraaf
Inleiding
In deze paragraaf komt de stand van de bedrijfsvoering van het ministerie 
van Justitie en Veiligheid (JenV) aan de orde. Het geeft inzicht in hoeverre 
de bedrijfsprocessen beheerst verlopen. Het spreekt voor zich dat aandacht 
wordt besteed aan de bijzonderheden, de onvolkomenheden, de 
bevindingen en onrechtmatigheden. Vervolgens staan we stil bij de tekort­
komingen en risico’s in de bedrijfsvoering die zich in 2022 hebben 
voorgedaan.
De gevolgen van de corona-pandemie hebben zich in 2022 veel milder 
gemanifesteerd dan in de twee daaraan voorafgaande jaren. Het «hybride 
werken» is een gangbare variant van het dagelijkse werk geworden. Het op 
afstand werken is in onze JenV-organisatie volledig ingebed en de 
uitvoering, de begroting en de verantwoording hebben daar niet onder te 
lijden. De gevolgen van de oorlog in de Oekraïne gaan niet ongemerkt aan 
JenV voorbij.
Daarnaast is door JenV met voortvarendheid gewerkt aan een open en 
transparante organisatie, een betrouwbare partner voor de gemeenschap, 
die in control is, wendbaar, die stuurt op zowel de korte als de lange termijn 
en die leert van haar fouten en ervaringen.
In 2022 heeft JenV de door de Algemene Rekenkamer (AR) (de onvolko­
menheden) en de Audit Dienst Rijk (ADR) (de bevindingen) geschetste 
problematiek ter hand genomen. De probleemeigenaren hebben zich 
toegelegd op het opstellen van verbeterplannen. Hierin is de nadruk gelegd 
op de monitoring en uitvoering van de verbeterplannen en constateert JenV 
of de mijlpalen gehaald zijn. De Bestuursraad en het Audit Committee (AC) 
zijn periodiek op de hoogte gebracht over de voortgang. Op deze wijze 
probeert JenV de bedrijfsvoering jaarlijks op een hoger plan te brengen.
De ADR heeft in haar interim rapportage over 2022 drie nieuwe risico’s 
gesignaleerd: de procedures rondom de datafixes bij het CJIB, de 
onvolledige opvolging van gesignaleerde functiescheidingsconflicten in 
Oracle en de vertraging in de facturatie van forensische zorg bij DJI 
(DFORZO).
In de volgende paragraaf wordt op de onvolkomenheden van de AR verder 
ingegaan. Vanzelfsprekend blijven de bevindingen van de ADR over 2021 
niet onvermeld. Hieronder worden de onvolkomenheden en de bevindingen 
schematisch weergegeven:
Tabel 43 onvolkomenheden en bevindingen
Onvolkomenheden AR over 2021
1. Afpakketen
2. Prestatieverklaring
Bevindingen ADR over 2021
1. Afpakketen Gemiddeld
2. Factuurverwerking en inkoopbeheer DJI Gemiddeld
3. Financieel administatieve verwerking beleidsprocessen Licht
4. Personeelsbeheer Licht
5. Technisch beheer Leonardo Licht
Tweede Kamer, vergaderjaar 2022–2023, 36 360 VI, nr. 1 103
