Het CIO-café is de (digitale) ontmoetingsplaats voor CIO’s, CTO’s, CISO’s, 
bestuurders en (beleids)strategen alsmede hun tegenhangers uit het 
bedrijfsleven. De maandelijkse CIO-cafés lopen al sinds 2020. In 2020 werd 
aan de hand van diverse thema’s van de I-strategie Rijk  gereflecteerd,
geïnspireerd en kennis(sen) gedeeld. Dat gebeurde onder meer over 
thema’s als data en algoritmen, I-vakmanschap en hoe je als bestuurder kunt 
zorgen voor meer transparantie en inzicht in je ICT-uitgaven. In navolging 
op de CIO-cafés van 2020 kwamen het afgelopen jaar de resterende zes 
thema’s van de I-strategie aan bod, zoals bestendigen ICT-landschap, Infor­
matiehuishouding, Generieke voorzieningen, Digitaal leiderschap en Markt 
en innovatie. 
Vanaf de tweede helft van 2022 hebben de CIO-café’s ook fysiek plaatsge­
vonden. In 2022 is tijdens de CIO-cafés aan de Werkagenda Waardenge­
dreven Digitaliseren en thema’s van de I-strategie aandacht gegeven.
In tabel 25 staat een overzicht van alle CIO-cafés met hun onderwerp en 
deelnemersaantallen. De deelnemers zijn gesplitst in gasten vanuit de 
overheid en het bedrijfsleven.
1
Tabel 25 Overzicht CIO-cafés 2022
Deelnemers Deelnemers 
Thema Overheid Bedrijfsleven Totaal
Digitale weerbaarheid 46 14 60
DUO 36 10 46
Interbestuurlijke samenwerking 46 11 57
CIO-stelsel 66 8 74
Werkagenda digitalisering 52 3 55
Informatiebeveiliging en privacy 21 10 31
I-vakmanschap 11 0 11
Cloudbeleid 82 19 101
Totaal 360 75 435
1 De CIO-cafés lopen sinds 2020. Het is niet mogelijk om eerdere jaren weer te geven, omdat de thema’s elk jaar 
verschillend zijn.
Bron: Inventarisatie.
Jaarrapportage Bedrijfsvoering Rijk 2022 84
