Ad 4) Saldo geldelijk beheer van het Rijk
Onder de post saldo geldelijk beheer van het Rijk wordt opgenomen: de 
door het ministerie van Financiën overgenomen uitgaven en ontvangsten 
binnen begrotingsverband van afgesloten begrotingsjaren. De definitieve 
afsluiting van een begrotingsjaar vindt plaats nadat de Staten-Generaal 
de Slotwetten hebben aangenomen, waarna de eindbedragen voor de 
uitgaven en ontvangsten die betrekking hebben op het afgesloten begro­
tingsjaar worden overgeboekt op de post saldo geldelijk beheer van het Rijk. 
Het saldo geldelijk beheer is hiermee een meerjarige optelling (cumulatie) 
van alle door het parlement goedgekeurde uitgaven en ontvangsten van 
het Rijk tot en met het laatst afgesloten boekjaar.
Ad 5 en 16) Openstaande rechten
Rechten zijn een voorfase van de ontvangsten. Onder de post openstaande 
rechten worden opgenomen: vorderingen die niet voortvloeien uit met 
derden te verrekenen begrotingsuitgaven, maar op andere wijze ontstaan. 
Rechten kunnen ontstaan doordat conform wettelijke regelingen vastge­
stelde aanslagen aan derden worden opgelegd (bijvoorbeeld belastingen, 
college- en schoolgelden) of op grond van doorberekening van de kosten 
van verleende diensten of geleverde goederen.
Ad 6 en 17) Vorderingen (extra-comptabel)
Onder de post extra-comptabele vorderingen worden de vorderingen 
opgenomen, die zijn voortgevloeid uit uitgaven ten laste van de begroting. 
Het gaat dan om reeds verrichte uitgaven, die binnen begrotingsverband 
zijn geboekt en waarvoor op termijn nog een verrekening met derden dan 
wel met een ander onderdeel van het Rijk zal plaatsvinden. Tevens zijn hierin 
de uitgaven opgenomen, die in eerste instantie op derdenrekeningen zijn 
geboekt, maar waarvan de verrekening met derden dan wel een ander 
onderdeel van het Rijk niet binnen een redelijke termijn heeft plaatsge­
vonden, terwijl verrekening wel mogelijk is.
Ad 7 en 18) Schulden (extra-comptabel)
Onder de post schulden worden schulden opgenomen die zijn voortge­
vloeid uit ontvangsten ten gunste van de begroting. Net als bij extra-
comptabele vorderingen gaat het om reeds ontvangen bedragen welke 
geboekt zijn binnen begrotingsverband en waarvoor nog op termijn een 
verrekening plaats zal vinden. Ook uitgegeven leningen worden onder de 
post schulden opgenomen.
Ad 8 en 19) Voorschotten
Onder de post voorschotten worden de bedragen opgenomen die aan 
derden zijn betaald vooruitlopend op een later definitief vast te stellen c.q. 
af te rekenen bedrag.
Ad 9 en 20) Andere verplichtingen
Onder de post andere verplichtingen wordt het saldo opgenomen van 
aangegane verplichtingen en hierop verrichte betalingen. Het saldo heeft 
zowel betrekking op de binnen als buiten begrotingsverband geboekte 
verplichtingen.
Ad 10 en 21) Deelnemingen
Onder de post deelnemingen worden alle deelnemingen in besloten en 
naamloze vennootschappen en internationale instellingen opgenomen. De 
waardering van de deelnemingen geschiedt op basis van de oorspronkelijke 
aankoopprijs. In enkele gevallen geschiedt de waardering tegen de 
nominale waarde van het aandeel in het gestort en opgevraagd kapitaal.
Tweede Kamer, vergaderjaar 2022–2023, 36 360, nr. 2 11
