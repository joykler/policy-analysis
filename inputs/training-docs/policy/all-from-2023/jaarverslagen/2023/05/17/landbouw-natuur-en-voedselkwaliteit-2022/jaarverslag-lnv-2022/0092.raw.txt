Schulden Buiten Begrotingsverband
De schulden buiten begrotingsverband zijn als volgt te specificeren: Bedrag
ELFPO werkkapitaal 24.759
Vereffeningsorganisatie Product- en Bedrijfschappen 13.318
Waarborgsommen RVO.nl 10.464
Europees Fonds voor Maritieme Zaken en Visserij 8.939
Vrijgevallen gelden voormalige Product- en Bedrijfschappen 7.566
Europees Fonds voor Maritieme Zaken, Visserij en Aquacultuur 979
Overige schulden 1.194
Totaal 67.218
ELFPO werkkapitaal
Het Plattelandsontwikkelingsprogramma 3 van 2014-2020 heeft de 
Europese Commissie in 2014 goedgekeurd en is in 2020 met 2 jaar verlengd. 
Als gevolg van deze goedkeuring heeft de Europese Commissie aan LNV 
werkkapitaal voor de uitvoering van POP3 beschikbaar gesteld overeen­
komstig verordening (EU) Nr. 1306/2013. Bij de afsluiting van POP3 zal deze 
voorfinanciering door de commissie worden verrekend.
Vereffening Product- en Bedrijfschappen
Per 1 januari 2015 is de vereffening van de Product- en Bedrijfschappen 
onder verantwoordelijkheid van EZ gebracht. Voor de uitvoering van de 
vereffeningstaken is de vereffeningsorganisatie PBO opgericht. Op 1 januari 
2019 werd de minister van LNV verantwoordelijk voor de laatste fase van 
de vereffening van de vermogens van de schappen. In verband met de 
beëindiging van de vereffeningsorganisatie heeft LNV per 1 januari 2021 
deze taken overgenomen. De vereffeningsorganisatie heeft de gelden uit 
de vereffing naar LNV gestort. Het bedrag bestaat onder andere uit een 
voorziening sociaal plan en de reserves voor het nog niet vereffende 
Productschap Tuinbouw.
Waarborgsommen RVO.nl
RVO.nl ontvangt per bank gelden van het bedrijfsleven als zekerheids­
stelling voor in- en uitvoercertificaten. Als aan de voorwaarden van de 
regeling inzake certificaten is voldaan dan betaalt RVO.nl op verzoek van 
de belanghebbende de bedragen terug.
Europees Fonds voor Maritieme Zaken en Visserij
Dit betreft door RVO.nl van de EU ontvangen bedragen voor de financiering 
van projecten en regelingen van het Europees Fonds voor Maritieme Zaken 
en Visserij. Dit zijn met name de regelingen Innovatie Aquacultuur, 
Innovatie Aanlandplicht en Samenwerkingsprojecten Wetenschap en 
Visserij.
Vrijgevallen gelden uit vereffening voormalige Product- en Bedrijfschappen
De minister van LNV draagt er zorg voor dat deze saldi een bestemming 
krijgen die ten nutte komt van het deel van het bedrijfsleven dat betrokken 
was bij de vereffende schappen.
Europees Fonds voor Maritieme Zaken, Visserij en Aquacultuur
Dit betreft door RVO.nl van de EU ontvangen bedragen voor de  financiering
van projecten en regelingen van het Europees Fonds voor Maritieme Zaken, 
Visserij en Aquacultuur. (Opvolger van het Europees Fonds voor Maritieme 
Zaken en Visserij).
Tweede Kamer, vergaderjaar 2022–2023, 36 360 XIV, nr. 1
