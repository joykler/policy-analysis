Bijdrage aan agentschappen
RvIG
De Rijksdienst voor Identiteitsgegevens (RvIG) heeft bijdragen ontvangen 
voor het beheer, onderhoud, vernieuwing en verbetering van de centrale 
voorzieningen voor de Basisregistratie Personen (BRP) en voor beheer en 
onderhoud van de Persoonsinformatievoorziening Nederlandse Antillen en 
Aruba Verstrekkingen (PIVA-V).
Sinds 2021 wordt door het ministerie van BZK gewerkt met een meerjarige 
ontwikkelagenda, voor het stapsgewijs verbeteren en vernieuwen van de 
BRP. In 2022 zijn diverse wijzigingen doorgevoerd in de centrale voorzie­
ningen van de Basisregistratie Personen (BRP). De Tweede Kamer is in 
september 2022 per brief geïnformeerd over de stand van zaken van de 
doorontwikkeling van de BRP (Kamerstukken II 2022/23, 27859, nr. 163). 
Sinds maart 2022 kunnen burgers via mijnoverheid.nl inzien aan welke 
organisaties structureel gegevens over hen worden verstrekt vanuit de BRP. 
In oktober 2022 kon dankzij aanpassingen in regelgeving, systemen en 
processen worden gestart met het registreren van tijdelijke verblijfs­
adressen bij de inschrijving in de BRP als niet-ingezeten. Dit met als doel 
beter zicht te gaan krijgen op verblijf van tijdelijk in Nederland verblijvende 
EU-arbeidsmigranten.
RvIG heeft ook een bijdrage ontvangen voor de Landelijke Aanpak Adres­
kwaliteit (LAA). In 2022 is een wijziging van de wet BRP aangenomen 
waarmee de LAA als structurele centrale voorziening is toegevoegd aan 
het BRP-stelsel voor ondersteuning van gemeenten bij adresonderzoek. 
De uitvoering van LAA draagt bij aan de verbetering van de adreskwaliteit 
in de BRP.
Het is belangrijk dat burgers melding kunnen doen als hun identiteitsge­
gevens onjuist zijn of onjuist gebruikt worden. RvIG ontvangt een bijdrage 
voor activiteiten rondom ondersteuning van burgers bij identiteitsfraude en 
fouten in overheidsregistraties. Het Centraal Meldpunt Identiteitsfraude 
heeft in 2022 weer veel burgers te woord gestaan en hulp geboden (ca. 6000 
meldingen). Verder was er aandacht voor het vernieuwen van de technisch 
verouderde app KopieID. De vernieuwde app wordt in 2023 gepubliceerd.
6.6 Investeringspost digitale overheid
Subsidies (regelingen)
Doorontwikkeling en innovatie digitale overheid
De VNG heeft een subsidie ontvangen voor Haal Centraal, waarmee 
software wordt ontwikkeld waarmee gebruikers gegevens van hoge 
kwaliteit uit de basisregistraties rechtstreeks ‘bij de bron’ kunnen halen. 
Tevens ontving de VNG een subsidie voor de Single Digital Gateway ten 
behoeve van de realisatie van vereisten uit de verordening. Tot slot ontving 
de VNG een subsidie voor Omnichannel dat tot doel heeft betere, naadloze 
en inclusieve interactie tussen burger en overheid te realiseren.
Opdrachten
Doorontwikkeling en innovatie digitale overheid
De investeringspost Digitale overheid is bestemd voor gezamenlijke 
doorontwikkeling en innovatie van de digitale overheid, waaronder de 
generieke digitale (basis)infrastructuur (GDI). De bestemming van de 
Tweede Kamer, vergaderjaar 2022–2023, 36 360 VII, nr. 1 102
