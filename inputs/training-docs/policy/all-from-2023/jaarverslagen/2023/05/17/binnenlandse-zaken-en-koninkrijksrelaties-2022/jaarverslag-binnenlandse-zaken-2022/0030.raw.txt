2 Bron: Voorlopige cijfers 2022.
3 Inclusief € 19,6 mln. nog te betalen VPB. (€ 12 mln. over 2022, € 4 mln. over 2021 en € 4 mln. over 2020).
Toelichting
De Stichting Waarborgfonds Eigen Woningen (WEW) is de uitvoerder van 
de Nationale Hypotheek Garantie (NHG). Het Rijk is de achtervanger bij 
het WEW. Dit betekent dat, zodra het WEW onvoldoende risicovermogen 
heeft om aanspraken op de garantstelling te kunnen betalen, het Rijk zich 
verplicht heeft gesteld om achtergestelde renteloze leningen te verschaffen. 
Tot 2011 was het Rijk samen met de gemeenten achtervanger. Vanaf 1 januari 
2011 is alleen het Rijk achtervanger, voor de oude gevallen blijven de 
gemeenten verantwoordelijk voor 50% van de achtervang.
De omvang van de uitgekeerde verliesdeclaraties (op basis van de verkoop­
datum van het onderpand) is verder gedaald van € 0,3 mln. in 2021 naar 
€ 0,05 mln. in 2022. Deze afname is te verklaren door marktontwikkelingen 
en het beleid van het WEW. De achterborgstelling ultimo 2022 is circa € 193 
mld. Tegelijkertijd is het garantievermogen van het waarborgfonds verder 
toegenomen tot € 1,63 mld. In het actuarieel onderzoek van het WEW uit 
het derde kwartaal van 2022 wordt voor de periode 2022 ‒ 2027 geen 
aanspraak op de achtervang van het Rijk voorzien.
Voor de achtervangfunctie van het Rijk draagt het WEW een vergoeding af 
aan het Rijk. Sinds 2020 bedraagt deze afdracht 0,3% van iedere nieuwe 
afgegeven hypotheekgarantie. Deze afdracht wordt doorberekend aan de 
consument. In 2022 heeft het Rijk een afdracht ter grootte van € 61,7 mln. 
ontvangen over 2021. Dit bedrag is in de daartoe bestemde risicovoor­
ziening gestort.
Tweede Kamer, vergaderjaar 2022–2023, 36 360 VII, nr. 1
