Bijlage 6: Verantwoording EU-middelen in gedeeld beheer
Europees Fonds voor Regionale Ontwikkeling
Op basis van de informatie uit de verklaringen en rapporten van de manage­
mentautoriteiten, certificeringsautoriteit en auditautoriteit en alle overige 
informatie en met inachtneming van hetgeen na punt 3 vermeld wordt, 
wordt geconstateerd dat inzake het EFRO over de periode 1 juli 2021 tot en 
met 30 juni 2022:
1. de door Nederland opgezette systemen en daarin vervatte maatregelen 
voor het beheer en de controle van de gelden naar behoren hebben 
gefunctioneerd;
2. de jaarrekening van de Certificeringsautoriteit, in de context van boven­
genoemde informatie volledig, nauwkeurig en waarachtig is;
3. de uitgaven die ter vergoeding bij de Europese Commissie zijn ingediend 
over de bovenvermelde periode (per saldo € 342.745.717,61; aandeel 
overheidsuitgaven € 199.449.622,78; waarvan aandeel Europees Fonds 
voor Regionale Ontwikkeling € 129.883.637,14) in alle materiële 
opzichten wettig en regelmatig zijn.
Bovenstaande constateringen en eventuele punten van voorbehoud zijn 
beperkt tot zaken van materieel belang en vloeien direct voort uit audits en 
laten onverlet inherente interpretatie van Europese regelgeving. De 
bekende onderzoeken en/of correctievoorstellen in verband met de 
goedkeuring van de ingediende rekeningen door de Europese Commissie 
zijn opgenomen in de toelichting.
Toelichting
Verklaring Certificeringsautoriteit
De Rijksdienst voor Ondernemend Nederland heeft, in de functie van Certi­
ficeringsautoriteit, verklaard dat de jaarrekening volledig, nauwkeurig en 
waarachtig is, dat de in de jaarrekening opgenomen uitgaven in overeen­
stemming zijn met het toepasselijke recht en zijn gedaan voor concrete 
acties die zijn geselecteerd aan de hand van de voor het operationeel 
programma geldende criteria en dat de bepalingen van de fondsspecifieke 
verordeningen in acht zijn genomen.
Rapportages Auditautoriteit
De Auditdienst Rijk heeft, in de functie van Auditautoriteit, geoordeeld dat 
het toegepaste beheers- en controlesysteem naar behoren functioneert, 
de jaarrekening een getrouw beeld geeft, en de uitgaven in de jaarrekening 
wettig en regelmatig zijn. Tevens worden de beweringen in de beheersver­
klaring van de managementautoriteit door de uitgevoerde auditwerkzaam­
heden niet in twijfel worden getrokken.
Beheersverklaring Managementautoriteit
De Managementautoriteiten Noord, Zuid, Oost en West (EFRO) hebben 
verklaard dat de informatie in de jaarrekening 2019) naar behoren wordt 
weergegeven. Dit betekent dat de uitgaven die in de jaarrekening zijn 
opgenomen, zijn gebruikt voor het beoogde doel, zoals gedefinieerd in 
onderhevige verordening en overeenkomstig zijn met het beginsel van 
goed financieel beheer en het beheers- en controlesysteem de nodige 
garanties biedt met betrekking tot de wettigheid en regelmatigheid van de 
onderliggende verrichtingen, in overeenstemming met het toepasselijke 
recht.
Tweede Kamer, vergaderjaar 2022–2023, 36 360 XIII, nr. 1 243
