2 DUURZAAMHEID IN DE BEDRIJFSVOERING
2.1 Inleiding
Hoofdstuk 2 gaat over de verduurzaming van de Rijksbedrijfsvoering. Een 
bedrijfsvoering met een balans tussen ecologische, sociale en economische 
belangen. In dit hoofdstuk staat hoever het Rijk is met het behalen van de 
doelstellingen. Een positieve toekomst voor komende generaties vraagt van 
ieder van ons om bewuste stappen in duurzaam denken en doen. Hiervoor 
moet onze samenleving duurzame keuzes maken. We vragen hetzelfde van 
het Rijk.
Onze duurzaamheidsdoelen komen voort uit het Klimaatakkoord van 2019. 
Daarin hebben we afgesproken dat de Rijksoverheid een voorbeeldrol 
vervult. Concreet betekent dit dat we naar een klimaatneutrale Rijksbedrijfs­
voering toewerken in 2030 en dat we in 2050 volledig circulair zijn. 
Daarnaast hebben we 5.000 participatiebanen gerealiseerd en duurzame 
productieketens gevormd. Ook hebben we innovatie een hoofdrol gegeven 
om al deze doelen te bereiken.
Zo zijn we concreet aan de slag met het verduurzamen van onze bedrijfs­
voering via onder meer de volgende initiatieven:
• Anders reizen: we gaan bewust duurzamer reizen.
• Anders inkopen: we geven het goede voorbeeld met ons
(inkoop)opdrachtgeverschap. Onder andere via maatschappelijk
verantwoord inkopen zoals bijvoorbeeld social return wat een aanpak is
om meer werkgelegenheid te creëren voor mensen met een grote(re)
afstand tot de arbeidsmarkt.
• Anders werken en gebruiken: we geven duurzaamheid een belangrijke
rol bij onze veranderende vraag naar ICT-facilitaire diensten en -
huisvesting.
We richten ons niet alleen op het verkleinen van onze eigen voetafdruk. We 
inspireren ook andere overheden en helpen ze met verduurzamen. In dit 
hoofdstuk vertellen we over de voortgang op veertien doelen voor een 
duurzame bedrijfsvoering van het Rijk. Deze doelen zijn vastgesteld volgens 
het hoofdstuk ‘Een voorbeeldrol voor de Rijksoverheid’ in het Klimaatak­
10
koord en onze inkoopstrategie ‘Inkopen met Impact’ .
Zet ook de knop om
Ons energieverbruik verandert. Gas en elektriciteit zijn duurder, waardoor 
de energierekening stijgt. Nederland moet minder afhankelijk worden van 
gas uit Rusland. Ook moeten we klimaatverandering tegengaan. Om al deze 
redenen is het belangrijk dat we meer energie besparen. Daarom lanceerde 
de Rijksoverheid op 2 april 2022 een landelijke publiekscampagne: ‘Zet ook 
de knop om’. In deze campagne vragen we burgers, bedrijven en instel­
lingen energie te besparen. Bijvoorbeeld door de verwarming twee graden 
lager te zetten, lichten uit te doen of de airco pas bij hogere temperaturen 
in te schakelen. Ook wij benutten deze mogelijkheden om vijftien procent 
gas te besparen in de Rijksbedrijfsvoering (zie paragraaf 2.2.2).
10
 Kamerstukken II 2019/20, 30196, nr. 679.
Jaarrapportage Bedrijfsvoering Rijk 2022
