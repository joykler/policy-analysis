4). Over de voortgang van het project Getij Grevelingen is de Tweede Kamer 
laatstelijk per brief van 11 november 2022 geïnformeerd (Kamerstuk 27625 
nr. 590).
Op 8 maart 2022 hebben de Ministers van Infrastructuur en Waterstaat en 
voor Natuur en Stikstof aangekondigd in 2022 een selectie te willen maken 
van projecten voor de 3e tranche PAGW (Kamerstuk 27625, nr. 565). Over 
de uitkomst hiervan is de Tweede Kamer in december 2022 geïnformeerd
Grondwater
Eind 2022 heeft de ambtelijke Studiegroep Grondwater haar advies 
‘Grondwater: onzichtbaar en onmisbaar’, voor het duurzaam behoud van 
de grondwatervoorraden, overhandigt aan het Bestuurlijk Overleg (BO) 
Water. Uit de analyse van de Studiegroep Grondwater blijkt dat grondwater 
een onzichtbare bron is, die veelal als vanzelfsprekend wordt beschouwd. 
Hierdoor staat het in de lijst van opgaven vaak onderaan. In delen van het 
land wordt het grondwater echter zouter, wordt het grondwater elke dag 
een klein beetje viezer door verontreiniging met chemische stoffen en wordt 
op sommige plekken meer grondwater gebruikt dan er wordt aangevuld, 
waardoor de grondwaterstand daalt. Dat is een probleem, omdat 
grondwater belangrijk is, of eigenlijk zelfs onmisbaar. De Studiegroep 
benoemd in haar advies 10 punten om deze problematiek aan te pakken, die 
zich zowel richten op de grondwaterkwantiteit (o.a. ‘houdt grondwater vast’) 
als de grondwaterkwaliteit (o.a. ‘voorkom verdere achteruitgang grondwa­
terkwaliteit door bronaanpak’). In opdracht van het BO Water worden deze 
adviezen uitgewerkt tot een uitvoeringsstrategie, waarbij zo veel mogelijk 
synergie wordt gezocht met de uitvoeringsstrategie van Water en Bodem 
Sturend. Via deze uitvoeringsstrategie kan vervolgens de voortgang worden 
gemonitord.
Daarnaast is eind 2022 het eerste deel van het onderzoekstraject voor het 
bepalen van de Nationale Grondwater Reserves (NGR) afgerond. NGR zijn 
de diepe, schone, zoete grondwatervoorraden. Dit is natuurlijk kapitaal, dat 
we ook voor de toekomst schoon willen houden voor toekomstige 
generaties. Daarbij houden we er rekening mee dat (een deel van) deze 
voorraden ooit gebruikt worden. In de Structuurvisie Ondergrond is 
afgesproken dat het Rijk NGR’s aanwijst en beschermt.
In het eerste deel van het onderzoek is een gedetailleerde 3D kartering van 
de NGR’s gemaakt. Vervolgens wordt onderzocht welke reserves geschikt 
zijn als nationale reserve, rekening houdend met ander gebruik, 
winbaarheid, effecten van winning en lange termijn trends. Tenslotte wordt 
aan de hand van deze informatie een beleidsadvies opgesteld voor de 
begrenzing en bescherming van de NGR’s.
Bijdrageregeling Zuivering
Voorzien was dat er in 2022 vier rioolwaterzuiveringen zouden worden 
uitgerust met een verwijderingsinstallatie voor medicijnresten en deze ook 
functioneel in bedrijf zouden zijn. De vier verwijderingsinstallaties (Leiden 
Noord, Houten, Wervershoof en Ooijen) zijn allen gebouwd maar alleen 
Leiden-Noord is ook daadwerkelijk functioneel in bedrijf (en komt hierdoor 
in aanmerking komend voor een financiële bijdrage). De vertraging in het 
functioneel in bedrijf gaan van de overige verwijderingsinstallaties komt 
door opstartproblemen. De realisatie in 2022 is hierdoor lager en verschuift 
in de tijd.
Tweede Kamer, vergaderjaar 2022–2023, 36 360 J, nr. 1
