4. Beleidsartikelen
4.1 Artikel 1 Arbeidsmarkt
A. Algemene doelstelling
De overheid draagt bij aan evenwichtige arbeidsverhoudingen en -
voorwaarden door kaders te stellen en waar van toepassing toe te zien op 
de naleving daarvan. De overheid bevordert en stimuleert een inclusieve 
arbeidsmarkt en gezonde en veilige arbeidsomstandigheden.
De overheid bevordert het functioneren van de arbeidsmarkt door 
bescherming te bieden en de belangen van werknemers te waarborgen in 
evenwicht met de belangen van de onderneming. De overheid voorziet 
hierbij in een minimumniveau van arbeidsrechtelijke bescherming, onder 
andere ten aanzien van de arbeidsomstandigheden, arbeidsverhoudingen 
en arbeidsvoorwaarden, met inachtneming van de eigen verantwoorde­
lijkheid van werkgevers en werknemers. Daarnaast draagt zij zorg voor 
een op de arbeidsmarkt toegesneden arbeidsmigratiebeleid.
De overheid vindt het belangrijk dat werknemers en zelfstandigen hun werk 
onder goede condities kunnen verrichten. Dit is ook van belang voor het 
vergroten van de arbeidsparticipatie en de arbeidsproductiviteit, het 
beperken van uitval door ziekte en arbeidsongeschiktheid, en het 
bevorderen van de duurzame inzetbaarheid van werknemers.
De overheid geeft invulling aan bovenstaand beleid door de vormgeving 
van een stelsel van wet- en regelgeving. Ook ziet de overheid toe op de 
naleving daarvan. Concreet gaat het daarbij om:
– gezond en veilig werken, waaronder de Arbeidsomstandighedenwet 
(Arbowet) en de Arbeidstijdenwet (ATW);
– arbeidsverhoudingen, waaronder de Wet op de collectieve arbeidsover­
eenkomst (cao), de Wet op het algemeen verbindend en het onver­
bindend verklaren van bepalingen van collectieve 
arbeidsovereenkomsten (avv) en de Wet op de ondernemingsraden 
(WOR);
– arbeidsrechtelijke bescherming, waaronder de Wet minimumloon en 
minimumvakantiebijslag (Wml), wet- en regelgeving met betrekking tot 
gelijke behandeling en de Wet allocatie arbeidskrachten door interme­
diairs (Waadi);
– toelating van arbeidsmigranten, waaronder de Wet arbeid vreemde­
lingen (Wav);
– de Wet arbeidsvoorwaarden gedetacheerde werknemers in de Europese 
Unie (WagwEU);
– maatregelen tegen schijnconstructies van werkgevers, waaronder de 
Wet aanpak schijnconstructies (Was);
– de Wet tegemoetkomingen loondomein (Wtl);
– de Wet arbeidsmarkt in balans (Wab).
Bij het realiseren van deze doelstelling is een belangrijke taak weggelegd 
voor sociale partners. Zij zijn verantwoordelijk voor het maken van 
onderlinge afspraken over arbeidsvoorwaarden en arbeidsverhoudingen en 
het bieden van veilige en gezonde werkomstandigheden. De overheid 
bevordert dat sociale partners hier vorm en uitvoering aan geven en voert 
hiertoe overleg met hen.
Tweede Kamer, vergaderjaar 2022–2023, 36 360 XV, nr. 1 38
