Onderzoeksbureau SEO heeft de monitor «Genderdiversiteit in de top van 
de (semi)publieke sector» opgeleverd. Uit deze monitor blijkt dat er over 
het algemeen en gemiddeld genomen vooruitgang wordt geboekt wat 
betreft het aandeel vrouwen in de top (van 35 naar 37 procent). Tegelijkertijd 
gaat de voortgang traag en zijn er nog grote verschillen tussen sectoren en 
organisaties. Een groot deel van de organisaties in de (semi)publieke sector 
heeft nog steeds minder dan 1/3 vrouwen in de top. De monitor van SEO is 
verwerkt in een online dashboard, dat inzichtelijk maakt hoe de verschil­
lende sectoren en organisaties ervoor staan qua genderdiversiteit in de top. 
Vlak voor de kerst is de Kamerbrief ‘Voortgang genderdiversiteit in de top’ 
gestuurd met hierin de stand van zaken met betrekking tot genderdiversiteit 
in de top
Tabel 7 Emancipatie
Doelstelling/indicator Sector Basiswaarde Realisatie Realisatie Realisatie Streefwaarde
1
Acceptatie lhbti 2010 2016 2018 2020 2021
Emancipatie 90% 93% 94% 96% ≥ 90%
Arbeidsmarktpositie van 2017 2018 2019 2020 2021
2
vrouwen in hoge functies
Emancipatie RvB: 11,0% 12,4% 12,4% 13,4%
3
RvC: 15,4% 18,4% 20,4% 21,9%
1 Bron: Lhbt monitor (SCP). Deze monitor verschijnt tweejaarlijks.
2 Bron: Bedrijvenmonitor topvrouwen 2020.
3 Dit is het cijfer voor medio 2020. Er komt geen nieuwe Bedrijvenmonitor uit in verband met de nieuwe quotomwet. Er zullen vanaf volgend jaar nieuwe cijfers beschikbaar 
komen.
8. Regenboogstembusakkoord
Er zijn in 2022 belangrijke resultaten geboekt met betrekking tot het Regen­
boogstembusakkoord (RSA). Een van de resultaten is de totstandkoming 
van de Emancipatienota waarin de visie wordt weergegeven op het emanci­
patiebeleid, gevolgd door een hoofdstuk over intersectionaliteit en 
samenhang van kabinetsbeleid. De Bijlage Maatregelen in de Emancipa­
tienota geeft daarbij een overzicht van de door het kabinet voorgestelde 
maatregelen, waarmee ook mede invulling wordt gegeven aan de 
uitvoering van het RSA. Het opnemen van het verbod op discriminatie in 
Artikel 1 van de Grondwet stond afgelopen jaar ook hoog op de agenda. 
Het doel is om discriminatie op basis van seksuele gerichtheid (en 
beperking) ook grondwettelijk te verbieden. Op 17 januari 2023 is de wet 
opnieuw behandeld in de Eerste Kamer. De Eerste Kamer heeft ingestemd 
met de uitbreiding van Artikel 1 van de Grondwet. Er komt expliciet te staan 
dat mensen niet gediscrimineerd mogen worden vanwege hun seksuele 
gerichtheid of beperking.
In lijn met de motie Sjoerdsma (Kamerstukken 2021/22, 35925 V, nr. 27) en 
het Regenboogstembusakkoord zijn er meer financiële middelen 
beschikbaar voor vrouwenrechten, inclusief seksuele en reproductieve 
gezondheid en rechten (srgr), en gelijke rechten voor lhbtiq+ personen in 
Centraal en Oost Europa en de Zuidelijke Kaukasus. Daarnaast kunnen 
organisaties rekenen op meer diplomatieke steun. Nederland zal tevens 
andere landen en partners blijven oproepen om organisaties in deze regio 
te ondersteunen.
Verder is er in 2022, anticiperend op de initiatiefwet van het lid Van Ginneken 
‘‘"X" in het paspoort", interdepartementaal gewerkt aan de ambtelijke 
verkenning van de (uitvoerings-)gevolgen van de maatregel en een inven­
tarisatie van de kosten die komen bij het introduceren van een neutrale 
geslachtsvermelding in de overheidsadministratie, te weten «X». Deze 
verkenning loopt nog. Conform de motie Bergkamp en Van den Hul 
Tweede Kamer, vergaderjaar 2022–2023, 36 360 VIII, nr. 1
