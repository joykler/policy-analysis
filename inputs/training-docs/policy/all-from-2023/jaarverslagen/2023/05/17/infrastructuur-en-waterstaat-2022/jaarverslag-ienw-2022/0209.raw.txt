Inhuur externen
Tabel 88 Specificatie kosten inhuur (bedragen x € 1.000)
Omschrijving Vastgestelde Realisatie (2) Verschil (3) = (2) - Realisatie 2021 (4)
begroting (1) (1)
Apparaat (kerntaken) 84.678 64.901 ‒ 19.777 79.843
Programma (niet-kerntaken) 120.133 147.944 27.811 135.783
Totaal inhuur 204.811 212.845 8.034 215.626
De lagere inhuur op apparaat (kerntaken) wordt met name veroorzaakt door 
het werven van eigen personeel. Om de toegenomen productieopgave waar 
te kunnen maken is in de begroting 2021 besloten om de capaciteit voor 
structurele werkzaamheden te verhogen naar 9.250 FTE. In 2019 en 2020 
heeft RWS vooruitlopend op het invullen van functies met eigen personeel 
meer moet inhuren om de hoge productieopgave te kunnen waarmaken en 
de bezetting op orde te krijgen. Deze inhuur is in 2021 en 2022 afgebouwd. 
Daarnaast wordt actief gestuurd op het terugdringen van inhuur, zo is 
bijvoorbeeld een inhuurcommissie ingericht om nieuwe inhuuraanvragen 
te beoordelen.
De hogere inhuur op programma (niet-kerntaken) is met name het gevolg 
van de toenemende productieopgave van RWS. Ondanks dat ook in 2022 is 
gestuurd op het terugdringen van deze inhuur, door o.a. het omzetten van 
inhuur naar uitbesteding, zien we dat met de toenemende productieopgave 
ook de inhuur stijgt om de hoge productieopgave waar te kunnen maken.
Materiële kosten
De materiële kosten bestaan uit de kosten voor apparaat gebonden ICT-
middelen, de bijdrage aan SSO’s die bedrijfvoeringsdiensten leveren en 
overige materiële kosten.
Apparaat ICT
De hogere kosten voor apparaat gebonden ICT-middelen opzichte van de 
begroting 2022 ad. € 12,6 miljoen worden met name veroorzaakt door de 
gestegen kosten van licenties, de vervanging in 2022 van mobiele telefoons 
en accessoires en de extra beheerskosten van de technische infrastructuur 
van RWS, het vorig jaar in gebruik genomen Schadevolgsysteem en het 
servicemanagement systeem ter ondersteuning van het proces met 
betrekking tot informatievoorziening.
Overige Materiële kosten
De hogere overige materiële kosten ten opzichte van de begroting 2022 ad. 
€ 21,7 miljoen zijn met name het gevolg van prijsstijgingen, waaronder de 
hogere brandstofkosten bij de Rijksrederij. Daarnaast wordt deze toename 
met name veroorzaakt door de toegenomen capaciteit van RWS, de verbe­
tertrajecten voor de interne RWS organisatie en zijn een aantal investe­
ringen door activeringsregels direct in de exploitatiekosten opgenomen.
Externe Productkosten
De lagere realisatie van externe productkosten EPK € 363,1 miljoen is met 
name het gevolg van het niet om kunnen zetten van beheer en onderhoud 
budget in opdrachten die in 2022 tot uitvoering komen, onderbezetting bij 
een deel van de onderhoudsteams van Rijkswaterstaat vanwege krapte op 
de arbeidsmarkt en marktonzekerheid door de situatie in de Oekraïne. En 
tenslotte lagere kosten aan planuitwerkingen vanwege de stikstof proble­
matiek.
Tweede Kamer, vergaderjaar 2022–2023, 36 360 XII, nr. 1 209
