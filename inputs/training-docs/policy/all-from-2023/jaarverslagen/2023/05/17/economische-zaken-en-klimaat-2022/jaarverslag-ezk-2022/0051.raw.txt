transitie te versterken, waaronder digitale vaardigheden, cybersecurity, 
cyberweerbaarheid, veiligheid, privacy, concurrentie en innovatie. De 
minister heeft een systeemverantwoordelijkheid voor de statistische infor­
matievoorziening van rijkswege.
Hieruit vloeien de volgende verantwoordelijkheden voort:
Stimuleren
– Het stimuleren van een goede balans tussen de belangen van bedrijven 
en consumenten met generiek consumentenbeleid, waarbij de Wet 
handhaving consumentenbescherming centraal staat.
– Het stimuleren van innovatie in het bedrijfsleven.
Financieren
– Het bijdragen aan het goed functioneren van markten door het 
financieren van een deel van de exploitatie van de Autoriteit Consument 
en Markt (ACM), van TenderNed (het elektronisch aanbestedings­
systeem) en diverse organisaties op het gebied van metrologie, norma­
lisatie, accreditatie en markttoezicht.
– Het financieren van een deel van de exploitatie van de Rijksinspectie 
Digitale Infrastructuur en het verrichten van uitgaven voor opdrachten 
inzake beleidsvoorbereiding en evaluaties voor frequentiebeleid en 
veiligheid.
– Het financieren van het CBS om het van overheidswege verrichten van 
statistisch onderzoek ten behoeve van praktijk, beleid en wetenschap en 
het openbaar maken van de op grond van zodanig onderzoek samenge­
stelde statistieken mogelijk te maken.
– Het bijdragen aan een vrij, veilig en open internet door het financieren 
van een aantal (internationale) organisaties op het terrein van Internet 
Governance, waaronder het Internet Governance Forum (IGF).
(Doen) uitvoeren
– Het tegengaan van mededingingsbeperkende gedragingen met 
generiek mededingingsbeleid, zoals opgenomen in de Mededin­
gingswet.
– Het bijdragen aan de ontwikkeling van Europees en nationaal beleid ten 
aanzien van consumentenbescherming, aanbestedingsregelgeving, 
interne markt en mededinging.
– Het opstellen van regels voor het gebruik van de ether, door afspraken 
te maken in internationaal verband voor harmonisatie en door – in geval 
van schaarste – te bepalen op welke wijze het spectrum wordt verdeeld.
– Het realiseren van hoogwaardige en innovatieve breedbandige mobiele 
communicatie en omroeptoepassingen door verruiming van gebruiks­
mogelijkheden van het spectrum en door de uitgifte van frequentie­
ruimte.
Regisseren
– Het bevorderen van goed functionerende markten door het scheppen 
van randvoorwaarden via wet- en regelgeving.
– Het scheppen van de juiste voorwaarden voor concurrentie met de 
Waarborgwet, de Winkeltijdenwet, de Aanbestedingswet 2012, de Wet 
aanwijzing nationale accreditatie-instantie en de Metrologiewet.
– Het moderniseren van de telecommunicatieregelgeving om deze te 
kunnen laten meegroeien met de ontwikkelingen in de markt en de 
behoeftes in de samenleving.
Tweede Kamer, vergaderjaar 2022–2023, 36 360 XIII, nr. 1
