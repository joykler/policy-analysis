Bestuursstaf per 1 mei 2022. Daarnaast is de realisatie externe inhuur 
€14,2 miljoen hoger dan begroot, voornamelijk gefinancierd uit formatie­
ruimte bij MIVD. Op het budget voor overige personele exploitatie is 
€2,8 miljoen meer gerealiseerd dan begroot. Dit wordt enerzijds veroorzaakt 
door het loslaten van de corona maatregelen en anderzijds door de 
omhanging van het organisatiedeel Diensten Geestelijke Verzorging naar 
de Bestuursstaf.
Pensioenen en uitkeringen
Deze post is €89,3 hoger dan begroot, waarvan €63 miljoen hoger door 
het nieuwe arbeidsvoorwaardenakkoord, €22 miljoen hoger door correctie 
voor in het verleden betaalde waardeoverdrachten aan het ABP, €8 miljoen 
hoger door pensioenindexatie. Daartegenover staan diverse afwijkende 
uitkeringen die gezamelijk €4 miljoen lager uitvallen.
Materiële uitgaven
De materiële uitgaven zijn €13,9 miljoen lager dan begroot. Dit is het gevolg 
van het voor meerdere projecten overhevelen van budget naar andere 
departementen. Het betrof een overheveling voor bedrijfsvoeringkosten ter 
hoogte van €3,7 miljoen en dataorganisatie ter hoogte van €1,5 miljoen naar 
het Ministerie van Binnenlandse Zaken en Koninkrijksrelaties. Daarnaast 
betrof het een bijdrage aan het project Luchtruimherziening ter hoogte van 
€1 miljoen van het Ministerie van Infrastructuur en Waterstaat en diverse 
andere werkzaamheden van in totaal €3 miljoen. Daarnaast is het budget 
Life Cycle Cost (LCC) ter hoogte van €1,3 miljoen, een project binnen 
Defensie om inzicht te verkrijgen in de levensduurkosten van de activa, 
overgeheveld naar en gerealiseerd op het Defensie Materieelbegrotings­
fonds. De resterende middelen, €3,4 miljoen, zijn niet besteed doordat 
diverse activiteiten tot minder uitgaven leidden, mede als gevolg van 
COVID-19.
Tweede Kamer, vergaderjaar 2022–2023, 36 360 X, nr. 1 68
