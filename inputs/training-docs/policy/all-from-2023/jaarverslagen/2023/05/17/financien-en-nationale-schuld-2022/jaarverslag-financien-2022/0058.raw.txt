F2. Belastingdienst
Doelen en prestatie-indicatoren
De set prestatie-indicatoren sluit aan bij de Uitvoerings- en Toezichtstrategie 
van de Belastingdienst. Op die manier zijn prestatie-indicatoren een uiting 
van de strategie van de organisatie en kan, in lijn met de strategie, gestuurd 
worden op resultaten en effecten.
De set is als volgt opgebouwd:
– Kengetallen verdeeld naar de vier compliancefactoren:
• Juiste registratie;
• Tijdige aangifte;
• Juiste en volledige aangifte;
• Tijdige betaling.
– Daarnaast rapporteren we de belastingmoraal en het vertrouwen in de 
Belastingdienst op een schaal van 1 t/m 5.
– Belevingsindicatoren en objectieve prestatie-indicatoren op de 
volgende vier tussendoelen van compliance:
• Een adequate behandeling (juist, tijdig, proportioneel);
• Effectief informeren over rechten en plichten;
• Het nakomen van verplichtingen zo makkelijk mogelijk maken 
(gemak);
• Op gepaste wijze corrigerend optreden bij niet-naleving
Op ieder tussendoel is een belevingsindicator geformuleerd die de ervaring 
van burgers en bedrijven met betrekking tot de tussendoelen van de Belas­
tingdienst inzichtelijk maakt. Met de belevingsindicatoren brengt de Belas­
tingdienst in kaart hoe burgers en bedrijven de tussendoelen beoordelen.
Bij dit jaarverslag zijn daarnaast enkele nieuwe kengetallen voor 
compliance en adequate behandeling toegevoegd. Deze zijn nader 
toegelicht. Bij de prestatie-indicatoren lichten wij hiernaast de indicatoren 
toe die afwijken van de streefwaarde. Voor enkele relatief nieuwe 
indicatoren waren overigens in de Begroting 2022 nog geen streefwaarden 
opgenomen; dan is in dit Jaarverslag de streefwaarde ‘nog niet bekend’ 
(n.n.b.) opgenomen.
Tabel 12 Realisatie kengetallen Algemene doelstelling Compliance
Waarde 2018 Waarde 2019 Waarde 2020 Waarde 2021 Waarde 2022
Belastingmoraal (schaal 1 - 5)
- Particulieren ‒ ‒ ‒ 4,1 4,0
- Midden en Kleinbedrijf ‒ ‒ ‒ 4,4 4,3
- Grote Ondernemingen ‒ ‒ ‒ 4,4 4,4
- Fiscaal Dienstverleners ‒ ‒ ‒ 4,4 4,4
Vertrouwen in de belastingdienst (schaal 1 - 5)
- Particulieren ‒ ‒ ‒ 3,2 3,1
- Midden en Kleinbedrijf ‒ ‒ ‒ 3,3 3,2
- Grote Ondernemingen ‒ ‒ ‒ 3,4 3,4
- Fiscaal Dienstverleners ‒ ‒ ‒ 3,3 3,2
Juiste registratie ‒ ‒ ‒ ‒ 96,7%
Percentage tijdige aangiften 
1
vennootschapsbelasting 94,7% 91,9% 92,4% 86,5% 86,6%
1
Percentage tijdige aangiften inkomensheffing 94,7% 91,9% 92,4% 92,6% 90,9%
Percentage tijdige aangiften omzetbelasting 95,6% 95,6% 95,0% 95,1% 95,0%
Percentage tijdige aangiften loonheffingen 99,1% 99,1% 99,0% 99,0% 98,9%
Tweede Kamer, vergaderjaar 2022–2023, 36 360 IX, nr. 1 58
