2020/21, 31535, nr. 12) is een meerjarig samenwerkingsprogramma waarbij 
de inzet van ontwerp en ontwerpend onderzoek bij opgaven in de fysieke 
leefomgeving gestimuleerd wordt.
Specifiek cultuurbeleid
Het in de oorspronkelijke begroting geraamde bedrag, bestemd voor 
diverse incidentele subsidies, is tussentijds fors verhoogd via suppletoire 
begrotingen. Dit is naast de eerste en tweede suppletoire begroting 
toegelicht bij de derde, vijfde, zesde en zevende incidentele begroting. De 
toegevoegde middelen hebben grotendeels betrekking op COVID-19 steun 
(€ 152,1 miljoen), extra investeringen vanuit het coalitieakkoord 
(€ 82,4 miljoen, zie hiervoor ook de Hoofdlijnenbrief cultuur 2022 van 23 mei 
2022 (Kamerstuk II 2021/22, 32820, nr. 467), en op het Museaal Aankoop­
fonds (€ 24,2 miljoen). De uitgaven zijn gerealiseerd zoals geraamd, met 
de volgende uitzonderingen. Een bijdrage uit de coalitieakkoordmiddelen 
voor een vervolg op het Actieplan cultuur bij de publieke omroep 
(€ 5,0 miljoen) en een bijdrage aan het Nationaal instituut Nederlands 
slavernijverleden en erfenis (NiNsee) voor het herdenkingsjaar slavernij­
verleden (€ 1,3 miljoen) kunnen, in aansluiting op de liquiditeitsbehoefte 
van de subsidie-ontvangers, pas in 2023 betaald worden. Daarnaast is een 
meevaller van € 2,0 miljoen ontstaan op de middelen voor COVID-19 steun.
In de saldibalans is bij de post begrotingsreserve voor het Museaal 
aankoopfonds een tabel opgenomen met de stand en de toevoegingen en 
onttrekkingen aan deze reserve.
Subsidies Rijksdienst voor het Cultureel Erfgoed
De middelen zijn door de Rijksdienst voor het Cultureel Erfgoed verstrekt 
voor subsidies ter ondersteuning van het erfgoedveld in de domeinen 
archeologie, gebouwd-, roerend-, internationaal- en religieus erfgoed, 
cultuurlandschap en leefomgeving. Er is geïnvesteerd in kennis- en onder­
zoeksprogramma’s, de ondersteuning en infrastructuur voor erfgoed en 
informatie- en communicatietechniek. Vanuit Erfgoed Telt is extra geïnves­
teerd in (maritieme) archeologie, verduurzaming, curricula voor bouwspe­
cialismen, kwaliteitsnormen, het ondersteunen van vrijwilligers en de 
implementatie van het Verdrag van Faro.
Opdrachten
Beleidsonderzoek, evaluaties en kennisbasis
Dit budget is bestemd voor beleidsonderzoek en -statistiek, evaluaties, 
visitatie/monitoring en versterking van de kennisbasis in de sector.
Opdrachten Rijksdienst voor het Cultureel Erfgoed
De middelen zijn door de Rijksdienst voor het Cultureel Erfgoed besteed aan 
dezelfde onderwerpen als vermeld onder de kop ‘Subsidies Rijksdienst voor 
het Cultureel Erfgoed’, maar dan voor uitgaven aan opdrachten. Ook is 
budget beschikbaar gesteld voor monumenten in het aardbevingsgebied in 
Groningen.
Overige opdrachten
Het in de oorspronkelijke begroting geraamde bedrag is via de (eerste) 
Incidentele Suppletoire Begroting verhoogd met € 175,0 miljoen. Met deze 
€ 175,0 miljoen is het portret van De Vaandeldrager betaald. De rest van 
het budget is besteed aan de cultuurkaart (€ 5 miljoen), de restitutie van 
oorlogskunst (€ 1,0 miljoen) en allerlei kleine opdrachten voor onder meer 
communicatie, ICT en juridische kwesties. De gerealiseerde uitgaven zijn 
hoger dan de raming. De oorzaak daarvan is een opdracht van € 6,0 miljoen 
Tweede Kamer, vergaderjaar 2022–2023, 36 360 VIII, nr. 1 110
