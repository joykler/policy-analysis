Vergroening exportkredietverzekering (ekv)-portefeuille en groene obligatie
Vanaf januari 2023 worden er geen nieuwe exportkredietverzekering (ekv) 
aanvragen voor de fossiele energiesector in behandeling genomen. Dit 
beleid is in november 2022 gepubliceerd en kent enkele uitzonderingen, in 
22
lijn met de 1,5°C doelstelling . Om tegelijkertijd een zo gelijk mogelijk inter­
nationaal speelveld te waarborgen, is ingezet op samenwerking in interna­
tionaal verband. Hiervoor zijn onder andere afspraken gemaakt binnen de 
Export Finance for Future (E3F)-coalitie. Daarnaast heeft uitvoerder Atradius 
Dutch State Business (ADSB) meer groene exporttransacties verzekerd in 
2022 (48 groene transacties) dan in voorgaande jaren (14 groene transacties 
in 2020 en 10 groene transacties in 2021). Hiermee heeft ADSB zijn doel 
behaald om in 2022 15% meer groene transacties te verzekeren dan in het 
voorgaande jaar. Van het totale bedrag dat in verzekering is genomen in 
2022 is 9,6 procent geclassificeerd als groen.
Nederland wil met de uitgifte van de groene obligatie de totstandkoming en 
verdere verdieping van een robuuste groene kapitaalmarkt ondersteunen. 
Bij de heropening van de groene obligatie op 14 juni 2022 is € 4,98 mld. 
opgehaald. Na deze heropening is het totale bedrag van deze groene 
obligatie € 15,69 mld. De opbrengsten van de groene obligatie worden 
gebruikt voor uitgaven aan duurzame energie, energie-efficiëntie, 
duurzaam vervoer en klimaatadaptatie.
22
 Kamerbrief over uitwerking COP26-verklaring | Kamerstuk | Rijksoverheid.nl
Tweede Kamer, vergaderjaar 2022–2023, 36 360 IX, nr. 1
