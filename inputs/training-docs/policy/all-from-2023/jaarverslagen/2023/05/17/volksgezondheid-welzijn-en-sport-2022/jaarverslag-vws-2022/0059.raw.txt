Palliatieve zorg en geestelijke verzorging thuis
Naar verwachting hebben in de toekomst steeds meer mensen palliatieve 
zorg nodig doordat het aantal ouderen toeneemt en we langer leven. Vanuit 
de coalitieakkoordmiddelen is de komende jaren tot en met 2027, 
150 miljoen euro extra beschikbaar gesteld voor de palliatieve zorg en 
geestelijke verzorging thuis. De middelen worden ingezet om de kwaliteit, 
toegankelijkheid en betaalbaarheid van de palliatieve zorg en geestelijke 
verzorging thuis verder te verbeteren. In 2022 is voornamelijk een impuls 
gegeven aan:
- het Nationaal Programma Palliatieve Zorg II, waarvan Palliatieve Zorg 
Nederland (PZNL) hoofduitvoerder is;
- doorontwikkeling kwaliteitskader en richtlijnen palliatieve zorg;
- een verhoging van de subsidieregeling palliatieve terminale zorg en 
geestelijke verzorging in de thuissituatie;
De resultaten van deze impuls, worden in het najaar 2023 in een voort­
gangsbrief naar de Tweede Kamer verzonden.
Persoonsgebonden budget: versterking eigen regie
Mede gebaseerd op het onderzoek ‘Betekenis en waarde van het pgb’ 
(Kenmerk 3244631-1014308-PPGB) zijn in het voorjaar van 2022 vijf thema’s 
geagendeerd die de komende periode moeten helpen de eigen regie binnen 
het pgb te versterken. Er worden verschillende acties in gang gezet om de 
toegang en toerusting in het sociaal domein te verbeteren: 1: toegang en 
toerusting. 2: informele zorg en hulp van naasten. 3: werkgeverschap. 4: 
rechtmatigheid. 5: wooninitiatieven.
Een deel van deze thema’s komt ook terug in de afspraken die gemaakt zijn 
binnen het Integraal Zorgakkoord (IZA) en het Programma Wonen en Zorg 
voor Ouderen (WOZO).
In 2022 is het onderzoek naar de bestaanszekerheid van ouders met een 
Zvw-pgb afgerond. Het onderzoek is gestart naar aanleiding van de 
aangenomen motie van het Kamerlid Bergkamp (Kamerstukken II 2022/23, 
34104, nr. 322) en eind december aan de Tweede Kamer aangeboden. De 
komende periode zullen uitvoerbare oplossingen worden uitgewerkt die, 
waar nodig, de bestaanszekerheid voor deze specifieke groep zorgverleners 
bij de pgb’s in alle domeinen kunnen versterken.
De resultaten van het onderzoek naar de ervaringen van zorgkantoren met 
de gewaarborgde hulp (Kenmerk 3361849-1028612-PPGB) zijn dit jaar naar 
de Tweede Kamer gestuurd. In het rapport wordt geconcludeerd dat de 
(cijfermatige) onderbouwing van de problematiek niet voorhanden is. 
Advies is daarom de inzet op verbetering van werkprocessen en van 
dossiervoering en –beheer door zorgkantoren ten aanzien van de gewaar­
borgde hulp. In het rapport wordt verder een weeffout benoemd. Een 
budgethouder die een gewaarborgde hulp nodig heeft, wordt verondersteld 
niet in staat te zijn om zelf te zorgen voor een doelmatige besteding van 
het pgb maar blijft hiervoor wel juridisch verantwoordelijk. Verder stelt 
het rapport dat zorgkantoren signalen hebben dat budgethouders geen 
toereikende zorg van goede kwaliteit ontvangen doordat hun gewaar­
borgde hulp onbekwaam of kwaadwillend is. Op basis van de uitkomsten 
van het rapport zullen in samenwerking met alle betrokken partijen, 
passende maatregelen bij dit thema worden gevonden.
Tweede Kamer, vergaderjaar 2022–2023, 36 360 XVI, nr. 1 59
