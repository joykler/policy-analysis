2.7 Coronacrisis
De controles van de facturen van de commerciële testaanbieders zijn 
afgerond en de verplichtingen zijn ultimo 2022 vastgesteld met uitzondering 
van 4 testaanbieders.
3. Belangrijke ontwikkelingen en verbeteringen in de bedrijfsvoering
3.1 Opgave Gericht werken
In 2022 heeft het ministerie een verdiepingsslag gemaakt op het wendbaar- 
en opgavegericht werken. In een departementaal traject dat ‘Leren in 
Opgaven’ heet worden uitdagende opgaven gevolgd door coaches die 
zowel het leren in deze opgave, als het organisatieleren vormgeven. In 2023 
zal dit traject worden uitgebouwd. Met het traject draagt IenW ook bij aan 
het interdepartementale programma Grenzeloos Samenwerken en 
Ambtelijk Vakmanschap.
3.2 Open Overheid
Verslagjaar 2022 stond in het teken van de invoering van de Wet Open 
Overheid en actieve openbaarmaking van de beslisnota’s (Prinsjesdag). 
Voor IenW en haar onderdelen lag de focus in 2022 daarom op implemen­
tatie. Voorbeelden hiervan zijn het proces voor het actief openbaar maken 
van de beslisnota’s, benoeming van contactpersonen wet open overheid en 
de totstandkoming van gapanalyses.
3.3 Werk aan Uitvoering (WaU)
IenW werkt binnen het Rijksbrede programma Werk aan Uitvoering aan 
verdere verbetering van de uitvoering. Dit gebeurt in samenwerking tussen 
beleid, uitvoering en inspectie. Hierbij sluiten we aan bij de door de 
bestuursraad vastgestelde ontwikkelagenda van IenW: Kompas IenW. De 
beschikbare middelen voor de WaU zijn verdeeld over de verschillende 
uitvoeringsorganisaties op basis van de aanvragen. Vanuit IenW is actief 
bijgedragen aan de rijksbrede ontwikkelagenda met casuïstiek en 
dilemma’s vanuit het fysieke domein.
3.4 Stijgende bouwkosten
Mede door de oorlog in Oekraïne en de hoge inflatie zijn materialen duurder 
en moeilijker verkrijgbaar, waardoor projecten meer kosten. Dat heeft 
gevolgen voor de continuïteit van bouwprojecten in uitvoering en voorbe­
reiding. In veel lopende contracten (Design&Construct en prestatiecon­
tracten) is de wijze van indexering vastgelegd. Voor een aantal specifieke 
lopende contracten (m.n. DBFM) zijn aanvullende afspraken gemaakt om 
de excessieve prijsstijgingen deels te compenseren. Voor de gehonoreerde 
claims wordt een Vaststellingsovereenkomst opgesteld. IenW geeft ondere 
andere daarmee opvolging aan de intentieverklaring ‘Samen doorbouwen 
in onzekere tijden’ en is regelmatig met de markt in gesprek over de 
gevolgen en effecten van de gestegen bouwkosten om bij te dragen aan 
de continuïteit in de sector.
3.5 Ontwikkelplan Assetmanagement I&W 
De ambitie is dat eind 2025 het assetmanagement op de wegen, vaarwegen 
en watersystemen voldoet aan de internationale standaard voor assetma­
nagement.
Tweede Kamer, vergaderjaar 2022–2023, 36 360 XII, nr. 1
