door de omvang van het verzoek de totale behandeling meer tijd vergt, 
worden met deelbesluiten documenten zo snel mogelijk openbaar gemaakt. 
De interne werkprocessen worden verbeterd en daar waar mogelijk wordt 
software ingezet om de behandeling van verzoeken te bespoedigen.
Verbetering van de informatiehuishouding 
Met de actieplannen wordt invulling gegeven aan de rijksbrede prioriteiten 
op het gebied van de verbetering van de informatiehuishouding. IenW 
werkt nauw samen met de regeringscommissaris informatiehuishouding, 
het coördinerende departement BZK en het rijksbrede programma Open op 
Orde. De ondersteuning voor de informatiehuishouding bij IenW wordt 
verder geprofessionaliseerd en versterkt. Investeringen in capaciteit en 
informatiesystemen zijn nodig.
De verbetering van de informatiehuishouding gaat langs de vier hoofdlijnen 
van het actieplan ‘Open op orde’: bestuur en naleving, informatieprofessi­
onals, informatiesystemen en informatievolume:
Bestuur en naleving 
 In de bestuursraad van IenW is de sturing en naleving via de systematiek 
van de actieplannen georganiseerd. Invulling van de CIO-structuur, zoals die 
rijksbreed is afgesproken, draagt ook bij aan de sturing op de informatie­
huishouding via de I-strategie Rijk. De jaarlijkse meting, zoals gevraagd door 
de regeringscommissaris informatiehuishouding, en de tweejaarlijkse 
monitor van de Inspectie Overheidsinformatie en Erfgoed staan centraal in 
het vaststellen van de stand van zaken. Daarnaast ontwikkelt IenW een 
dashboard om te sturen op transparantie en voortgang op de Woo en de 
verbetering van de informatiehuishouding.
Informatieprofessionals
De capaciteit aan informatieprofessionals is uitgebreid. Medewerkers, 
management en informatieprofessionals worden meegenomen in het 
belang van een goede informatiehuishouding en de eigen verantwoorde­
lijkheid hierin. IenW-breed wordt het kwaliteitsraamwerk voor functies in 
de informatievoorziening (KWIV) geïmplementeerd. Voor het ontwikkelen 
van kennis en vaardigheden maakt IenW gebruik van de rijksbreed 
ontwikkelde cursussen en trainingen.
Informatiesystemen
IenW is bezig met het verbeteren van de informatiesystemen, met name 
een breed inzetbaar documentmanagementsysteem (DMS). Daarnaast is en 
wordt geïnvesteerd in aanvullende instrumenten en hulpmiddelen om de 
informatie zo goed mogelijk te ontsluiten, te publiceren - onder meer op 
het rijksbrede platform voor openbaarmaking PLOOI - en de informatie te 
zijner tijd elektronisch over te dragen aan het Nationaal Archief.
Informatievolume
Het informatievolume waarover IenW beschikt, is omvangrijk en veelal 
langdurig (meerdere tientallen jaren) voor de eigen processen benodigd. 
IenW versterkt de structuur in de informatie, koppelt en stemt systemen 
beter op elkaar af om zo de aard en omvang van de informatie beter te 
beheersen en te ontsluiten. Het in de loop van de jaren divers geworden 
ICT-landschap wordt geconsolideerd en meer geüniformeerd, een actie die 
meerdere jaren zal vragen. IenW zet verder in op de omgang, opslag en 
archivering van nieuwe media (sociale media, berichtenapps, websites en 
e-mails). Daar waar mogelijk wordt het wegwerken van papieren achter­
standen versneld.
Tweede Kamer, vergaderjaar 2022–2023, 36 360 XII, nr. 1
