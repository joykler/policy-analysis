• Voorbereiding besluitvorming ruimtelijke reservering Parallelle 
Kaagbaan ten behoeve van een optimale benutting van het banenstelsel 
van Schiphol.
• Het opstellen van een ontwikkelperspectief conform de NOVEX-aanpak 
Schipholregio.
• Het betrekken van emissies bij de te ontwikkelen normstelling voor 
negatieve externe effecten van de luchtvaart.
Bestuur en samenwerking
In 2022 is gewerkt aan het versterken van de samenwerking en het integraal 
gebiedsgericht kijken naar de nationale en regionale opgaven die in de 
Schipholregio stapelen om daar in gezamenlijkheid keuzes in te maken en 
oplossingsrichtingen af te spreken. Met de in oktober 2022 door Rijk en regio 
vastgestelde bestuursovereenkomst ‘intenties samenwerking NOVEX 
Schipholregio' committeren Rijk en regio zich aan het gezamenlijk uitwerken 
van verschillende nationale en regionale opgaven in de Schipholregio. Bij 
deze gezamenlijke uitwerking staat centraal dat de partijen tot een integrale 
afweging van de verschillende opgaven komen, ten behoeve van het 
verbeteren van de leefomgevingskwaliteit.
Daarnaast is er naar aanleiding van het advies Van Geel in het rapport 
‘Vernieuwd Verbinden’ gewerkt aan de omvorming van de Omgevingsraad 
Schiphol (ORS) naar de Maatschappelijke Raad Schiphol (MRS) (Kamer­
stukken II 2022-2023, 29 665, nr. 443). Na een zorgvuldige procedure is eind 
december jl. dhr. Van Hijum als voorzitter voorgedragen. Deze voordracht is 
in het Regioforum van de ORS bevestigd en gepubliceerd in de Staats­
courant.
Lelystad Airport
De eventuele openstelling van Lelystad Airport als overloopluchthaven van 
Schiphol wordt bezien. De luchthaven moet beschikken over een stikstof­
vergunning in de zin van de Wet natuurbescherming en de laagvliegroutes 
moeten kunnen worden opgelost. Deze zaken zullen naar verwachting enige 
tijd in beslag nemen. Besluitvorming kan daarom niet eerder dan medio 
2024 plaatsvinden.
Regionale Luchthavens
In 2022 zijn regionale verkenningen voor Rotterdam The Hague Airport en 
Maastricht Aachen Airport afgerond. De procedures voor de luchthavenbe­
sluiten van de regionale luchthavens zullen vanaf 2023 worden opgestart 
(Kamerstukken II 2021-2022, 31 936, nr. 939).
Onbemande Luchtvaart
In 2022 is het actieplan Onbemande Luchtvaart aan de Tweede Kamer 
gestuurd samen met de onderzoeken naar de maatschappelijke kosten en 
baten, de veiligheidsketen en het opzetten van een publiek-privaat-
maatschappelijk samenwerkingsgremium (Kamerstukken II 2021-2022, 30 
806, nr. 55).
Een belangrijk onderdeel van het actieplan is het inbedden van de (nieuwe) 
Europese regelgeving gericht op een veilige operatie van onbemande lucht­
vaarttuigen en een veilige integratie in het luchtruim. Op basis hiervan zijn 
de vliegerbevoegdheden van de staatsoperaties omgezet. Verder zijn wet- 
en regelgevingstrajecten gestart voor vliegen in Caribisch Nederland, 
markttoezicht, modelvliegen en zonering.
Tweede Kamer, vergaderjaar 2022–2023, 36 360 XII, nr. 1 97
