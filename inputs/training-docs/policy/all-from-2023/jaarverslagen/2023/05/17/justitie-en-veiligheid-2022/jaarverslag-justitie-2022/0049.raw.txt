andere voorgenomen maatregelen die onder de vlag van de stelselver­
nieuwing rechtsbijstand worden ontplooid, zijn onverkort voortgezet. Onder 
meer heeft het Juridisch Loket haar nieuwe visie op dienstverlening 
gelanceerd, is de zogenoemde jonge aanwas-regeling voor advocaat-
stagiairs verlengd onder verhoging van de reiskostenvergoeding voor 
rechtsbijstandsverleners, en is er een bloemlezing verschenen met 
waardevolle inzichten in de procedures tussen burger en overheid en 
handvatten voor verbetering. Zoals uit de beleidsdoorlichting blijkt, heeft 
de doelmatigheid van het stelsel gesubsidieerde rechtsbijstand zich in de 
periode 2016 tot en met 2020 in positieve zin ontwikkeld, met name door 
de herijking van de vergoedingen voor gesubsidieerde rechtsbijstandsver­
leners. Het jaar 2022 stond verder in het teken van de afhechting van de 
pilotfase, waarin ruim 30 pilots zijn uitgevoerd. Om gedetailleerd inzicht in 
én overzicht van de ontplooide initiatieven te verkrijgen, is een tussentijdse 
analyse gemaakt van alle pilots. Dit heeft geresulteerd in het rapport ‘Inzicht 
in Pilots Rechtsbijstand’, waarin voorlopige bevindingen en randvoor­
waarden voor de borging en implementatie van werkzame elementen uit 
de pilots zijn geduid. Dit rapport vormt, samen met de individuele evaluaties 
vanuit de pilots, de basis voor de in gang gezette overkoepelende analyse 
van alle pilots door een externe, die belangrijke inzichten zal bieden voor 
de besluitvorming over welke werkzame elementen een plek krijgen binnen 
het vernieuwde stelsel.
Wet bescherming koopvaardij
Er zijn de eerste ervaringen opgedaan met de WtBK en onderliggende 
regelgeving die op 1 februari 2022 in werking is getreden. Op basis van de 
wet zullen maritieme beveiligingsbedrijven die over een (door de ILT 
afgegeven) Nederlandse vergunning komen te beschikken gewapende 
particuliere beveiligingsdiensten kunnen aanbieden aan Nederlandse 
koopvaardij schepen die door het risicogebied bij Somalië varen. Daarvoor 
dienen de scheepsbeheerders afzonderlijk toestemming te vragen bij de 
Kustwacht. De Kustwacht toetst of het schip in aanmerking komt voor parti­
culiere gewapende beveiliging of toch voor militaire beveiliging in 
aanmerking moet komen.
In de tweede helft van 2022 zijn in totaal 44 aanvragen ontvangen door de 
kustwacht. De verwachting is dat ongeveer 100 aanvragen op jaarbasis 
worden ontvangen.
Verder is uit de eerste ervaringen gebleken dat bepaalde punten van de 
regeling en de daarbij behorende annexen niet 100% aansluiten bij de 
praktijk. Derhalve wordt zowel de regeling als de daarbij behorende 
annexen in 2023 tussentijds in samenspraak met de ILT en de Kustwacht 
geëvalueerd.
Wet particuliere beveiligingsorganisaties en recherchebureaus (WPBR)
Eind 2020 is een start gemaakt om met betrekking tot modernisering van 
de wet de suggesties te verzamelen vanuit de beveiligingsbranche. Gezien 
de pandemie en de wisseling van medewerkers heeft de herziening 
vertraging opgelopen. De samenwerking met de partners vanuit de bevei­
ligingsbranche loopt inmiddels goed, de beveiligingsbranche is tevreden 
dat het proces omtrent de herziening wederom is opgepakt. Momenteel 
worden de huidige wet en de suggesties van de beveiligingsbranche in 
samenspraak met de betrokken partijen (DGPenV, DWJZ, Justis, Politie, 
KMar en beveiligingsbranche) geëvalueerd.
Tweede Kamer, vergaderjaar 2022–2023, 36 360 VI, nr. 1
