2. Leeswijzer
De leeswijzer gaat in op de volgende onderwerpen:
– Opbouw jaarverslag;
– Ondergrenzen toelichtingen;
– Controlenormen financiële en niet-financiële gegevens;
– Groeiparagraaf;
– Motie Schouw en motie Hachchi c.s.
1. Opbouw Jaarverslag
Dit jaarverslag bevat het beleidsverslag, een jaarrekening, het jaarverslag 
van het Diergezondheidsfonds (DGF) en diverse bijlagen. Deze bevatten 
informatie over de in 2022 gerealiseerde beleidsresultaten en de 
budgettaire realisatiegegevens van LNV en het DGF.
Het onderdeel beleidsprioriteiten van het beleidsverslag betreft de verant­
woording over de beleidsagenda uit de LNV-begroting 2022. Dit vindt plaats 
langs elf thema's:
1. Toekomst landbouw en landbouwakkoord
2. Gebiedsgerichte aanpak en Transitiefonds
3. Nationaal Programma Landelijk Gebied (NPLG)
4. Structurele aanpak stikstofproblematiek
5. Realiseren klimaatopgave landbouw en landgebruik
6. Een ambitieuze internationale aanpak voor biodiversiteitsherstel
7. Natuurversterking in de Noordzee, Waddenzee en Grote Wateren
8. Duurzaam perspectief voor de Nederlandse landbouw, tuinbouw en 
visseri
9. Toekomstbestendige visserij
10. Gemeenschappelijk landbouwbeleid (GLB) dat bijdraagt aan klimaat, 
biodiversiteit en landschap
11. NVWA
De beleidsartikelen in dit jaarverslag hebben dezelfde opzet als de begroting 
2022 en zijn conform de Rijksbegrotingsvoorschriften opgesteld. Elk 
beleidsartikel bevat een paragraaf beleidsconclusies waarin voor de belang­
rijkste instrumenten een oordeel wordt gegeven over de uitvoering van 
het beleid in het afgelopen jaar.
De bedrijfsvoeringparagraaf doet verslag van relevante aandachtspunten in 
de bedrijfsvoering van het Ministerie van LNV. Het jaarverslag van het DGF 
bevat een separate bedrijfsvoeringsparagraaf.
De jaarrekening bestaat uit de departementale verantwoordingsstaat, de 
samenvattende verantwoordingsstaat inzake het agentschap, de jaarver­
antwoording van het agentschap, de saldibalans en de WNT-verant­
woording.
Het jaarverslag van het DGF bestaat uit een beleidsverslag (inclusief een 
bedrijfsvoeringsparagraaf) en een jaarrekening (verantwoordingsstaat DGF 
en een saldibalans). De apparaatsuitgaven voor de uitvoering van het DGF 
zijn deels opgenomen bij het moederdepartement (beleidsartikel 21).
De volgende bijlagen zijn opgenomen: Toezichtrelaties en Zelfstandige 
Bestuursorganen (ZBO’s) en Rechtspersonen met een Wettelijke Taak 
(RWT’s), Moties en toezeggingen, Afgerond evaluatie- en overig onderzoek, 
Kengetallen en indicatoren, Externe inhuur, Focusonderwerp FJR 2022, 
Tweede Kamer, vergaderjaar 2022–2023, 36 360 XIV, nr. 1
