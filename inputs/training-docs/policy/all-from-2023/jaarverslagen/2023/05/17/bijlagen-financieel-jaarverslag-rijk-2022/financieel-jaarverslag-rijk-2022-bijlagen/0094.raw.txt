Bij de Startnota is onderuitputting op de stikstofmiddelen in 2022 
(160,4 miljoen euro) weer toegevoegd aan de LNV-begroting in 2022. 
Daarnaast bevat deze post mutaties met betrekking tot de Voorjaarsnota 
2022. Dit betreft onder andere overhevelingen van de Aanvullende Post ten 
behoeve van de NVWA, overboekingen tussen departementen en 
kasschuiven ten behoeve van de structurele aanpak stikstof. Zie de 
Voorjaarsnota 2022 voor verdere toelichting.
Mutaties van Voorjaarsnota t/m Miljoenennota 2023
Bij de Miljoenennota is onder andere 229,2 miljoen euro overgeheveld van 
de Aanvullende Post (transitiefonds) naar de LNV-begroting voor de 
provinciale versnellingsvoorstellen de integrale aanpak voor stikstof, 
1
klimaat en water in 2022. Daarnaast bevat deze post onder andere 
kasschuiven, bijvoorbeeld de kasschuif ten behoeve van de stikstofmaat­
regel Gerichte Aankoop. Zie de Miljoenennota 2023 voor verdere toelichting.
Mutaties van Miljoenennota t/m Najaarsnota 2022 
Bij de Najaarsnota is onder andere 26,3 miljoen euro overgeheveld van de 
Aanvullende Post (transitiefonds) naar de LNV-begroting voor uitvoerings­
kosten. Daarnaast bevat deze post onderuitputting op middelen van de 
structurele aanpak stikstof van het vorig kabinet (91,2 miljoen euro). Ook 
bevat deze post een tegenvaller in het kader van de vogelgriep (33,6 miljoen 
euro). Zie de Najaarsnota 2022 voor verdere toelichting.
Beleidsmatig
Veegbrief: Vogelgriep
De bestrijdingskosten van de vogelgriep overschrijden het plafondbedrag 
(30 miljoen euro) dat voor de pluimveesector is opgenomen in het 
convenant bestrijding besmettelijke ziekten 2020-2024. De kosten boven dit 
plafond worden betaald uit de rijksbijdrage aan het Diergezondheidsfonds 
(DGF). Bij NJN is de tegenvaller van 33,6 miljoen euro geboekt. Na NJN is 
gebleken dat er nog een extra storting van LNV aan het DGF noodzakelijk is 
om de hogere kosten voor de vogelgriep op te vangen. Dit leidt tot een 
tegenvaller van 15,9 miljoen euro op de LNV-begroting.
Veegbrief: Opdracht Staatsbosbeheer
Deze mutatie betreft een extra opdracht aan Staatsbosbeheer (13,5 miljoen 
euro).
Veegbrief: Herschikking Staatsbosbeheer
De opdracht die aan Staatsbosbeheer is gegeven na NJN was geraamd op 
het budget van bijdrage aan mede-overheden, terwijl de uitkering via het 
opdrachtenbudget verloopt (zie veegbrief: Opdracht Staatsbosbeheer). 
Middels deze mutatie worden de middelen op het juiste instrument 
geplaatst.
Veegbrief: Overig
Deze verzamelmutatie betreft met name stortingen in begrotingsreserves. 
Zo wordt onder andere 6,0 miljoen euro gestort in de begrotingsreserve 
voor de borgstellingsfaciliteit op de LNV-begroting.
1
 Kamerbrief over stand van zaken terugdringing stikstofuitstoot en samenwerking medeoverheden 
2022-2023 | Kamerstuk | Rijksoverheid.nl
Tweede Kamer, vergaderjaar 2022–2023, 36 360, nr. 2 94
