3.3 Artikel 3. Wetgeving en controle Tweede Kamer
A. Algemene doelstelling
Volksvertegenwoordiging
Als volksvertegenwoordiging heeft de Tweede Kamer twee hoofdtaken: 
controle van de regering en (mede)wetgeving. Deze taken vloeien voort uit 
de artikelen 50 (vertegenwoordiging van het gehele Nederlandse volk), 65 
tot en met 72 (werkwijze), 81 tot en met 87 (wetten en andere voorschriften), 
105 (begrotingen), 137 en 138 (grondwetgeving) van de grondwet en enkele 
andere (grond)wetsartikelen.
De ambtelijke diensten
Het ondersteunen van het constitutioneel proces. Dit doen de ambtelijke 
diensten door middel van het bieden van een politiek neutrale, adequate en 
innovatieve ondersteuning van de Kamerleden in alle facetten van hun werk 
als volksvertegenwoordiger. De politieke prioriteiten, zoals door de Kamer 
bepaald, zijn daarbij leidend.
B. Rol en verantwoordelijkheid
De Minister van Binnenlandse Zaken en Koninkrijksrelaties is verantwoor­
delijk voor het beheer van de begroting van de Staten-Generaal. De colleges 
voeren zelf het beheer over hun begroting of hun begrotingsdeel. Over de 
inhoud van dit beheer zijn in artikel 4.4, lid 4 van de Comptabiliteitswet 2016 
afspraken vastgelegd (de zogenoemde beheerafspraken) tussen de minister 
en de colleges, waarin recht gedaan wordt aan hun staatsrechtelijke positie.
C. Beleidsconclusies
Renovatie Binnenhof
Op 7 juli 2022 is het Definitief Ontwerp Renovatie Tweede Kamer 
vastgesteld. De planning voor de renovatie van de Tweede Kamer is nog 
steeds gericht op oplevering eind 2026 en verhuizing in de zomer van 2027. 
In de Achtste Voortgangsrapportage van de minister voor Volkshuisvesting 
en Ruimtelijke Ordening van 3 november 2022 wordt de opstelling van 
een nieuwe, integrale planning toegezegd, waarin alle Binnenhof-
gebruikers worden meegenomen.
Parlementair proces/werkwijze Kamer
De commissie voor de Werkwijze heeft in mei 2022 een ambtelijke evaluatie 
besproken van twee bepalingen die voortvloeien uit de algehele herziening 
van het Reglement van Orde in 2021: de aangescherpte regels voor 
deelname aan tweeminutendebatten en de commissie-Regeling van 
werkzaamheden. De commissie heeft geen aanbevelingen gedaan om deze 
bepalingen aan te passen, maar blijft wel de ontwikkeling hiervan in de 
praktijk volgen. Ten aanzien van de tweeminutendebatten heeft de 
commissie voor de Werkwijze verzocht om meer inzicht in het aantal 
tweeminutendebatten dat wordt gevoerd, uitgesplitst naar commissies. 
Hiermee hoopt de commissie beter in beeld te krijgen hoe uitvoering 
gegeven kan worden aan de aanbeveling van de werkgroep Versterking 
functies Tweede Kamer om het aantal moties te beperken. In dit verband 
Tweede Kamer, vergaderjaar 2022–2023, 36 360 IIA, nr. 1 14
