4.13 Beleidsartikel 25 Emancipatie
A. Algemene doelstelling
Het realiseren van gendergelijkheid en gelijkheid wat betreft seksuele 
oriëntatie, genderidentiteit en geslacht in de Nederlandse samenleving. Dit 
dient te geschieden op in ieder geval de terreinen: onderwijs, veiligheid, 
gezondheid, arbeidsmarkt, media, politiek, recht en leefvormen.
B. Rol en verantwoordelijkheid
De rol van de Minister is primair het wegnemen van belemmeringen voor 
gender- en lhbtiq+ gelijkheid (lesbische vrouwen, homoseksuele mannen, 
biseksuelen, transgender personen en intersekse personen) en het 
bevorderen dat relevante wet- en regelgeving waar nodig wordt aangepast. 
Daarnaast heeft de Minister, vaak samen met de maatschappelijke instel­
lingen, een rol in het agenderen, coördineren, aanjagen en in het ontsluiten 
van kennis en expertise.
Financieren
De Minister biedt financiële ondersteuning aan maatschappelijke instel­
lingen voor gender- en lhbtiq+ gelijkheid en het monitoren van ontwikke­
lingen in de samenleving.
Stimuleren
Het instrument dat de Minister ter beschikking heeft, is wet- en regelgeving, 
zoals de subsidieregeling gender- en lhbti+ gelijkheid 2022-2027 die vanaf 
1 januari 2023 in werking is getreden. Deze regeling voorziet in het 
verstrekken van subsidies aan acht strategische partnerschappen voor de 
realisering van de doelstellingen op gender- en lhbtiq+ gelijkheid, die lopen 
van 2022 tot en met 2027. Daarnaast verstrekt de Minister projectsubsidies 
aan het maatschappelijk middenveld.
Regisseren
Gemeenten ontvangen via decentralisatie-uitkeringen een bijdrage voor 
de uitvoering van de samenwerkingsafspraken over versterking en 
uitvoering van het lokale beleid op het gebied van gendergelijkheid en 
lhbtiq+ gelijkheid. Samen met gemeenten is in een intentieverklaring 
vastgelegd wat de aandachtspunten van het lhbtiq+ beleid zijn. Verder vult 
de Minister de regisserende rol in door halfjaarlijkse bestuursgesprekken 
met instellingen over gender- en lhbtiq+ gelijkheid.
Daarnaast draagt de Minister bij aan internationale samenwerking met 
organisaties als de Europese Unie, de Raad van Europa en de Verenigde 
Naties.
Kengetallen
Tabel 64 Kengetallen
Kengetal 2016 2017 2018 2019 2020 2021
1 2
1 Economische zelfstandigheid van vrouwen 59,3% 60,7% 62,5% 64,0% 64,4% 66,3%
1 2
2 Financiële onafhankelijkheid van vrouwen 48,5% 50,0% 51,6% 53,1% 53,7% 55,8%
1 Bron: CBS. Dit is het definitieve cijfer voor 2020.
2 Bron: CBS. Dit is het voorlopige cijfer voor 2021. Het definitieve cijfer komt december 2023 uit.
Tweede Kamer, vergaderjaar 2022–2023, 36 360 VIII, nr. 1 123
