3. Condities VHR-doelbereik landnatuur
Om de effecten van beleid te kunnen voorspellen gebruikt het Planbureau 
van de Leefomgeving (PBL) het VHR-doelbereik, waarin modelmatig 
berekend wordt welk effect de stikstofdepositie, grondwaterstand, 
zuurgraad van de bodem en ruimtelijke condities (omvang en inrichting 
Natuurnetwerk Nederland) hebben op de staat van instandhouding.
Het getal van afgerond 56% voor 2020 betekent dat met de huidige condities 
er voor ongeveer 56% van de soorten een duurzame instandhouding kan 
worden bereikt. Deze indicator werd ook gebruikt in de eerste evaluatie van 
het Natuurpact (Kamerstuk 33 576, nr. 118).
In deze modelberekening zijn (meet)gegevens van provincies en het RIVM 
gebruikt over stikstofdepositie, natuurinrichting en -uitbreiding. Actuele 
bodem- en grondwatercondities zijn nog niet beschikbaar.
Figuur 2
4. Fauna in natuurgebieden op land en in agrarisch gebied
Kenmerkende soorten zoogdieren, broedvogels, reptielen en vlinders van 
natuurgebieden op land zijn sinds 1990 gemiddeld afgenomen. Er is een 
groot verschil tussen de ontwikkelingen in bossen en die in open natuur 
gebieden. In de bossen is de trend sinds 1990 stabiel, maar de laatste 12 jaar 
is een matige toename waar te nemen. In de open natuurgebieden is juist 
sprake van een afname van 50 procent.
Veel kenmerkende diersoorten van het agrarisch leefgebied nemen af.
Vooral broedvogels en dagvlinders gaan achteruit. Bij de zoogdieren houdt 
het aantal vooruitgaande, stabiele en achteruitgaande soorten elkaar in 
evenwicht.
De figuren geven de trend weer van de ontwikkelingen van soorten in 
respectievelijk natuurgebieden op land en in het agrarisch gebied.
Tweede Kamer, vergaderjaar 2022â€“2023, 36 360 XIV, nr. 1 186
