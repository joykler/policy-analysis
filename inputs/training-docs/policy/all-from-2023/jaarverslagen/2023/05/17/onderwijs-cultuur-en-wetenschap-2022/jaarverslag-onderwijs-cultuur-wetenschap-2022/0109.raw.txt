en draagt een scholingsregeling bij aan de ontwikkeling van vaardigheden 
en deskundigheid van het personeel. Door de uitvoering van de Nationale 
Strategie Digitaal Erfgoed is de digitale toegankelijkheid en het gebruik van 
erfgoed, archieven en collecties vergroot.
Internationaal cultuurbeleid (inclusief Homogene Groep Internationale 
Samenwerking) 
Het internationaal cultuurbeleid is een gezamenlijke verantwoordelijkheid 
van de Ministeries van OCW en BZ. Voor de verwezenlijking van de doelstel­
lingen in de periode 2021-2024 is gekozen voor een meerjarige strategische 
inzet in 23 landen. Per land worden nadere afspraken gemaakt tussen 
betrokken spelers (o.a. diplomatieke posten, rijkscultuurfondsen en Dutch­
Culture) over samenwerking en uitvoering. Door maatwerk per land worden 
cultuur en buitenlandprioriteiten met elkaar verbonden.
In 2022 heeft het kabinet € 1,0 miljoen vrijgemaakt om kunstenaars die uit 
Oekraïne naar Nederland zijn gevlucht, tijdelijk te ondersteunen in de 
uitoefening van hun werkpraktijk (Kamerstuk II 2021/22, 32820, nr. 468). 
Vanuit het Ministerie van OCW is hiervoor € 0,5 miljoen beschikbaar gesteld. 
Met deze middelen hebben de rijkscultuurfondsen de regeling Steunfonds 
Oekraïense makers opengesteld waarmee tenminste 95 gevluchte 
kunstenaars in staat worden gesteld om hun werkpraktijk in Nederland 
tijdelijk voort te zetten.
Op 15 juni 2022 is de evaluatie van het Internationaal Cultuurbeleidskader 
2017-2020 (Kamerstukken II 2021/22, 31482, nr. 115) naar de Tweede Kamer 
gestuurd. Daarnaast is in november 2022 de rapportage over Voortgangs­
rapportage internationaal cultuurbeleid 2021 (Kamerstukken II 
2022/23, 31482, nr. 117) gestuurd.
Programma leesbevordering
Leesbevordering raakt de portefeuilles van alle OCW-bewindslieden. In 
2022 zijn de activiteiten op het gebied van leesbevordering voortgezet. Met 
de komst van het nieuwe kabinet is ervoor gekozen om de activiteiten 
rondom het Leesoffensief anders in te richten en het te scharen onder het 
in mei 2022 gepresenteerde masterplan basisvaardigheden en de 
structurele middelen voor leesbevordering beschikbaar vanaf 2023. Dit is 
aangekondigd in de meerjarenbrief cultuur van 4 november 2022 
(Kamerstuk II 2022/23, 32820, nr. 482). In de bibliothekenbrief van 
4 november 2022 (Kamerstuk II 2022/23, 33846, nr. 70) is verder ingegaan 
op de essentie van leesbevordering en de te ondernemen acties voor 2023. 
Met het Masterplan basisvaardigheden is er in 2022 al een extra budget 
beschikbaar gesteld voor de verdere uitrol van de Bibliotheek op School om 
een groot aantal nieuwe scholen te laten aansluiten op het programma, dat 
wordt uitgevoerd door Stichting Lezen.
Creatieve Industrie
Ten laste van dit budget zijn uitgaven gedaan ten behoeve van de Creatieve 
Industrie. Dit is gebeurd in samenwerking met het Ministerie van EZK in 
het kader van het Topsectorenbeleid. Het Ministerie van OCW draagt bij aan 
de ontwikkeling en uitvoering van de kennis- en innovatieagenda van het 
Topteam Creatieve Industrie en aan de internationaliseringsagenda van dit 
Topteam. Daarnaast zijn middelen beschikbaar gesteld voor de ontwerpdis­
ciplines zoals architectuur, vormgeving en digitale cultuur. In samenwerking 
met het Ministerie van BZK werd een architectuurprogramma gefinancierd. 
Dit Actieprogramma Ruimtelijk Ontwerp (Kamerstuk II 
Tweede Kamer, vergaderjaar 2022–2023, 36 360 VIII, nr. 1
