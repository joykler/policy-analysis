2. 1e Incidentele Suppletoire Begroting 2022, Kamerstukken II 2021/22, 36 
018 nr. 1
Art. 4 Energietransitie gebouwde omgeving en bouwkwaliteit
De regeling Specifieke Uitkering Ventilatie in Scholen (SUVIS) is gericht op 
het op orde krijgen van het binnenklimaat in schoolgebouwen in het primair 
en voortgezet onderwijs in verband met de uitbraak van Covid-19. In 2021 
was circa € 183,5 mln. beschikbaar, waarvan circa € 125,6 mln. in 2021 is 
besteed. Het resterende budget is overgeheveld van 2021 naar 2022 zodat 
de middelen beschikbaar blijven voor scholen om aanvragen bij RVO in te 
dienen voor de ventilatiesubsidie. De tweede tranche van de SUVIS-regeling 
zou oorspronkelijk sluiten op 31 januari 2022, maar is met drie maanden 
verlengd tot en met 30 april 2022.
Dit betrof een mutatie op de begrotingsstand 2022 en de kamerbehandeling 
van de ontwerp begroting 2022 had al plaats gevonden en de eerste 
suppletoire begroting 2022 was nog te ver weg. Om deze reden is er gekozen 
voor een Incidentele suppletoire begroting.
Normaliter wordt nieuw beleid in uitvoering genomen nadat de Staten-
Generaal de begrotingswet heeft geautoriseerd. Aangezien verlenging van 
de Specifieke Uitkering Ventilatie in Scholen (SUVIS) die in de 1e incidentele 
suppletoire begroting (ISB) 2022 is opgenomen in het belang van het Rijk 
was, gezien de urgentie bij het oplossen van ventilaiteproblemen bij 
scholen, waarbij niet gewacht kon worden tot formele autorisatie van beide 
Kamers der Staten-Generaal, heeft het kabinet de uitvoering van de 
maatregel eerder gestart. Hiermee is gehandeld conform lid 2 van artikel 
2.27 van de Comptabiliteitswet 2016.
Art. 10 Groningen versterken en perspectief
Over de additionele middelen voor de subsidieregeling is de Tweede Kamer 
geïnformeerd door de staatssecretaris Mijnbouw in de Kamerbrief 
«Benutting budget woningverbeteringssubsidie» (referentie 2022D01022). 
De verhoging is gedekt uit bestaande (risico)reserveringen voor Groningen 
op de aanvullende post van het ministerie van Financiën. Via een 
overboeking naar de begroting van het ministerie van BZK is dit budgettair 
in deze 1e ISB verwerkt. Op dit onderdeel is geen beroep gedaan op lid 2 van 
artikel 2.27 van de Comptabiliteitswet 2016. De reden is dat het hier gaat om 
bestaande subsidieregeling die vanuit de aanvullende post bij het ministerie 
van Financiën via de 1e ISB 2022 is opgehoogd.
3. 1e suppletoire begroting 2022, Kamerstukken II 2021/22, 36 120 VII nr. 1
Aangezien dit een regulier begrotingsstuk is wordt enkel ingegaan op het 
onderdeel waarbij een beroep is gedaan op lid 2 van artikel 2.27 van de 
Comptabiliteitswet 2016.
Art. 4 Energietransitie gebouwde omgeving en bouwkwaliteit
Vanwege spoedeisende maatregelen is op 28 januari 2022 de ISB van het 
ministerie van BZK naar de Tweede Kamer verzonden (Kamerstukken II 
2021/22, 36018, nr. 1). Normaliter wordt nieuw beleid pas in uitvoering 
genomen nadat de Staten-Generaal de begrotingswet heeft geautoriseerd.
Omdat het kabinet zo snel mogelijk zo veel mogelijk kwetsbare huishoudens 
wil helpen vanwege ontstane problematiek als gevolg van de gestegen 
energieprijzen, achtte de regering het wenselijk en in het belang van het Rijk 
om vooruitlopend op formele autorisatie door beide Kamers uitvoering te 
geven aan het besluit tot het verstrekken van € 150 mln. aanvullende 
middelen ten behoeve van de bestrijding van energiearmoede en € 68,5 
Tweede Kamer, vergaderjaar 2022–2023, 36 360 VII, nr. 1
