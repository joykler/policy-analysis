Nota van wijziging op de EZK-begroting 2022
In deze Nota van wijziging zijn onderwerpen opgenomen waarvoor niet kon 
worden gewacht op verwerking in een reguliere begrotingswet. Op beleids­
artikel 2 betrof dit de volgende onderwerpen, met daarbij de reden van 
opname in deze Nota van wijziging.
– Het kasbudget 2022 van de Tegemoetkoming Vaste Lasten COVID-19 
(TVL) is verhoogd met € 80 mln in verband met verwachte nabetalingen 
bij subsidievaststellingen. In het belang van tijdige betalingen aan 
e
bedrijven is hiermee niet gewacht tot de 1 suppletoire begroting 2022.
– Het kasbudget voor de Subsidieregeling Vaste Lasten voor onder andere 
Nachtsluiting (VLN) bedraagt € 180 mln, waarvan € 60 mln was geraamd 
in 2022. Het verplichtingenbudget bedraagt € 240 mln, waarvan € 60 mln 
in 2022. In het belang van tijdige betalingen aan bedrijven is hiermee 
e
niet gewacht tot de 1 suppletoire begroting 2022.
– Voor het NGF-project Nationaal Onderwijslab heeft het kabinet besloten 
€ 79,6 mln om te zetten van voorwaardelijke naar definitieve toekenning. 
Aangezien dit project al zo ver was ontwikkeld dat begin 2022 de 
commitering kon plaatsvinden, is niet gewacht op de eerste suppletoire 
begroting van 2022.
Tweede Nota van wijziging op de EZK-begroting 2022
In deze Nota van wijziging zijn onderwerpen opgenomen waarvoor niet kon 
worden gewacht op verwerking in een reguliere begrotingswet. Op beleids­
artikel 2 betrof dit de volgende onderwerpen, met daarbij de reden van 
opname in deze Nota van wijziging.
– Het verplichtingen- en kasbudget voor 2022 voor de Tegemoetkoming 
Vaste Lasten COVID-19 (TVL) is verhoogd met respectievelijk € 1.600 mln 
en € 1.400 mln in verband met openstelling van de TVL in het vierde 
kwartaal van 2021. Gezien de mogelijkheid van subsidieaanvraag begin 
2022 en de benodigde tijd voor de afhandeling door RVO kon met het 
e
verhogen van het budget niet worden gewacht op de 1 suppletoire 
begroting 2022.
– Voor Nederlandse deelname aan de IPCEI Microelectronica 2 (ME2) is via 
de subsidiemodule IPCEIs € 230 mln beschikbaar gesteld. Op basis van 
de inschatting wanneer uiterlijk kon worden ingeschreven voor deze 
e
IPCEI kon niet worden gewacht op de 1 suppletoire begroting 2022.
– Voor Nederlandse deelname aan de IPCEI Cloud Infrastructuur & 
Services is via de subsidiemodule IPCEIs € 70 mln beschikbaar gesteld. 
Op basis van de inschatting wanneer uiterlijk kon worden ingeschreven 
e
voor deze IPCEI kon niet worden gewacht op de 1 suppletoire begroting 
2022.
ISB 2022
De onderwerpen in deze ISB betroffen met name subsidieregelingen voor 
het bedrijfsleven waartoe het kabinet heeft besloten in verband met de 
beperkende maatregelen ten gevolge van COVID-19. Het ging hierbij om 
de Tegemoetkoming Vaste Lasten (TVL), Tijdelijke regeling subsidie 
evenementen COVID-19 (TRSEC), Aanvullend Tegemoetkoming 
Evenementen (ATE) en Qredits. Bij de TVL ging het om openstelling van 
de regeling in het eerste kwartaal van 2022, voor de TRSEC en ATE om 
verlenging van de regeling tot en met het derde kwartaal van 2022 en bij 
Qredits om verlenging van de overbruggingsfaciliteiten in het eerste 
kwartaal van 2022. Voor de uitvoering van deze regelingen was additioneel 
budget benodigd voor uitvoerder RVO. Voor genoemde regelingen was er 
noodzaak om ze zo spoedig mogelijk open te stellen, om onnodige faillis­
sementen te voorkomen. Om deze reden was een incidentele suppletoire 
begroting met beroep op artikel 2.27 tweede lid van de CW onvermijdelijk.
Tweede Kamer, vergaderjaar 2022–2023, 36 360 XIII, nr. 1 239
