te bevorderen zodat de waarde uit deze data eerlijk wordt verdeeld. In de 
compromistekst van eind 2022 worden in lijn met de Nederlandse inzet 
nieuwe maatregelen opgenomen om de interoperabiliteit van cloud­
diensten te bevorderen. Ten slotte hebben Europese telecomministers in 
december 2022 een akkoord bereikt over de Artificial Intelligence (AI) Act. 
De AI Act draagt zorg voor de veiligheid van AI-systemen op de interne 
markt, met waarborgen voor de bescherming van fundamentele rechten. 
Daarmee krijgt mensgerichte AI voor ontwikkelaars, ondernemers en 
consumenten in de EU een impuls. In 2023 start naar verwachting de 
Europese triloog.
Digitale innovatie, vaardigheden en veiligheid
Voor het versterken van de kennis- en innovatiebasis en het verzilveren van 
economische kansen rond AI, zijn middelen uit het Nationaal Groeifonds 
toegekend aan het AiNed-investeringsprogramma. Dit heeft in 2022 
geresulteerd in verschillende labs, R&D-projecten en initiatieven rond 
menselijk kapitaal. Daarnaast heeft EZK geïnvesteerd in het versterken van 
digitale vaardigheden door het samenwerkingsverband met de Human 
Capital Agenda ICT te ondersteunen. Ook vond in oktober de lancering van 
het Nationaal Onderwijslab AI plaats. Dit ontwikkelt de komende tien jaar 
met onderwijs, wetenschap en bedrijfsleven intelligente digitale onderwijs­
innovaties gericht op de verbetering van het primair en voortgezet 
onderwijs.
EZK heeft daarnaast bijgedragen aan de Nederlandse Cybersecurity 
Strategie, die onder regie van het Ministerie van Justitie en Veiligheid in 
17
2022 is ontwikkeld. EZK richt zich op de thema’s consumentenbescherming 
en de versterking van de digitale weerbaarheid van het bedrijfsleven. Dit 
betekent dat het aanbod van ICT-producten en -diensten veiliger moet 
worden en dat consumenten en bedrijven zich bewuster moeten worden 
van digitale dreigingen en risico’s en daar meer weerbaar tegen worden.
Mededingings- en consumentenbeleid
Ook in 2022 heeft EZK zich ingezet voor het borgen van concurrentie tussen 
bedrijven, de bescherming van consumenten en goed functionerende 
markten. Goed functionerende markten zijn een onmisbaar ingrediënt voor 
economische ontwikkeling, innovatie en brede welvaart in Nederland. 
Soepel werkende markten zijn bijvoorbeeld nodig om complexe transities 
op een efficiënte en werkbare manier vorm te geven, zoals de klimaat- en 
energietransitie en digitalisering.
In 2022 zijn verschillende resultaten geboekt die bijdragen aan deze 
doelstellingen. Een belangrijk resultaat was het akkoord in de zomer over 
de Digital Markets Act (DMA), die 1 november 2022 in werking is getreden. 
De DMA bevat regels voor grote digitale platforms waar consumenten en 
ondernemers nauwelijks omheen kunnen (poortwachters). Het doel van 
de DMA is om consumenten en ondernemers te beschermen en te zorgen 
voor meer concurrentie op digitale markten. Naar verwachting worden de 
eerste poortwachters in september 2023 aangewezen en moeten zij vanaf 
maart 2024 aan de verboden en verplichtingen uit de DMA voldoen. Dit zorgt 
ervoor dat ondernemers en consumenten minder afhankelijk zijn van poort­
wachters en bedrijven makkelijker toegang krijgen tot de markt.
17
 Kamerstuk 26 643, nr. 925
Tweede Kamer, vergaderjaar 2022–2023, 36 360 XIII, nr. 1 23
