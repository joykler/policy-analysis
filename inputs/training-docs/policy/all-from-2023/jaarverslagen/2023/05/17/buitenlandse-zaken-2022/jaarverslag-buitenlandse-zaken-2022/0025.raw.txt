3.2 Openbaarheidsparagraaf
In de kabinetsreactie op het rapport ‘Ongekend onrecht’ heeft het kabinet 
onder andere maatregelen aangekondigd gericht op actieve openbaar­
making van informatie en op verbetering van de informatiehuishouding bij 
de ministeries (‘Open op orde’). Ook het ministerie van Buitenlandse Zaken 
werkt aan een continue verbetering van de informatiehuishouding en 
grotere transparantie van overheidsinformatie richting burger en 
parlement.
In het kader van het rijksbrede programma «Open op Orde» werkt BZ sinds 
2021 aan het verbeteren van de informatiehuishouding. Alle activiteiten 
worden uitgevoerd als onderdeel van 'het Actieplan Informatiehuis­
houding BZ'. Het actieplan wordt, conform generieke afspraken, uitgevoerd 
binnen vier actielijnen die zich richten op:
1) versterking van professionele ondersteuning binnen de informatiehuis­
houding (actielijn Informatieprofessionals), 
2) het meer onder controle brengen van de informatiestromen (actielijn 
volume en aard van informatie), 
3) verbetering van de informatiesystemen (actielijn informatiesystemen) 
4) verbetering van sturing en naleving (actielijn sturing en naleving).
Voor de uitvoering van het actieplan is in 2022 door het kabinet 
EUR 2,6 miljoen aan BZ ter beschikking gesteld.
In het kader van actielijn 1 is een herstructureringsplan voor het cluster 
Informatiemanagement opgesteld en, na positief advies van de Onderne­
mingsraad, vastgesteld. De werving van nieuwe Functionarissen Informa­
tiehuishouding start begin 2023.
Actielijn 2 omvat de deelactiviteiten wat betreft het saneren van de netwerk­
schijven, het afbouwen van het papieren archief, het vernietigen van digitale 
archieven en de actualisatie van de BZ-selectielijst. Deze activiteiten lopen 
allemaal. De aangepaste selectielijst is concept gereed en afgestemd met 
het Nationaal Archief. Deze wordt in voorjaar 2023 vastgesteld. Verder bevat 
actielijn 2 de deelactiviteit voor e-mailarchivering. Het rijksbrede implemen­
tatietraject hiervoor is eind 2022 gestart. Volgens planning zal de imple­
mentatie eind 2023 zijn afgerond. Met betrekking tot de deelactiviteit 
«archivering van appberichten» wordt het nieuwe rijksbrede beleid 
afgewacht dat wordt opgesteld naar aanleiding van de adviezen over dit 
onderwerp die recent zijn uitgebracht. Voor de deelactiviteit aansluiting op 
het Platform Open Overheidsinformatie (PLOOI) wordt de oorspronkelijke 
aanpak herzien naar aanleiding van het advies van Bureau ICT-toetsing (BIT) 
hierover. De deelactiviteiten «archivering van websites» en «actieve 
openbaarmaking informatieverstrekking Kamer» zijn afgerond.
Binnen actielijn 3 is de deelactiviteit voor de nieuwe SharePoint-omgeving 
als basisvoorziening voor de informatiehuishouding van BZ grotendeels 
gereed. Deze nieuwe omgeving wordt in de eerste helft van 2023 in gebruik 
genomen.
Als onderdeel van actielijn 4 is de beheersregeling informatiemanagement 
BZ geactualiseerd. Deze is in concept gereed. Het instellen van een advies­
commissie Informatiehuishouding (IHH) wordt heroverwogen. Voor de 
deelactiviteit «doorontwikkeling kwaliteitssysteem» is BZ aangesloten bij 
de rijksbrede klankbordgroep IHH Dashboard.
Tweede Kamer, vergaderjaar 2022–2023, 36 360 V, nr. 1
