Toelichting
Op 13 april 2022 maakte het Centraal Bureau voor de Statistiek (CBS) bekend 
dat er in 2021 582 mensen in het verkeer om het leven waren gekomen. Dat 
zijn 28 verkeersdoden minder dan in 2020. De meeste verkeersdoden vielen 
als fietser (207 ‒ 36%), gevolgd door inzittenden van een auto (175 ‒ 30%).
In de Staat van de Verkeersveiligheid heeft de Stichting Wetenschappelijk 
Onderzoek Verkeersveiligheid (SWOV) het aantal ernstig verkeersge­
wonden voor 2021 vastgesteld, volgens de nieuwe definitie EVG MAIS3+, 
13
op 6.800. In de oude definitie tot en met 2020 werden ook de «matig ernstig 
verkeersgewonden» meegenomen met een letselernst van MAIS2. De 
cijfers van ernstig verkeersgewonden liggen in 2021 op hetzelfde niveau als 
in 2020.
Het aantal verkeersdoden onder fietsers laat de afgelopen tien jaar een 
significante stijging zien van gemiddeld 2% per jaar. Verder blijft het aandeel 
60plussers onder de ernstig verkeersgewonden hoog (59%) en was in 2021 
vooral een stijging van ernstig verkeersgewonden onder jongeren te zien 
(15-29 jaar).
De gegevens over 2022 waren nog niet beschikbaar ten tijde van het 
opstellen van dit jaarverslag. De informatie zal aan de Tweede Kamer 
worden aangeboden bij de begroting 2024. 
3 Duurzame en slimme mobiliteit
Ontwikkeling verplichting aandeel hernieuwbare energie in vervoer
Tabel 19 Kengetal: Ontwikkeling verplichting aandeel hernieuwbare energie in het vervoer, limiet conventionele 
biobrandstoffen en subdoelstelling geavanceerde biobrandstoffen (in %)
2018 2019 2020 2021 2022
Jaarverplichting hernieuwbare energie vervoer 8,5 12,5 16,4 17,5 17,9
Realisatie 8,9 12,7 16,5 17,5 nnb
Limiet conventionele biobrandstoffen 3,0 4,0 5,0 5,0 1,4
Realisatie 1,5 1,2 1,7 1,3 nnb
Subdoelstelling geavanceerde biobrandstoffen 0,6 0,8 1,0 1,2 1,8
Realisatie 0,8 1,9 2,6 6,8 nnb
Bron: Rapportage Energie voor Vervoer in Nederland, 2022
Toelichting
Vanaf 1 januari 2022 is het nieuwe stelsel in werking getreden dat rekening 
houdt met de Renewable Energy Directive (RED) II, het Klimaatakkoord en 
het Duurzaamheidskader Biogrondstoffen. Het kader (Rapportage Energie 
voor Vervoer) geldt dan voor de periode 2022 tot en met 2030 via wederom 
jaarlijkse verplichtingen.
Het percentage voor 2022 betreft 17,9% hernieuwbare energie ten opzichte 
van de brandstoffenplas benzine en diesel voor met name wegvervoer. De 
verplichting rust op brandstofleveranciers die benzine en diesel leveren aan 
met name wegvervoer. De inzet van grondstoffen wordt binnen de 
verplichting gestuurd door een limiet op conventionele grondstoffen 
(voedsel- en voedergewassen), een limiet op IXb-grondstoffen (zoals 
13
 Een ernstig verkeersgewonde is in Nederland na 2020 gedefinieerd als een slachtoffer dat als 
gevolg van een verkeersongeval opgenomen wordt in een ziekenhuis met een letselernst van 
MAIS3+ en daaraan niet binnen 30 dagen overlijdt. Ook internationaal en in de medische wereld 
wordt een dergelijke definitie aangehouden voor (verkeers)slachtoffers met ernstig letsel.
Tweede Kamer, vergaderjaar 2022–2023, 36 360 XII, nr. 1 67
