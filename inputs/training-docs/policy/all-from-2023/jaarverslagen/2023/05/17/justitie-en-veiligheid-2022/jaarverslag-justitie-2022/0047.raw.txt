B. Rol en verantwoordelijkheid
Als stelselverantwoordelijke schept de Minister voor Rechtsbescherming 
optimale voorwaarden voor het in stand houden en verbeteren van een 
goed en toegankelijk rechtsbestel. De Minister heeft:
• Een financierende rol voor de rechtspraak. De Minister houdt toezicht op 
het beheer en is de werkgever voor de rechterlijke macht;
• Een financierende rol voor de Raad voor Rechtsbijstand, het Bureau 
20
Financieel Toezicht en het Register beëdigde tolken en vertalers. Hij is 
verantwoordelijk voor het wettelijk kader waar binnen tolken, vertalers, 
advocaten, notarissen en andere zelfstandige professionals binnen het 
justitiële domein opereren;
• Een stimulerende rol voor alternatieve geschillenbeslechting en schuld­
sanering. Ten aanzien van de schuldsanering is hij verantwoordelijk voor 
het wettelijke traject van de schuldsaneringsregeling, de faillissements­
21
rechters en de bewindvoerders.
C. Beleidsconclusies
Met de onderstaande verrichte inspanningen in 2022 is verder gewerkt aan 
een doeltreffender en doelmatiger rechtsbestel. De beleidsconclusies zijn 
mede gebaseerd op de beleidsevaluatie van artikel 32. De punten vanuit 
de beleidsevaluatie dienen als basis voor het beleid voor de verdere jaren.
Digitalisering
In 2022 heeft de Rechtspraak verdere belangrijke stappen gezet in de digita­
lisering in het civiele recht en het bestuursrecht, in de vorm van uitvoering 
van het programma Digitale Toegang Civiel recht en bestuursrecht.
Bij de meeste gerechten zijn pilotprojecten gestart om de toegankelijkheid 
en de maatschappelijke effectiviteit van rechtspraak te vergroten. De pilots 
worden zowel centraal als decentraal ontwikkeld. Een voorwaarde voor de 
pilots is dat partijen op vrijwillige basis meedoen. De experimenten vinden 
plaats bij de rechtszoekende burger in de buurt of richten zich op specifieke 
onderwerpen zoals schulden, multi-problematiek of complexe scheidingen. 
Het doel van de pilots is dat de succesvolle projecten uiteindelijk 
rechtspraak-breed worden geïmplementeerd, waarbij de route van pilot 
naar implementatie gefaseerd verloopt: na evaluatie van de pilot besluit 
de rechtspraak over het vervolg. Dit kan ook betekenen dat de pilot wordt 
voortgezet bij meerdere gerechten om een groter volume te creëren of in 
een verplicht kader onder de Tijdelijke experimentenwet rechtspleging. Ook 
deze fase wordt afgesloten met een evaluatie. Vervolgens wordt besloten 
of de werkwijze standaard binnen de rechtspraak wordt uitgerold en wordt 
bekeken wat daarvoor nodig is. Op dit moment wordt gewerkt aan de 
concept-AMvB waarin het experiment met de nabijheidsrechter wordt 
opgenomen. Dat zal naar verwachting in het eerste kwartaal van 2023 in 
consultatie gaan.
Rechtspraak
20
 Zie: Wet op de rechtsbijstand, Wet op het notarisambt, Wet beëdigde tolken en vertalers
21
 Zie: Wet op de schuldsanering natuurlijke personen
Tweede Kamer, vergaderjaar 2022–2023, 36 360 VI, nr. 1 47
