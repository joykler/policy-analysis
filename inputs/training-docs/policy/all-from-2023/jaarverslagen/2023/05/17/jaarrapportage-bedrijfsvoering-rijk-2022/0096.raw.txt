door het logistieke deel los te koppelen van het verwerkingsdeel. Zo is er 
de garantie dat grondstoffen duurzaam worden verwerkt binnen de 
Europese Unie. Ook krijgen wij zo beter inzicht in de impact die wij maken 
op de samenleving en het milieu.
Na een innovatieve aanbestedingsprocedure is de nieuwe systematiek van 
het apart transporteren en verwerken per 1 januari 2023 actief. Inmiddels 
zijn 19 diensten op de systematiek aangesloten waaronder de gemeente 
Amsterdam, de Sociale Verzekeringsbank en de Dienst Koninklijk Huis. De 
nieuwe systematiek is onder meer op 10 november 2022 gepresenteerd 
tijdens de circulaire beurs in de Fokker Terminal in Den Haag. Het doel van 
deze beurs was het benadrukken van het belang van de circulaire economie 
vanuit het oogpunt van de bedrijfsvoering Rijksoverheid. Belangrijke invals­
hoeken waren goed rentmeesterschap, het vermogen om circulariteit 
verder te brengen en het sturen op afname van afval, energie- en waterge­
bruik. De beurs heeft een community opgeleverd die in de komende jaren 
wordt betrokken bij de transitie naar een circulaire economie in 2050.
4.5.3 Verdere professionalisering van rijksinkoopmedewerkers
Goede medewerkers die de rijksbrede inkoop- en aanbestedingstrajecten 
uitvoeren zijn nog steeds heel belangrijk. Daarom hebben we de HR-instru­
menten binnen de rijksinkoop verder verbeterd en aangepast.
In 2022 hebben we gewerkt aan:
• De start van het bureau HRM in het Rijksinkoopstelsel: 2022 was het
laatste jaar van het rijksbrede programma HRM in de rijksinkoop. Vanaf
1 januari 2023 zijn de taken en verantwoordelijkheden van het
programma overgedragen aan het bureau HRM. Dit bureau is in de lijn
belegd bij de Coördinerend Directeur Inkoop EZK/LNV. Het bureau werkt
aan de (door)ontwikkeling van onderstaande instrumenten.
• Arbeidsmarktcommunicatie en werving: Op de inkooppagina van
‘Werken voor Nederland’ zijn aansprekende verhalen verschenen over
inkopen bij het Rijk. Doel hiervan is om geïnteresseerden te vinden voor
de verschillende inkoopfuncties bij het Rijk. Denk aan inkoopadviseur,
contractmanager of aanbestedingsjurist. Op de inkooppagina kunnen
geïnteresseerden zich aanmelden voor updates, webinars en de kandi­
datenpool. De rijksbrede recruiters beheren de kandidatenpool. Zij
selecteren geschikte kandidaten en stellen deze voor vacatures binnen
de rijksinkoop voor. Uit de kandidatenpool zijn in 2022 tien kandidaten
direct geplaatst op vacatures.
• Samenhangend opleidingsaanbod: Er zijn twee opleidingen ontwikkeld
op het gebied van rijksinkoop. De Rijksinkoop opleiding basis (RIO Basis,
gestart in 2020) voor beginnende inkoopadviseurs en contractbege­
leiders is in 2022 drie keer gegeven. Van de Rijksinkoop opleiding
gevorderd (RIO gevorderd) is in 2022 de eerste lichting gestart. Deze
opleiding richt zich op inkoopadviseurs en contractmanagers met een
aantal jaar ervaring. Voor medewerkers die zelf niet inkopen, maar wel
betrokken zijn bij een aanbesteding is de opleiding ‘Inkoop voor niet-
inkopers’ in 2022 gestart.
• Samenwerking hogescholen: In 2021 is het akkoord ‘Opleiden tot
inkopers met impact’ tussen het Rijk en vijf hogescholen getekend.
Vanuit dit akkoord is in maart 2022 de lector publieke inkoop gestart. In
2022 zijn via de samenwerking met de hbo’s in totaal 16 vierdejaars
studenten en vijf derdejaars studenten gestart met een stage.
Jaarrapportage Bedrijfsvoering Rijk 2022
