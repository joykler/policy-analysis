gebouwen zijn verkocht en we hebben stappen gezet voor een vergaande 
verbetering van de kwaliteit. Hierin verwerken we natuurlijk ook de 
nieuwste inzichten voor hybride werken. De kantorenvoorraad passen we 
waar mogelijk aan. De masterplannen blijven daarmee een belangrijk 
stuurmiddel voor vastgoedontwikkelingen op de middellange en lange 
termijn.
Afstoot en verkoop masterplangebouwen
Het Rijksvastgoedbedrijf verkocht in 2022 geen gebouwen die door de 
uitvoering van de masterplannen overbodig werden. In 2021 werden nog 
2
vier gebouwen verkocht van in totaal 24.626 m bvo. Wel zijn er gebouwen 
overgedragen aan DJI en de Nationale Politie, maar deze overdrachten 
gelden niet als masterplanverkopen.
Organisatieomvang*
Tabel 28 Verkochte masterplangebouwen
Jaar 2018 2019 2020 2021 2022
Aantal verkochte gebouwen 6 6 6 4 0
Bruto vloeroppervlakte m2 52.024 27.228 15.581 24.626 0
Nettoresultaat (vorig boekjaar) x € 1.000 24.300 2.044 8.283 16.070 0
Structurele besparing x € 1.000 940 259 1.294 2.829 0
* Uitzonderingen organisatieomvang: in de rijkskantoren huisvesten vaak diverse organisaties.
Bron: Rijksvastgoedbedrijf.
4.4.2 Ontwikkeling gebruik rijkshuisvesting
Gebruiksvergoeding Rijksvastgoedbedrijf
Ministeries beschikken over een eigen huisvestingsbudget en betalen 
hieruit een gebruiksvergoeding aan het Rijksvastgoedbedrijf. De totale 
gebruiksvergoeding steeg in 2022 rijksbreed met 18 miljoen euro 
vergeleken met 2021. Indexatie van prijscomponenten in relatie tot de infla­
tiecijfers en het gereedkomen van diverse projecten verklaart een groot deel 
van deze stijging. Zo zijn Wilhelmina van Pruisenweg in Den Haag, Magistra­
tenlaan in Den Bosch en Fellenoord in Eindhoven afgerond.
Organisatieomvang*
Tabel 29 Totale gebruiksvergoeding in miljoenen euro
Jaar 2018 2019 2020 2021 2022
Gebruiksvergoeding 778 810 845 870 888
* Uitzonderingen organisatieomvang: incidenteel Defensie en zbo’s.
Bron: Rijksvastgoedbedrijf.
Leenfaciliteit rijkshuisvesting
Het Rijksvastgoedbedrijf financiert de investeringen in de rijkshuisvesting 
met leningen bij het ministerie van Financiën. Na de oplevering van 
projecten betaalt het Rijksvastgoedbedrijf vanuit de gebruiksvergoedingen 
de rente en aflossingen van deze leningen. Jaarlijks spreekt het Rijksvast­
goedbedrijf een leenplafond af met het ministerie van Financiën. Dit plafond 
hangt samen met het effect van de lening op het saldo van de Economische 
Monetaire Unie (EMU). Voor 2022 was het leenplafond voor de rijkshuis­
vesting volgens de bijgestelde ontwerpbegroting 821 miljoen euro. De 
leningen voor rijkshuisvesting die in 2022 werden toegestaan, bleven met 
786 miljoen euro binnen het vastgestelde leenplafond.
Jaarrapportage Bedrijfsvoering Rijk 2022 91
