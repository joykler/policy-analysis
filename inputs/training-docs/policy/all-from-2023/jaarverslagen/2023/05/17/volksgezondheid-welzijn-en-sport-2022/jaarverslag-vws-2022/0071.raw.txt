worden. Onderzoek naar de inspanningen om de CO2-uitstoot door 
zorgvastgoed te verminderen, toont dat het destijds besproken doel van 
49% CO₂-reductie in 2030 technisch binnen bereik ligt.
De noodzaak om de zorg te vergroenen wordt in de sector breed gevoeld. 
Dat blijkt ook uit de nieuwe Green Deal ‘Samen werken aan Duurzame Zorg’ 
(GDDZ 3.0), die in 2022 tot stand is gekomen, mede op instigatie van partijen 
uit de zorg. Deze bevat concretere afspraken en doelstellingen over het 
verduurzamen van de zorg, zoals ook geadviseerd na de (ex-durante) 
evaluatie van de Green Deal 2.0. Al meer dan 150 partijen hebben de nieuwe 
Green Deal ondertekend. De Green Deal vormt de ruggengraat en de 
verbinding van de verduurzamingstransitie in de zorgsector en zet voor 
sector en Rijksoverheid de inhoudelijke lijnen voor de komende jaren uit.
Toegang en Gegevensuitwisseling
Innovatie & Zorgvernieuwing
ZorgvanNu
Het communicatietraject ZorgvanNu heeft in 2022 de beoogde resultaten 
bereikt en op onderdelen de verwachtingen overtroffen. In 2022 waren er 
836.000 websitebezoeken, tegen 748.000 in 2021 en 589.000 in 2020. 
Daarmee heeft de beoogde gestage groei in het gebruik zich in 2022 
doorgezet. Op Facebook is ZorgvanNu nu de grootste community voor 
digitale zorg in Nederland. Het aantal volgers in 2022 was 22.600, voorna­
melijk verplegenden en verzorgenden. Naar schatting zijn in 2022 1.370.000 
mensen bereikt met posts op Facebook. Het aantal volgers op LinkedIn 
steeg in 2022 met 75% van 3.818 naar 6.706. Op de social media kanalen is 
veel interactie, en de reacties zijn overwegend positief. De e-learning, 
waarmee accreditatiepunten kunnen worden behaald, is in 2022 door 11.088 
mensen gevolgd. Dat is een forse, groter dan verwachte stijging (157%) ten 
opzichte van 2021 toen 4.309 mensen de leergang volgden. Al bij al zijn de 
beoogde resultaten voor ZorgvanNu ruimschoots behaald.
Persoonlijke gezondheidsomgevingen (PGO’s)
In de tweede helft van 2022 is het VIPP programma «Open» gereed 
gekomen. Dit programma heeft erin geresulteerd dat ca. 95% van de 
huisartspraktijken is aangesloten op het MedMij afsprakenstelsel, waarmee 
ontsluiting naar PGO’s mogelijk is geworden. In het VIPP5 programma is in 
2022 gewerkt aan een vergelijkbare ontsluiting vanuit de ziekenhuizen. In 
het eerste kwartaal van 2022 was 19% van de ziekenhuizen in staat om 
gegevens beschikbaar te stellen aan de PGO van de patiënt. Per ultimo 2022 
was dit gestegen naar 68%. Het aantal (eerste) PGO-gebruikers is in 2022 
nog achter gebleven bij eerdere verwachtingen, mede doordat toenmalige 
planningen uitgingen van het eerder afronden van deze VIPP programma’s. 
Onder andere als gevolg van de Covid-crisis hebben de programma’s een 
langere doorlooptijd gekend. Het versnellingstraject MedElkaar, bedoeld 
om knelpunten in de informatievoorziening rond PGO’s op te lossen, heeft 
zich in 2022 ontwikkeld tot een productief samenwerkingsverband, 
waarbinnen de gesignaleerde knelpunten gestructureerd worden 
aangepakt en de voortgang wordt gemonitord. Dit initiatief voldoet 
daarmee aan de verwachtingen, terwijl tegelijkertijd een aantal van de 
gesignaleerde knelpunten taaier zijn dan tevoren was voorzien. Het traject 
zal daarom in 2023 worden voortgezet.
Tweede Kamer, vergaderjaar 2022–2023, 36 360 XVI, nr. 1 71
