De kosten van externe inhuur zijn € 93,3 mln hoger dan begroot. Dit is 
voornamelijk te verklaren door een stijging van het opdrachtenpakket. 
Daarnaast zijn ook de gemiddelde kosten per fte externe inhuur gestegen 
van € 141.633 naar € 160.690 per jaar.
Materiële kosten
De materiële kosten zijn hoger uitgevallen dan begroot, wat neerkomt op 
een stijging van 2%. De stijging wordt veroorzaakt door hogere bijdrage van 
€ 26,2 mln aan Shared Service Organisaties. De overige materiële kosten en 
apparaat ICT zijn lager dan begroot
Afschrijvingskosten
De afschrijvingskosten zijn € 2,8 mln hoger uitgevallen dan begroot. Dit ligt 
in lijn met de relatief hogere investeringen van voorgaande jaren.
Dotaties voorzieningen
Dit jaar heeft geen dotatie plaatsgevonden.
Bijzondere lasten
De bijzondere lasten bedragen € 5,2 mln en bestaan voor 99,8% uit de 
Desinvestering Vangstregistratie en Integrale kostensystematiek (IKS). 
Desinvestering Vangstregistratie betreft hier een activa in aanbouw project 
(IMVA) dat vroegtijdig is gestopt. Hierdoor zijn de initieel geplande 
resultaten niet behaald. De totale projectkosten zijn € 4,7 mln. Dit project 
maakt gebruikt van een EFMZV subsidie voor een bedrag van € 1,0 mln. 
Doordat het project vroegtijdig is gestopt, en dus het beoogde resultaat niet 
is behaald of herbruikbaar is, wordt het project niet geactiveerd. De kosten 
ad € 3,7 mln zijn opgenomen onder de bijzondere lasten. IKS betreft een 
storting aan het ministerie van LNV in de apurementsreserve van € 1,5 mln. 
Uit deze reserve, die in totaal € 3,0 mln betreft, zal LNV de IKS claims betalen. 
Deze claims vloeien voort uit in het verleden verstrekte subsidieverplich­
tingen door RVO.
Saldo van baten en lasten
Het onverdeeld resultaat over het boekjaar bedraagt € 26,9 mln negatief. 
De benutting van WaU en POK/Woo gelden is € 7,3 mln. Hierna resteert 
een onverdeeld resultaat van € 19,6 mln negatief. Na vaststelling van de 
jaarrekening ligt het besluit bij het moederdepartement EZK of het 
resterende bedrag van het onverdeeld resultaat over het boekjaar wordt 
toegevoegd aan de exploitatiereserve.
Tweede Kamer, vergaderjaar 2022–2023, 36 360 XIII, nr. 1 164
