voor een bedrag van € 372 mln voor de versterking van Europese partner­
schappen binnen Horizon Europe en aanpalende EU-onderzoeks- en innova­
tieprogramma’s. Deze middelen vloeien in belangrijke mate naar artikel 
2 van de EZK-begroting. Daarnaast draagt met name het voortgezette 
missiegedreven innovatiebeleid bij aan investeringen die de groene en 
digitale transities bevorderen. In de Kamerbrief ‘Innovatie en impact’ 
(Kamerstuk 33 009, nr. 117) is aangegeven dat sterker de focus zal worden 
gelegd op de transities die in het Coalitieakkoord centraal zijn gesteld voor 
het missiegedreven innovatiebeleid: de klimaat- en energietransitie, digita­
lisering, circulaire economie en sleuteltechnologieën.
2) Een goed functionerend en maatschappelijk verantwoord bedrijfsleven 
door het creëren van excellente randvoorwaarden voor ondernemerschap 
en innovatie.
EZK stimuleert langs verschillende wegen een goed functionerend bedrijfs­
leven, dat bestaat uit zowel grootbedrijf als mkb, uiteenlopend van kennis­
intensieve en multinationaal opererende ondernemers, tot startende 
bedrijven en éénpitters. EZK zet zich in voor een goede toegang tot finan-
ciering, zodat ondernemers o.a. kunnen investeren in groei en vernieuwing. 
EZK helpt bij de vernieuwing met wetten en regels, zoals het beschermen 
van intellectueel eigendom en het merkenrecht. Veranderende machtsver­
houdingen in de economie vragen om een visie en regelgeving ten aanzien 
van het borgen van economische veiligheid. Het delen van gegevens door 
consumenten en bedrijven onderling en door de overheid vraagt zowel om 
ruimte in het economisch belang als om regulering in het belang van 
privacy en veiligheid. EZK steunt opschaling en uitrol van nieuwe techno­
logieën door standaardisatie en voorwaarden vast te leggen. Verder zorgt 
EZK ervoor dat iedereen de economische en maatschappelijke kansen kan 
pakken die de digitalisering van de economie biedt (zie verder artikel 1 van 
deze begroting). EZK creëert ook de condities voor een gezond en 
maatschappelijk verantwoord bedrijfsleven. Dat is een bedrijfsleven dat in 
staat is om winstgevend te zijn en zich voortdurend vernieuwt, en daarbij 
rekening houdt met maatschappelijke belangen. Richtinggevend is bijvoor­
beeld de «corporate governance code» over de manier waarop onderne­
mingen moeten worden geleid.
Daarbij vraagt deze tijd om groter te denken: de uitdagingen vragen vaak 
om oplossingen op een schaal waarbij tenminste Europees moet worden 
gedacht. Hierbij valt te denken aan de bescherming van burgers en het 
bedrijfsleven bij datadeling. Ook economische veiligheid, het voorkomen 
van ongewenste afhankelijkheid en het vrijwaren van spionage en 
sabotage, is zo’n thema dat nationaal en Europees moet worden aangepakt. 
Voor de economische kansen geldt dat net zo goed: met de grootte van de 
uitdagingen, de Europese interne markt, en de opkomst van mondiaal 
opererende bedrijven in digitale markten, geldt eens te meer dat 
Nederlandse ondernemers en bedrijven hun vleugels uit moeten slaan en 
zich moeten willen en kunnen richten op grotere markten dan Nederland 
alleen. Op al deze terreinen zet het bedrijvenbeleid in op een Europese 
aanpak.
In onderstaande tabel staan de voornaamste kengetallen voor dit beleids­
thema. EZK streeft naar een koppositie voor Nederland op de gepresen­
teerde ranglijsten, zoals de Global Competitiveness Index en het European 
Innovation Scorebord. In de Nationale Digitaliseringsstrategie (Kamerstuk 
Tweede Kamer, vergaderjaar 2022–2023, 36 360 XIII, nr. 1 67
