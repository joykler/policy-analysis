Bestuurlijke integriteit
Integere bestuurders zijn een voorwaarde voor het goed functioneren van 
het openbaar bestuur. Daarom is in 2022 het wetsvoorstel Bevorderen 
integriteit en functioneren decentraal bestuur aangenomen (Stb 2022, nr. 
444). Kandidaat-bestuurders dienen voortaan een VOG te overleggen, 
anders kunnen zij niet worden benoemd. Ook zijn de bepalingen inzake 
belangenverstrengeling aangescherpt en is de positie van de commissaris 
van de Koning (als rijksorgaan) bij bestuurlijke problemen of integriteits­
kwesties in gemeenten versterkt.
Op nationaal niveau is eind december de gedragscode integriteit voor 
bewindspersonen naar de Tweede Kamer verzonden (Kamerstukken II 
2022/23, 28844, nr. 251). Het wetsvoorstel Gewezen bewindspersonen, 
waarin een tweejarig lobbyverbod en draaideurverbod is opgenomen, is in 
consultatie gegaan. Deze acties komen onder andere voort uit de aanbeve­
lingen van de Groups of States Against Corruption (GRECO).
Versterken decentraal bestuur
Ten bate van de mogelijkheden die decentrale overheden hebben om goed 
in te kunnen spelen op maatschappelijke opgaven moeten de bestuurlijke 
en financiële verhoudingen met elkaar in balans zijn. Het is belangrijk om 
daar zo vroeg mogelijk in het beleidsproces als overheden samen te spreken 
over de uitvoerbaarheid van beleid. In 2022 is de Uitvoerbaarheidstoets 
Decentrale Overheden uitgewerkt en is gestart met de toepassing daarvan 
als onderdeel van de Actieagenda sterk bestuur (Kamerstukken II, 
2022/2023, 33047, nr. 25).
In 2022 hebben we ons verder ingezet voor het aanpassen van het uitke­
ringsstelsel, zodat de bekostiging van medeoverheden weer aansluit op 
de bestuurlijke opgaven (Kamerstukken II, 2021/2022, 35 925 VII, nr. 170). 
Deze herziening richt zich onder meer op het verhelderen van de 
voorwaarden waaronder de decentralisatie uitkering kan worden toegepast 
en het verminderen van de administratieve lasten van specifieke 
uitkeringen. Vooruitlopend op de beoogde wetswijziging plaatsen de fonds­
beheerders andere accenten in de toetsing van voorstellen voor nieuwe 
decentralisatie uitkering.
Op 6 april 2022 is de Tweede Kamer per brief geïnformeerd over het 
voornemen het nieuwe verdeelmodel van de Algemene Uitkering van het 
gemeentefonds per 1 januari 2023 in te voeren (Kamerstukken II, 2021/2022, 
35 925 B, nr. 21). Ook is, op advies van de ROB, een onderzoeksagenda 
opgesteld. Deze onderzoeksagenda is op 5 juli aan de Tweede Kamer 
aangeboden (Kamerstukken II, 2021/2022, 35 925 B, nr. 24).
Het is belangrijk dat bestuurders en volksvertegenwoordigers in het 
decentraal bestuur hun rollen goed kunnen invullen. In dat kader is dit jaar 
het wetsvoorstel Versterking decentrale rekenkamers aangenomen, 
waarmee elke gemeente verplicht wordt een onafhankelijke rekenkamer in 
te stellen (Stb 2022, nr. 430). Ook is per 1 juli 2022 de Wet gemeenschappe­
lijke regelingen gewijzigd, zodat volksvertegenwoordigers meer mogelijk­
heden hebben om invloed en controle uit te oefenen op 
gemeenschappelijke regelingen (Stb. 2022, nr. 18).
Een sterk bestuur wordt ook gekenmerkt door bestuurders en volksverte­
genwoordigers met een passende rechtspositie die bijdraagt aan de 
aantrekkelijkheid van de politieke ambten. In april 2022 is het Adviescollege 
rechtspositie politieke ambtsdragers van start gegaan. Het kabinet heeft 
Tweede Kamer, vergaderjaar 2022–2023, 36 360 VII, nr. 1
