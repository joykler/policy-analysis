om alle in 2022 gecontracteerde wijzigingen met terugwerkende kracht te 
publiceren, voor zover die vernietigd zouden kunnen worden. Hiermee 
wordt alsnog voldaan aan de wettelijke publicatieplicht. RWS heeft tevens 
zijn publicatiebeleid vanaf 2023 gewijzigd: publicaties worden niet meer 
gebundeld gepubliceerd, maar per contractwijziging. Hiermee wordt 
beoogd dat de projectteams iedere wijziging in één keer volledig 
afhandelen, zowel de registratie in het SAP inkoopdossier áls publicatie op 
TenderNed. De publicatieplicht zal voorts periodiek wordt gemonitord. 
Bovendien zal over de publicatieplicht met betrekking tot de genoemde 
Aanbestedingswetartikelen bij betrokkenen verdergaand aandacht worden 
besteed aan de kennis en het te volgen werkproces, waaronder in de 
betrokken e-learning modules en instructies.
1.3.4 Overbruggingsovereenkomsten Categoriemanagement
Het Ministerie van IenW is categoriemanager voor een aantal rijksbrede 
raamovereenkomsten, waarvan er drie (Interim Management & Organisa­
tieadvies, Inkoopadvies en Auditdiensten) in dit verslagjaar nog steeds 
waren verlengd middels een overbruggingsovereenkomst. Als gevolg 
daarvan worden de verplichtingen die op nadere overeenkomsten onder 
deze overbruggingsovereenkomsten worden aangegaan als onrechtmatig 
bestempeld. De raamovereenkomsten «Inkoopadvies» en (deels) 
«Auditdiensten» zijn in 2022 gereedgekomen en hebben tot rechtmatige 
contracten geleid. De her-aanbestedingen voor de overige twee raamover­
eenkomsten zijn vertraagd, als gevolg van juridische bezwaren en 
rechtszaken door inschrijvers. Het ministerie van IenW verwacht dat 
daarvoor medio 2023 de nieuwe contracten beschikbaar komen. In het 
verslagjaar gaat het bij IenW om circa 2,3 miljoen euro.
Voortgang op onvolkomenheden Algemene Rekenkamer (AR)
1.3.5 Prestatieverklaren Bestuurskern
Het verbeterplan prestatieverklaren is in 2022 in uitvoering genomen en 
stond prominent op de agenda van bestuur en uitvoering. De meest 
voorkomende problemen zijn in kaart gebracht en de informatie-uitwis­
seling is verbeterd. Er is een structurele monitoring opgezet waarbij in 2022 
bijna 1.000 dossiers op kwaliteit zijn gecontroleerd. De bevindingen uit de 
controles zijn aanleiding geweest voor het inzetten van structurele proces­
verbeteringen, die in 2023 tot het gewenste resultaat moeten leiden.
1.3.6 Aanbesteden kerndepartement
Een verbeterplan inkoopbeheer is opgesteld en de uitvoering is gestart. 
Volgens de planning zal het verbeterplan in 2023 volledig zijn gerealiseerd.
1.3.7 Verplichtingenbeheer kerndepartement
In 2021 zijn stappen gezet om het verplichtingenbeheer te verbeteren. Na 
de gerealiseerde verbetering in 2021 is de stijgende lijn in 2022 doorgezet. 
Vanuit de eerstelijns toetsing in 2022 zijn geen tekortkomingen geconsta­
teerd. De tussentijdse ADR steekproef over 2022 bevestigde dit beeld. Deze 
werkwijze wordt gecontinueerd door alle relevante partijen waarna 
verwacht wordt dat deze onvolkomenheid in 2023 is opgelost.
1.3.8 Aanbesteden RWS
Tweede Kamer, vergaderjaar 2022–2023, 36 360 XII, nr. 1 194
