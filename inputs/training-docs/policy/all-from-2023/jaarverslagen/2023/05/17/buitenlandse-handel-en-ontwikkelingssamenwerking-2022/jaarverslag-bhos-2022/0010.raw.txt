publiceren. De online resultatenrapportage is te vinden op www.NLontwik­
kelingssamenwerking.nl Het kost de uitvoerders van de programma’s in 
de diverse landen tijd om de benodigde informatie te verzamelen en 
daarover te rapporteren. Dit kan oplopen tot zes maanden na afloop van 
een kalenderjaar. Daarom is gekozen voor een methode waarbij de 
resultaten in het jaarverslag voortkomen uit de rapportages van de 
uitvoerders die zijn ontvangen en goedgekeurd in de periode van 1 oktober 
2021 tot 30 september 2022. Dit geeft ook voldoende tijd om de gegevens 
te analyseren. Gevolg is dat de gerapporteerde resultaten gedeeltelijk 
behaald zijn in 2022 en voor het overige voornamelijk in 2021. Deze methode 
zal ook in de toekomst worden gehanteerd.
In reactie op de motie Becker/Bouali (Kamerstukken 21 501/04, nr. 209) en 
zoals aangegeven in de Kamerbrief over de kabinetsinzet op het gebied van 
EU-ontwikkelingssamenwerking (Kamerstukken 34 952, nr. 41) wordt in 
deze resultatenrapportage (onderdeel resultaten van EU-ontwikkelingssa­
menwerking) ook kort ingegaan op resultaten die de EU via het EU externe 
financieringsinstrumentarium heeft bereikt.
Budgettaire gevolgen van beleid en toelichting 
In de tabel budgettaire gevolgen van beleid zijn de opmerkelijke verschillen 
tussen de begroting en de realisatie 2022 opgenomen. Voor de uitgaven 
worden ondergrenzen gehanteerd zoals vermeld in de Rijksbegrotingsvoor­
schriften 2023. Bij de verplichtingen en ontvangsten is een afwijking groter 
dan 10% op artikelniveau toegelicht. Waar nodig, is verwezen naar de eerste 
of tweede suppletoire begroting.
In de budgettaire tabellen in het jaarverslag is geen onderscheid gemaakt 
tussen decommitteringen op oude en nieuwe verplichtingen. Alle decom­
mitteringen worden ten gunste van de begroting gebracht.
In lijn met de toezegging aan de Kamer over het jaarverslag en de Slotwet 
2012 is in het BHOS-jaarverslag (onder het beleidsartikel) opgenomen of 
de geplande uitgaven aan een landenprogramma voor een thema lager/ 
hoger uitvallen. Alleen afwijkingen groter dan EUR 5 miljoen zijn toegelicht. 
De realisaties op de landenprogramma’s zijn opgenomen in het HGIS 
jaarverslag 2022.
Departementale verantwoordingsstaat en saldibalans
Verschillen in de totalen tussen de verantwoordingsstaat en de saldibalans 
zijn het gevolg van afrondingen.
Overige onderdelen van het jaarverslag
Na de beleidsprioriteiten en beleidsartikelen volgt de bedrijfsvoeringpara­
graaf waarin de belangrijkste tekortkomingen en risico’s in het begro­
tingsjaar worden benoemd. Ten slotte volgt de jaarrekening van BHOS en 
zes bijlagen:
1. Moties en toezeggingen
2. Overzicht van de afgeronde evaluatieonderzoeken; 
3. Sanctiebeleid en malversaties; 
4. Toelichting op de streefwaarden en indicatoren; 
5. Focusonderwerp 2022, beroep op art. 2.27, tweede lid, CW 3.1
6. Toezichtrelaties zelfstandige bestuursorganen en rechtspersonen met 
een wettelijke taak.
7. Afkortingenlijst.
Tweede Kamer, vergaderjaar 2022–2023, 36 360 XVII, nr. 1
