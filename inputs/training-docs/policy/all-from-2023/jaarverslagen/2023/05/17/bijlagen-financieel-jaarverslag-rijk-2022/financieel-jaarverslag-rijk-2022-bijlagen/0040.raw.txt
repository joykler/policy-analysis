UitgavenOntvangsten UitgavenOntvangsten
b a omschrijving 2021 2021 2022 2022
XVII 5 Garanties IS- 3.254 0 0 5.990
NIO
Subtotaal reguliere garanties 253.134 168.890 113.843 288.472
Totaal 290.367 334.395 123.321 328.560
Achterborgstellingen
Naast het risico uit garantieregelingen staat het Rijk ook indirect bloot aan 
risico’s uit achterborgstellingen. In die gevallen wordt de daadwerkelijke 
garantieverplichting niet afgegeven door het Rijk maar door een daarvoor 
aangewezen tussenpersoon in de vorm van een stichting. In de begroting 
van het betreffende vakdepartement worden achterborgstellingen daarom 
niet als verplichting opgenomen. Het Rijk wordt pas aangesproken zodra 
de tussenpersoon niet aan haar verplichtingen kan voldoen. De achterborg­
stellingen zijn opgenomen in tabel 8.4.
Het risico uit de achterborgstellingen (in tabel 8.4) is niet één op één te 
vergelijken met het risico uit de garantieregelingen (in tabellen 8.1 en 8.2), 
aangezien het risico over meerdere partijen wordt gespreid. Per achterborg­
stelling zijn er verschillende mogelijkheden om eventuele schade te dekken. 
Het Waarborgfonds Sociale Woningbouw (WSW) beschikt over een fonds­
vermogen en kan daarnaast indien nodig obligo ophalen bij deelnemende 
woningcorporaties ter hoogte van 2.2 miljard euro. Op het gecommitteerd 
obligo doet het WSW alleen een beroep wanneer dat noodzakelijk is om 
middelen in liquide vorm beschikbaar te hebben voortvloeiend uit het 
risicovermogen in relatie tot geborgde verplichtingen. Ook kunnen woning­
corporaties in financiële problemen onder bepaalde voorwaarden een 
aanvraag doen voor saneringssteun. Saneringssteun wordt bekostigd via 
een heffing aan corporaties en deze middelen lopen via een risicovoor­
ziening op de begroting van Binnenlandse Zaken en Koninkrijksrelaties. Alle 
woningcorporaties zijn op basis van de wet verplicht om deze heffing te 
betalen. Financiële problemen bij corporaties worden in eerste instantie dus 
betaald door de corporatiesector zelf via het fondsvermogen WSW, obligo 
en de saneringsheffing. Pas daarna komen het Rijk en gemeenten in beeld 
via de achtervang. De achtervang is nog niet eerder aangesproken.
De Stichting Waarborgfonds Zorg (WFZ) kent een soortgelijke regeling. Ook 
hier wordt eerst het bufferkapitaal van de stichting aangesproken om 
schade te dekken. Daarna moeten de zorginstellingen met een door de WFZ 
geborgde lening een percentage (maximaal 3 procent van de uitstaande 
garanties van de deelnemende zorginstelling) van het leningenbedrag 
afdragen (obligo). Mocht dit onvoldoende zijn om de verplichtingen van 
de WFZ na te komen, dan kan de WFZ een beroep doen op het Rijk.
Bij het Waarborgfonds Eigen Woningen (WEW) geldt geen obligover­
plichting. Hier dienen huizen als onderpand, waardoor de schade zich 
beperkt tot eventuele restschulden na gedwongen verkoop. Het WEW teert 
bij verlies direct in op het bufferkapitaal. Daarnaast worden bij twee achter­
borgstellingen de risico’s gedeeld met gemeenten. Zo worden de verplich­
tingen die het WEW voor 1 januari 2011 is aangegaan voor 50 procent gedekt 
door gemeenten en voor 50 procent door het Rijk. Verplichtingen aangegaan 
na deze datum worden volledig door het Rijk gedekt. Bij het WSW wordt 
de gehele positie gelijkelijk met gemeenten gedeeld.
Tweede Kamer, vergaderjaar 2022–2023, 36 360, nr. 2
