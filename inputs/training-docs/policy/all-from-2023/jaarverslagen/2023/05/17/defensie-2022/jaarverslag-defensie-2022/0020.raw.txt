sociale veiligheid, gender en diveristeit & inclusiviteit (D&I) in beleid. De 
defensieonderdelen hebben een eigen D&I-plan. Het aantal vrouwen is in 
2022 van 15,9% naar 16,5% gestegen. Er waren eind 2022 acht vrouwelijke 
militaire topfunctionarissen en tien vrouwelijke burgertopfunctionarissen.
Veteranen
Er was veel aandacht voor erkenning en waardering voor veteranen en hun 
relaties. Aanbevelingen naar aanleiding van het onderzoek «Focus op 
Dutchbat III» zijn in uitvoering of afgerond. De ruim 800 veteranen ontvingen 
€ 5000 en op 18 juni 2022 is een bijeenkomst georganiseerd voor alle 
Dutchbat III-veteranen en hun relaties. Hierbij is het Ereteken voor 
Verdienste in brons uitgereikt. De terugkeerreizen naar Srebrenica vinden 
plaats vanaf dit jaar en zullen waarschijnlijk tot 2026 plaatsvinden. Na het 
rapport over Nederlands geweld in de dekolonisatieperiode van Indonesië 
ontvingen de Indiëveteranen een tweetal brieven en zijn bijeenkomsten 
voor hen georganiseerd in opdracht van de Minister van Defensie om de 
onderzoekers en elkaar te spreken.
Een hoogtepunt waren de Invictus Games die na enkele jaren uitstel plaats 
vonden in Den Haag in april 2022. De Veteranenombudman concludeerde 
dat aanbevelingen uit het onderzoek naar de reintegratie van ziek Defen­
siepersoneel uit 2018 inmiddels in ruime zin zijn opgevolgd. Op het gebied 
van informatievoorziening, kennis en registratie is duidelijke verbetering te 
zien. Daarnaast is de Regeling Volledige Schadevergoeding (RVS) 
geëvalueerd door de Auditdienst Rijk (ADR). De belangrijkste bevinding uit 
het onderzoek is dat de RVS voldoet aan de gewenste doelstellingen. 
Defensie gaat over de uitkomsten van het onderzoek in overleg met de 
centrales van overheidspersoneel. De Veteranennota van juni a.s. gaat in op 
het uitkeringsstelsel en de transitie van de veteraan naar de civiele 
maatschappij.
Militaire Gezondheidszorg (MGZ)
De evaluatie van het MGZ 2020-programma maakt deel uit van de beleids­
doorlichting MGZ, die de MGZ-beleidsontwikkeling en -implementatie in 
de afgelopen 10 jaar omvat. De Kamer ontvangt die in het derde kwartaal 
van 2023. Naar aanleiding van het OVV-rapport over het Mali-incident in 
2017 is het normenkader voor de geneeskundige ondersteuning van missies 
en inzet vastgesteld.
Veiligheid
In 2022 heeft Defensie stappen gezet richting het doel om veiligheid uitein­
delijk een vanzelfsprekendheid te laten zijn in de taakuitvoering en bedrijfs­
voering van Defensie. Zo is er vanaf 2022 structureel €16,9 miljoen euro 
geïnvesteerd in de veiligheidsorganisaties van de defensieonderdelen, 
bijvoorbeeld in capaciteit om risicoanalyses en audits uit te voeren.
Sociale veiligheid en integriteit zijn in 2022 verder bestendigd in de reguliere 
bedrijfsvoering via het vaststellen van het verbeterde integriteitsbeleid. Ook 
is er in 2022 verder geïnvesteerd in het ontwikkelen van leidinggevenden, 
teams en individuele medewerkers op het gebied van sociale veiligheid en 
integriteit via onder meer het verzorgen van opleidingen, trainingen en 
workshops. Tevens hebben, ook in 2022, verschillende onderzoeken plaats­
gevonden ter bevordering van de sociale veiligheid en integriteit, welke in 
2023 worden voortgezet.
Tweede Kamer, vergaderjaar 2022–2023, 36 360 X, nr. 1 20
