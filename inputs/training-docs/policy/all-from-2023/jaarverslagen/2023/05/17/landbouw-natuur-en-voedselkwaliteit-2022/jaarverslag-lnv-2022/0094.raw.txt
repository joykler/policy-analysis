Stichting Groenfonds
Inzake het versterken van het investeringsvermogen van de Stichting 
Groenfonds heeft LNV middelen ter beschikking gesteld (€ 6,2 mln.). Voor 
het Pilot-Investeringsfonds Duurzame Landbouw is een lening verstrekt 
(€ 21,0 mln.).
Bureau Beheer Landbouwgronden
Het Bureau Beheer Landbouwgronden beschikt over financiële middelen 
die in voorgaande jaren door LNV zijn verstrekt. Een deel van deze middelen 
is bestemd voor het afwikkelen door BBL van een tweetal projecten. Het 
resterende deel is het aandeel van LNV in het eigen vermogen van BBL. 
Overige financiële verplichtingen en/of afwikkelingen zullen onder verant­
woordelijkheid van LNV plaatsvinden.
Betalingsregelingen RVO
RVO heeft vorderingen voortkomend uit subsidie vaststellingen van diverse 
regelingen, waarvoor een betalingsregeling is afgesproken.
Geconditioneerde vorderingen
De geconditioneerde vorderingen zijn als volgt te specificeren: Bedrag
Gestelde zekerheden 85.668
Borgstelling MKB Landbouwkredieten (BL) 11.555
Totaal 97.223
Gestelde zekerheden
Dit betreffen zekerheden die bij de uitvoering van het Gemeenschappelijk 
Landbouwbeleid van de EU worden gevraagd. De uitvoering hiervan vindt 
plaats bij RVO.nl.
Borgstelling MKB Landbouwkredieten (BL)
Op basis van de regeling Borgstelling MKB Landbouwkredieten (BL) 
verstrekken deelnemende banken krediet aan land- en tuinbouwonder­
nemers onder garantie (borgstelling) van de Staat. De regeling Borgstelling 
MKB landbouwkredieten is geharmoniseerd met de regeling Borgstelling 
MKB kredieten (BMKB). Op het moment dat de bank de garantie aanspreekt 
betaalt RVO.nl de claim uit aan de bank. Hierdoor ontstaat er voor RVO.nl 
een vordering op de onderneming die wordt opgenomen in de debiteuren­
administratie. De bank heeft conform de regeling een volgplicht. Wanneer 
een ondernemer een voorstel tot afkoop bij de bank indient legt de bank dit 
ter beoordeling voor aan RVO.nl. Na instemming van RVO.nl zorgt de bank 
voor afwikkeling van de overeengekomen regeling en maakt het aan RVO.nl 
toekomende bedrag over.
Balanspost 11
Schulden 0
De schulden hebben betrekking op bedragen die ten gunste van de begroting van LNV 
zijn ontvangen.
Balanspost 12
Voorschotten 2.219.607
Voorschotten zijn bedragen die aan derden zijn betaald vooruitlopend op later 
definitief vast te stellen of af te rekenen bedragen.
Tweede Kamer, vergaderjaar 2022–2023, 36 360 XIV, nr. 1 94
