voor Caribisch Nederland en een bijlage met een overzicht moties en 
toezeggingen. De kern van deze laatste bijlage is dat deze een redelijk 
actuele stand van zaken rond moties en toezeggingen weergeeft en aansluit 
op de eerder hierover verstrekte informatie (bijlage 3 in de ontwerpbe­
groting 2023).
Specifieke aandachtspunten
Raad voor de rechtspraak
In de Wet op de rechterlijke organisatie is de verantwoordelijkheid voor de 
bedrijfsvoering toegekend aan de gerechten en aan de Raad voor de 
rechtspraak. De Raad kent een bekostigingssystematiek die gebaseerd is op 
outputfinanciering. Door JenV is gekozen voor een bijdrageconstructie. 
Deze bijdrage is bij het beleidsartikel 32 opgenomen. Voor de Raad is in 
het jaarverslag zoals gebruikelijk een apart hoofdstuk opgenomen, waarin 
de feitelijke vertaling van de aan de rechterlijke organisatie ter beschikking 
gestelde bijdrage in concrete beleidsdoelstellingen en prestaties van de 
Raad en de gerechten wordt gegeven.
Groeiparagraaf
De Strategische Evaluatie Agenda (SEA)
In de begroting 2022 heeft JenV een eerste uitwerking van de SEA 
opgenomen. Over de realisatie daarvan wordt nu in het jaarverslag 2022 
voor de eerste keer verantwoording afgelegd. Hiervoor gelden de eisen 
zoals die zijn vastgelegd in de herziene Regeling Periodiek Evaluatieon­
derzoek 2022. Deze komen er op neer dat in de Bijlage 3: Afgerond evaluatie- 
en overig onderzoek per thema van de SEA wordt ingegaan op de 
beleidsconclusies van in het verslagjaar afgeronde evaluaties en overige 
onderzoeken.
De ontwikkeling van de systematiek van beleidsdoorlichtingen naar de 
systematiek van de SEA is een groeiproces. JenV gebruikt de overgangs­
jaren om verbeterslagen aan te brengen in de kwaliteit van de SEA, zodat 
stapsgewijs wordt toegegroeid naar een begroting dekkende SEA met 
logisch samenhangende beleidsthema’s.
Tweede Kamer, vergaderjaar 2022–2023, 36 360 VI, nr. 1
