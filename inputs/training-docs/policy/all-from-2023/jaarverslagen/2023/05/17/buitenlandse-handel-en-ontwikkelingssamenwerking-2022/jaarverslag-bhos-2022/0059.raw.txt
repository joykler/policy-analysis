lokaal bestuur en politieke partijenversterking, waarbij ook speciale 
aandacht wordt gegeven aan jongeren. 
– Innovatie en hervorming bij noodhulporganisaties om efficiënter en 
effectiever te werken en om de onderlinge coördinatie te versterken. 
– Vergroten van paraatheid voor tijdige en effectieve rampenrespons. 
– Betrekken van kwetsbare groepen in humanitaire situaties bij beleid en 
uitvoering en het tegengaan van seksueel geweld. 
– De positieve bijdrage van migratie aan ontwikkeling bevorderen en de 
negatieve effecten tegengaan door tegengaan van uitbuiting en mishan­
deling van migranten en bestrijding van mensensmokkel/handel, en het 
bevorderen van vrijwillige terugkeer en herintegratie. 
– Realisatie van brede partnerschappen op migratieterrein met prioritaire 
herkomst-, transit- en opvanglanden, waar zowel betrokken landen, NL/ EU 
als vluchtelingen/migranten baat bij hebben. 
– Versterking opvang en bescherming van vluchtelingen in de regio, door 
inzet op betere bescherming en een sterkere rechtspositie voor vluchte­
lingen (inclusief toegang tot werk), meer en betere voorzieningen 
(onderwijs, gezondheidszorg, water etc.) en het stimuleren van 
economische ontwikkeling en banengroei, zodat vluchtelingen en gastge­
meenschappen betere perspectieven en dienstverlening krijgen. Toegang 
tot werk en onderwijs vormen hierbij speerpunten. Speciale aandacht gaat 
uit naar vrouwen en jongeren.
Regisseren 
– Handhaving en bevordering van internationaal humanitair recht en 
humanitaire principes en vergroten van effectiviteit van humanitaire 
hulpverlening door onder andere innovatie. Nederland blijft tevens 
aandringen op het nakomen en stimuleren van afspraken gemaakt in de 
Grand Bargain en tijdens de World Humanitarian Summit in 2016. 
– Samenwerking met actoren zoals de VN, het Rode Kruis en NGO’s voor 
een effectievere noodhulpverlening, en met de Europese Commissie Office 
for Humanitarian Aid Department (ECHO) en EU-lidstaten. 
– Betere samenwerking op veiligheid & rechtsorde tussen UNDP (team 
rechtsstaatsontwikkeling) en VN-DPKO via multi-donor dialoog over het 
Global Focal Point for Justice, Police and Corrections. 
– Meer interne cohesie tussen EU-lidstaten en -instellingen, met name de 
Europese Commissie en EDEO, op crisisbeheersing en conflictpreventie, 
onder meer via het ‘Comprehensie Approach Action Plan’, het ‘EU wide 
Security Sector Reform framework’ en de ‘Joint Communication on 
Capacity Building in support of security and development’ waarbij 
Nederland eigen ‘best practices’ inbrengt. 
– Bevordering van herstel na crises en stimulering van een belangrijke rol 
voor het maatschappelijk middenveld bij lokale conflictpreventie, het 
bevorderen van participatie van burgers en sociaal-economische 
wederopbouw. 
– Nederland leidt en coördineert namens de EU en de EU-lidstaten de uitrol 
van het EU-programma om vluchtelingenopvang in de Hoorn van Afrika te 
versterken. Dit heeft als doel een betere bescherming van vluchtelingen 
(speciale aandacht voor vrouwen en meisjes), betere perspectieven voor 
gastgemeenschappen en vluchtelingen, inclusief meer mogelijkheden om 
buiten de vluchtelingenkampen te wonen, werken en onderwijs te volgen.
Tweede Kamer, vergaderjaar 2022–2023, 36 360 XVII, nr. 1
