Voor het verantwoorden van de verplichtingen van apparaatsuitgaven op 
artikel 50 in bovenstaande tabel wordt het principe verplichtingen is gelijk 
aan kas toegepast. Het verplichtingensaldo wordt gelijk gesteld aan het 
uitgavensaldo waardoor er per saldo op 31 december geen openstaande 
verplichtingen worden verantwoord.
Niet uit de balans blijkende bestuurlijke verplichtingen
Niet uit de saldibalans blijkende bestuurlijke verplichtingent zijn onder meer 
bestuursovereenkomsten of bestuursconvenanten die afgesloten worden tussen het Rijk en 
derden, bijvoorbeeld decentrale overheden, functionele overheden of belangenorganisaties. 
Dergelijke bestuurlijke verplichtingen worden alleen voor het deel waarvoor een juridische 
verplichting is aangegaan opgenomen in de saldibalans. Tot het moment waarop een juridische 
verplichting wordt aangegaan, zijn deze bestuurlijke verplichtingen nog niet administratief 
vastgelegd. Interne procedurese borgen dat de financiële gevolgen bekend zijn voordat een 
bestuurlijke overeenkomst wordt ondertekend. De uitgaven die het gevolg zijn van deze bestuurlijke 
verplichtingen kunnen op dat moment worden geraamd, en afhankelijk van het bedrag, toegelicht 
bij het betreffende begrotingsartikel en in kamerbrieven over het betreffende onderwerp. Op deze 
wijze wordt geborgd dat de financiële gevolgen van bestuurlijke afspraken niet alleen beleidsmatig, 
maar ook budgettair, door de Staten-Generaal kunnen worden geautoriseerd, ook al vindt de 
vastlegging van de verplichting pas op een later moment plaats. 
Noordzeeakkoord en Klimaatakkoord
Het Noordzeeakkoord omvat de afspraken tussen het Rijk en stakeholder­
partijen over keuzes en beleid die de strategische opgaven voor de energie­
transitie uit het Klimaatakkoord, voor natuurherstel en voor een gezonde 
toekomst voor visserij op de Noordzee concreet en langdurig met elkaar in 
balans brengen. Het Klimaatakkoord is gericht op het ongeveer halveren 
van de uitstoot van broeikasgassen in Nederland in 2030. Het betreft 
akkoorden waarbij meerdere departementen zijn betrokken. Bedragen 
specifiek voor LNV kunnen nog niet genoemd worden.
Convenant financiering bestrijding besmettelijke dierziekten
In dit kader is ook het «Convenant financiering bestrijding besmettelijke 
dierziekten 2020–2024» relevant. Hierin zijn plafondbedragen afgesproken 
tot waaraan een sector bijdraagt aan de preventie- en bestrijdingskosten 
van dierziekten. Voor de verplichting die LNV heeft in het kader van het 
convenant is een bedrag op de begroting gereserveerd van ca. 34 mln. De 
werkelijke verplichting kan hoger uitvallen indien zich voor de einddatum 
van het convenant dierziekte crisissen gaan voordoen. LNV heeft zich 
verplicht voor de kosten die uitgaan boven de met de sectoren overeenge­
komen plafondbedragen.
PAS-melders
De minister voor Natuur en Stikstof heeft in augustus 2022 de provincies 
gemeld dat het kabinet voornemens is om 250 mln. aan hen beschikbaar te 
stellen om de uitvoering van het legalisatieprogramma PAS melders te 
versnellen. Daarbij is de toezegging gedaan dat de bestedingen die de 
provincies vooruitlopend op de regeling en de daaruit voorvloeiende 
beschikkingen maken, zullen worden gedekt. De verdeling van deze 
middelen over de provincies zal worden vastgelegd in de regeling die in 
2023 zal worden gepubliceerd. Vervolgens zullen de beschikkingen worden 
geslagen.
11. WNT-verantwoording 2022 Ministerie van Landbouw, Natuur en 
Voedselkwaliteit
De Wet normering topinkomens (WNT) bepaalt dat de bezoldiging en 
eventuele ontslaguitkeringen van topfunctionarissen in de publieke en 
semi-publieke sector op naamsniveau vermeld moeten worden in het 
financieel jaarverslag. Deze publicatieplicht geldt tevens voor 
Tweede Kamer, vergaderjaar 2022–2023, 36 360 XIV, nr. 1
