Open Overheid
Op 1 mei 2022 is de Wet open overheid (Woo) in werking getreden. Dit 
betekent dat de overheid steeds meer en actief informatie openbaar maakt. 
Zo is in 2022 de Regeringscommissaris Informatiehuishouding aangesteld 
en het Adviescollege Openbaarheid en Informatiehuishouding ingesteld.
Ook maakt de overheid sinds Prinsjesdag 2022 bij alle Kamerstukken besli­
snota’s openbaar. Dit zijn er inmiddels al meer dan 3.000. Meer resultaten 
op het gebied van Open Overheid vindt u terug in paragraaf 3.7. De 
rapportage over afhandeling van de Wet openbaarheid van bestuur (Wob)- 
en Woo-verzoeken nemen we in 2022 voor het eerst in de JBR mee.
Hybride werken
Na het stoppen van de meeste coronamaatregelen begin 2022 hebben we 
echt een start gemaakt met hybride werken. Eind 2022 is de beleidsvisie 
Hybride werken vastgesteld. Daarin is aangegeven hoe wij als Rijksoverheid 
willen werken in 2027.
Hybride werken is een middel om grenzeloos samen te kunnen werken aan 
maatschappelijke opgaven. Het helpt medewerkers een betere harmonie te 
vinden tussen werk en privé binnen de grenzen van werk- en teambelang. 
Hybride werken moet in 2027 vanzelfsprekend zijn voor medewerkers. De 
sociale, fysieke en digitale werkomgeving moet deze manier van werken 
goed ondersteunen.
Strategische inkoop
Het Rijksinkoopstelsel is de afgelopen jaren grondig hervormd. De 
rijksinkoop is goed voor circa 16 miljard euro per jaar en is daarmee een 
fikse hefboom voor het realiseren van maatschappelijke effecten zoals 
verduurzaming, SROI en innovaties. Zo is er met ‘Inkopen met Impact’ een 
meerjarenstrategie vastgesteld door het kabinet en is de organisatie­
structuur (inkoopcategorieën) aangepast. Ook is het programma HRM in 
het Inkoopdomein voltooid en is met het onlangs gelanceerde platform 
‘Open inkoop’ de informatie openbaar gemaakt.
Aantrekkelijk werkgeverschap
De krapte op de arbeidsmarkt neemt toe. Dit is ook voelbaar binnen de 
Rijksoverheid. Het is steeds lastiger om voldoende en de juiste mensen te 
vinden voor openstaande vacatures. Daarom is in 2022 een nieuwe arbeids­
marktcampagne ‘Ons land in jouw handen’ gestart. Ook is een nieuw cao-
akkoord met de vakbonden gesloten. Hierin zijn belangrijke afspraken 
gemaakt. In 2022 is het Rijk als favoriete werkgever verkozen.
In 2022 is er ook veel aandacht geweest voor de Rijksoverheid als inclusieve 
werkgever en het onderwerp integriteit. Deze en andere prioriteiten op het 
gebied van aantrekkelijk werkgeverschap maken onderdeel uit van het 
Strategisch personeelsbeleid en het jaarplan van de Interdepartementale 
commissie organisatie en personeel (ICOP).
Integriteit
Integriteit is een belangrijke waarde binnen de Rijksoverheid. Aan alle 
facetten van integriteit is veel aandacht besteed in 2022.
Integriteit hangt nauw samen met sociale veiligheid. Het beleid rondom 
sociale veiligheid en integriteit is op veel vlakken verbeterd en aangevuld. 
Bijvoorbeeld als het gaat om het verhelderen van het meldproces, het 
versterken van de rol en positie van de vertrouwenspersonen en het 
Jaarrapportage Bedrijfsvoering Rijk 2022
