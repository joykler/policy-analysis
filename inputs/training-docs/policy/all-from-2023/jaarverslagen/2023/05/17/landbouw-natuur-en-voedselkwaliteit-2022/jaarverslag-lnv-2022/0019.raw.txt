de verdere ontwikkeling van de natuurcompensatiebank te stoppen, 
wegens twijfels over de haalbaarheid om daadwerkelijk op de middellange 
termijn de juiste habitats te kunnen ontwikkelen.
Uitbreiding van het natuur- en bosareaal
De ambities vanuit de bossenstrategie zijn in 2022 vertaald in het ontwik­
keldocument en de handreiking voor de gebiedsprogramma’s NPLG die in 
2023 gestalte krijgen. Inzichtelijk is geworden welke bostypen moeten 
worden gerealiseerd in verband met een goede staat van instandhouding 
van de VHR-doelen, waarvoor wettelijke verplichtingen gelden. In alle 
provincies zijn inmiddels de provinciale bossenstrategieën uitgewerkt. De 
programmering van nieuw bos binnen het Natuurnetwerk Nederland (NNN) 
is door de provincies voor 10.000 hectare uitgewerkt. Voor nieuw bos buiten 
het NNN zijn verkenningen beschikbaar gekomen. Waterschappen hebben 
onderzocht waar bos in beekdalen mogelijk is. Vanuit de Programmatische 
Aanpak Grote Wateren (PAGW) is beschikbaar waar in rivierenland 
ooibossen toegevoegde waarde hebben. In de verstedelijkingsstrategieën 
is in beeld gekomen welke ambities er zijn met betrekking tot groen/bos in 
relatie tot de woningbouwopgave. De uitvoeringsdiensten van het Rijk 
hebben geanalyseerd of er mogelijkheden zijn om rijksgronden breder in te 
zetten voor maatschappelijk doelen, in combinatie met bos. Deze 
bouwstenen ondersteunen het provinciaal programma landelijk gebied.
Het afgelopen jaar is de zevende Nederlandse Bosinventarisatie over de 
periode van 2017-2021 gepubliceerd. Deze fungeert als nul-situatie voor 
het uitvoeringstraject van de bossenstrategie. Het onderzoek is uitgevoerd 
door Wageningen Environmental Research in opdracht van het ministerie 
van LNV. De totale oppervlakte bos in Nederland is volgens dit onderzoek 
in de afgelopen jaren licht afgenomen tot 363.801 hectare in 2020. De forse 
ontbossing uit de periode 2013 ‒ 2017 lijkt daarmee voorbij. De aanleg van 
nieuw bos bleef vooralsnog achter ten opzichte van eerdere periodes. Een 
versnelling van het planten van nieuw bos die is ingezet in het huidige beleid 
zal pas later zichtbaar worden, omdat het gemiddeld zo’n 5 jaar duurt 
voordat nieuwe bossen op de kaart staan. Desalniettemin is na 2 jaar imple­
mentatie van de bossenstrategie de 1000 ha nieuw aangeplant bos wel 
gepasseerd. Staatsbosbeheer heeft daar een grote rol in gespeeld.
Ook aan de ambities met betrekking tot revitalisering van bestaand bos is 
in 2022 invulling gegeven. De provincies hebben in samenspraak met 
terreinbeheerders revitaliseringsplannen gemaakt.
Natuurversterking in de Noordzee, Waddenzee en Grote Wateren
In lijn met het Noordzeeakkoord beschermt LNV ecologisch waardevolle 
gebieden in de Noordzee. In 2022 zijn de voorstellen voor instandhoudings­
maatregelen in de vorm van visserijbeperkingen besproken met de 
relevante Europese lidstaten. In 2023 wordt dit Europese proces voorgezet 
met het doel een gezamenlijk voorstel zo snel als mogelijk in te dienen bij 
de Europese Commissie. Ook onderzoekt LNV hoe de ecologische kansen 
van de aanleg van windparken op de Noordzee beter benut kunnen worden. 
Binnen de Programmatische Aanpak Grote Wateren worden streefbeelden 
opgesteld om de toekomstige maatregelen voor realisatie van Natura2000-
doelen te bepalen. Op 20 december 2022 is de Tweede Kamer geïnformeerd 
over de derde tranche PAGW. Het opstellen van streefbeelden is in lijn met 
de stappen uit het Natuurwinstplan, een strategie om te komen tot 
ecologisch robuuste deltanatuur, ontwikkeld binnen programma LIFE IP 
Deltanatuur. Dit programma is in 2022 afgerond. Tijdens de conferentie van 
Tweede Kamer, vergaderjaar 2022–2023, 36 360 XIV, nr. 1
