EZK voert in samenwerking met de ADR een additioneel onderzoek uit naar 
het beheer van risico’s op het gebied van fraude, corruptie en belangen-
verstrengeling en verankering daarvan in de departementale P&C-cyclus.
d. Overige aspecten van de bedrijfsvoering
Informatiebeveiliging
Het Ministerie van EZK heeft, conform de richtlijnen van Binnenlandse 
Zaken en Koninkrijksrelaties, medio februari 2023 een «Beeld integrale 
beveiliging en privacy 2022» afgegeven waarin de status van de informa­
tiebeveiliging in 2022 is omschreven.
Dit betekent dat EZK voldoet aan de noodzakelijke wet- en regelgeving (VIR, 
AVG en BIO), een kwaliteitscyclus heeft ingericht voor continue monitoring 
van de status van integrale beveiliging en privacy en een organisatie heeft 
ingericht die dit beheert.
2. Rijksbrede bedrijfsvoeringsonderwerpen
Grote ICT-projecten
Voorgenomen ICT-projecten van dienstonderdelen (vanaf € 1 mln.) worden 
voor instemming aan het CIO office van EZK voorgelegd. De Bestuursraad 
van EZK wordt hierover geïnformeerd. Bij projecten vanaf € 5 mln. wordt 
de Bestuursraad om instemming gevraagd. Het CIO office consulteert waar 
nodig de CIO-raad van EZK (en LNV), de CIO-Rijk en/of het adviescollege 
ICT-toetsing. Daarnaast maakt de CIO-office conform kabinetsafspraken alle 
lopende grote ICT-projecten (vanaf € 5 mln.) op het Rijks ICT-dashboard 
openbaar:
– Bouwkundig Kansrijk Groningen (NCG);
– Kern Gezond (KvK);
– MIVSP (Maritiem informatievoorzieningsplatform van DG K&E);
– Project CRM (Customer Relationship Management bij KvK).
Audit Committee
In 2022 heeft een zelfevaluatie - zoals voorgeschreven in § 6 van de Regeling 
Audit Committees van het Rijk - plaatsgevonden. Hierin is geconcludeerd 
dat het AC goed functioneert met daarin een opgaande lijn in de afgelopen 
jaren. In 2022 heeft het Audit Committee (AC) viermaal vergaderd. Hierbij is 
onder meer gesproken over de zelfevaluatie, de halfjaarlijkse toezichtrap­
portages van FEZ, de voorlopige bevindingen van de ADR, het Herstel- en 
Veerkrachtplan en de taskforce Verbetering Financieel Beheer. Daarnaast 
hebben enkele leden van het AC in oktober 2022 een werkbezoek gebracht 
aan RVO.
Inhuur externen
Het kabinet heeft de norm voor externe inhuur gesteld op maximaal 10% 
van de personele uitgaven. Het inhuurpercentage 2022 komt uit op 32,1% 
(2021: 28,9%). De overschrijding wordt veroorzaakt door inhuur DICTU, 
RVO, en de NCG. Het inhuurpercentage voor EZK over 2022 zonder 
genoemde diensten komt uit op 10,1% (2021: 8,3%). Het halen van de 
Roemer-norm is voor DICTU, RVO en de NCG niet realistisch, gezien hun 
kerntaken, benodigde specifieke expertises, de looptijd van opdrachten met 
veel tijdelijke (crisis-)regelingen bij RVO en de NCG, pieken in werkzaam­
heden en de beperkingen van de arbeidsmarkt met veel openstaande 
vacatures. Met maatregelen zoals het jaarlijks opstellen van een strategisch 
personeelsplan wordt externe inhuur door genoemde diensten voldoende 
beheerst (zie ook bijlage 4: Inhuur externen).
Tweede Kamer, vergaderjaar 2022–2023, 36 360 XIII, nr. 1 133
