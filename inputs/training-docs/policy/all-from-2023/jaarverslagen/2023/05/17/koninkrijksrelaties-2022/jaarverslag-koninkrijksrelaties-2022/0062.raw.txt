Ad e) Leningen lopende inschrijving Sint Maarten
Nederland heeft twaalf leningen verstrekt aan Sint Maarten. In 2022 zijn er 
geen lopende inschrijvingen aan Sint Maarten verstrekt. De Rijkshoofd­
boekhouding van het Ministerie van Financiën voert het beheer over deze 
leningen, de belasting vindt evenwel plaats op het begrotingshoofdstuk 
Koninkrijksrelaties (IV).
Ad f) Liquiditeitssteun Curaçao
In de periode 2020-2021 zijn door Nederland liquiditeitsleningen verstrekt 
aan Curaçao vanwege de invloed van de Covid-19 pandemie. Deze liquidi­
teitsleningen zijn op 10 april 2022 geherfinancierd middels een lening van 
€ 448,3 mln. met een looptijd tot 10 oktober 2023 en een rentepercentage 
van 0%. Curaçao heeft voor 2022 geen extra liquiditeitssteun aangevraagd 
en ontvangen.
Ad g) Liquiditeitssteun Aruba
In 2022 is door Nederland een liquiditeitslening verstrekt aan Aruba 
vanwege de invloed van de pandemie (€6,1 mln.) met, net als de in 2020 en 
2021 verstrekte liquiditeitsleningen, een looptijd tot 10 april 2022 en een 
rente van 0%. Op 10 april 2022 zijn alle door Nederland verstrekte liquidi­
teitsleningen geherfinancierd middels een lening van € 442,2 mln. met 
een looptijd tot 10 oktober 2023 en een rentepercentage van 0%.
Ad h) Liquiditeitssteun Sint Maarten
Op 10 april 2022 zijn de in de periode 2020-2021 door Nederland verstrekte 
liquiditeitsleningen aan Sint Maarten vanwege de invloed van de Covid-19 
pandemie, geherfinancierd middels een lening van € 141,6 mln. met een 
looptijd tot 10 oktober 2023 en een rentepercentage van 0%. In het najaar 
2022 heeft Sint Maarten nog 2 liquiditeitsleningen ontvangen vanwege de 
naweeën van gevolgen van de pandemie (€ 13,6 mln.). Ook deze liquidi­
teitsleningen hebben een looptijd tot 10 oktober 2023 en een renteper­
centage van 0%
Ad i) Rentelastverlichting Aruba
Nederland heeft de buitenlandse schuldverplichting van Aruba voor 2022 
geherfinancierd middels een lening á € 175,4 mln. tegen een rente van 
2,64% met een looptijd van zeven jaar. Deze telt samen met de lening 
verstrekt in 2021 á € 83,8 mln. op tot € 259,2 mln.
Ad j) Lening ter afwikkeling Girobank
Nederland heeft voor de afwikkeling van de Girobank aan Curaçao een 
lening verstrekt. De lening zal maximaal de hoogte hebben van de waarde 
van de leningenportefeuille van de Girobank te weten ANG 170 mln. (€ 80,3 
mln.). De looptijd van de lening is tot augustus 2037. De rente voor de lening 
is gebaseerd op de rente die de Nederlandse Staat verschuldigd zou zijn 
voor een Dutch State Loan met een looptijd van 15 jaar, en bedraagt 0%. In 
2022 is een aflossing van €26,6 mln. ontvangen na afwikkeling van een deel 
van de Girobank middelen. De resterende lening bedraagt €53,7 mln.
Artikel 6: Apparaat
Dit betreft de aan derden gefactureerde bedragen door Rijksdienst Caribisch 
Nederland (RCN) per jaareinde 2022. De afwikkeling wordt bezien in 2023.
Tweede Kamer, vergaderjaar 2022–2023, 36 360 IV, nr. 1
