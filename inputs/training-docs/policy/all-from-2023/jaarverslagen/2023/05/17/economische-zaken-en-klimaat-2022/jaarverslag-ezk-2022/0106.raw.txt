– Door de hoge energieprijzen is in 2022 veel minder bevoorschot op de 
SDE-, SDE+ en de SDE++-subsidies dan bij Ontwerpbegroting geraamd. 
De ongebruikte middelen binnen het SDE-domein zijn in hun geheel in 
de reserve duurzame energie en klimaattransitie gestort. Omdat elke 
storting ook een verplichting is, heeft dit geleid tot een additionele 
realisatie op het verplichtingenbudget van € 2.560,2 mln (zie ook bij 
Uitgaven).
– Ter financiering van de lening aan EBN voor het vullen van de gasopslag 
in Bergermeer is € 2.300 mln aan de Ontwerpbegroting toegevoegd en 
verplicht.
e
– Bij 1 Nota van Wijziging is het verplichtingenbudget van de SDE++-
regeling in de Ontwerpbegroting vanuit de Aanvullende Post met € 6 mld 
opgehoogd naar € 11 mld. Hierop is in 2022 uiteindelijk € 1.253,9 mln 
meer verplicht dan oorspronkelijk begroot, vooral doordat er in 2022 
meer verplichtingen zijn aangegaan op de openstelling 2022: gepland 
was dat een groter deel pas in 2023 zou worden aangegaan.
– Voor de IPCEI Waterstof (golf 2) was bij Ontwerpbegroting nog geen 
verplichtingenbudget beschikbaar. Daarom is het hiervoor in 2023 
beschikbare budget naar 2022 geschoven. Uiteindelijk is in 2022 voor 
een bedrag van € 783,5 mln aan subsidieverplichtingen aangegaan.
– Aan de Gasunie is € 92,5 mln subsidie verstrekt voor het WarmtelinQ-
project, hiermee was in de Ontwerpbegroting geen rekening gehouden.
– Aan het oorspronkelijke verplichtingenbudget voor de Demonstratiere­
geling Klimaat- en Energie-innovatie (DEI+) zijn bij Voorjaarsnota 2022 
bedragen toegevoegd vanuit artikel 2 van de EZK-begroting (€ 42,6 mln) 
voor de TSE-Industrie en vanuit de BZK-begroting (€ 9 mln) voor 
Aardgasvrije wijken. Ook is verplichtingenbudget toegevoegd omdat 
veel verplichtingen uit de openstelling 2021 pas in 2022 verplicht zijn. Dit 
alles heeft geleid tot een overschrijding van € 84,3 mln.
– Op het budget voor Missiegedreven Onderzoek, Ontwikkeling en 
Innovatie (MOOI) is in 2021 € 44.5 mln meer verplicht, vooral doordat bij 
Voorjaarsnota 2022 € 27,2 mln vanuit de begroting van BZK (voor de 
MOOI-gebouwde omgeving) aan het MOOI-budget is toegevoerd en er 
vanuit het het budget 2023 € 24,6 mln naar 2022 is geschoven.
– Op het budget voor Caribisch Nederland is € 38,6 mln meer verplicht dan 
oorspronkelijk begroot doordat een extra impuls is gegeven aan de 
verduurzaming van de elektriciteitsopwekking op Bonaire, Saba en Sint-
Eustatius.
– Op het uitvoeringsbudget van RVO.nl is € 26,3 mln meer verplicht dan 
oorspronkelijk begroot. Zie voor een toelichting op deze overschrijding 
onder 'Bijdragen aan agentschappen'.
– Voor de vulmaatregelen gasopslag was in de Ontwerpbegroting een 
budget gereserveerd van € 623,3 mln. Op dit budget is vervolgens € 21,1 
meer aan verplichtingen aangegaan dan begroot.
e
– Voor de IPCEI Waterstof (golf 1) is pas bij 2 Suppletoire Begroting 2022 
verplichtingenbudget aan de EZK-begroting toegevoegd. Hierop is 
uiteindelijk voor een bedrag van € 21,7 mln aan verplichtingen 
aangegaan.
– In 2022 heeft EZK een bijdrage van € 16 mln toegezegd voor het 
Saneringsfonds Windpark Flevoland, hier was in de Ontwerpbegroting 
geen rekening gehouden. De bijbehorende kasuitgaven worden tussen 
2022 en 2029 gedekt door overhevelingen van het Rijksvastgoedbedrijf.
– Voor het Nationaal Programma Regionale Energie Strategieën (NP RES) 
is in 2022 voor een bedrag van € 15,8 mln aan subsidies toegezegd. 
Omdat dit gefinancierd is uit het budget voor Uitvoeringskosten klimaat 
medeoverheden en dit budget pas vanaf 2023 beschikbaar was, is 
hiervoor verplichtingenbudget van 2023 naar 2022 geschoven.
Tweede Kamer, vergaderjaar 2022–2023, 36 360 XIII, nr. 1 106
