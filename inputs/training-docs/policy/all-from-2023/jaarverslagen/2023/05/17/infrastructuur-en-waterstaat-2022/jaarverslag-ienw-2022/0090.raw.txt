4.5 Artikel 17 Luchtvaart
A. Algemene doelstelling
IenW werkt aan een veilige en duurzame luchtvaart die Nederland goed 
verbindt met de rest van de wereld en waarbij de kwaliteit van de leefom­
geving rond de luchthavens wordt gewaarborgd.
Tabel 34 Samenvatting budgettaire gevolgen van beleid art.17
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 20.877 37.066 167.781 188.754 60.046 87.413 ‒ 27.367
Uitgaven 21.913 28.695 33.366 26.662 22.536 27.366 ‒ 4.830
1 Luchtvaart 21.913 28.695 33.366 26.662 22.533 27.366 ‒ 4.833
Ontvangsten 1.611 1.631 1.086 2.104 3.256 4.257 ‒ 1.001
B. Rol en verantwoordelijkheid
Regisseren
De Minister is verantwoordelijk voor de vormgeving van de kaders en voor 
het binnen deze kaders (doen) realiseren van de gewenste ontwikkeling van 
de Nederlandse luchtvaart.
De rol «regisseren» heeft betrekking op de volgende taken:
– De kaders voor de veiligheid van de burgerluchtvaart komen grotendeels 
internationaal tot stand bij de internationale burgerluchtvaartorganisatie 
van de Verenigde Naties (ICAO). De implementatie vindt veelal plaats via 
regels die rechtstreeks van toepassing zijn in de lidstaten. De Minister 
levert een actieve bijdrage aan de totstandkoming van de kaders op 
mondiaal en Europees niveau. Nederland zet in op een hoge compliance 
met deze kaders. De Minister neemt de regie om het Nederlandse lucht­
vaartveiligheidssysteem verder te versterken.
– De ontwikkeling van drones en onbemande luchtvaartuigen gaat snel. 
Deze ontwikkeling biedt economische kansen voor bedrijven en leidt tot 
nuttige maatschappelijke toepassingen. De Minister wil deze kansen 
benutten en de luchtvaartuigen veilig in het luchtruim integreren. 
Aandachtspunten zijn geluidshinder en privacy. De komende jaren 
komen er stapsgewijs meer Europese regels gericht op een veilige 
operatie van drones en een veilige integratie in het luchtruim.
– Om de internationale verbondenheid voor Schiphol en de regionale 
luchthavens van nationale betekenis te beoordelen, ontwikkelt de 
Minister een beleidskader netwerkkwaliteit. Waar nodig en mogelijk zet 
de Minister in op vergroting van de beleidsruimte door EU-kaders aan 
te passen.
– Het instellen van beperkingen voor het aantal nachtvluchten op Schiphol 
via het luchthavenverkeerbesluit (LVB) en het opstellen van regels voor 
openingstijden en extensieregelingen voor regionale luchthavens bij 
de betreffende luchthavenbesluiten.
Tweede Kamer, vergaderjaar 2022–2023, 36 360 XII, nr. 1
