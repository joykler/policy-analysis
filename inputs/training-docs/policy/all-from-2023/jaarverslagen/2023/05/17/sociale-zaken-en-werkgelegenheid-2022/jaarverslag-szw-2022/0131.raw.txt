oplopend tot jaarlijks t/m 2031 € 35 miljoen voor UWV en € 9,3 miljoen voor 
de SVB aan het uitvoeringsbudget toegevoegd. Deze middelen zijn bedoeld 
voor het versnellen van de digitale agenda en het verhogen van de statuur 
en aantrekkelijkheid van de uitvoering. Hiermee zijn de uitvoeringsorgani­
saties financieel goed uitgerust om de organisatie te versterken en de 
dienstverlening te verbeteren.
Investeringen in ICT en personeel bij de SVB
ICT is essentieel voor de processen van de SVB. Met de IV-strategie 
2021-2025 wordt de basis op orde gebracht. Hiermee moet er ruimte 
ontstaan voor grotere ICT-ontwikkelingen die voortkomen uit mogelijke 
wetswijzigingen. Daarnaast loopt operatie «Gezonde Dienstverlening» 
door. Hiermee zijn in 2021 en 2022 zo’n 350 medewerkers gestart bij de SVB.
Dienstverlening WW
Uit het eind september 2022 verschenen eindonderzoek naar de effecteva­
luatie WW-dienstverlening, dat aan de Tweede Kamer is aangeboden 
(Kamerstukken II 2022/23, 26 448, nr. 688), weten we dat persoonlijke dienst­
verlening effectief is en ook welke instrumenten daarbij op welk moment 
het beste voor specifieke groepen kunnen worden ingezet. Belangrijke 
uitkomst uit het onderzoek is dat WW-dienstverlening met name voor 
personen met een kortere afstand tot de arbeidsmarkt leidt tot hogere 
werkhervatting. Daarnaast voelen WW-cliënten zich meer gezien, gehoord 
en geholpen bij de inzet van persoonlijke dienstverlening.
In 2022 was er bij UWV sprake van een tijdelijke overcapaciteit binnen de 
WW-dienstverlening. Reden hiervoor was dat de instroom in de WW lager 
bleek te zijn dan verwacht. UWV maakte gebruik van deze overcapaciteit 
door de dienstverlening tijdelijk waar nodig te intensiveren. De meer 
intensieve begeleiding bestaat bijvoorbeeld uit meer gesprekken met UWV-
adviseurs en uit coaching.
Activerende dienstverlening WIA
Voor de doorontwikkeling van de WGA-dienstverlening loopt een onder­
zoeksprogramma over de periode 2017–2025. Om hier meer zicht op te 
krijgen, heeft het onderzoeksbureau De beleidsonderzoekers in een 
midterm review de huidige stand van zaken van het onderzoeksprogramma 
en de WGA-dienstverlening in beeld gebracht (Kamerstukken II 2022/23, 26 
448, nr. 686). De rapporten schetsen het beeld dat SZW en UWV op koers 
liggen om bij afronding van het onderzoeksprogramma inzicht te kunnen 
verschaffen in de doelmatigheid en doeltreffendheid van de WGA-dienst­
verlening. De midterm review laat ook zien dat UWV de afgelopen jaren veel 
heeft geïnvesteerd in het versterken van de WGA-dienstverlening en dat 
UWV conform afspraak uitvoering geeft aan de basale dienstverlening. Dit 
betekent dat er voor meer burgers re-integratiedienstverlening wordt 
ingekocht en dat de doelstelling van tenminste één en gemiddeld twee 
gesprekken per jaar ruimschoots wordt behaald.
Sociaal-medisch beoordelen
De mismatch in de vraag naar en het aanbod van sociaal medisch beoor­
delingen bij de arbeidsongeschiktheidsregelingen is ook in 2022 
toegenomen. De vraag is al jaren groter dan UWV aan kan en de mismatch 
zal de komende jaren zonder ingrijpen alleen maar verder toenemen. Dit is 
ook gebleken uit de actualisatie van de eerdere doorrekening van de 
mismatch door Gupta Strategists (Kamerstukken II 2021/22, 26 448, nr. 685) 
die een verdere verslechtering van de situatie laat zien.
Tweede Kamer, vergaderjaar 2022–2023, 36 360 XV, nr. 1
