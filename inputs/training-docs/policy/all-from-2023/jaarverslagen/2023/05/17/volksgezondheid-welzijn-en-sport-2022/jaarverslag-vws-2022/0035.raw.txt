4. Beleidsartikelen
4.1 Artikel 1 Volksgezondheid
A. Algemene doelstelling
Een goede volksgezondheid, waarbij mensen zo min mogelijk blootstaan 
aan bedreigingen van hun gezondheid én zij in gezondheid leven.
1981 2005 2010 2016 2017 2018 2019 2020 2021
1. Absolute 
levensverwachting 
1
in jaren:
2
- mannen 72,7 77,2 78,8 79,9 80,1 80,2 80,5 79,7 79,7
2
- vrouwen 79,3 81,6 82,7 83,1 83,3 83,3 83,6 83,1 83,0
2. Waarvan jaren in 
goed ervaren 
3
gezondheid:
- mannen 59,9 62,5 63,9 64,9 65,0 64,2 64,8 66,4 65,4
- vrouwen 62,4 61,8 63,0 63,3 63,8 62,7 63,2 65,8 65,1
1 Staat van Volksgezondheid en Zorg De levensverwachting van in Nederland geboren vrouwen in 2021 bedroeg 
83,0 jaar. Dat is 3,3 jaar hoger dan die van mannen (79,7 jaar). Sinds 1981 is het verschil in levensverwachting 
tussen de seksen kleiner geworden. Mannen boekten vanaf 1981 een winst van 7 jaar, vrouwen zijn gemiddeld 
3,7 jaar ouder geworden.
2 voorlopige cijfers
3 Staat van Volksgezondheid en Zorg Dit kerncijfer betreft het aantal jaren dat een persoon naar verwachting in 
goede gezondheid zal leven, onder de aanname dat de huidige kansen op sterfte en ongezondheid gelijk blijven. 
Met goede gezondheid wordt hier bedoeld dat de ervaren gezondheid goed of zeer goed is.
B. Rol en verantwoordelijkheid
Een belangrijke beleidsopgave voor de minister is het beschermen en 
bevorderen van de gezondheid van burgers. Mensen zijn in eerste instantie 
echter wel zelf verantwoordelijk voor hun gezondheid en dienen zichzelf – 
indien mogelijk – te beschermen tegen gezondheidsrisico’s.
De minister vervult de volgende rollen:
Stimuleren: van het maken van gezonde keuzes, van de beschikbaarheid 
van betrouwbare informatie over gezonde keuzes, en van een gezonder 
aanbod van voeding.
Financieren: van (bevolkings)onderzoeken/screeningen, van diverse 
nationale programma’s, projecten en organisaties die zich bezighouden met 
de bescherming en bevordering van de gezondheid van burgers en 
preventie van ziekten.
Regisseren: het opstellen van wettelijke kaders voor verschillende manieren 
om burgers te beschermen tegen gezondheidsrisico’s.
Tweede Kamer, vergaderjaar 2022–2023, 36 360 XVI, nr. 1 35
