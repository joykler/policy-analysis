De CISO Rijk monitort de implementatie van beleidskaders. Hij voert hiertoe 
gesprekken met de CISO’s van de departementen en enkele uitvoeringsor­
ganisaties. Daarnaast voert de Auditdienst Rijkoverheid (ADR) jaarlijks 
onderzoek uit naar informatiebeveiliging. Ontwikkelingen en rode draden 
worden geagendeerd in het CIO-Beraad. Ondanks hardnekkige bezettings- 
en budgetteringsvraagstukken is er sprake van vooruitgang.CISO-Rijk stuurt 
ook de Privacy Adviseur Rijk (PAR) aan die privacy-adviezen geeft over 
rijksbrede voorzieningen. Het PAR team heeft dit jaar 20 PAR-adviezen 
uitgebracht, het rijksbrede DPIA-model bijgesteld, de ‘Handreiking gebruik 
IAMA (Impact Assessment Mensenrechten en Algoritmes) & DPIA’ gemaakt 
en onderzoek uitgevoerd naar een nieuwe rijksbrede privacygovernance. 
Ook zijn microlearnings ontwikkeld voor privacy en informatiebeveiliging.
3.4 ICT-landschap
Voor de digitale transformatie is aan de ‘achterkant’ een stevig fundament 
nodig. Met andere woorden een toekomstvaste, flexibele digitale infra­
structuur met rijksbrede ICT-diensten die schaalbaar zijn. Dit veranderen van 
de achterkant kost tijd. We denken jaarlijks vooruit en maken capaciteit en 
geld vrij om gedateerde systemen en processen (legacy) te vervangen.
Daarbij kijken we naar de mogelijkheden van clouddiensten. Op 29 augustus 
2022 heeft de staatssecretaris de Tweede Kamer geïnformeerd over het 
31
Rijksbreed Cloudbeleid 2022 . Dit vormt een goede basis voor verdere 
uitwerking in bijvoorbeeld een handreiking over hoe we het beleid moeten 
toepassen.
Grote verandertrajecten in systemen en/of processen hebben effect op het 
ICT-landschap. Het is daarom belangrijk eerst de uitgangspunten te bepalen. 
Vervolgens moeten we die uitgangspunten toetsen aan afgesproken kaders 
en standaarden en ervoor zorgen dat ze hieraan voldoen. Een actuele 
Enterprise Architectuur Rijk (EAR) is hiervoor een onmisbaar fundament. 
Een EAR geeft richting aan de optimalisering van de Rijksbrede Digitale 
Infrastructuur (RDI) en het vervangen van legacy. De EAR is niet meer up-
to-date. In 2022 is daarom gestart met het ontwikkelen van een nieuwe visie 
en het verbeteren van de rol, positie en governance van de EAR. Deze visie 
vormt de basis voor het oprichten van een Architectuurraad en een update 
van de EAR in 2023. In 2022 is een team gestart met het uitwerken van de 
visie. Dit team heeft al verbinding gelegd met stakeholders zoals de Chief 
Technology Officers en Chief Information Officers van de departementen. 
Ook is het team eind 2022 begonnen met een eerste opschoning die nodig 
is om de EAR te updaten.
We zijn gestart met het uitvoeren van het plan van aanpak om het inzicht in 
IT-Beheer te verbeteren. Zoals ook in de kamerbrief JBR is aangegeven zijn 
hierin al goede stappen gezet. Het gewenste eindresultaat is:
• Inzicht in de status van het Rijksbreed IT-Beheer;
• Verbeterplannen van de ministeries op de benoemde beheerdomeinen
(waar nodig);
• Verbeterplannen vanuit CIO Rijk voor de kaders waar CIO Rijk eigenaar
van is.
31
 Kamerstukken II, 2022, 26643, nr. 904. 
Jaarrapportage Bedrijfsvoering Rijk 2022 63
