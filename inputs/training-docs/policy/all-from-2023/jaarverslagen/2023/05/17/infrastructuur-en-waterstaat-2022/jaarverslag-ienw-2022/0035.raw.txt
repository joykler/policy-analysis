opgenomen in de Europese Kaderrichtlijn Mariene Strategie (KRM) en 
de Europese Richtlijn voor Maritieme Ruimtelijke Planning (MSP). De 
coördinerende verantwoordelijkheid voor de KRM en de MSP ligt bij 
de Minister van IenW, tezamen in overeenstemming met de Ministers 
van LNV, EZK en BZK voor zover het aangelegenheden betreft die mede 
tot hun verantwoordelijkheid behoren. Ook in de context van het Noord­
zeeakkoord draagt de minister van IenW een coördinerende verantwoor­
delijkheid, in dit geval voor de Rijksinbreng en financiële governance 
gedurende de implementatie van dit akkoord tot en met 2030.
• Innovatie en exportbevordering. Het ontwikkelen van beleid, onder 
andere ten behoeve van de Topsector Water, gericht op het ontwikkelen 
van kennis, het bevorderen van innovatie en het versterken van de 
samenwerking tussen het bedrijfsleven, de kennisinstellingen en de 
overheid (de gouden driehoek) om de internationale concurrentiekracht 
van het Nederlandse bedrijfsleven te versterken. De topsector Water 
werkt sinds 2019 samen met de topsectoren Agri & Food en Tuinbouw 
& Uitgangsmaterialen in het kader van het missiegedreven innovatie­
beleid. Hierbij wordt een sterke thuismarkt (kennis en innovatie) 
gekoppeld aan een concurrerend Nederland in het buitenland. Voor dit 
laatste gaat het daarbij onder meer om het ontvangen van buitenlandse 
delegaties en het organiseren en uitvoeren van bilaterale handels­
missies.
• Daarnaast regisseert de Minister de afstemming van het waterbeheer 
met de landen rondom de Noordzee en met de buurlanden boven­
strooms gelegen in de stroomgebieden van Rijn, Maas, Schelde en 
Eems. Ten slotte is de Minister verantwoordelijk voor het toezicht op en 
de handhaving van (een deel van) de wet- en regelgeving door de ILT op 
de beleidsterreinen waterkwantiteit en waterkwaliteit (zie beleidsartikel 
24 Handhaving en Toezicht).
C. Indicatoren en Kengetallen
Hoogwaterbescherming
Hieronder is de beleidsmatige indicator voor hoogwaterbescherming 
opgenomen. In productartikelen 1, 2 en 3 van het Deltafonds zijn de aan dit 
beleidsartikel gerelateerde productindicatoren en/of -kerngetallen 
opgenomen.
Ongeveer 60% van ons land zou regelmatig onder water staan als er geen 
dijken en duinen zouden zijn. In dit gebied wonen negen miljoen mensen 
en wordt 70% van ons BNP verdiend. Maatschappelijk gezien is aandacht 
voor de waterveiligheid dus van cruciaal belang voor de leefbaarheid en 
de economie van Nederland (Kamerstukken II, 2015/16, 34436, nr.3) .
Het doel van het waterveiligheidsbeleid is:
• Iedereen in Nederland die achter een dijk woont, krijgt ten minste een 
basis beschermingsniveau van 1/100.000 per jaar. Dat wil zeggen dat 
de kans voor een individu om te overlijden als gevolg een overstroming 
niet groter mag zijn dan 0,001% per jaar.
• Daarnaast wordt extra bescherming geboden op plaatsen waar kans is 
op:
• grote groepen slachtoffers;
• en/of grote economische schade;
• en/of ernstige schade door uitval van vitale en kwetsbare infra­
structuur van nationaal belang.
Tweede Kamer, vergaderjaar 2022–2023, 36 360 XII, nr. 1 35
