ontstaat een nieuwe route voor goederentreinen en wordt de Brabant­
route (de spoorlijn door Dordrecht, Breda en Tilburg) ontlast. Tevens is 
het projectbudget geïndexeerd naar prijspeil 2022.
3. PHS Nijmegen West-Entree (- € 6 miljoen): De lagere realisatie wordt met 
name veroorzaakt doordat vastgoedonderhandelingen nog lopen en dus 
niet tot uitgaven in 2022 hebben geleid.
4. PHS Rijswijk-Rotterdam (€ 9 miljoen): Als gevolg van het opnieuw, in 
kleinere contracten, aanbesteden van de afbouw en de tunnel technische 
installaties is € 9 miljoen veschoven van 2021 naar 2022.
Projectbudget: Het projectbudget is geïndexeerd naar prijspeil 2022.
5. PHS Ede (€ 13 miljoen): De hogere realisatie is veroorzaakt door een 
herziene bouwfasering waarop de termijnbedragen zijn aangepast. 
Daarnaast zijn de geplande werkzaamheden met betrekking tot boven­
leiding en de funderingen voor de Stationskap eerder uitgevoerd en 
hebben de voor 2023/2024 geplande uitgaven reeds in 2022 plaatsge­
vonden.
Projectbudget: Als gevolg van een tegenvallende aanbesteding is het 
projectbudget verhoogd met € 5,4 miljoen, gedekt vanuit het budget 
planuitwerking PHS (Artikel MF 17.10.02). Tevens is het projectbudget 
geïndexeerd naar prijspeil 2022.
6. PHS Amsterdam (- € 6 miljoen): De lagere realisatie wordt met name 
verklaard doordat bij het deelproject PHS Amsterdam Havenpakket 
een positief aanbestedingsresultaat is behaald bij het contract voor 
aanleg van de bovenbouw op emplacement Westhaven (als gevolg van 
hergebruik van materialen, minder fasering en dagwerk in plaats van 
tijdens de nachten). Daarnaast is bij het deelproject Amsterdam Kleine 
maatregelen sprake van het vervallen van risico’s en lagere kosten dan 
geraamd voor de buitendienststelling.
Projectbudget: In verband met voorbereidende werkzaamheden voor 
het deelproject PHS Aziëhaven is een voorbeschikking afgegeven van 
€ 2,4 miljoen.
7. PHS Alkmaar-Amsterdam (- € 4 miljoen): De lagere realisatie wordt 
veroorzaakt door vertraging in de onderhandeling m.b.t. minnelijke 
grondaankoop. Deze transacties verschuiven naar 2023.
Projectbudget: Het projectbudget is verhoogd in verband met de afgifte 
van een aanvullende realisatiebeschikking. Tevens is het projectbudget 
geïndexeerd naar prijspeil 2022.
8. PHS TEV (€ 9 miljoen): De hogere realisatie is het gevolg van faseover­
gangen van planuitwerking naar realisatie. In de begroting 2022 die in 
september 2021 is gepresenteerd zijn de voor 2022 geplande uitgaven 
voor de nog te beschikken onderdelen onderdeel van de post PHS 
Planuitwerking. De benodigde budgetten worden pas overgeboekt naar 
het betreffende realisatieproject op het moment dat de subsidieaan­
vraag formeel door ProRail is ingediend.
Projectbudget: Voor het verzwaren van elf bestaande onderstations en 
de bouw van een nieuwe is een aanvullende subsidiebeschikking 
afgegeven. Het projectbudget is verhoogd met € 48 miljoen. Tevens is 
het projectbudget geïndexeerd naar prijspeil 2022.
9. OV-SAAL middellange termijn (MLT) (- € 2 miljoen): Het planuitwerkings­
budget OV SAAL MLT is samengevoegd met het planuitwerkingsbudget 
PHS.
10. PHS projecten < € 50 miljoen (- € 4 miljoen): De lagere realisatie wordt 
met name verklaard doordat bij het project PHS Sloe vertraging in de 
voorbereiding is ontstaan en is er in afstemming met de omgeving een 
uitvoeringsmoment in 2023 geïdentificeerd. Hierdoor is ook het 
verwachte moment van de uitgaven verschoven.
Tweede Kamer, vergaderjaar 2022–2023, 36 360 A, nr. 1 73
