B. Rol en verantwoordelijkheid
De Minister stimuleert met financiële instrumenten het in dienst nemen van 
mensen met een kwetsbare positie op de arbeidsmarkt, initiatieven die 
bijdragen aan gezonde en veilige arbeidsomstandigheden en aan goede 
arbeidsverhoudingen en arbeidsvoorwaarden. De Minister regisseert met 
wet- en regelgeving het stelsel van minimumeisen. Zij is in deze rollen 
verantwoordelijk voor:
– de vormgeving, het onderhoud en de werking van dit stelsel;
– de vaststelling van de hoogte van het wettelijk minimumloon (Wml) en 
het maximumdagloon;
– het bevorderen van goede arbeidsverhoudingen, onder andere door 
het recht op onderhandeling door sociale partners te waarborgen en 
het in stand houden van een adequate overlegstructuur met de sociale 
partners;
– het bevorderen dat werkgevers en werknemers gezonde en veilige 
arbeidsomstandigheden en een goed werktijden- en verzuimbeleid 
realiseren;
– het bevorderen dat werkenden gezond en vitaal kunnen doorwerken tot 
de pensioengerechtigde leeftijd;
– het zorgdragen voor gelijke kansen voor en tijdens arbeidsdeelname;
– het stimuleren en faciliteren van postinitiële scholing ten behoeve van 
het optimaal functioneren van de arbeidsmarkt;
– de handhaving van de wet- en regelgeving door de Nederlandse 
Arbeidsinspectie.
De Minister van Financiën is primair verantwoordelijk voor de fiscale wet- 
en regelgeving. Wanneer fiscale instrumenten worden ingezet om doelstel­
lingen in het kader van het arbeidsmarktbeleid te realiseren, is de Minister 
van SZW hiervoor medeverantwoordelijk.
C. Beleidsconclusies
Arbeidsverhoudingen en arbeidsvoorwaarden
Wet arbeid vreemdelingen
Per 1 januari 2022 is de Wet arbeid vreemdelingen 2022 (Wav) in werking 
getreden. Het doel van de wijziging is om de wet flexibeler en meer 
toekomstbestendig te maken. In dit licht is de duur van de tewerkstellings­
7
vergunning (twv) verruimd van één naar drie jaar . Door de wijziging dat in 
beginsel een twv wordt verleend voor de duur van drie jaar kan beter 
maatwerk worden verleend en kan in de lagere regelgeving worden bepaald 
wanneer welke maximale duur wenselijk is, hetgeen leidt tot flexibelere 
wetgeving. Verder kan worden meebewogen met conjunctuur van de 
economie, hetgeen de toekomstbestendigheid ten goede komt. Daarnaast 
is een aantal maatregelen genomen om de positie van de werknemer te 
versterken, zoals de verplichting tot een periodieke girale betaling van het 
loon, omdat hierbij een grotere zekerheid bestaat dat de vreemdeling 
vrijelijk over zijn loon kan beschikken dan bij contante betaling. Tevens kan 
het toezicht op naleving van de juiste beloning effectiever plaatsvinden. 
Verder is een facultatieve weigeringsgrond geïntroduceerd als er geen 
sprake is van economische activiteiten, om te voorkomen dat een 
7
 In de wijziging van het Besluit uitvoering Wet arbeid vreemdelingen 2022 (BuWav) wordt, in 
afwijking van deze hoofdregel, geregeld dat een twv voor ten hoogste twee jaar kan worden 
verleend bij aanvragen waarbij door UWV wordt getoetst of er prioriteitgenietend aanbod 
beschikbaar is en of de vacature voldoende kenbaar is gemaakt (volledige arbeidsmarkttoets).
Tweede Kamer, vergaderjaar 2022–2023, 36 360 XV, nr. 1
