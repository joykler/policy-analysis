gedoteerd voor Van Werk naar Werk (VWNW) kandidaten. De vrijval 
voorziening sanering betreft vrijval van een voorziening van € 0,9 mln. voor 
VWNW- kandidaten van OW welke inmiddels uit dienst zijn getreden of 
een andere baan hebben gevonden binnen de Rijksoverheid. In verband met 
gemaakte kosten voor de VWNW-kandidaten heeft een onttrekking van de 
voorziening sanering plaatsgevonden van € 0,7 mln. bij Personeel en € 0,1 
bij OW.
Voor de afwikkeling van de grafische dienstverlening is eind 2014 een 
voorziening gevormd van € 12,1 mln. Na de onttrekkingen in 2014 tot en met 
2022 (€ 9,3 mln.) en de gerealiseerde vrijval van € 1,0 mln. in 2020 resteert 
eind 2022 een voorziening van afgerond € 1,9 mln.
Aan de voorziening verliesgevende projecten heeft de afgelopen jaren geen 
onttrekking meer plaatsgevonden en er wordt ook geen onttrekking meer 
verwacht. De resterende voorziening van € 10.000 is derhalve vrijgevallen 
ten gunste van het resultaat.
De voorziening juridische geschillen bestaat uit de volgende componenten:
– Inzake een juridisch geschil over de kostenontwikkeling van een ICT- 
applicatie is een voorziening opgenomen van € 0,3 mln. In 2022 is 
overeenstemming bereikt over de doorbelasting van de kosten 
waardoor er geen noodzaak meer is voor het aanhouden van de 
voorziening. Deze is in 2022 vrijgevallen.
– Voor het ingeschatte fiscale risico voortvloeiend uit de wet DBA heeft 
Personeel in 2022 € 0,5 mln. gedoteerd aan de voorziening juridische 
geschillen.
De dotatie aan de voorziening dubieuze debiteuren betreft oninbare 
vorderingen bij OW (€ 0,4 mln.) en Personeel (€ 0,1 mln.). De voorziening 
oninbaarheid debiteuren is gevormd voor facturen die langer dan 365 dagen 
openstaan en voor dispuutfacturen. Van de als oninbaar aangemerkte 
debiteuren in de jaarrekening 2021 is bij OW € 0,8 mln. en bij Personeel € 0,2 
mln. aan openstaande facturen geïnd. Dit heeft geresulteerd in een vrijval 
van de voorziening dubieuze debiteuren van € 1 mln. In 2022 is € 0,2 mln. 
aan dubieuze debiteuren definitief oninbaar gebleken. Voor deze posten 
heeft een onttrekking van de voorziening plaatsgevonden. Het betrof met 
name dubieuze debiteuren van OW.
Langlopende schulden
Leningen bij het Ministerie van Financiën
In 2022 heeft UBR geen beroep gedaan op de leenfaciliteit bij het Ministerie 
van Financiën.
Kortlopende schulden
Crediteuren
Van het crediteuren bedrag heeft € 0,1 mln. betrekking op moederdepar­
tement inclusief de rijksbreed opererende agentschappen, € 0,1 mln. op 
overige departementen en € 1,9 mln. op derden.
Belastingen en premies sociale lasten
De belastingen en premies sociale lasten bestaan uit af te dragen BTW € 0,3 
mln.
Tweede Kamer, vergaderjaar 2022–2023, 36 360 VII, nr. 1 187
