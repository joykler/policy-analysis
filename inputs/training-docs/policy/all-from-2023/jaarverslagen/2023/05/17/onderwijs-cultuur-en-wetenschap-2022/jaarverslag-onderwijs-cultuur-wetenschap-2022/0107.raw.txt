instellingensubsidies en de overige subsidieregelingen waarmee makers en 
instellingen op projectbasis kunnen worden ondersteund. De fondsen 
hebben in 2022 ook € 42,9 miljoen ontvangen voor de ondersteuning van 
makers via specifieke regelingen en meerjarig gesubsidieerde instellingen 
bij de fondsen. Daarnaast hebben de fondsen in 2022 een bedrag van in 
totaal € 3,6 miljoen ontvangen voor de verbetering van de publieke dienst­
verlening. Dit zijn middelen die in het kader van het programma Werk aan 
Uitvoering door het kabinet beschikbaar zijn gesteld.
Museale instellingen met een wettelijke taak
Op basis van de Erfgoedwet (Stb. 2015, 511) zijn museale instellingen belast 
met de zorg voor het beheer van de museale cultuurgoederen van de Staat 
of andere cultuurgoederen of verzamelingen. Hiervoor ontvangen deze 
instellingen met een wettelijke taak een structurele vergoeding. Voor de 
subsidiëring van deze taak worden op grond van de regeling Beheer rijks­
collectie en subsidiëring museale instellingen (Stcrt. 2016, 1220) middelen 
beschikbaar gesteld, waarbij onderscheid wordt gemaakt in enerzijds 
beheer en onderhoud van collecties en anderzijds huisvesting. Daarnaast 
ontvangen museale instellingen, op grond van dezelfde regeling, middelen 
voor hun publieksactiviteiten. Op grond van de RAOCCC is aan de museale 
instellingen in 2022 € 28,0 miljoen extra beschikt en betaald. Zie hiervoor 
de Kamerbrief Vijfde specifieke steunpakket voor de culturele en creatieve 
sector (Kamerstuk II 2021/22, 32820, nr. 458).
Stelseltaken openbare bibliotheekvoorzieningen, digitale openbare 
bibliotheek en bibliotheekvoorziening leesgehandicapten
De Wet stelsel openbare bibliotheekvoorzieningen (Wsob) organiseert het 
openbare bibliotheekwerk als een netwerk van samenwerkende lokale en 
provinciale openbare bibliotheekvoorzieningen, waarbij de Koninklijke 
Bibliotheek (KB) een coördinerende rol vervult. In het netwerk verricht de 
KB als nationale bibliotheek van Nederland taken voor het stelsel als geheel, 
waaronder het beheer en de doorontwikkeling van de landelijke digitale 
openbare bibliotheek en de bibliotheekvoorziening voor personen met 
een leeshandicap. Voor de uitvoering van deze taken heeft de KB in 2022 
een rijksbijdrage van in totaal € 59,8 miljoen ontvangen, waarvan 
€ 24,8 miljoen voor landelijke stelseltaken en digitale infrastructuur, 
€ 22,0 miljoen voor e-content van de online bibliotheek en € 13,0 miljoen 
voor de voorziening leesgehandicapten. Om tegemoet te komen aan de 
sinds corona gestegen vraag naar e-books zijn in 2022 een bedrag van 
€ 1,5 miljoen uit het vijfde corona steunpakket voor de culturele en creatieve 
sector en een bedrag van € 3,2 miljoen uit de coalitieakkoordmiddelen 
cultuur 2022 toegevoegd aan de middelen voor e-content. Om de toegan­
kelijkheid van de openbare bibliotheek voor de jeugd te vergroten is per 
1 juli 2022 de jeugdcontributie afgeschaft door middel van een wijziging van 
de Wsob. De bibliotheekvoorstellen in het coalitieakkoord zijn in overleg 
met de medeoverheden en het bibliotheekveld uitgewerkt in de Bibliotheek­
brief 2022 (Kamerstuk II 2022/23, 33846, nr. 70) die op 4 november 2022 naar 
de Tweede Kamer is gestuurd.
Monumentenzorg
De Erfgoedwet is sinds 1 juli 2016 het juridisch kader voor de financiering 
van de monumentenzorg. Voor de instandhouding van rijksmonumenten 
werden ook in 2022 middelen beschikbaar gesteld via de Subsidieregeling 
instandhouding monumenten en de Woonhuisregeling. Via de Hoofdlijnen­
brief cultuur 2022 van 23 mei 2022 (Kamerstuk II 2021/22, 32820, nr. 467) 
werden extra middelen ingezet voor het Molenfonds, de instandhouding 
van monumenten in het aardbevingsgebied in Groningen en het 
Tweede Kamer, vergaderjaar 2022–2023, 36 360 VIII, nr. 1
