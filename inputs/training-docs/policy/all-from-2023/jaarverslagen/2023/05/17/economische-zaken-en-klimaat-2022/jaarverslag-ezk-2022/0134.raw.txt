3. Belangrijke ontwikkelingen en verbeteringen in de bedrijfsvoering
Nieuw organisatiebesluit EZK
Met het regeerakkoord van het kabinet Rutte IV is onder andere afgesproken 
om vanaf 2022 de taken van de Nationale Coördinator Groningen (NCG) van 
het Ministerie van Binnenlandse Zaken en Koninkrijksrelaties over te dragen 
aan EZK. Mede om die reden is per 1 juli 2022 het nieuwe Organisatiebesluit 
Kerndepartement EZK 2022 vastgesteld. Dit besluit voorziet onder andere 
in een herstructurering van het directoraat-generaal Klimaat en Energie, 
een herverdeling van taken bij een aantal directies die vallen onder het 
directoraat-generaal Bedrijfsleven en Innovatie, de oprichting van het 
directoraat-generaal voor Economie en Digitalisering en het programma 
directoraat-generaal Groningen en Ondergrond.
Klimaatfonds
In december 2022 is het wetsvoorstel tot oprichting van het Klimaatfonds 
als een begrotingsfonds, zoals bedoeld in artikel 2.11 van de CW, ingediend 
bij de Staten-Generaal. Goedkeuring wordt in 2023 verwacht, zodat met 
ingang van 2024 verplichtingen en uitgaven ten laste van het begrotings­
fonds kunnen worden gedaan. Het wetsvoorstel regelt onder meer de 
doelstelling van het fonds en de aard van de uitgaven ten laste van het 
fonds. Dit voorstel wijst de Minister voor Klimaat en Energie als fondsbe­
heerder aan.
Tweede Kamer, vergaderjaar 2022–2023, 36 360 XIII, nr. 1 134
