een rapportage die inzicht biedt in de huidige (toe)stand van het ICT-
landschap, zodat het onderhoud en de daarbij behorende investering op 
een gecontroleerde wijze kan worden uitgevoerd en tijdig gestart kan 
worden met het vervangen of vernieuwen van het ICT-landschap of 
onderdelen daarvan. De chief information officer (CIO) VWS heeft hiermee 
een tool in handen om integraal te kunnen sturen en adviseren over het 
onderhoud en beheer van alle ICT applicaties. Daarnaast heeft de CIO met 
‘instrumenten’ zoals portfolio- en accountmanagement, voldoende zicht op 
mogelijke risico’s. In 2023 wordt het LCM register verder doorontwikkeld.
Paragraaf 2 - Rijksbrede bedrijfsvoeringsonderwerpen
Grote lopende ICT-projecten
CIZ
Het project heraanbesteding/doorontwikkeling ICT dienstverlening bestaat 
uit het aanbesteden en doorontwikkeling van het totale ICT landschap van 
het Centrum Indicatiestelling Zorg (CIZ), bestaande uit de applicatiedienst­
verlening, Data & Analytics en de overige ICT dienstverlening (waaronder 
kantoorautomatisering). Het huidige primaire applicatielandschap van het 
CIZ zal vervangen worden door een nieuw applicatielandschap op basis van 
een Dynamisch Case Management systeem (DCM) met low-code. Daarnaast 
zal het DateWareHouse (DWH) worden vervangen door een Data & 
Analytics platform, waarbij het huidige DWH als nieuwe koppeling (bron) 
zal worden meegenomen, zodat de historie in de huidige vorm gebruikt kan 
worden. Als laatste zal de ICT Dienstverlening opnieuw worden aanbesteed. 
Het betreft hier dus drie percelen. Het programma bevindt zich in de fase 
van de aanbestedingen DataWarehouse en Dienstverlening en realisatie en 
implementatie van het nieuwe zaaksysteem.
Gebruik open standaarden en open source software
Binnen het concern VWS wordt indien mogelijk gestreefd naar het gebruik 
van open standaarden en open source. In een aantal gevallen, bijvoorbeeld 
bedrijfsvoering met gevoelige informatie, of vanwege een andere 
technische oplossing, is het gebruik van open source niet altijd mogelijk. Dit 
geldt ook voor functionele inkoop van software binnen VWS. Indien het 
proces (functioneel, c.q. non-functioneel) een dergelijke IV ondersteuning 
toelaat hebben open source oplossingen de voorkeur en worden als wens 
in het programma van eisen opgenomen.
In de periode van de pandemie is er gekozen om o.a. de CoronaMelder en 
Coronacheck op een open en transparante wijze te ontwikkelen met burger­
participatie. Deze open source aanpak is succesvol gebleken en zal zich 
voortzetten in andere projecten.
Betaalgedrag
Het ministerie van VWS heeft over 2022 95% van zijn facturen binnen 
30 dagen betaald. Hiermee heeft het ministerie voldaan aan de rijksbrede 
norm van 95% om zijn facturen binnen 30 dagen te betalen.
Tweede Kamer, vergaderjaar 2022–2023, 36 360 XVI, nr. 1 125
