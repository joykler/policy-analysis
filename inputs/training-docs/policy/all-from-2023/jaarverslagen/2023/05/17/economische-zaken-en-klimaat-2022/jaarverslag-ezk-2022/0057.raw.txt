Versterken digitale vaardigheden
Het tekort aan personeel en gebrek aan digitale vaardigheden op de 
werkvloer vormt een groot obstakel voor een succesvolle digitale transitie. 
Op Europees en nationaal niveau hebben de huidige en de verwachte grote 
tekorten geleid tot stevige ambities. In 2030 willen we in Europa beschikken 
over 20 miljoen digitaal geschoolden, waarvan de helft vrouw en moet 80 
procent van de Europese bevolking beschikken over digitale basisvaardig­
heden. Als antwoord op deze ambities en het tekort op de arbeidsmarkt van 
ICT’ers heeft het kabinet onder leiding van EZK deel 1 van het Actieplan 
groene en digitale banen in juli 2022 aangeboden. In dit deel beschrijft het 
kabinet welke onderzoeksrichtingen en benodigde aanvullingen mogelijk 
zijn. In het tweede helft van 2022 is gewerkt aan deel 2 van dit actieplan, 
waarin beschreven zal worden met welke extra inzet het kabinet het 
vraagstuk van arbeidskrapte voor klimaat en digitale transitie wil 
aanpakken. Begin 2023 zal deel 2 worden aangeboden aan de Tweede 
Kamer. Om ervoor te zorgen dat bedrijven voldoende goed gekwalificeerd 
personeel kunnen vinden, heeft EZK de Human Capital Agenda ICT in 2022 
doorontwikkeld met nieuwe prioriteiten. Binnen deze agenda is een sterk 
landelijk dekkend netwerk gerealiseerd, waaronder inmiddels meer dan 80 
publiek private samenwerkingen op het domein van digitale vaardigheden 
beschikbaar zijn. Hier werken meer dan 8000 bedrijven aan mee.
Onderwijscurriculum up-to-date
Om te bewerkstelligen dat jongeren beschikken over goede ICT-basisvaar­
digheden en informatievaardigheden is in 2022 door EZK samen met het 
ministerie van OCW het Co-teach informatica initiatief ondersteund. Co-
teach informatica is een pilotproject waarin scholen het eindexamen 
informatica kunnen aanbieden voor een combinatie van projectonderwijs 
door IT professionals en een online leerlijn – ook wanneer een school nog 
geen informaticaleraar in dienst heeft. Tevens is in 2022 het Nationaal 
onderwijslab AI gelanceerd. Het Nationaal onderwijslab AI zal de komende 
10 jaar samen met het onderwijs, de wetenschap en het bedrijfsleven intel­
ligente digitale onderwijsinnovaties ontwikkelen gericht op de verbetering 
van de kwaliteit van het primair en voortgezet onderwijs.
Behouden en versterken van een veilige, betrouwbare en hoogwaardige 
digitale infrastructuur
Implementatie Europees telecomkader
De wijziging van de Telecommunicatiewet ter implementatie van de 
Telecomcode (richtlijn EU/2018/1972) is als hamerstuk aangenomen door 
zowel de Tweede als Eerste Kamer en is op 2 maart 2022 in werking getreden 
(Stb. 2022, 83 en 95). De implementatie van de herziening van het Europese 
telecomkader zou uiterlijk eind 2020 moeten zijn geïmplementeerd. Net als 
de meeste lidstaten heeft Nederland dit helaas niet gehaald, onder meer 
vanwege het grote aantal reacties van burgers en gemeenten op de inter­
netconsultatie. Een deel van de richtlijn was al geïmplementeerd met de 
wetswijziging die op 21 december 2020 in werking is getreden (Stb. 2020, 
199).
Digitale infrastructuur van wereldklasse (connectiviteit): frequentieveiling 
en snelle uitrol van glasvezel
Met betrekking tot de voor (volwaardig) 5G relevante 3,5 GHz-band zijn in 
2022 belangrijke stappen gezet op weg naar beschikbaarstelling van deze 
frequentieband. Zo is een advies gereed gekomen met betrekking tot een 
Tweede Kamer, vergaderjaar 2022–2023, 36 360 XIII, nr. 1
