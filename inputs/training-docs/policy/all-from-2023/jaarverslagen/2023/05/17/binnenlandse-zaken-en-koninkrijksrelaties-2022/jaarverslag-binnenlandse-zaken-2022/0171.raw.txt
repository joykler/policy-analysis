Lasten
Apparaat
Personele kosten
Eigen personeel
De gerealiseerde kosten van intern personeel zijn lager dan de begroting. 
Er is sprake van lagere kosten als gevolg van een lagere gerealiseerde 
personele bezetting in verhouding tot de formatie. De afgelopen jaren is 
de formatie van P-Direkt uitgebreid met ICT-specialisten voor kort cyclische 
verbetering op de systemen, maar het is nog niet gelukt deze werkplekken 
helemaal te vullen met ambtelijk personeel.
Inhuur externen
De kosten van extern personeel waren hoger hetgeen is veroorzaakt 
doordat er extra is ingehuurd om de openstaande formatieplaatsen op te 
vullen en de implementatie van de nieuwe dienstverlening Rijks Rooster 
Applicatie bij nieuwe aansluiters te realiseren.
Overige personele kosten
De overige personeelskosten zijn hoger dan begroot, onder andere doordat 
er geen rekening gehouden was met werkplekkosten thuis en een weer 
stijgend bedrag aan forensenkosten en een deel van de begroting bij 
overige materiële kosten is opgenomen.
Materiële kosten
Apparaat ICT
Dit betreft voornamelijk de kosten van systeemlicenties voor de P-Direkt 
basis dienstverlening en uitbesteed systeembeheer- en ontwikkeling voor 
de Rijkspas dienstverlening.
Bijdrage aan SSO's
Dit betreft voornamelijk de kosten van kantoorautomatisering en housing 
en hosting van de P-Direkt systemen door SSC-ICT en de huisvestingskosten 
bij FMH en het Rijksvastgoedbedrijf. De lagere realisatie wordt voornamelijk 
veroorzaakt door lagere ICT kosten voor de basis dienstverlening als gevolg 
van de overgang naar een andere database omgeving.
Overige materiële kosten
Dit betreft bureaukosten, advies met resultaatverplichting en HRM onder­
steuning vanuit het moederdepartement. De lagere realisatie wordt voorna­
melijk veroorzaakt doordat bepaalde overige personele kosten in de 
begroting abusievelijk in de post overige materiële kosten zijn opgenomen. 
Rentelasten
In 2021 zijn de laatste rentedragende leningen afgelost.
Afschrijvingskosten
Apparaat ICT
Dit betreft voornamelijk P-Direkt specifieke apparatuur die niet door de ICT 
dienstverlener geleverd kunnen worden.
Overige materiële kosten
Vanaf 2021 heeft P-Direkt deze kosten niet meer in verband met overdracht 
van de inventaris naar de facilitair dienstverlener.
Tweede Kamer, vergaderjaar 2022–2023, 36 360 VII, nr. 1 171
