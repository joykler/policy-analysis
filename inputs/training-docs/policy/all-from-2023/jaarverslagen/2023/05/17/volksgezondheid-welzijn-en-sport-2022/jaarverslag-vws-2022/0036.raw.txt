C. Beleidsconclusies
Pandemische Paraatheid
Sinds begin 2022 zijn de eerste stappen gezet voor een versterkte 
pandemische paraatheid. Het beleidsprogramma is opgebouwd langs drie 
beleidsopgaven op het gebied van publieke gezondheid, zorg en leverings­
zekerheid.
Ter versterking van de publieke gezondheidszorg en infectieziektebe­
strijding is eind vorig jaar een aantal resultaten samengekomen waaronder 
een onderzoek over monitoring en surveillance, een onderzoek naar de 
capaciteit bij de GGD’en, de gesprekken met stakeholders over de 
benodigde versterkingen bij de GGD’en en de aanvullende eisen die de 
Landelijke Functionaliteit Infectieziekten zal stellen aan de uitvoering van 
de infectieziektebestrijding. De tweede beleidsopgave is gericht op een 
zorglandschap dat goed voorbereid en dat flexibelen opschaalbaar is. In 
2022 heeft VWS partijen gevraagd scenario’s op te stellen voor zorgcoördi­
natie, waarvan de functies van inzicht in capaciteit en patiëntenspreiding 
onderdeel uitmaken. Om de leveringszekerheid te versterken is geïnves­
teerd in het stimuleren van de ontwikkeling en productie van medische 
producten. Een sterke basis van waaruit medische producten geleverd 
worden is in grote mate bepalend voor de weerbaarheid, flexibiliteit en 
opschaalbaarheid in crisistijd. In 2022 zijn veelal voorbereidende werkzaam­
heden verricht, derhalve worden vanaf 2023 conrete resultaten verwacht.
De resultaten van eerder genoemde programma’s vormen belangrijke 
bouwstenen om de komende jaren de benodigde versterkingen verder 
vorm te geven.
HPV-vaccinatie
Het initiële streven voor de aanvullende HPV-vaccinatiecampagne voor 
jongvolwassenen was om te starten in 2021. De potentiële grootte van de 
campagne is een flinke opgave voor de GGD’en die gevraagd zijn uitvoering 
te geven aan de campagne. Door de COVID-19 pandemie is het niet gelukt 
om eerder te starten met de aanvullende HPV-vaccinatiecampagne, wel zijn 
eind 2022 voorbereidingen gestart. De campagne zal starten in 2023.
Prenataal huisbezoek
Het wetsvoorstel ‘Prenataal huisbezoek door de jeugdgezondheidszorg 
(PHB JGZ) is per 1 juli 2022 in werking getreden. Met dit wetsvoorstel krijgen 
gemeenten de taak om een prenataal huisbezoek aan te bieden aan 
zwangere vrouwen en/of gezinnen in een kwetsbare situatie in hun 
gemeente.
De overige voorgenomen beleidswijzingen uit de begroting 2022 zijn 
volgens plan uitgevoerd.
Voedselkeuzelogo 
De besluitvorming over invoering van een voedselkeuzelogo is vertraagd. 
Voorafgaand aan de besluitvorming, moest de eerste wetenschappelijke 
evaluatie van het voedselkeuzelogo gereed zijn. Daarna heeft de Gezond­
heidsraad hierover geadviseerd. De volgende stap is dat een besluit 
genomen wordt over de mogelijke introductie van Nutri-Score in 
Nederland.
Tweede Kamer, vergaderjaar 2022–2023, 36 360 XVI, nr. 1 36
