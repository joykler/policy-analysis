De openstaande verplichtingen op het project Combat Support Ship (CSS) 
van € 102.953 bestaat uit verreweg de grootste verplichting ten bedrage van 
€ 97.636 naar aanleiding van het in voorjaar 2020 afgesloten contract met 
Damen Schelde Naval Shipbuilding BV voor de bouw, beproeven en 
functioneel opleveren van het CSS conform bestek en inclusief overeenge­
komen Integrated Logistic Support (ILS), zoals o.a. reservedelen, 
opleidingen, speciale gereedschappen en meetapparatuur. Conform het 
contract zal de laatste betaling, bij oplevering van het CSS, plaatsvinden in 
juni 2024. De overige verplichtingen ten bedrage van € 5.317 bestaat uit 
diverse relatief kleinere verplichtingen voor een aantal aankopen op het 
gebied van SEWACO en ILS, waaronder, contractuele (deel)betalingen voor 
de SHF Satcom installatie, IFF en het radar systeem voor aan boord van 
het CSS.
Een verplichting van € 101.821 betreft de FMS-case voor de aanschaf van 
de Mk54 Light Weight Torpedo modkits, ter vervanging van de huidige Mk46 
torpedo. De levering vindt plaats van 2025 t/m 2027. De productie is 
vertraagd a.g.v. productieproblemen bij de leverancier, de impact van 
COVID-19 en het wereldwijde tekort aan halfgeleiders. De US Navy voorziet 
mogelijkheden om de nu vertraagde eerste leveringen binnen het geplande 
leverschema in te passen zodat vertraging op de gehele levering voorkomen 
kan worden.
Voor de exploitatie van de systemen uit het project Defensiebrede 
Vervanging Operationele Wielvoertuigen (DVOW) staan verplichtingen 
open van € 245.327 Deze verplichtingen vloeien voort uit de afgesloten 
contracten en zijn voornamelijk aangegaan voor de instandhouding van 
het voertuig Amarok (Pon Holdings, t/m 2030, € 11 miljoen), vrachtwagen 
Gryphus (Scania Nederland BV, t/m 2034, € 190 miljoen) en diverse contai­
nersystemen (Marshall of Cambridge Holdings, t/m 2037, € 43 miljoen).
De openstaande verplichting van € 153.734 betreft veelal meerjarige onder­
houdscontracten voor simulatoren. Dit zijn allerlei soorten simulatoren 
waarvan JIVC de instandhouding verricht voor de defensieonderdelen. De 
drie grootste openstaande verplichtingen zijn voor de onderhoudscon­
tracten van de NH90 Full Mission Flight Trainer ad € 27.770, de Tactische 
Indoor Simulator ad € 12.274 en het Mobile Combat Training Center (MCTC) 
ad € 70.568. Het onderhoud wordt uitgevoerd door respectievelijk Rotorsim 
SRL, Thales AVS France en Saab AB. Voor deze drie simulatoren geldt dat 
op de defensielocatie vast personeel van de leverancier aanwezig is. Zij 
onderhouden het systeem dagelijks zodat op elk moment gesimuleerd kan 
worden. In 2022 zijn twee verschillende verplichtingen voor het onderhoud 
van de Command and Staff Trainer met de leverancier Elbit Systems C4I and 
Cyber Ltd. aangegaan voor een totaalbedrag van € 3.974. Dit betreft het 
jaarlijkse onderhoud voor de periode van 2023 t/m 2027.
De openstaande verplichting van € 140.204 betreft veelal meerjarige onder­
houdscontracten voor crypto, elektronische oorlogsvoering, hoog-gerubri­
ceerde netwerken, radiosystemen en satellietcommunicatie. Van de 
openstaande verplichting bestaat 85% uit satellietcommunicatie. In 2022 is 
een nieuwe verplichting van € 62.752 aangegaan met Airbus France. Dit 
betreft de lease van drie Ultra High Frequency Tactical Satellieten die 
Defensie gebruikt voor ondersteuning van missies en oefeningen. Naast dit 
contract zijn de twee grootste openstaande verplichtingen voor Wideband 
Global Satellite Communication ad € 12.489 en de bel- en databundel van 
satelliettelefoons en iridium ad € 8.519. Wideband Global Satellite commu­
nication betreft een MOU met Airforce USA. Dit is een multinationale 
Tweede Kamer, vergaderjaar 2022–2023, 36 360 K, nr. 1 53
