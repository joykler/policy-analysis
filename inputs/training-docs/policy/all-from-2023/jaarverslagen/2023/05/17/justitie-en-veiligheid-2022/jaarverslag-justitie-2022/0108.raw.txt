Overbruggingsovereenkomsten
Het Ministerie van Infrastructuur en Waterstaat (IenW) is verantwoordelijk 
voor een aantal (Rijksbrede) aanbestedingen waarvoor begin 2020 
overbruggingsovereenkomsten voor verschillende inhuur-diensten zijn 
afgesloten. JenV is afnemer van deze diensten. Doordat een overbruggings­
overeenkomst een onrechtmatig inkoop is, heeft vanaf 2020 en volgende 
jaren onrechtmatige inkoop plaatsgevonden doordat deze contracten niet 
tijdig zijn vernieuwd. Mede hierdoor is het Dynamische Aankoop Systeem 
(DAS) nog niet volledig afgesloten. De planning voor de definitieve gunning 
van alle aanbestedingen die samenhangen met de overbruggingsovereen­
komsten (IenW) is medio 2023. In 2023 wordt hierdoor de onrechtmatigheid, 
volgend uit de overbruggingsovereenkomst en DAS, verder afgebouwd.
Bij inhuur ICT-professionals DJI is geconstateerd dat de maximale waarde 
van het Rijkscontract is overschreden. In de overlap-periode naar het 
nieuwe contract in 2022 is nog onrechtmatig ingehuurd.
Tolkdiensten
Het programma Tolken in de Toekomst is afgerond en de nieuwe werkwijze 
is ingeregeld bij de categorie Tolk- en Vertaaldiensten. Het Inkoop 
Uitvoerings Centrum (IUC) van JenV heeft de Europese aanbestedingen 
uitgevoerd in samenspraak met DGRR/DRB die de beleidsmatige 
coördinatie van dit dossier onder zijn hoede heeft. In augustus 2020 is 
gestart met de reeks aanbestedingen. Inmiddels zijn er verschillende tolk- 
en vertaalaanbestedingen afgerond en zijn 16 overeenkomsten opera­
tioneel en worden in de eerste helft van 2023 nog eens 
4 tolkovereenkomsten voor de IND geïmplementeerd. Hiermee is de 
onrechtmatigheid op de inkoop van tolkdiensten voor de Raad voor Rechts­
bijstand, Politie, COA, DTenV, vertaaldiensten OM en Rechtspraak en 
tolkdiensten IND opgeheven. Door de invoering van een hoger minimum­
tarief is enige vertraging in de tolk- en vertaalaanbesteding opgelopen. Naar 
verwachting zijn alle tolk- en vertaaldiensten half 2024 aanbesteed en 
geïmplementeerd.
Inhuur zorgpersoneel Dienst Justitiële Inrichting
De Inhuur zorgpersoneel is in 2018 aanbesteed. Deze aanbesteding was 
gericht op effectief aanvullen van roosters bij piekdrukte en ziekte van het 
vaste personeel. Door een structureel personeelstekort voor medisch 
personeel wordt deze behoefte uitgezet bij de huidige leveranciers van de 
raamovereenkomst inhuur medisch personeel. Deze leveranciers kunnen 
echter niet voorzien in deze aanvullende behoefte waardoor DJI, vanwege 
de zorgplicht, genoodzaakt is zelf extra in te huren. Deze inhuur loopt buiten 
het lopende contract om en overschrijdt de geldende aanbestedings­
normen. In mei 2023 zal naar verwachting het nieuwe contract ingaan. De 
aanvullende zorgbehoefte is in het contract opgenomen.
IT-contracten Openbaar Ministerie
In het kader van het borgen van het primaire proces heeft het OM twee reeds 
geëxpireerde IT-contracten onrechtmatig verlengd en verantwoord in 2021. 
In 2022 zijn nieuwe opdrachten verstrekt in aanvulling van de reeds geëxpi­
reerde IT-contracten van 2021. De onrechtmatigheid van deze nieuwe IT-
contracten bedraagt circa € 24,4 mln.
Misbruik en oneigenlijk gebruik (M&O) 
Met ontvangsten uit boeten, transacties, leges, uitgaven aan subsidies, 
bijdragen en aanbestedingen/inkopen en interne betalingen (personeel, 
declaraties, e.d.) kent JenV diverse terreinen die gevoelig zijn voor vormen 
Tweede Kamer, vergaderjaar 2022–2023, 36 360 VI, nr. 1
