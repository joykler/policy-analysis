Qredits-financiering over de gehele linie groter. Qredits verstrekt op een 
efficiënte manier financiering. In vergelijking met buitenlande peers maakt 
Qredits relatief weinig operationele kosten. De drie belangrijkste aanbeve­
lingen zijn: i) Waak voor onbedoelde concurrentie met alternatieve 
financiers; ii) Zet starters verder centraal, hier kan Qredits met name een 
verschil maken; iii) evalueer periodiek de onderlinge afhankelijkheden en 
verwachtingen van Qredits en EZK en expliciteer gezamenlijke ambities en 
werkafspraken voor de toekomst.
Fiscale regelingen startups/gebruikelijk loonregeling innovatieve startups
Met Prinsjesdag 2022 is de evaluatie van de gebruikelijk loonregeling voor 
innovatieve startups aangeboden aan de Tweede Kamer. De evaluatie is 
uitgevoerd op basis van aangiftegegevens en een enquête, die is uitgezet 
door de Rijksdienst voor Ondernemend Nederland (RVO). De regeling is 
negatief beoordeeld op doeltreffendheid. Door deze negatieve beoordeling 
is het niet mogelijk om een concreet oordeel te vellen over de doelma­
tigheid. Daarnaast is gebleken dat de regeling niet voldoet aan de toets­
ingselementen van het Toetsingskader Fiscale Regelingen (TFR). Om deze 
reden is de regeling per 31 december 2022 beëindigd. Er is sprake van 
overgangsrecht voor bestaande gevallen tot 1 januari 2025.
Agentschapsdoorlichting Rijksdienst voor Ondernemend Nederland (RVO)
RVO is een agentschap van EZK die voor verschillende opdrachtgevers 
beleid uitvoert dat gericht is op het creëren van een gunstig ondernemers­
klimaat. RVO adviseert en ondersteunt ondernemers en beleidsmede­
werkers op het gebied van duurzaamheid, zakendoen over de grenzen, 
agrarisch ondernemen en innovatie. Kwink heeft in 2022 een doorlichting 
over het functioneren van RVO in de periode 2014 ‒ 2020 opgeleverd aan 
de hand van interviews en deskstudie. Het onderzoekrapport concludeert 
onder meer dat RVO stappen heeft gezet om de doelen opgavegericht, 
talentgericht, klantgericht en datagedreven werken uit de Agenda 2022 te 
bereiken. Opdrachtgevers zijn over het geheel genomen tevreden over de 
dienstverlening en de onderlinge samenwerking. RVO wordt binnen EZK als 
voorloper beschouwd op het gebied van datagedreven werken. Er zijn geen 
signalen dat RVO ondoelmatig werkt en in de aansturing is hier bovendien 
aandacht voor. De bestaande indicatoren en kengetallen bieden echter 
onvoldoende basis om goed inzicht te hebben in en grip te houden op de 
doelmatigheid. RVO onderkent dit en werkt aan de opvolging van de verbe­
tervoorstellen uit een onderzoek naar grip en sturing op kostenefficiency dat 
in 2020 is uitgevoerd.
Invest-NL
Invest-NL heeft tot doel om bij te dragen aan het financieren en realiseren 
van maatschappelijke transitieopgaven door ondernemingen en aan het 
bieden van toegang tot ondernemingsfinanciering, indien de markt hierin 
onvoldoende voorziet. In december 2022 heeft onderzoeksbureau Dialogic 
een tussentijdse evaluatie uitgevoerd conform de Machtigingswet 
oprichting Invest-NL. Er is gebruik gemaakt van deskstudie, analyses van 
projectdata en dossiers en interviews. Gelet op de beperkte tijdsduur sinds 
de oprichting van Invest-NL heeft dit onderzoek zich niet gericht op doeltref­
fendheid en doelmatigheid. Dit zal echter wel onderdeel zijn van de 
volledige evaluatie die zeven jaar na oprichting zal plaatsvinden. De onder­
zoekers concluderen dat Invest-NL laat zien dat het uit de voeten kan met 
het huidige mandaat en dat er investeringen plaatsvinden ondanks de 
randvoorwaarden. Hierdoor is er geen noodzaak het mandaat aan te passen. 
Er is een groot budget vrijgekomen waarmee tot nu toe voor meer dan 
€600 miljoen direct in mkb-bedrijven en indirect in fondsen is geïnvesteerd. 
Tweede Kamer, vergaderjaar 2022–2023, 36 360 XIII, nr. 1 228
