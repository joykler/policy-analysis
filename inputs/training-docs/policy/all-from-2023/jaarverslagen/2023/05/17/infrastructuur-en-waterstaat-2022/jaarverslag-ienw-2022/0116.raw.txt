voortgezet en verder uitgebouwd. Bij de implementatie van de EU Veror­
deningen over papierloos transport (eFTI) en maritiem single window 
(EMSWe) loopt het opstellen van de IT specificaties door de Europese 
Commissie enige vertraging op. In 2023 zal worden bekeken welke 
impact dit heeft op de planning van de nationale implementaties. Inzet 
is nog steeds gericht op tijdige nationale implementatie van beide veror­
deningen in 2025.
– IenW heeft een deel van de zogenaamde VNAC-gelden (Verkenning 
Nationaal Actieprogramma Cybersecurity) gekregen om cybersecurity 
verder te ontwikkelen. De overkoepelende coördinatie voor de besteding 
van deze middelen ligt bij het ministerie van Justitie en Veiligheid. In 
2022 zijn deze middelen voor de Versterking Nationale Aanpak Cyberse­
curity (VNAC) ingezet om de cyber awareness en weerbaarheid binnen 
de maritieme sector te vergroten en planmatig vorm te geven. Daarnaast 
is ingezet op het verder professionaliseren en programmatisch inbedden 
van het toezicht op cybersecurity. Dit wordt gecontinueerd in 2023.
– Voor de Topsector Logistiek zijn opdrachten uitgevoerd onder regie van 
het Topteam Logistiek. In 2022 werd in totaal voor € 8,5 miljoen aan 
activiteiten in de vorm van opdrachten uitgevoerd. De activiteiten richten 
zich op het bereiken van een sterk concurrerende en emissieloze logistiek 
en hebben betrekking op de drie toepassingsgebieden stadslogistiek, 
supply chains en corridors en knooppunten. Daarnaast zijn er in 2022 
nieuwe activiteiten bijgekomen die zich richten op stifstofreductie.
18.01.02 Subsidies
– Voor de tijdelijke subsidieregeling verduurzaming binnenvaartschepen 
2021-2025 was in 2022 € 15,9 miljoen beschikbaar voor motorver­
vanging, welke volledig is uitgeput. Van de beschikbare € 3,8 miljoen 
voor de aanschaf en installatie van Selective Catalytic Reduction (SCR)-
katalysatoren voor binnenvaartschepen is € 2,5 miljoen uitgeput.
– In 2022 zijn de eerste twee tenders van de Tijdelijke subsidieregling 
14 
walstroom havens opengesteld. De twee tenders hebben meerdere
walstroomprojecten voor de zeevaart opgeleverd in de havens van 
Rotterdam, Amsterdam en North Seaport, waaronder projecten voor 
de cruiseterminals van Rotterdam en Amsterdam.
– In 2022 is de IenW-subsidieregeling Basisvisie Recreatietoervaart 
Nederland aan de Stichting Waterrecreatie Nederland voor de periode 
2021 t/m 2025 voortgezet. De subsidie is bestemd voor de voorbereiding, 
uitvoering en monitoring van de Basisvisie Recreatietoervaart 
Nederland.
– Met de Tijdelijke subsidieregeling onderzoek Topsector Logistiek 
2022-2026 wordt onderzoek gesubsidieerd dat bijdraagt aan de transitie 
naar duurzame, concurrerende en veilige logistieke ketens en goede­
renvervoer. Dit is onderdeel van de Gezamenlijke Ambitie, Logistiek en 
goederenvervoer in 2050: concurrerend, duurzaam en veilig (Deel A) en 
de emissiereductie in de bouw door de ontwikkeling van effectieve 
bouwlogistieke ketens, de ontwikkeling van verdere digitalisering of 
ketenregieactiviteiten als onderdeel van de aanpak Schoon en 
Emissieloos Bouwen (SEB) (Deel B). Hiervoor was € 4 miljoen respec­
tievelijk € 3 miljoen beschikbaar. Wegens onvoldoende gekwalificeerde 
aanvragen voor Deel B zijn de middelen (€ 3 miljoen) voor 2022 onbenut 
gebleven.
14
 Eind januari 2023 worden de beschikkingen van de tweede tender bekend.
Tweede Kamer, vergaderjaar 2022–2023, 36 360 XII, nr. 1 116
