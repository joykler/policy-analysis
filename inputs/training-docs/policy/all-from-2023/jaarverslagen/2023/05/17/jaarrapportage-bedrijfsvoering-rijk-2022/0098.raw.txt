2. Human centered design
De gebruiker van de informatievoorziening staat centraal bij de
inrichting van ondersteunende applicaties en onderliggende
functies.
3. Trust by design
De informatievoorziening van de rijksinkoop is transparant,
toegankelijk en herleidbaar, gericht op het voldoen aan privacyver­
eisten en informatiebeveiliging. Dit draagt bij aan het vertrouwen
in de dienstverlening van de rijksinkoop.
4. Quality by design
De kwaliteit van de dienstverlening is geborgd door een periodieke
terugkoppeling over de informatievoorziening. Hierbij zijn drie
zaken leidend. De menselijke maat, beschikbare vrije expertise­
ruimte en een goede balans tussen kosten, op tijd zijn en kwaliteit.
5. Learning by design
De informatiehuishouding van de rijksinkoop is zo ingericht dat
deze continu bijdraagt aan kennismanagement, kennisdeling en
kennisintegratie. Dit verbetert de ontwikkeling van nieuwe
inzichten en nieuwe digitale dienstverlening voor de rijksinkoop.
6. Agile by design
Dienstverlening en hierbij ondersteunende informatievoorziening
is zo ingericht dat deze eenvoudig te hergebruiken, te vervangen
en aan te passen is.
Centrale voorzieningen
De Rijksoverheid wil zoveel mogelijk op één manier zakendoen met leveran­
ciers. Leveranciers hebben dan zo weinig mogelijk last van verschillen 
tussen achterliggende systemen bij ministeries.
DigiInkoop
Ook in 2022 is gewerkt aan de uitfasering van DigiInkoop. DigiInkoop is de 
centrale inkoopapplicatie van de Rijksoverheid. Om deze transitie goed te 
begeleiden, is het programma Transitie DigiInkoop opgericht. Het 
programma heeft in 2022 een aantal belangrijke mijlpalen bereikt:
• De bouw van het centrale Catalogusplatform is afgerond. Ook zijn de
eerste implementaties gestart. Met dit platform kunnen centrale inkoop­
catalogi worden gekoppeld aan bestelapplicaties van de ministeries en
kunnen leveranciers eenvoudig hun catalogus onderhouden. De eerste
implementaties zijn gestart, zodat aan de hand van een aantal pilot-
catalogi de werking van het Catalogusplatform getest kan worden door
de ministeries. Definitieve besluitvorming over de ingebruikname van
het Catalogusplatform vindt plaats na afronding van de testfase.
• In september 2022 is het Leveranciersportaal in gebruik genomen.
Hiermee kunnen leveranciers die hiervoor zelf geen faciliteiten hebben
snel en eenvoudig een elektronische factuur (e-factuur) aanmaken.
• De DigiInkoop Archief-applicatie is ontwikkeld en wordt nu (april 2023)
getest. Deze nieuwe applicatie wordt naar verwachting 24 april 2023 in
productie genomen. Hierdoor kunnen de rijksdiensten ook na het
uitschakelen van DigiInkoop blijven voldoen aan de wettelijke bewaar­
termijnen voor inkoopinformatie die tot dan toe in de applicatie stond
opgeslagen.
Dankzij deze mijlpalen is DigiInkoop volgens planning per 1 april 2023 
stopgezet. Het Programma Transitie DigiInkoop eindigt per 31 mei 2023. 
De ADR voert een evaluatie uit om de realisatie van de doelstellingen te 
toetsen en verbeterpunten te identificeren.
Jaarrapportage Bedrijfsvoering Rijk 2022
