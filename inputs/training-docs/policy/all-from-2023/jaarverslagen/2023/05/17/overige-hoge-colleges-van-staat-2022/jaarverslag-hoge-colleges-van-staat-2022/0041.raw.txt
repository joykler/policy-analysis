voor informatiebeveiliging is herzien en vastgesteld. Hieruit voortvloeiende 
maatregelen zijn verder belegd in de organisatie. Ook is gestuurd op 
verbetering van het kwetsbaarheden- en incidentenproces.
Hoewel wettelijk niet verplicht streeft de Rekenkamer ernaar om voor infor­
matiebeveiliging te voldoen aan de normen uit de Baseline Informatiebe­
veiliging Overheid (BIO). De maatregelen die uit de in 2021 uitgevoerde BIO 
Gap analyse voortvloeien, zijn in 2022 geïmplementeerd dan wel ingepland. 
In 2023 wordt de BIO Gap analyse herijkt.
Verder heeft de Algemene Rekenkamer door externe bureaus diverse 
onderzoeken naar de informatiebeveiliging laten uitvoeren (waaronder 
een externe audit informatiebeveiliging). De verbeterpunten en aanbeve­
lingen uit die onderzoeken zijn gedeeltelijk doorgevoerd en verder 
opgenomen in het jaarplan 2023 en de verbeterlijst informatiebeveiliging.
De interne beheersing heeft zodanig gefunctioneerd dat voldoende 
zekerheid is verkregen dat de bedrijfsvoering voldoet aan het VIR 2007 / BIO. 
Waar nodig zijn aanvullende maatregelen getroffen. In 2022 hebben zich 
veertien beveiligingsincidenten voorgedaan. Daarbij is het beveiligings­
beleid effectief gebleken. Incidenten zijn tijdig gedetecteerd en/of gemeld 
en hebben door de getroffen maatregelen niet tot ernstig nadelige gevolgen 
geleid.
Paragraaf 2 - Rijksbrede bedrijfsvoeringsonderwerpen
Audit Advisory Committee
Het Audit Advisory Committee (AAC) is door de Algemene Rekenkamer zelf 
ingesteld en legt zich voornamelijk toe op advisering over het interne functi­
oneren van de Algemene Rekenkamer. Daarbij gaat het om de wijze waarop 
de Algemene Rekenkamer met haar organisatie en bedrijfsvoering is 
toegesneden op haar mandaat en op de daaruit voortvloeiende missie en 
strategie. Onderwerpen die zijn besproken, zijn onder meer het programma 
«Open op orde», de informatiehuishouding, organisatiebreed risicomana­
gement, huisvesting en het strategisch personeelsbeleid. Per 1 januari 2022 
is een nieuwe voorzitter benoemd en een nieuw lid aangetreden. Om de 
continuïteit van het AAC te bevorderen is de zittingsperiode van de leden in 
2022 met 1 jaar verlengd. Het lidmaatschap van het AAC is nu maximaal 
2 termijnen van 4 jaar.
Paragraaf 3 - Belangrijke ontwikkelingen en verbeteringen in de 
bedrijfsvoering
Ontwikkeling staf
De staf voerde in 2022 haar jaarplan uit: de directie innoveerde en imple­
menteerde nieuwe systemen. Veel teams investeerden in hun ontwikkeling. 
Ook zijn integrale werkprocessen verbeterd, bijvoorbeeld op het gebied van 
werving, selectie, inkoop en financiën.
De dienstverlening van de staf is verder verzakelijkt en er is gewerkt aan 
verdere verbetering van de dienstverlening. De staf werkt met dienstverle­
ningsafspraken en stuurt op goed opdrachtgever- en opdrachtnemerschap. 
De stafdirectie is in 2022 leidend geweest in het succesvol implementeren 
van duurzaam hybride werken. Hiernaast heeft, zoals hierboven reeds 
benoemd, de informatievoorziening en de informatiebeveiliging een 
belangrijke ontwikkelimpuls gekregen.
Tweede Kamer, vergaderjaar 2022–2023, 36 360 IIB, nr. 1 41
