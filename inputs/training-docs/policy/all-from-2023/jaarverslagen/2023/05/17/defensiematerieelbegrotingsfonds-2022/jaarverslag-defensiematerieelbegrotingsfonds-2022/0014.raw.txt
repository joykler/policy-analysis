Algemene Rekenkamer aan met het Strategisch Vastgoedplan 2022 
(Kamerstuk 36 124 nr. 12). De Algemene Rekenkamer constateert dat 
Defensie goede stappen zet in het invullen van de organisatorische en 
financiële randvoorwaarden die nodig zijn voor de transformatie van het 
vastgoed. De oplossing van de problemen vereisen echter een meerjarige 
inspanning.
IT
Defensie heeft in 2022 verdere stappen gezet in het kader van Informatie­
gestuurd Optreden (IGO) en werken. Dit gebeurt onder andere op 
strategisch vlak door middel van het opstellen van een Datascience & 
Artificial Intelligence (AI)-strategie, het bijbehorende normenkader voor 
algoritmes en de aanstaande beleidsvisie IGO. Daarmee stelt Defensie 
bruikbare kaders op voor het gebruik van deze nieuwe technologieën waarin 
de conclusies en aanbevelingen van diverse onderzoeken naar de imple­
mentatie van de AVG en privacywetgeving en de aanbevelingen van de 
Commissie Brouwer zijn meegenomen.
Om IGO te integreren in het handelen van Defensie in de militaire en 
vredesbedrijfsvoering is hard gewerkt aan het operationaliseren van de 
concepten IGO en Multi Domein Optreden (MDO) door middel van een 
operationeel ontwerp.
Daarnaast worden continu stappen gezet bij de uitvoering en implementatie 
van de grote IT-programma’s die randvoorwaardelijk zijn voor deze ontwik­
keling. Binnen deze programma’s worden de komende jaren deelprojecten 
uitgevoerd die direct tot bruikbare IT-oplossingen leiden. Ook is in 2022 de 
interne governance binnen het I&T-domein versterkt door het implemen­
teren van een decentraal CIO-stelsel. Vanaf 2023 is dit stelsel actief en de 
komende jaren zullen de decentrale CIO’s actief bijdragen aan de imple­
mentatie van IGO gerelateerde maatregelen en het uitdragen van de digitale 
transformatie binnen Defensie.
Voor de bevordering van IGO-maatregelen zijn daarnaast programmabu­
reaus voor cyber en data opgericht. Gedurende 2023 zullen deze 
programma’s zorgen voor de uitvoering van de aan IGO gerelateerde 
maatregelen uit de Defensienota. Deze programma’s zijn nog in de 
opstartfase, maar in het kader van cyber zijn afgelopen jaar bijvoorbeeld al 
vorderingen geboekt met het opstellen van een uitvoeringsplan, het 
inrichten van Security Operations Centres op verschillende niveaus en het 
creëren van de Cyber Innovation Hub (CIH). Op het gebied van data zijn 
onder andere al de module Data bij Defensie ontwikkeld om datagelet­
terdheid te bevorderen. Ook is het ELSA-lab Defence gelanceerd om de 
komende drie jaar onderzoek te doen naar de ethische, juridische en 
maatschappelijke randvoorwaarden van Artificial Intelligence voor militaire 
doeleinden.
In de voortgangsrapportage GrIT van 29 september 2022 (Kamerstuk 35 728, 
nr. 7) is Defensie onder meer ingegaan op de personele capaciteit binnen 
het I&T-domein van Defensie en op algehele prijsstijgingen, en de gevolgen 
daarvan voor GrIT en voor het bredere IT-portfolio van Defensie. Nog voor 
de zomer van 2023 zal de Kamer geïnformeerd worden over de uitkomsten 
van het vervolg BIT-advies van het Adviescollege ICT Toetsing (AcICT) over 
GrIT.
Tweede Kamer, vergaderjaar 2022–2023, 36 360 K, nr. 1 14
