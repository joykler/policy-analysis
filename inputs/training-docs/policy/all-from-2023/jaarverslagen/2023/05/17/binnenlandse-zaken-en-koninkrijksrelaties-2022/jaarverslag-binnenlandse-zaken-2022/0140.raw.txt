bovengenoemde beheerdomeinen. In 2023 zal deze informatie opgehaald 
worden bij de andere grote interne dienstverleners en departementen. Deze 
eenmalige uitvraag zal tot een proces moeten leiden wat bestendig inzicht 
geeft in de status van rijksbreed IT-beheer.
IT-beheer SSO-CN
SSO-CN heeft eind 2021 een projectleider aangesteld om het lopende traject 
te intensiveren om het IT-beheer op orde te brengen, te borgen door imple­
mentatie van de PDCA (Plan-Do-Check-Act)-cyclus en verbeteringen op 
het vlak van informatiebeveiliging door te voeren. Hierin zijn significante 
stappen gezet in 2022, zoals de beschrijving van de IT-beheer processen, 
de uitwerking van de beheercyclus per «I-component» en het verbeteren 
van de (keten)samenwerking tussen SSO-CN en haar afnemende departe­
menten en diensten. Naast voorgaande is er veel tijd en aandacht besteed 
aan awareness op het gebied van informatietechnologie en -beveiliging 
voor medewerkers en management van SSO CN en haar afnemers. Deze 
stevige veranderopgave voor SSO-CN loopt door in 2023.
Coördinatie SiSa-controle
SiSa staat voor Single information, Single audit (eenmalige informatie-
verstrekking, eenmalige accountantscontrole). Deze verantwoording over 
de besteding van specifieke uitkeringen maakt onderdeel uit van de jaarre­
keningen van gemeenten, provincies en gemeenschappelijke regelingen. 
De minister van BZK geeft jaarlijks opdracht aan de Auditdienst Rijk (ADR) 
om een indruk te krijgen van de kwaliteit van de accountantscontroles die 
uitgevoerd zijn. De onvolkomenheid hield primair verband met het aantal 
deelwaarnemingen en de mate waarin rekening gehouden werd met het 
risico op onrechtmatigheden, op het niveau van de regelingen voor de 
specifieke uitkeringen.
In 2021 is de visie vastgelegd voor de verantwoordelijkheid van BZK voor 
de coördinatie van het rijksbreed functioneren van het SiSa-systeem. In 
2022 zijn de coördinerende taken uitgevoerd volgens dit visiedocument. 
Hierbij is extra aandacht besteed aan het zichtbaar maken hiervan, onder 
andere door vastlegging van de risico’s en afwegingen die zijn gemaakt. Ook 
heeft de ADR de opdracht gekregen om over 2021, net als afgelopen jaar, 
25 reviews uit te voeren. Dit is een relatief omvangrijk aantal deelwaarne­
mingen, mede vanwege het stijgende aantal en de financiële omvang van 
de specifieke uitkeringen.
2 - Rijksbrede bedrijfsvoeringsonderwerpen
Grote lopende ICT-projecten
Het Ministerie van BZK publiceert ICT-projecten groter dan € 5 mln. op het 
Rijks ICT Dashboard. De CIO BZK monitort deze projecten volgens de 
afspraken in het rijksbrede CIO-stelsel en het Handboek Portfoliomana­
gement Rijk. Eind 2022 waren dit in totaal 14 actieve programma’s en 
projecten. De Strategische Portfolioboard (onder voorzitterschap van de SG) 
wordt door CIO BZK geadviseerd over: de samenstelling van het portfolio 
van BZK, de uitvoering van individuele projecten en de ontwikkeling van 
portfoliomanagement binnen BZK. Bij aanleiding is er advies gegeven 
gericht op een bepaald organisatiedeel of project, vaak in de vorm van 
een CIO-oordeel.
Open standaarden en open source software
Het Ministerie van BZK handelt in overeenstemming met artikel 3, eerste lid 
van de Instructie rijksdienst bij aanschaf ICT-diensten of ICT-producten. BZK 
ziet er op toe zoveel mogelijk te voldoen aan de open standaarden op de 
Tweede Kamer, vergaderjaar 2022–2023, 36 360 VII, nr. 1 140
