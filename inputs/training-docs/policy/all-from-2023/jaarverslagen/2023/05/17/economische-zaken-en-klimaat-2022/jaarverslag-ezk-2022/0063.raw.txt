Met het Nationaal Groeifonds (NGF) en het Nederlands Herstel- en 
33
Veerkrachtplan (HVP) werkt het kabinet aan het herstel dat de economische 
groei en brede welvaart de komende jaren verder moet versterken via onder 
meer een gerichte investeringsagenda. Het verbinden van de nationale 
groeistrategie met het ondersteunen van de economische transities (digita­
lisering, verduurzaming en vernieuwing) staat daarin centraal.
Via het NGF is € 20 mld uitgetrokken voor R&D, innovatie en kennisontwik­
keling, In 2020 en 2022 hebben de eerste ronden plaatsgevonden van 
indieningen van projectvoorstellen en daaraan gekoppeld definitieve 
toekenningen, voorwaardelijke toekenningen en reserveringen van 
middelen. Met name projecten binnen de pijler Onderzoek, ontwikkeling en 
innovatie dragen bij aan de groene en de digitale transities waar Nederland 
voor staat. Ook het HVP draagt bij aan de ambities van het kabinet op het 
gebied van de groene en digitale transitie, en het bevat grootschalige 
maatregelen op het gebied van woningbouw, de arbeidsmarkt en het 
Nederlandse belastingstelsel. Op 4 oktober 2022 keurden de ministers van 
Financiën van de Europese Unie het uitvoeringsbesluit goed. Hierdoor kan 
Nederland aan de slag met de uitvoering van het plan, dat bestaat uit 49 
maatregelen, waarvan 21 hervormingen en 28 investeringen. De investe­
ringen bedragen € 4,7 mld.
Als de coronacrisis één ding duidelijk heeft gemaakt, dan is het wel de 
kwetsbaarheid van onze manier van leven en werken en ook de belangrijke 
rol die bedrijven daarbij spelen. Welvaartsgroei is geen vanzelfspre­
kendheid, of het nu gaat om onze gezondheid, de beschikbaarheid van 
voldoende zorg, inkomen, werk of winstgevende bedrijvigheid. Goed functi­
onerende bedrijven bieden naast werk en inkomen ook een maatschappelijk 
verband waar werknemers zich gewaardeerd en betrokken voelen, zichzelf 
kunnen ontplooien en waar ze naar vermogen kunnen bijdragen aan 
maatschappelijke vooruitgang. Bedrijven hebben ook een maatschappelijke 
verantwoordelijkheid om de mogelijke nadelige gevolgen van economische 
activiteiten voor de kwaliteit van onze leefomgeving en samenleving te 
beperken. Zo dragen bedrijven ook bij aan onderzoek en scholing, 
maatschappelijk verantwoorde producten, eerlijke prijzen, goede lonen en 
pensioenvoorzieningen, en aan een hoogwaardige leefomgeving door met 
nieuwe producten, diensten en technologieën bij te dragen aan de grote 
maatschappelijke vraagstukken van deze tijd, zoals de energietransitie en 
verduurzaming van de industrie en de digitalisering. Ook tijdens de corona­
crisis pakten bedrijven hun maatschappelijke verantwoordelijkheid.
Samenwerking en maatschappelijke betrokkenheid is cruciaal voor onze 
welvaartsgroei. Samenwerking tussen grote internationaal opererende 
ondernemingen en het midden- en kleinbedrijf is essentieel voor het onder­
nemerssucces. Ook internationale samenwerking is onmisbaar voor een 
open economie als de onze. Strategische samenwerking tussen bedrijven, 
wetenschap en het (hoger) onderwijs is ook belangrijk, omdat de 
wetenschap en het (hoger) onderwijs fundamentele ideeën en ontwikkel­
capaciteit bieden, en het bedrijfsleven de mogelijkheden ziet waar nieuwe 
technologieën kunnen worden toegepast in nieuwe producten, diensten of 
productieprocessen.
33
 Definitief Nederlands Herstel- en Veerkrachtplan | Rapport | Rijksoverheid.nl
Tweede Kamer, vergaderjaar 2022–2023, 36 360 XIII, nr. 1 63
