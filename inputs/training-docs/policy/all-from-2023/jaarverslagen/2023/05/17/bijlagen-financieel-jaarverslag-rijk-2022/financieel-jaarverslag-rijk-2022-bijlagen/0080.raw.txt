Kwijtschelden private schulden (hersteloperatie toeslagen)
Omdat er sprake is van minder In Gebreke Stelling (IGS) en Beroep Niet 
Tijdig dan verwacht, vindt er een incidentele meevaller plaats op het budget 
voor overige (schade)vergoedingen.
Overige (schade)vergoedingen (hersteloperatie toeslagen)
Omdat er sprake is van minder IGS en Beroep Niet Tijdig dan verwacht, 
vindt er een incidentele meevaller plaats op het budget voor overige 
(schade)vergoedingen.
EIB pan-Europees garantiefonds (EGF)
Het EGF financiert hoge risicoprojecten en is opgezet om economische 
gevolgen van de corona uitbraak te mitigeren. De verliezen van dit fonds 
worden door de lidstaten naar rato gedragen. De verwachte nettoverliezen 
worden rond de 20% geschat, voor Nederland komt dit neer op 260 miljoen 
euro welke zijn opgenomen als uitgaven in artikel 4. De uitgaven zijn 
gebaseerd op een schatting, en vallen in 2022 met 96 miljoen euro lager uit 
dan verwacht.
Herverzekering leverancierskredieten
De schade-uitkering herverzekering leverancierskredieten zijn in 2022 
16 miljoen euro lager uitgevallen dan oorspronkelijk begroot. De tijdelijke 
regeling is per 1 juli 2021 beëindigd en de vermoedelijke schade-uitkeringen 
bleken lager dan begroot. De herverzekering leverancierskredieten betrof 
een coronamaatregel waarbij de Staat voorkomt dat de kortlopende krediet­
verlening in de private verzekeringssector stilvalt.
Overboekingen met andere begrotingen
Als gevolg van een overheveling van budget van ministeries naar 
decentrale overheden wordt het geraamde btw-deel overgeheveld naar 
het BTW-Compensatiefonds (BCF). Ten opzichte van de Najaarsnota 2022 
hebben er nog enkele overhevelingen plaatsgevonden.
Diversen
Deze post bestaat uit diverse mee- en tegenvallers die onder de ondergrens 
vallen. Hieronder valt een meevaller bij de Belastingdienst (11 miljoen euro) 
als gevolg van lager uitgevallen uitgaven aan projecten. Deze zijn uitgesteld 
naar 2023. Daarnaast is er bijvoorbeeld een tegenvaller doordat bij de 
Belastingdienst meer aan ICT opdrachten is uitgegeven dan verwacht 
(3 miljoen euro).
Niet-plafondrelevant
Convertibiliteit Oekraïense Hryvnia
Voor het uitvoeren van deze regeling zijn zowel uitgaven als ontvangsten 
opgenomen. DNB heeft, na afrekenen met de Oekraïense centrale bank, 
het voorschot vanuit de Staat teruggestort. Daarnaast zijn de uitvoerings­
kosten lager dan begroot omdat de verwachting was dat er heel veel 
omgewisseld zou worden. Dit viel achteraf mee, omdat het bancaire 
systeem in Oekraïne overeind is gebleven tijdens de oorlog. Gevluchte 
Oekraïners konden gewoon gebruik blijven maken van hun bankrekening. 
Dit was niet de verwachting.
Tweede Kamer, vergaderjaar 2022–2023, 36 360, nr. 2
