luchtobservatiecapaciteit (UAS), searchcapaciteit, duikcapaciteit, Fire 
Bucket Operations (FBO) en CBRN-capaciteit. Verder leverde Defensie 
wederom capaciteit voor het opruimen van explosieven door de 
Explosieven Opruimingsdienst. Defensie leverde bijstand tijdens hoog 
risico zittingsdagen in Amsterdam tijden het Marengo proces en militaire 
bijstand bij de diverse sitkstofprotesten. Tot slot waren ongeveer 200 defen­
siemedewerkers dagelijks gecommiteerd aan de aansturing van en advies 
over nationale inzet.
Enkele voorbeelden van Nationale Inzet in 2022:
– Het tijdelijk faciliteren van diverse (nood)opvanglocaties van Defensie 
voor opvang van asielzoekers, waaronder de evacuees uit Afghanistan 
en Oekraïense ontheemden, op verzoek van het COA.
– Het beveiligen van de buitenringen rondom de extra beveiligde 
rechtbank Amsterdam tijdens hoog risico zittingsdagen bij het Marengo- 
en ERIS-proces.
– De ondersteuning het lokale gezag met de inzet van mobiele barrières 
tijdens de boerenprotesten tegen het stikstofbeleid van het kabinet
– Het beschikbaar stellen van opslagcapiteit voor verongelukte luchtvaar­
tuigen en enkele wrakstukken op diverse vliegbases van de Luchtmacht 
behoeve van opvolgend (technisch) onderzoek door de Nationale Politie 
(dienst luchtvaarttoezicht) en de Onderzoeksraad voor de Veiligheid 
(OVV).
– Het ondersteunen van onder andere de politie met luchtobservatieca­
paciteit (UAS) en search capaciteit.
COVID-19
Op verzoek van het Ministerie van Volksgezondheid, Welzijn en Sport heeft 
Defensie van medio december 2021 tot medio februari 2022 militaire onder­
steuning geleverd bij het bemensen van de niet-medische functies binnen 
spoor 1 t/m 4 vaccineren en de functie van bemonsteraars en administra­
tieve functies binnen testen op diverse locaties binnen Nederland. De 
additionele uitgaven hiervoor bedroegen € 1,9 miljoen.
Host Nation Support (HNS)
HNS (gastlandsteun) is de militaire ondersteuning die door Nederland 
wordt geleverd aan bondgenootschappelijke eenheden en NAVO-organi­
saties die verblijven op of zich verplaatsen over Nederlands grondgebied. 
Dit is een verplichting die ten grondslag ligt aan de NAVO en in verschillende 
MOU’s is vastgelegd.
In het afgelopen voorjaar heeft er een grote doorvoeroperatie plaatsge­
vonden i.h.k.v. DEFENDER 22, waarbij ondersteuning werd geleverd door 
de Nederlandse Krijgsmacht. Ongeveer 2.400 (rups)voertuigen en goederen 
van een Armoured Brigade Combat Team van de eerste Amerikaanse 
Cavalarie Divisie werden gelost in de haven van Vlissingen. Deze 
(rups)voertuigen en goederen zijn vervolgens deels over het spoor en deels 
over de weg verplaatst richting Polen en Litouwen.
Tweede Kamer, vergaderjaar 2022–2023, 36 360 X, nr. 1
