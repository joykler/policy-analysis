Caribisch Nederland
Vooral de verduurzaming van de elektriciteitsopwekking op Bonaire, Saba 
en Sint-Eustatius (zie bij Verplichtingen) heeft in 2022 geleid tot € 28,7 mln 
aan hogere kasuitgaven.
Subsidieregeling Coöperatieve Energieopwekking (SCE)
De kasmiddelen horend bij de ophoging van het SCE-budget in 2022 
(amendement Boucke c.s. Kamerstuk 35 300-XIII, nr.16 stonden nog niet in 
het juiste ritme, de uitfinanciering van een SCE-beschikking strekt zich uit 
over 15 jaar. Deze middelen zijn met een kasschuif in het juiste ritme gezet 
en zijn daarom niet in 2022 tot besteding gekomen. Daarnaast speelde 
een vertraging in de uitbetaling van de kasmiddelen uit de SCE-openstelling 
in 2021.
Subsidieregeling Verduurzaming MKB (SVM)
De SVM is in juli 2022 tijdelijk stopgezet omdat er signalen waren van 
oneigenlijk gebruik van de regeling. Hierdoor is ook het beschikbare 
kasbudget voor een groot deel niet besteed, de lagere realisatie bedraagt 
€ 17,2 mln. Op basis van het amendement-De Jong c.s. is van de onderuit­
putting € 11,5 mln naar het SDE++-budget geschoven, zodat dit bedrag 
meeloopt in de storting in de reserve duurzame energie en klimaattransitie 
en in 2023 door een onttrekking aan de reserve weer voor de SVM 
beschikbaar komt.
Tegemoetkoming energieprijzen 2022
Voor de regeling Compensatie Energieverbruik Kleinverbruikers 2022 is in 
het najaar van 2022 met een ISB budget toegevoegd aan de EZK-begroting 
(zie bij Verplichtingen). Op de regeling is in 2022 een totaalbedrag van 
€ 3.123,6 mln uitbetaald.
Tijdelijk prijsplafond energie kleinverbruikers 2023
Ook voor het Tijdelijk prijsplafond energie kleinverbruikers in 2023 is bij 
e
10 ISB budget toegevoegd aan de EZK-begroting. In de kasraming voor 
2022 was rekening gehouden met een bevoorschotting op de aan energie­
leveranciers af te geven subsidies van € 1.451 mln. Uiteindelijk is hierop 
slechts € 370 mln bevoorschot, omdat het merendeel van de subsidieaan­
vragen pas begin 2023 is ingediend. Op basis van de ingediende aanvragen 
in december 2022 zijn door RVO.nl ook de eerste maandelijkse voorschotten 
uitgekeerd.
Leningen
Lening EBN voor vullen gasopslag Bergermeer
Op de lening aan EBN voor het vullen van de gasopslag Bergermeer is 
uiteindelijk van de toegezegde € 2,3 mld slechts € 1 mld bevoorschot. Een 
lager bedrag volstond omdat de gasprijzen in het laatste kwartaal van 2022 
fors daalden en marktpartijen meer bijdroegen aan het vullen van de 
gasopslag, zodat het dynamische vuldoel van EBN daalde. De lening is eind 
2022 in zijn geheel terugbetaald (zie bij Ontvangsten).
Opdrachten
Onderzoek en opdrachten
De lagere realisatie op dit onderdeel is met name veroorzaakt doordat een 
budget van € 14,2 mln verschoven is naar de Regeling Toezicht Energiebe­
sparingsplicht (zie bij Bijdrage aan medeoverheden).
Tweede Kamer, vergaderjaar 2022–2023, 36 360 XIII, nr. 1
