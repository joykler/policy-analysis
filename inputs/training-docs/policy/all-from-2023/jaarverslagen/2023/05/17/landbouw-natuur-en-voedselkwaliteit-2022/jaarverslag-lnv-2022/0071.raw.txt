Het Ministerie van LNV beschikt over een toereikend beleid om de risico’s 
van misbruik en oneigenlijk gebruik (M&O) van subsidies door begun­
stigden zo veel mogelijk te beperken. Dit wil zeggen dat die M&O risico’s zo 
goed mogelijk worden gemitigeerd. Bestaande maatregelen om misbruik 
en oneigenlijk gebruik van subsidies door begunstigden te bestrijden zijn 
onder andere: de tijdige opstelling van risicoanalyses met beheersmaatre­
gelen ter bestrijding van M&O, het opvragen van gegevens zoals die bekend 
zijn bij andere departementen, het in voorkomende gevallen opvragen van 
accountantsproducten bij subsidieverantwoordingen en het via de fraude­
coördinator van RVO melden van vermoedens van fraude bij het OM en 
het goed informeren van de Tweede Kamer.
Corona regelingen
Voor het reviewbeleid heeft het ministerie enkele accountantsproducten die 
zijn ontvangen bij de Regeling subsidie financiering ongedekte vaste kosten 
land- en tuinbouwbedrijven COVID-19 (OVK-regeling) door de Auditdienst 
Rijk laten reviewen. Hierbij is gebleken dat onduidelijkheid bestaat over 
de vaste kostencategorieën en dat deze in enkele gevallen ook foutief zijn 
toegepast. RVO doet, als uitvoerder van deze regeling, op verzoek van LNV 
nader onderzoek of de toepassing van de vaste kostencategorieën vaker tot 
interpretatieverschillen heeft geleid. Naar aanleiding van de uitkomsten 
hiervan zal besloten worden welke maatregelen eventueel genomen 
worden
Beheersing risico's van fraude, corruptie en belangenverstrengeling
Onder interne fraude wordt verstaan een opzettelijke handeling door een of 
meer medewerkers waarbij, al dan niet in combinatie met derden, gebruik 
gemaakt wordt van misleiding om een onrechtmatig of onwettig voordeel 
te verkrijgen. Onder corruptie wordt verstaan opzettelijke handelingen die 
verband houden met het doen van een gift of een belofte, of die via 
afpersing of toepassing van geweld, een ander beogen te verleiden iets te 
doen of na te laten. In 2022 zijn geen materiële interne fraudes en/of 
corrupties aan het licht getreden die in de bedrijfsvoeringsparagraaf moeten 
worden vermeld. LNV geeft veel aandacht aan het voorkomen en opsporen 
van interne fraude en/of corruptie. Zo beschikt LNV over een vastgesteld 
integriteitsbeleid, een Beveiligingsautoriteit, zoals bedoeld in artikel 3 van 
het Besluit BVA-stelsel Rijksdienst 2021 en een BVA-team. Het BVA-team 
geeft advies, houdt toezicht op de integrale beveiliging en laat analyses en 
audits uitvoeren. Dienstonderdelen geven met een jaarlijks geactualiseerd 
beheer- en controleplan of risicoparagraaf in het jaarplan aan welke grote 
risico’s ze voorzien en hoe ze deze risico’s beheersen. Risicomanagement is 
hiermee verankerd in de Management control-cyclus. Met periodieke 
managementverificaties en het toepassen van controle technisch functie­
scheiding en verbijzonderde interne controle bij financiële transacties wordt 
het risico van interne fraude en daarmee onbetrouwbare informatievoor­
ziening vanuit de administraties van LNV voldoende beheerst. Daarnaast 
beschikt LNV over een vastgesteld beleid ter voorkoming van misbruik en 
oneigenlijk gebruik van regelingen door derden. LNV heeft dit beleid eind 
2022 herzien in verband met wijziging die de minister van J&V per 1 oktober 
2022 heeft doorgevoerd in de Wet bevordering integriteitsbeoordelingen 
door het openbaar bestuur (Wet Bibob). Met de wijziging kunnen overheden 
geconstateerd misbruik bij andere overheden opvragen, als er aanwijzingen 
zijn dat de subsidie wordt gebruikt voor criminele activiteiten. Eventuele 
signalen van mogelijke fraude worden altijd opgevolgd voor nader 
Tweede Kamer, vergaderjaar 2022–2023, 36 360 XIV, nr. 1 71
