Artikel 22 Natuur, visserij en gebiedsgericht werken
A. Algemene doelstelling
De Minister van LNV streeft naar een sterke en veerkrachtige natuur, een 
duurzame en economisch rendabele visserijsector en draagt via gebieds­
gericht werken bij aan het versterken van de brede welvaart.
B. Rol en verantwoordelijkheid
• De Minister van LNV is verantwoordelijk voor het beschermen, 
versterken en duurzaam benutten van de natuur en biodiversiteit, mede 
in relatie tot de klimaat-, en stikstofdoelstellingen, in nationaal, EU- en 
mondiaal verband. Voor de natuurkwaliteit van de Rijkswateren en voor 
de internationale samenwerking op natuurgebied treedt de Minister als 
eerstverantwoordelijke op.
• De Minister van LNV is verantwoordelijk voor het versterken van de 
positie van de Nederlandse visserijketen en het bevorderen van 
duurzaamheid, transparantie en ketenverantwoordelijkheid in de 
Nederlandse visserijketen.
• De Minister van LNV is medeverantwoordelijk voor gebiedsgericht 
werken, waarbij de LNV-opgaven in onderlinge samenhang met andere 
maatschappelijke en regionale opgaven optimaal worden opgepakt om 
te komen tot een optimale versterking van de brede welvaart.
• De Minister van LNV voert de regie over de aanpak van regionale 
knelpunten en de inzet van de Regio Envelop, in overleg met de Minister 
van BZK.
• De Minister van LNV is het aanspreekpunt voor wat betreft de betrok­
kenheid van het Rijk bij bodemdaling in het landelijke gebied in relatie 
tot landbouw, natuur en biodiversiteit en de vitaliteit van het platteland 
in bredere zin en voor landbouw als onderdeel van het Klimaatakkoord.
De Minister van LNV is (mede)verantwoordelijk voor:
Stimuleren
• Het stimuleren en versterken van de maatschappelijke betrokkenheid bij 
het beschermen, versterken en duurzaam benutten van natuur en biodi­
versiteit, op zowel nationaal als internationaal niveau.
• Het bevorderen van behoud en versterken van biodiversiteit in het 
agrarisch gebied en binnen agroketens.
• Het ondersteunen van het versterken van de positie van de Nationale 
parken.
• Het stimuleren van de inzet van de Nederlandse bos-, natuur- en 
houtsector in het energie- en klimaatbeleid en het bevorderen van de 
duurzame bijdrage van bos en natuur aan de groene grondstoffenvoor­
ziening.
• Het stimuleren van maatschappelijke initiatieven in lijn met de LNV-visie, 
Nederland Natuurpositief, het Programma Natuur en het Natuur- en 
milieubeleidsplan Caribisch Nederland.
• Het bevorderen van een duurzame, innovatieve en rendabele visserij- en 
aquacultuursector binnen de kaders van het Gemeenschappelijk visse­
rijbeleid (Europees Maritiem, Visserij en Aquacultuur Fonds 2021-2027 
(EMVAF)).
Regisseren
Tweede Kamer, vergaderjaar 2022–2023, 36 360 XIV, nr. 1
