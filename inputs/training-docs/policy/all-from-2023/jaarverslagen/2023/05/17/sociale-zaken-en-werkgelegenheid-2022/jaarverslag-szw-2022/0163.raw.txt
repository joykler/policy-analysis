De getroffen maatregelen uit de Kamerbrieven van 9 april 2021 en 
26 augustus 2022 zien vooral toe op de achterstanden in de WIA-claimbe­
oordelingen verkleinen, omdat dit gaat over mensen die nog geen duide­
lijkheid hebben over het recht op een uitkering en daarmee ook over hun 
inkomenszekerheid. Vanuit de WIA worden veel herbeoordelingen 
aangevraagd door werknemers, werkgevers en andere belanghebbende 
partijen. Ook deze dient UWV binnen een wettelijke termijn uit te voeren en 
ook hier zijn grote achterstanden. Deze overschrijding leidt bovendien tot 
een oplopend bedrag aan dwangsommen voor UWV. De komende tijd 
wordt onderzocht of er meer ruimte kan worden gecreëerd om deze vraag­
gestuurde herbeoordelingen uit te voeren, en of het mogelijk is om de 
aanvragen voor herbeoordelingen meer en beter te laten motiveren en 
onderbouwen door partijen.
Ten slotte is in 2022 de Onafhankelijke Commissie Toekomst Arbeidsonge­
schiktheidsstelsel (OCTAS) in het leven geroepen om te adviseren over de 
toekomstbestendigheid van dit stelsel waarbij de artsenproblematiek wordt 
meegenomen.
Relatie met zelfstandige bestuursorganen (ZBO’s)
Over 2022 is tweemaal een stand van de uitvoering sociale zekerheid aan 
de Tweede Kamer aangeboden (Kamerstukken II 2021/22, 26 448, nr. 682 en 
Kamerstukken II 2022/23, 26 448, nr. 693). Het doel van deze standen van 
uitvoering is om op een actieve manier openheid te geven over ontwikke­
lingen en dilemma’s in de uitvoering van de zelfstandige bestuursorganen 
(ZBO’s). Ook is de Tweede Kamer in genoemde brieven geïnformeerd over 
de gevolgen van de coronacrisis op de uitvoering van de sociale zekerheid.
Maatschappelijke opgaven hebben een centrale plek in de sturing van 
uitvoeringsorganisaties. Voor een goede dienstverlening is het essentieel 
dat signalen over hoe wet- en regelgeving uitpakt in de praktijk, SZW en 
de Kamer bereiken. Daarom hebben UWV en de SVB, net als vorig jaar, 
een knelpuntenbrief wet- en regelgeving aangeboden aan de Tweede 
Kamer. Deze is verstuurd samen met de Stand van uitvoering van juni 2022 
(Kamerstukken II 2021/22, 26 448 nr. 682) waarin SZW een reactie geeft op 
de knelpunten die UWV en de SVB vermelden in hun brieven. De knelpun­
tenbrief wordt jaarlijks aan de Tweede Kamer aangeboden.
Ook worden de prestatie-indicatoren met de ZBO’s verder ontwikkeld. Dit 
om beter inzicht te krijgen waar we gezamenlijk meerwaarde creëren voor 
burgers en de maatschappij, waar er nog knelpunten zijn voor burgers en 
bedrijven en wat UWV, de SVB en SZW hier gezamenlijk in te doen hebben.
In lijn met het toezichtbeleid van SZW is het organisatiegerichte toezicht in 
2022 verder doorontwikkeld, zijn verkenningen uitgevoerd en heeft overleg 
en afstemming plaatsgevonden met interne en externe toezichthouders ten 
aanzien van het functioneren van de ZBO’s. In het toezichtbeleid is ook 
opgenomen dat elke drie jaar een review wordt uitgevoerd op de werkzaam­
heden van de auditdiensten van UWV en de SVB. De laatste review heeft 
plaatsgevonden over het jaar 2018. Sinds eind 2021 wordt er in 
samenspraak met de ADR en AR gewerkt aan het opnieuw vormgeven van 
de reviews. Naar verwachting wordt de volgende review voor de zomer van 
2023 uitgevoerd.
UWV, de SVB en SZW hebben een samenwerkingsvisie opgesteld die ingaat 
op hoe we met elkaar willen samenwerken in de bestuurlijke driehoek en 
op afspraken over rollen, verantwoordelijkheden en formele kaders. Deze 
Tweede Kamer, vergaderjaar 2022–2023, 36 360 XV, nr. 1
