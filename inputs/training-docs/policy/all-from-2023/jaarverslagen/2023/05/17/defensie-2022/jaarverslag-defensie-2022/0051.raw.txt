Uitgaven
Personele uitgaven 
De realisatie van het budget voor personele uitgaven is €75,6 miljoen hoger 
dan begroot. De uitgaven voor het eigen personeel zijn €45,7 miljoen hoger 
dan de vastgestelde begroting. Het arbeidsvoorwaardenakkoord zorgt voor 
deze hogere uitgaven.
Binnen het budget voor overige personele exploitatie heeft een overreali­
satie plaatsgevonden van €26,5 miljoen. Deze overrealisatie wordt met 
name veroorzaakt door meeruitgaven voor opleidingen (€22,4 miljoen). 
Voor vliegeropleidingen die onder Foreign Military Sales worden 
afgenomen, zijn voorschotten betaald voor de opleidingen die zijn 
afgenomen in 2022. Dit heeft geleid tot verhoogde uitgaven in de vorm van 
FMS voorschotbetalingen voor initiële vliegeropleidingen (€7 miljoen) en 
voor F-35 vliegeropleidingen (€13 miljoen). Deze voorschotbetalingen zijn 
onderdeel van de Special Billing Arrangement die voor alle Nederlandse 
FMS-contracten gelden.
Ontvangsten
In 2022 zijn de ontvangsten hoger uitgevallen dan geraamd. Dit komt door 
uitgestelde ontvangsten die in 2022 zijn ontvangen en onverwachte 
ontvangsten zoals een afgesloten FMS-case waarbij ruim €4 miljoen is 
ontvangen die de overrealisatie verklaren.
Tweede Kamer, vergaderjaar 2022–2023, 36 360 X, nr. 1 51
