Commissie Defensie Materieel Ontwikkeling (CODEMO)
De CODEMO-regeling (Commissie Defensie Materieel Ontwikkeling) is 
een aansprekend instrument dat bedoeld is voor innovatieve defensie-
specifieke productontwikkeling door met name het nationale MKB, dat 
Defensie in staat stelt om na succesvolle afronding als launching customer 
op te treden. Defensie neemt van goedgekeurde projectvoorstellen 
maximaal 50 procent van de ontwikkelingskosten voor haar rekening.
Eventuele opbrengsten voor Defensie in de vorm van royalty’s over de 
verkoop van de ontwikkelde producten aan derden worden beschikbaar 
gesteld voor de CODEMO-regeling. Ook zijn vanuit de oude CODEMA-
regeling, de voorloper van de CODEMO-regeling, royalty’s toegevoegd aan 
het budget van € 10 miljoen waar in 2011 mee is gestart, resulterend in 
een totaal budget van € 13,3 miljoen. In totaal is sinds de start van de 
regeling voor een bedrag van € 11,8 miljoen aan projectvoorstellen 
goedgekeurd, wat resulteert in een resterend budget van € 1,5 miljoen.
In 2022 zijn geen nieuwe projectvoorstellen ingediend en is één voorstel 
goedgekeurd dat is ingediend in 2021. Er is in 2022 één project formeel 
afgerond. Dit maakt dat eind 2022 zes projecten in uitvoering waren. In 
navolgende tabel 5 staan de cumulatieve cijfers vanaf het begin van de 
regeling.
Tabel 5 CODEMO
Ingediende voorstellen 94
Gehonoreerde voorstellen 29
Afgewezen voorstellen 65
Afgeronde voorstellen 23
Over-/onderprogrammering
Defensie raamt in het begrotingsjaar meer investeringen dan het budget dat 
daarvoor beschikbaar is. Dit is de overprogrammering. Onzekerheden - denk 
bijvoorbeeld aan vertragingen en/of onvoorziene omstandigheden - kunnen 
de geraamde investeringen vertragen. Door meer investeringen te 
programmeren wordt zoveel als mogelijk getracht te voorkomen dat vertra­
gingen bij individuele projecten leiden tot onderrealisatie van het 
beschikbare budget. Overprogrammering is zodoende een instrument voor 
tijdige en doelmatige implementatie van afzonderlijke projecten en 
budgetten. Omdat niet meer uitgegevan kan worden dan het beschikbare 
budget, vindt op overprogrammering geen realisatie plaats. De geraamde 
overprogrammering schuift door naar latere begrotingsjaren.
Ontvangsten
De ontvangsten zijn € 9,0 miljoen hoger dan begroot. In 2022 heeft een niet 
begrote ontvangst plaatsgevonden aan royalties voor een bedrag van 
€ 7,1 miljoen. Dit betreft een betaling door het Verenigd Koninkrijk voor 
het gebruik van de zgn. Mission modules voor de Boxer.
Tweede Kamer, vergaderjaar 2022–2023, 36 360 K, nr. 1
