4. Financieringsverschuivingen gedurende de kabinetsperiode
Financieringsverschuivingen zijn verschuivingen van geldstromen binnen 
het Rijk die niet tot meer of minder bestedingsruimte van het Rijk leiden, 
maar zonder correctie wel effect zouden hebben op het accres. Dit zijn dus 
schuiven tussen accresrelevante uitgaven en niet-accresrelevante uitgaven. 
Bij een schuif is per saldo geen sprake van meer of minder uitgaven op 
rijksniveau, maar is alleen sprake van een andere financieringsbron. Denk 
bijvoorbeeld aan overhevelingen van departementale begrotingen naar 
het Gemeentefonds en Provinciefonds en financieringsverschuivingen 
tussen de inkomsten- en de uitgavenkant.
5. Corona-noodmaatregelen en Oekraïne-noodmaatregelen
Gegeven de uitzonderlijke situatie als gevolg van zowel het coronavirus als 
de oorlog in Oekraïne heeft het kabinet besloten de uitgaven hiervoor buiten 
het reguliere uitgavenplafond te behandelen. Dit betekent dat de extra 
uitgaven niet ten koste gaan van andere uitgaven, maar dat ze zorgen voor 
een verslechtering van het EMU-saldo en een verhoging van de EMU-
schuld. Om boekhoudkundige redenen wordt een aantal van deze uitgaven 
met plafondcorrecties onder het uitgavenplafond geboekt. Ook hiervoor 
geldt dat ze niet ten koste gaan van andere uitgaven. Omdat de reguliere 
systematiek niet geldt voor deze uitgaven leiden ze ook niet tot een effect 
op het accres.
6. Maatregelen uit het energie-pakket
In september 2022 heeft het kabinet vanwege de gestegen energieprijzen 
besloten tot een pakket aanvullende maatregelen om de koopkracht van 
burgers te ondersteunen. Hierbij is aangegeven dat deze maatregelen 
vanwege hun uitzonderlijke karakter niet meelopen in de normeringssyste­
matiek.
Grondslag
De normeringsystematiek is van toepassing op alle middelen die worden 
verantwoord onder het Provinciefonds exclusief corona- en Oekraine-
noodmaatregelen.
Voor de berekening van het accres in jaar t wordt de grondslag van het 
voorgaande jaar (t-1) genomen. Het accrespercentage in jaar t betreft 
immers ook de groei van de aru ten opzichte van het voorgaande jaar (t-1). 
Als de aru met x% stijgen in jaar t groeit het Provinciefonds via het accres 
in jaar t ook met x%. Hiermee wordt het principe van trap-op-trap-af 
gewaarborgd. Dit heeft tot gevolg dat mutaties in de grondslag altijd met 
een jaar vertraging doorwerken in de normeringsystematiek. Via taakmu­
taties kunnen departementen geld toevoegen of onttrekken aan een van 
beide fondsen; dit werkt door als grondslagmutatie. Uitgangspunt is dat bij 
taakmutaties geen jaren ontstaan zonder indexatie van deze overgehevelde 
budgetten. Dat betekent dat bij overheveling van of naar het Provinciefonds 
het verantwoordelijke departement een reeks overhevelt met indexatie over 
het lopende jaar.
Tweede Kamer, vergaderjaar 2022–2023, 36 360, nr. 2 44
