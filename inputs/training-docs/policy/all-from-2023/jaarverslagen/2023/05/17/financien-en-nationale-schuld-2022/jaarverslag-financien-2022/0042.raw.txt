3.5 Openbaarheidsparagraaf
Actieve openbaarmaking
Op 1 juli 2021 is een start gemaakt met actieve openbaarmaking van besli­
snota’s. Met ingang van Prinsjesdag 2022 worden bij alle Kamerstukken 
beslisnota’s openbaar gemaakt. In de praktijk zien we dat, naast persoons­
gegevens, in heel beperkte mate informatie niet openbaar kan worden 
gemaakt. In totaal zijn 355 beslisnota’s (dossiers en losse) in 2022 actief 
openbaar gemaakt. In 2023 zullen de ervaringen met actieve openbaar­
making Rijksbreed worden geëvalueerd.
Passieve openbaarmaking
Het proces rondom de Wet open overheid (Woo) legt veel druk op de 
capaciteit van de organisatie en haar medewerkers. Eind 2022 zijn diverse 
maatregelen genomen met als doel Woo-verzoeken binnen de wettelijke 
termijn af te handelen. Zo is een pilot gestart om bij enkele Woo-verzoeken 
te kijken of met een maximale inspanning en een zo optimaal mogelijk 
proces de termijnen gehaald kunnen worden. Daarnaast wordt toegewerkt 
naar een centrale eenheid voor de afhandeling van de Woo-verzoeken om 
medewerkers te ondersteunen, kwaliteit te verhogen en doorlooptijden te 
verkorten. De kwantitatieve gegevens over de passieve openbaarmaking 
zijn opgenomen in de Jaarrapportage Bedrijfsvoering Rijk (JBR).
Verbetering van de informatiehuishouding
Het programma Informatie op Orde (IOO) is opgestart om informatievoor­
ziening en informatiehuishouding binnen het ministerie van Financiën op 
orde te krijgen langs 5 actielijnen. 2022 stond in het teken van het opstellen 
van plannen, terwijl op het terrein van informatievoorziening aan het 
parlement ook al concreet zaken worden opgeleverd.
In 2022 is voortgang geboekt op de volgende vijf actielijnen:
1. Informatieprofessionals: Het strategisch personeelsplan I-functies is 
opgesteld om te komen tot de benodigde personele versterking van de 
informatieprofessionals binnen het beleidsdepartement. De versterking 
betreft enerzijds de centrale functies op informatiehuishouding en 
anderzijds de ondersteuning van de beleidsmedewerkers op dit vlak.
2. Volume en aard van informatie: Diverse verbetertrajecten zijn gestart voor 
de archivering van e-mails en berichten, zoals het opstellen van werkin­
structies. Opvolging verloopt in lijn met de diensten en kaders die 
Rijksbreed worden aangeboden door het ministerie van Binnenlandse 
Zaken en Koninkrijksrelaties. De archivering van websites is geïmplemen­
teerd.
3. Informatiesystemen: Om in de toekomst op één centrale plek dossiers 
goed op te bouwen en te kunnen archiveren is besloten om één Document 
Management Systeem binnen heel Financiën te implementeren. De imple­
mentatie is vertraagd vanwege de uitloop van Digidoc online. Daarop is 
samen met een aantal andere departementen een marktverkenning 
uitgevoerd naar een mogelijk alternatief systeem en wordt in 2023 besloten 
over opvolging. Het project Generieke Document en Archiefbeheer (GDA) 
is op basis van de uitkomsten van een Gateway review ‘on hold’ gezet. Voor 
de verbetering van de openbaarmaking zijn voor het gehele departement 
stappen gezet voor de aanschaf van nieuwe laksoftware en de ontwikkeling 
van een centraal systeem om de afhandeling van stukken beter te kunnen 
bewaken.
Tweede Kamer, vergaderjaar 2022–2023, 36 360 IX, nr. 1 42
