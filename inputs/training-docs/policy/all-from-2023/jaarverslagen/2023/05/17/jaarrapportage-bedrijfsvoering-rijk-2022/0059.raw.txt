3 INFORMATIEVOORZIENING RIJK
3.1 Inleiding
Dit hoofdstuk gaat over de informatievoorziening (IV of I) en ICT binnen 
het Rijk en de belangrijkste ontwikkelingen in 2022. De opbouw van dit 
25
hoofdstuk volgt de thema’s van de I-strategie Rijk 2021-2025 . De I-strategie 
Rijk beschrijft de gezamenlijke richting en daaruit voortvloeiende keuzes van 
de Chief Information Officers (CIO’s) van het Rijk op het gebied van digita­
lisering. De thema’s komen ook terug in de werkagenda Waardengedreven 
26
Digitaliseren .
3.1.1 Ontwikkeling informatievoorziening 2022
Dit jaar heeft de staatssecretaris voor Koninkrijksrelaties en Digitalisering 
de werkagenda Waardengedreven Digitaliseren geïntroduceerd. De 
werkagenda is de eerste stap in de invulling van de ambities van het kabinet 
voor de waardengedreven digitale transitie. Het is een uitwerking van 
elementen uit de brief Hoofdlijnen Beleid Digitalisering met concrete doelen 
en acties. De werkagenda heeft vijf programmalijnen: (1) meedoen, (2) 
vertrouwen, (3) regie in de digitale samenleving, (4) goede digitale overheid 
en (5) versterken van de digitale samenleving in het Caribisch deel van 
het Koninkrijk. De strategische I-agenda komt terug in de programmalijnen 
2, 3 en 4. De vierde lijn ondersteunt de andere lijnen van de werkagenda. 
Deze lijn is bovendien belangrijk voor hoe de rijksoverheid zelf functioneert. 
De verdeling over de programmalijnen staat hieronder. Sommige thema’s 
komen in meerdere programmalijnen terug:
Tabel 21 Verdeling programmalijnen per thema I-strategie
Programmalijn 
Thema I-strategie
werkagenda
1. I in het hart 4
2. Digitale weerbaarheid 2 + 4
3. ICT-landschap 4
4. Generieke voorzieningen 3 + 4
5. Informatiehuishouding 4
6. Data en algoritme 3 + 4
7. I-vakmanschap 4
8. Transparantie en inzicht 3
9. I-besturing 4
10. Markt en innovatie 2 + 4
Bron: Inventarisatie.
In de zomer van 2022 heeft de staatssecretaris de routekaarten van de I-
strategie Rijk 2022-2025 gedeeld met de Tweede Kamer. Hiermee is de 
Kamer geïnformeerd over de uitwerking van de I-strategie Rijk, de digitali­
sering van de rijksoverheid en de belangrijkste uitdagingen voor de infor­
matievoorziening van de rijksoverheid voor de komende jaren. In de 
routekaarten geven we per thema aan wanneer we welke resultaten 
bereiken. Of wanneer we met de uitwerking van een thema starten. We 
25
 Kamerstukken II, 2022, 2022D31778. 
26
 Kamerstukken II, 2022. 
Jaarrapportage Bedrijfsvoering Rijk 2022
