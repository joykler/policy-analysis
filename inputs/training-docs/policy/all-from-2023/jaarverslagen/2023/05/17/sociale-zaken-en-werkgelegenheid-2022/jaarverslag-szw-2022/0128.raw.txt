De uitgaven voor het lopende toeslagjaar 2022 zijn circa € 130 miljoen lager 
uitgekomen ten opzichte van de ontwerpbegroting. Dit komt doordat bij 
het opstellen van de ontwerpbegroting nog rekening werd gehouden met 
een aanzienlijke impact van de coronapandemie op de inkomens van 
huishoudens met kinderen. Al vrij vroeg in 2022 bleek dit niet het geval te 
zijn. Vandaar dat de uitgaven neerwaarts zijn bijgesteld.
Verder is het voorschot wat in december 2022 wordt uitbetaald voor januari 
2023 circa € 69 miljoen hoger dan voorzien. De verklaring is de forse inten­
sivering van de WKB per 1 januari 2023, die ten tijde van de ontwerpbe­
groting 2022 nog niet bekend was.
Daarnaast zijn de nabetalingen over voorgaande toeslagjaren fors gestegen 
ten opzichte van de raming (circa € 102 miljoen). Uit de realisatiecijfers blijkt 
dat de Dienst Toeslagen per saldo steeds meer nabetaalt na afloop van 
het toeslagjaar. Daarnaast leidt de verhoging van de afbouwgrens voor 
paren vanaf het jaar 2020 tot fors meer nabetalingen. Met deze aanpassing 
hebben meer paren (circa 250.000) WKB ontvangen omdat hun inkomen 
binnen de afbouwgrens kwam te vallen. Met het effect hiervan op de 
nabetalingen was bij het opstellen van de ontwerpbegroting nog 
onvoldoende rekening gehouden. Een andere verklaring voor de hogere 
nabetalingen is dat steeds meer mensen afzien van een voorschot in het 
betreffende toeslagjaar. Dit leidt tot een verschuiving van uitgaven in 
lopende toeslagjaren naar nabetalingen. Oftewel lagere uitgaven in jaar t 
en hogere uitgaven in de jaren t+1 en verder over toeslagjaar t.
Beleidsrelevante kerncijfers
1
Tabel 81 Kerncijfers WKB
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Aantal huishoudens WKB (x 1.000, 
jaargemiddelde) 795 763 1.007 985 919 951 ‒ 32
Aantal kinderen WKB (x 1.000, 
jaargemiddelde) 1.473 1.415 1.843 1.829 1.718 1.763 ‒ 45
Aantal alleenstaande ouders WKB (x 1.000, 
jaargemiddelde) 340 341 344 343 337 340 ‒ 3
1 De cijfers in de tabel over oude jaren kunnen afwijken van de cijfers uit het jaarverslag 2021. Dit komt doordat het definitieve recht op kindgebonden budget pas na 
afloopafloopvan het jaar wordt vastgesteld (dit kan meerdere jaren duren). Daarnaast ziet circa 5% van de doelgroep in de eerste instantie af van een voorschot, waardoor 
de toekenning pas achteraf zichtbaar wordt.
Bron: Ministerie van Financiën, Toeslagen.
Ontvangsten
De ontvangsten komen per saldo € 1 miljoen lager uit dan begroot.
Tweede Kamer, vergaderjaar 2022–2023, 36 360 XV, nr. 1 128
