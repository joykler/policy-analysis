Vogelgriep
In 2022 is € 2,2 mln. uitgegeven aan het testen van mogelijk met HPAI 
besmette vogels (de verdenkingen). Er is € 46,3 miljoen uitgegeven aan de 
bestrijding van vogelgriep, € 0,8 mln. voor de bestrijding bij hobbymatig 
gehouden of wilde vogels en € 45,5 mln. aan de bestrijding van vogelgriep 
bij houders met 250 dieren of meer. Dit zijn de werkelijke uitgaven uit het 
DGF aan de bestrijding van vogelgriep. Deze uitgaven lopen enkele weken 
(tegemoetkoming in schade) tot meerdere maanden (uitvoeringskosten) 
achter bij de ruimingen. Een deel van de uitgaven voor de bestrijding van 
vogelgriep is daarom gerelateerd aan bestrijdingsmaatregelen die in 2021 
zijn genomen, een deel van de kosten van bedrijven die in 2022 zijn geruimd 
zal terugkomen in het DGF-jaarverslag van 2023. Het is niet met zekerheid 
te zeggen waar het bedrag voor de bestrijding van vogelgriep op uit zal 
komen, omdat het beeld op basis van de daadwerkelijke uitgaven vertraagd 
inzichtelijk wordt. Op basis van eerdere uitgaven is wel een inschatting te 
maken. De verwachte bestrijdingskosten gerekend vanaf begin 2020 tot en 
met 31 december 2022 is naar schatting € 71 miljoen. Dit is inclusief kosten 
voor bestrijding van Salmonella en Mycoplasma. Van dit bedrag gaat de EU-
bijdrage aan vogelgriepbestrijding nog af. De exacte hoogte van deze EU-
subsidie is bij het schrijven van het jaarverslag nog niet bekend. Deze 
subsidie zal worden verwerkt in het jaarverslag 2023.
Het bestrijdingsplafond van de pluimveesector binnen het DGF is in 2022 
overschreden. Onder dit plafond vallen de kosten voor verdenkingen en 
de bestrijdingskosten (uitvoeringskosten en tegemoetkoming in schade). 
Alle uitgaven hoger dan dit plafondbedrag worden betaald door de rijks­
overheid. In 2022 is dit opgelost binnen de begroting van het ministerie van 
Landbouw, Natuur en Voedselkwaliteit (LNV).
Saldo DGF
Het saldo van het Diergezondheidsfonds bestaat deels uit de wettelijk 
vastgelegde crisisreserves van de varkens-, schapen-, geiten- en pluimvee­
sector. Verder bestaat het saldo uit werkkapitaal waaruit de lopende kosten 
voor bewaking, voorzieningen, verdenkingen en bestrijding worden 
betaald. Via het saldo kunnen genoemde gelden jaar op jaar worden 
meegenomen. Het beginsaldo van het nieuwe jaar is de resultante van het 
beginsaldo van het afgelopen jaar en het saldo van specifieke uitgaven en 
ontvangsten in dat afgelopen jaar. Jaarlijks wordt hiertoe bij voorjaarsnota 
het eindsaldo van het voorgaande jaar toegevoegd aan het lopende begro­
tingsjaar. Bij voorjaarsnota 2022 is het eindsaldo van 2021 ad € 41,187 mln. 
toegevoegd aan de post ontvangsten saldo DGF.
Crisisreserves
In de Wet Dieren is vastgelegd dat er in het DGF een reserve moet worden 
aangelegd. De hoogte van deze crisisreserve is vastgelegd in het Besluit 
Diergezondheid. De crisisreserve wordt aangesproken voor kosten van 
verdenking en bestrijding voor zover die niet zijn meegenomen in de 
begroting. De crisisreserve is sectorspecifiek en wordt niet gebruikt voor 
betaling van tekorten in andere sectoren. De crisisreserve voor de rundvee­
sector wordt beheert door vereniging ZuivelNL en de Stichting Brancheor­
ganisatie Kalversector (SBK). De crisisreserve voor de ziekte van Aujeszky 
wordt beheert door de Producentenorganisatie Varkenshouderij (POV). 
Omdat het bestrijdingsplafond van de pluimveesector in 2022 is 
overschreden, wordt deze gedurende de huidige convenantsperiode (tot en 
met 2024) niet meer aangevuld en zal deze op € 0 worden gesteld.
Tweede Kamer, vergaderjaar 2022–2023, 36 360 XIV, nr. 1
