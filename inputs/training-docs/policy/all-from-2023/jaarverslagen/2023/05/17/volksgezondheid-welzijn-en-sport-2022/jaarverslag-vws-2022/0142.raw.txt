Dit saldo is € 1,5 miljoen hoger dan het maximum eigen vermogen dat per 
31 december 2022 € 4,7 miljoen bedraagt. Conform de Regeling agent­
schappen wordt bij de eerste suppletoire begrotingswet minimaal dit 
surplus afgeroomd door de eigenaar.
 
Voorzieningen
Het CIBG neemt, onder verwijzing naar artikel 27 van de Regeling agent­
schappen, geen voorziening op voor bezwaar & beroep en ambtsjubilea. 
De kosten hiervoor worden genomen in het jaar dat ze voorkomen. 
 
Langlopende schulden
Eind 2021 bedroeg het saldo van de langlopende schulden € 3,5 miljoen. In 
2022 zijn er geen nieuwe leningen aangegaan bij het ministerie van 
Financiën. Er is in 2022 € 1,7 miljoen overgeheveld naar het kortlopende 
deel van de leningen (af te lossen in 2023), zodat de boekwaarde van de 
langlopende schulden per 31 december 2022 € 1,8 miljoen bedraagt. De 
boekwaarde van de vaste activa is per 31 december 2022 hoger dan de 
boekwaarde van de schulden.
 
Crediteuren 
Het saldo crediteuren bedraagt eind 2022 € 21,3 miljoen, dit betreft facturen 
over 2022 die begin 2023 worden betaald. Dit saldo heeft voor € 0,1 miljoen 
betrekking op overige departementen en voor € 21,2 miljoen op derden, 
waarvan € 16,1 miljoen betrekking heeft op LCH. 
 
Belastingen en premies sociale lasten
Deze post heeft betrekking op de nog betalen vennootschapsbelasting. 
Vanwege betaalde voorschotten is over 2022 sprake van een vordering van 
€ 0,2 miljoen die is opgenomen onder de post ‘Overige vorderingen en 
overlopende activa’. 
 
Kortlopend deel leningen ministerie van Financiën
Eind 2021 bedroeg het saldo € 1,9 miljoen en dit is in 2022 afgelost. Het saldo 
per 31 december 2022 ad € 1,7 miljoen is in 2022 overgeheveld vanuit de 
langlopende schulden en dient in 2023 te worden afgelost.
 
Overige schulden en overlopende passiva
Het saldo van deze post bedraagt € 64,8 miljoen en bestaat uit nog te betalen 
bedragen voor € 46,8 miljoen en vooruitontvangen bedragen voor 
€ 18,0 miljoen.
 
De nog te betalen bedragen ad € 47,1 miljoen zijn opgebouwd uit de 
volgende componenten:
• Af te rekenen voorschotten moederdepartement : € 21 miljoen (hiervan 
heeft € 12,7 miljoen betrekking op LCH);
• Af te rekenen voorschotten overige departementen : € 0,2 miljoen;
• Nog te betalen kosten aan moederdepartement : € 4,7 miljoen;
• Nog te betalen kosten aan overige departementen : € 6,5 miljoen;
• Nog te betalen kosten aan derden : € 11,6 miljoen;
• Reservering personele kosten : € 2,8 miljoen.
De vooruitontvangen bedragen ad € 18,4 miljoen bestaan uit overlopende 
projectgelden (€ 3,9 miljoen, vooruitontvangen BIG-gelden (€ 7,2 miljoen), 
vooruitontvangen LCH-gelden (€ 5,9 miljoen), en vooruitontvangen BMC-
gelden (€ 1,0 miljoen).
Tweede Kamer, vergaderjaar 2022–2023, 36 360 XVI, nr. 1
