4. Beleidsartikelen
Artikel 1: Versterkte internationale rechtsorde
A. Algemene doelstelling
Het bevorderen van een goed functionerende internationale rechtsorde 
inclusief gastlandbeleid, met een blijvende inzet op mensenrechten, als 
integraal onderdeel van het buitenlandbeleid.
Een sterke rechtsorde en eerbiediging van mensenrechten maken de wereld 
stabieler, veiliger, vrijer en welvarender. Dit vereist goed functionerende 
internationale instellingen en organisaties met een breed draagvlak en 
voortdurende inzet tegen straffeloosheid. De positie van Nederland als 
gastland voor IO’s en diplomatieke missies, in het bijzonder organisaties 
met een mandaat op het gebied van vrede en recht, biedt een goed 
uitgangspunt voor de bevordering van de ontwikkeling van internationale 
rechtsorde. Deze rechtsorde is onlosmakelijk verbonden met universele 
mensenrechten. De bevordering van mensenrechten is een kernelement 
van het Nederlands buitenlandbeleid.
B. Rol en verantwoordelijkheid
De regering zet zich concreet in voor de volgende prioritaire thema’s: 
vrijheid van meningsuiting (off- en online), de vrijheid van religie en levens­
overtuiging, gelijke rechten voor vrouwen en meisjes, mensenrechtenver­
dedigers, gelijke rechten voor lesbiennes, homoseksuelen, biseksuelen, 
transgender en intersekse personen, en de internationale rechtsorde/strijd 
tegen straffeloosheid. Daarnaast heeft Nederland de verantwoordelijkheid 
de in Nederland gevestigde instellingen te ondersteunen opdat deze 
onafhankelijk, veilig en efficiënt kunnen functioneren.
De Minister van Buitenlandse Zaken is verantwoordelijk voor:
Stimuleren
– Van een effectief stelsel van internationale organisaties, inclusief 
financiële bijdrage, om een stabiele internationale omgeving te 
scheppen en de internationale rechtsorde te versterken.
– Van een betere mensenrechtensituatie mede door het financieren en 
uitvoeren van projecten via bilaterale en multilaterale kanalen ter 
bevordering van prioritaire mensenrechtenthema’s.
– Van de internationaal toonaangevende positie van Nederland als 
gastland voor IO’s door het bijdragen aan een aantrekkelijk vestigings­
klimaat voor IO’s, alsmede voor het gastlandbeleid ten aanzien van in 
Nederland gevestigde diplomatieke missies.
Regisseren
– Interdepartementale coördinatie ten behoeve van een coherente en 
consistente Nederlandse inzet in internationale organisaties ter 
bevordering van de internationale rechtsorde en mensenrechten.
– Waarborgen van nauwe rijksbrede samenwerking bij de uitvoering van 
gastlandbeleid, inclusief de uitvoering van zetelverdragen; waarborgen 
van eenduidige en heldere communicatie vanuit de Rijksoverheid met 
IO’s en diplomatieke missies.
Financieren
Tweede Kamer, vergaderjaar 2022–2023, 36 360 V, nr. 1 30
