Bijlage 9: Focusonderwerp FJR 2022, beroep op art.2.27, tweede lid, CW
In deze bijlage licht Defensie de incidentele suppletoire begrotingen (ISB'en) 
toe. Hiermee komt Defensie tegemoet aan het verzoek van de Tweede 
Kamer om bij de verantwoording over het jaar 2022 aandacht te besteden 
aan de terugkeer naar een regulier en voorspelbaar begrotingsproces.
ISB 1: Munitieleveringen Oekraïne
De Russische invasie in Oekraïne noopte tot het ontplooien van aanvullende 
activiteiten aan de oostflank van het NAVO verdragsgebied envergte een 
snelle aanvulling van de inzetvoorraad munitie. Context hierbij is, dat door 
de toegenomen vraag naar munitie, de markt moeilijk aan de vraag kan 
voldoen. Om niet achteraan in de rij te komen te staan heeft Defensie zo snel 
mgelijk orders geplaatst voor de levering van conventionele en kapitale 
munitie. Hiervoor hanteerde Defensie de Fast Track Procurement procedure 
8
zoals beschreven in het Defensie Materieel Proces (DMP) .
Defensie heeft voor €458 miljoen versneld orders geplaatst, en daarvoor 
middels deze ISB budget opgenomen dat in het coalitieakkoord al op de 
Aanvullende Post gereserveerd stond. Dit budget zou oorspronkelijk in de 
Eerste Suppletoire Begroting worden opgenomen en in de Defensienota 
2022 worden toegelicht, maar vanwege de urgentie van de situatie is het 
budget versneld aan het DMF toegevoegd.
ISB 2: F-35 en MQ-9 toestellen
Defensie wil graag zo snel mogelijk beschikken over de extra F-35 en MQ-9 
toestellen. Om nog aanspraak te kunnen maken op de eerstvolgende 
beschikbare productieruimte voor de F-35 en de productielijn voor de MQ-9 
Type A open te houden, was het nodig om deze behoefte uiterlijk in de zomer 
van 2022 kenbaar te stellen bij de Amerikaanse overheid, die bij deze 
aanschaf opereert als tussenpartij. Defensie had het benodigde (verplich­
tingen)budget voor deze projecten echter nog niet (volledig) op de 
begroting staan. Hierbij kon niet worden gewacht tot behandeling van de 
ontwerpbegroting 2023. Daarom is dit budget met de tweede ISB versneld 
verwerkt op de Defensiebegroting (hoofdstuk X en K). Door de ISB kreeg 
het parlement de gelegenheid zijn budgetrecht uit te oefenen voordat 
Defensie de aankoopbehoefte formeel kenbaar maakte aan de Amerikaanse 
overheid. Defensie heeft na instemming van het parlement de behoefte 
kenbaar gesteld bij de Amerikaanse overheid. Deze is daarna gesprekken 
gestart met de industrie waarop de productieruimte voor Defensie is 
gereserveerd. Deze contractonderhandelingen worden naar verwachting in 
2023 afgerond, waarna Defensie de betreffende overeenkomsten met de 
Amerikaanse overheid kan ondertekenen en in de eigen administratie kan 
vastleggen.
Tabel 52 Overzicht ISB's en beroep art. 2.27 van de CW
Nr. Begrotingsstuk Onderwerp Beroep art. 227, Verplichtingen Uitgaven voor Ingangsdatum Aangenomen door 
tweede lid, CW (ja/ aangegaan voor autorisatie EK (ja/ EK (datum)
nee) autorisatie EK (ja/nee) nee)
1 36092 nr 2 Munitieleveringen Ja Ja Nee 29-04-2023 14-06-2022
Oekraïne
2 36144 nr 2 F-35 en MQ-9 toestellen Nee Nee Nee 24-06-2022 12-07-2022
8
 Kamerstuk 27 830, nr. 184 van 31 augustus 2016
Tweede Kamer, vergaderjaar 2022–2023, 36 360 X, nr. 1 144
