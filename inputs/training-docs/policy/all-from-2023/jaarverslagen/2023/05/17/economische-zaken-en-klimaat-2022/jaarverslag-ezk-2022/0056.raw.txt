Creëren van de juiste randvoorwaarden voor goedwerkende digitale 
markten en diensten
Europese wet- en regelgeving
In 2022 zijn belangrijke Europese regels in werking getreden of zijn onder 
invloed van EZK mijlpalen bereikt bij aankomende regelgeving om digitale 
markten beter te laten werken. Zo trad in november 2022 de Digital Service 
Act (DSA) in werking. De DSA gaat ervoor zorgen dat tussenpersonen, zoals 
platformbedrijven verantwoord omgaan met content van hun eindge­
bruikers. Tevens is er in de zomer van 2022 een akkoord bereikt over de 
Digital Markets Act (DMA). De DMA bevat regels voor de allergrootste 
platforms waar consumenten en ondernemers nauwelijks omheen kunnen 
(poortwachters). Het doel van de DMA is om consumenten en ondernemers 
te beschermen en te zorgen voor meer concurrentie op digitale markten. Dit 
zorgt ervoor dat ondernemers en consumenten minder afhankelijk zijn van 
poortwachters en toetreders makkelijker toegang krijgen tot de markt 
(Kamerstuk 26 643, nr. 959). Tevens is een akkoord bereikt over de Data 
Governance Act (DGA). De DGA zorgt voor een helder kader voor het 
vertrouwd delen van data. De DGA maakt het voor consumenten en 
bedrijven gemakkelijker om hun data vertrouwd te delen en te gebruiken, 
waarbij wordt voorkomen dat ongewenste dataconcentraties ontstaan en 
data op oneigenlijke manier wordt gebruikt. Hiermee zorgt het voor een 
eerlijker speelveld voor verantwoorde datadeling.
Stimuleren digitale innovatie en vaardigheden
Artificial intelligence (AI): stimuleren innovatie
In het Witboek AI (februari 2020) én in de herziening van het Gecoördineerd 
plan inzake AI (april 2021) van de Europese Commissie, staat het bouwen 
aan een sterk en hoogwaardig Europees ecosysteem voor een human-
centric approach van AI centraal. Mede op initiatief van EZK is die publiek-
private samenwerking belegd bij de Nederlandse AI Coalitie, waar 
inmiddels rond 500 organisaties aan deelnemen. De internationale samen­
werking zal de komende jaren verder worden versterkt met middelen van 
EZK voor de zogenaamde European Digital Innovation Hubs (onderdeel van 
het Digital Europe Programme) en met middelen die in de eerste suppletoire 
begroting 2021 uit het Nationaal Groeifonds zijn toegekend aan het 
meerjarige AiNed investeringsprogramma (Kamerstuk 35 850 XIX, nr. 1 en 
Kamerstuk 35 850 XIX, nr. 2). De genoemde inzet en resultaten in 2022 zijn 
conform de verwachtingen verlopen.
Florerende data-economie en innovatieve clouddiensten
Digitale innovatie en vaardigheden en de toepassing van nieuwe digitale 
technologieën zijn essentieel voor de digitale transitie en het verdienver­
mogen van Nederland. EZK ondersteunt diverse initiatieven om de waarde 
van data op een verantwoorde wijze te benutten, zoals de Data Sharing 
Coalition voor vrijwillige datadeling tussen bedrijven, het verkennen van 
kansen en bedreigen voor datadeling in diverse sectoren via onderzoek. 
Daarnaast zorgt EZK ervoor dat het Nederlandse bedrijfsleven kan 
aansluiten op het GAIA-X, een internationaal publiek-privaat initiatief, dat 
Europese cloud- en datadiensten wil verbinden en beter toegankelijk wil 
maken. De inzet en uitvoering van deze initiatieven zijn in 2022 conform 
verwachting verlopen.
Tweede Kamer, vergaderjaar 2022–2023, 36 360 XIII, nr. 1 56
