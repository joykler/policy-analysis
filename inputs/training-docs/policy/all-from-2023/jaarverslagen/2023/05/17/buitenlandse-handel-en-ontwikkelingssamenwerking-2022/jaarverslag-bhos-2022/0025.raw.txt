Acre Fund en Aceli toegang tot krediet om kwalitatief goed zaaigoed en 
kunstmest aan te schaffen of om de onderneming uit te breiden, hetgeen 
bijdraagt aan betere oogsten en grotere inkomenszekerheid. One Acre Fund 
bereikte in 2022 1,6 miljoen boeren.
Door hoge voedsel- en kunstmestprijzen vergt het realiseren van SDG 2 (in 
2030) de komende jaren extra investeringen. Het kabinet heeft het budget 
van het voedselzekerheidsprogramma de komende jaren daarom 
stapsgewijs verhoogd, van jaarlijks circa EUR 330 miljoen op dit moment, 
tot jaarlijks circa 435 miljoen in 2025.
Waterbeheer, drinkwater en sanitaire voorzieningen
In 2022 kregen 3,8 miljoen mensen duurzame toegang tot veilig drinkwater 
en 5,9 miljoen mensen tot verbeterde sanitaire voorzieningen. Tevens profi-
teerden 1,9 miljoen mensen het afgelopen jaar van verbeterd waterbeheer. 
Duurzaamheid, inclusief beleid, klimaatbestendigheid, systeemverbetering 
en innovatieve financiering waren belangrijke accenten in de ondersteunde 
programma’s.
Het aantal mensen dat heeft geprofiteerd van geïntegreerd waterbeheer 
was met 1,9 miljoen mensen lager dan het streefcijfer van 3 miljoen. Dit is 
het gevolg van de definities voor de doelstelling geïntegreerd waterbeheer. 
Deze zijn internationaal nog in ontwikkeling, in tegenstelling tot de definities 
en indicatoren voor verbeterde drinkwater- en sanitatievoorzieningen.
VN 2023 Waterconferentie
Samen met co-host Tajikistan is Nederland in 2022 begonnen met de 
organisatie van de VN 2023 Waterconferentie. De nadruk ligt op inclu­
siviteit, een cross-sectorale benadering en actiegerichtheid. Vrijwillige 
bijdragen van de publieke en private sector aan het behalen van de 
watergerelateerde SDG’s zijn al samengebracht in een ‘Water Action 
Agenda’. Tevens heeft Nederland een ‘Global Commission on the 
Economics of Water’ geïnitieerd. Deze commissie zal pleiten voor het 
economisch waarderen van water, een beter beheer van en meer 
gelijke toegang tot water. De VN 2023 Waterconferentie vindt van 
22 tot 24 maart plaats in New York.
Circulaire economie en duurzaam gebruik van grondstoffen
Met de nationale grondstoffenstrategie vergroot het kabinet de inzet op 
leveringszekerheid van kritieke grondstoffen, die nodig zijn voor de 
hernieuwbare energietransitie. Daarnaast biedt deze transitie Nederland en 
de EU de kans en verantwoordelijkheid om kwetsbaarheden in grondstof­
fenketens aan te pakken en de negatieve impact van winning en verwerking 
van kritieke grondstoffen op mens en milieu te verkleinen. Hiertoe droeg 
Nederland in 2022 al bij aan verantwoorde productie van grondstoffen in 
ontwikkelingslanden, onder meer via multi-stakeholderpartnerschappen. 
Daarnaast heeft Nederland bijgedragen aan het versnellen van de circulaire 
transitie door circulariteit te integreren in verschillende beleidsgebieden, 
waaronder grondstoffen, private sectorontwikkeling en handelsbevor­
dering.
In 2022 financierde Nederland onder meer haalbaarheidsstudies, onder­
zoeksprojecten en de opzet van circulaire hubs. Het faciliteren van een 
eerlijke en inclusieve circulaire transitie stond centraal, evenals de inzet en 
het gebruik van Nederlandse expertise.
Tweede Kamer, vergaderjaar 2022–2023, 36 360 XVII, nr. 1 25
