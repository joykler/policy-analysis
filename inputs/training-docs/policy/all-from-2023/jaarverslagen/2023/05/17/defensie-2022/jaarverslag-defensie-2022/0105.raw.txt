Bijlage 2: Afgerond evaluatie- en overig onderzoek
Deze bijlage biedt een overzicht van evaluaties en onderzoeken die in de 
periode 2019-2022 door, in opdracht van, of in samenwerking met Defensie 
zijn uitgevoerd.
Conform de Regeling Rijksbegrotingsvoorschriften (RBV) sluit deze bijlage 
aan op de Strategische Evaluatieagenda (SEA) uit de begroting 2022. Dit 
betekent dat de thematische indeling van onderstaande tabel correspon­
deert met de thematische indeling van de SEA 2022. Tevens wordt in deze 
bijlage de status aangegeven van elk onderzoek uit de begroting 2022 
hoofdstuk 2.5 «Meerjarenplanning beleidsdoorlichtingen» waarvan het 
geplande afrondingsjaar 2022 betreft. 
Voor elke in het verslagjaar opgeleverde beleidsdoorlichting staat in deze 
bijlage een korte samenvatting van de belangrijkste bevindingen. In 2022 is 
een beleidsdoorlichting van artikel 5 ‘Koninklijke Marechaussee’ (KMar) 
afgerond. Binnen dit artikel is de invoering van Informatiegestuurd 
Optreden (IGO) over de periode 2008-2022 bij de KMar onderzocht. Ten 
behoeve van de leesbaarheid van deze bijlage, staat in de tabel hieronder 
een linkje naar het eindrapport met conclusies en aanbevelingen. Onder 
de tabel is een korte samenvatting van de bevindingen en een link naar de 
Kabinetsreactie te vinden.
Verder zijn in deze bijlage de afgeronde evaluaties en onderzoeken 
opgenomen die reeds in de jaarverslagen 2021, 2020 en 2019 staan. 
Tweede Kamer, vergaderjaar 2022–2023, 36 360 X, nr. 1
