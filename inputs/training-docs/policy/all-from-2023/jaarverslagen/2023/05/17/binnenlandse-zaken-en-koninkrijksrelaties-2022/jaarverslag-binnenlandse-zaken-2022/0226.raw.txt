16. Jaarverantwoording agentschap Dienst van de Huurcommissie (DHC) 
per 31 december 2022
Inleiding
De Huurcommissie is een onpartijdige organisatie gericht op het oplossen 
van geschillen tussen huurder en verhuurder. Het werkterrein wordt vooral 
gevormd door het gereguleerde deel van de huurmarkt voor woonruimte. 
Als huurders en verhuurders er onderling niet uitkomen, doet de Huurcom­
missie op verzoek uitspraken in het geschil omtrent voornamelijk de hoogte 
van huurprijzen, het onderhoud en de servicekosten.
Duidelijke informatie over de huurprijswetgeving kan verschillen van 
mening tussen huurders en verhuurders in een vroeg stadium oplossen en 
zo procedures bij de Huurcommissie voorkomen. Via verbeterde verzoek­
formulieren, een nieuwe website met klantportaal, de daarop te vinden 
huurprijscheck en de vormgeving van een nieuw klantcontactcentrum, heeft 
de Huurcommissie grote stappen gezet om de informatievoorziening 
richting huurder en verhuurder te verbeteren.
De organisatie is opgebouwd uit een zelfstandig bestuursorgaan (ZBO), 
de Huurcommissie, en een agentschap, de Dienst van de Huurcommissie. 
De Dienst ondersteunt het ZBO. In deze jaarverantwoording van de Dienst 
zijn ook de uitgaven van het ZBO opgenomen. Jaarlijks verstrekt het 
ministerie van BZK een opdracht aan de Huurcommissie voor de uitvoering 
van de huurgeschillenbeslechting- en overige werkzaamheden op basis van 
een uitgebrachte offerte. Naast deze bijdrage vanuit het moederdepar­
tement wordt een bijdrage van de verhuurders ontvangen via de verhuur­
derbijdrage en worden voor huurder en verhuurder leges geheven als zij in 
het ongelijk worden gesteld.
In 2021 is met succes het actieplan Aanpak achterstanden afgerond en is 
de werkvoorraad teruggebracht naar acceptabel niveau. Dit maakte de weg 
vrij om in het jaar 2022 in te zetten op een verdere verkorting van de 
doorlooptijden vanuit het adagium ‘justice delayed is justice denied’. Met 
succes. Over de gehele linie bij elk geschil is de doorlooptijd substantieel 
gedaald met als gevolg dat veel meer zaken binnen de wettelijke termijn zijn 
afgehandeld. Dit werd bewerkstelligd door vaker gebruik te maken van 
een voorzittersuitspraak bij geschillen die kennelijk zijn. Dit maakt ruimte 
vrij voor de commissies om zich te richten op gevallen waarbij het van 
belang is dat beide partijen op zitting gehoord worden. Daarnaast is het 
intakeproces verder verbeterd en zijn procedures verder gestroomlijnd, 
mede door ingebruikname van het nieuwe zaaksysteem. De werkvoorraad 
is verder afgenomen naar circa 3.000 zaken, in lijn met het gewenste niveau 
op basis van de personele bezetting en de instroomverwachting van de 
Dienst.
Tweede Kamer, vergaderjaar 2022–2023, 36 360 VII, nr. 1
