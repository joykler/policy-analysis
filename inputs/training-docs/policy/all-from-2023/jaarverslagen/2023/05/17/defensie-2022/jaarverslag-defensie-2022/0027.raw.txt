Voorbeeld zijn de Russische inlichtingenofficieren die zijn uitgezet. Tegelij­
kertijd dragen inlichtingen bij aan de gereedstelling en doorontwikkeling 
van de krijgsmacht. Ook is door Defensie, in samenwerking met BZK, 
gewerkt aan een Tijdelijke wet, welke in 2022 aan uw kamer is aangeboden. 
Deze wet moet de MIVD en AIVD in staat stellen hun bestaande bevoegd­
heden effectiever in te zetten zonder afschaling van waarborgen.
Cybercapaciteiten
Het afgelopen jaar heeft Defensie ingezet op het vergroten van personele 
cybercapaciteit, het verbeteren van het concept van de cyber mission teams 
en verbeteren van inlichtingenposities. Door middel van samenwerking 
tussen het Defensie Cyber Commando en de inlichtingendiensten blijft 
Defensie haar afschrikkende vermogen vergroten. Tegelijk heeft het 
Defensie Cyber Security Centrum zich verder ingezet tot het 24/7 beveiligen 
van Defensiesystemen.
Voorts heeft Defensie samen met interdepartementale partners, NAVO- en 
EU-bondgenoten gewerkt aan de ontwikkeling van inzetmogelijkheden van 
cybercapaciteiten. Zo heeft Defensie dit jaar wederom experts gereedge­
steld om Europese partners bij te staan via het PESCO Cyber Rapid 
Response Team. Daarnaast heeft Defensie geparticipeerd in (inter)nationale 
cyberoefeningen en internationale cyberdialogen om partners beter te leren 
kennen, procedures te oefenen en de gereedheid te verhogen.
Tweede Kamer, vergaderjaar 2022–2023, 36 360 X, nr. 1 27
