- Februari 2022 is de Parlementaire Enquête Fraudebeleid en Dienstver­
lening van start gegaan. De staf is volop bezig met de verwerking van de 
inmiddels gevorderde documenten. In het 1e kwartaal 2023 starten de 
besloten voorgesprekken; rond het zomerreces starten de openbare 
verhoren. De werkzaamheden van de commissie zullen naar verwachting in 
het eerste kwartaal van 2024 afgerond zijn.
- Juli 2022 is de tijdelijke commissie Corona gestart. Deze commissie werkt 
aan een onderzoeksvoorstel voor de parlementaire enquêtecommissie 
Corona. Naar verwachting wordt dit voorstel in het voorjaar van 2023 
opgeleverd.
- Het verslag van de werkgroep evaluatie Tijdelijk protocol parlementaire 
ondervraging is besproken door de Commissie voor de werkwijze op 
1 november 2022; daarna volgde een schriftelijke vragenronde.
- De werkgroep Versterking functies Tweede Kamer heeft op 8 november 
2022 een tussentijdse monitor uitgebracht. De werkgroep constateert dat 
de praktische werkagenda goed is ontvangen: er is brede waardering voor 
het werken met een halfjaarlijkse strategische procedurevergadering, en er 
zijn concrete initiatieven genomen op het gebied van wetgeving, EU en 
kennisversterking. Een voorbeeld is de toename van het aantal rapporteurs, 
die de commissies zowel versterken als ontzorgen. Ook zijn er pilots gestart 
rondom burgerparticipatie, en zijn er parlementaire verkenningen aange­
kondigd.
Integrale veiligheid
In 2022 kwam de Tweede Kamer voor diverse veiligheidsuitdagingen te 
staan: dit kwam onder andere doordat het veiligheidsbeeld in de 
maatschappij is veranderd. Zo is het anti-overheid denken de afgelopen 
jaren toegenomen en is een gedeelte ervan geradicaliseerd (https://
www.aivd.nl/onderwerpen/jaarverslagen/jaarverslag-2021/nationale-
dreigingen). Dit heeft ook impact op de veiligheidssituatie van het pand, 
de systemen en de leden van de Tweede Kamer. Zowel op de fysieke als op 
de digitale beveiliging zijn in 2022 interventies gepleegd om de veiligheid 
te borgen. Ook rondom de integrale veiligheid van Kamerleden zijn een 
groot aantal stappen gezet.
Tweede Kamer, vergaderjaar 2022–2023, 36 360 IIA, nr. 1
