Het percentage van P-direkt komt uit onder de norm met 92%. Hoofdoor­
zaken hiervan waren storingen bij de applicaties voor factureren en het 
betaalverkeer, dit leidde tot de vertraging van een groot aantal betalingen 
tot buiten de betaaltermijn. De verstoringen van deze applicaties zijn 
opgelost door het inschakelen van een software specialist.
Het Rijksvastgoedbedrijf (RVB) laat ten opzichte van 2021 een stijging zien 
in het betaalgedrag maar komt met 94,4% niet aan de norm. De 
voornaamste oorzaken hiervan zijn het niet goed inregelen van vervanging 
in bepaalde (vakantie) perioden en de afhankelijkheid van andere derde 
partijen bij de beoordeling van facturen. Door diverse maatregelen 
waaronder het indienen van een melding rondom vakantieperioden in het 
systeem, is het betaalpercentage in de loop van het jaar verbeterd.
De Huurcommissie (DHC) heeft over 2022 91,8% van de facturen op tijd 
betaald. In 2022 heeft een grote update plaatsgevonden van het boekhoud­
systeem van de Huurcommissie. Door moeilijkheden met de update zijn 
een aantal facturen niet verwerkt door het boekhoudsysteem en hebben 
deze te lang gewacht op betaling. Het boekhoudsysteem werkt nu weer naar 
behoren.
Evaluatie van het Audit Committee
In 2022 evalueerde het Audit Committee (AC) van BZK zelf zijn eigen functi­
oneren. Een belangrijke conclusie is dat het AC in de afgelopen jaren steeds 
beter is gaan functioneren en dat de bedrijfsvoering bij BZK steeds meer op 
orde komt. Daardoor is het een logische stap dat het AC zich nu meer gaat 
richten op strategische advisering. Tegelijkertijd blijven bedrijfsvoering en 
de risicoanalyse van belang en mogen deze niet uit het oog verloren 
worden. Uit de evaluatie zijn vier (actie)punten naar voren gekomen. Zo is 
afgesproken dat de externe leden en de leden van de Bestuursraad 
verbinding zullen maken voor een verdere adviesrol, dat er een jaaragenda 
wordt opgesteld met onderwerpen voor de themasessies, dat er een 
standaard agendapunt wordt toegevoegd om de externe leden te laten 
reflecteren op mogelijke blinde vlekken van de departementale leiding en 
dat de bekendheid van het AC vergroot zal worden binnen de organisatie.
Departementale checks and balances subsidieregelingen
Ten opzichte van de toelichting in het jaarverslag 2020 en 2021 zijn er geen 
wijzigingen te melden.
Normenkader financieel beheer
Met de aanpassing van de ministeriele regeling sturing van en verant­
woording door het Dienst van het Kadaster, is het normenkader financieel 
beheer geïmplementeerd.
Beheer projecten Nationaal Groeifonds (NGF)
Het Ministerie van BZK heeft in 2022 geen middelen uit het NGF ontvangen.
Voorgedane bedrijfsvoeringsrisico's en/of problemen door corona
In 2022 was er tot 23 maart een (gedeeltelijk) thuiswerkadvies van kracht. 
Hierna is een groot deel van de rijksambtenaren over gegaan op hybride 
werken.
Tweede Kamer, vergaderjaar 2022–2023, 36 360 VII, nr. 1
