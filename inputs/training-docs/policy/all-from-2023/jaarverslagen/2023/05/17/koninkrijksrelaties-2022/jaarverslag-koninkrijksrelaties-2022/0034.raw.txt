van Toelichting van de Wet herstel voorzieningen Sint Eustatius. Het 
tezamen overeengekomen tijdspad werd stapsgewijs gevolgd en deze geeft 
geleid tot het benoemen van nieuwe eilandgedeputeerden op 4 oktober 
2022. Daarmee is fase 2.0 ingetreden. Zoals benoemd in de Tiende Voort­
gangsrapportage Sint Eustatius d.d. 16 december 2022, zal na de eilands­
raadsverkiezingen van maart 2023 fase 2.1 (en waar mogelijk kort daarna 
2.2) inwerkingtreden. Daarmee worden de rechtspositionele bevoegdheden 
teruggegeven aan het eilandbestuur. Voor fase 2.2 is dat het budgetrecht. 
Tegelijkertijd zijn de Rijksvertegenwoordiger en de eilandsraad tezamen 
gestart met de voorbereidingen voor de procedure voor het benoemen van 
een gezaghebber.
Caribisch orgaan voor hervorming en ontwikkeling (COHO) en Tijdelijke 
Werkorganisatie (TWO)
In 2022 is de staatssecretaris van BZK met de Landen in gesprek gegaan 
over het vervolg van de concept consensusrijkswet COHO en de huidige 
onderlinge regeling. Deze gesprekken hebben in januari 2023 geresulteerd 
in een hoofdlijnenakkoord met de Landen. In dit akkoord is afgesproken dat 
de Landspakketten onverminderd blijven gelden als basis voor de noodza­
kelijk hervormingen. De verdere samenwerking om deze hervormingen te 
realiseren is vastgelegd in een nieuwe onderlinge regeling. Vanuit BZK blijft 
de Tijdelijke Werkorganisatie (TWO) in plaats van het eerder voorziene 
COHO belast met de ondersteuning van de Landen bij het realiseren van 
de hervormingen uit de Landspakketten.
Unicef
Unicef heeft in 2022 in opdracht van BZK de openbare lichamen 
ondersteund bij onder andere kinderrechteneducatie, participatie en hulp 
bij de uitwerking van de aanbevelingen uit het onderzoek dat UNICEF heeft 
uitgevoerd in Caribisch Nederland: De Situation Analysis (Kamerstukken II 
2019/20, 31839, nr. 695). Het programma zou oorspronkelijk lopen tot juli 
2022, maar vanwege de gevolgen van de corona pandemie, heeft Unicef 
verlenging tot december 2022 aangevraagd om zo goed mogelijk gebruik 
te maken van het resterende budget binnen het programma. Op de dag van 
‘world day of play’ is Unicef gestart met de campagne ‘Quality Time’ om 
het belang van tijd spenderen tussen ouders/verzorgers en hun kinderen te 
stimuleren voor de ontwikkeling van het kind. Unicef heeft mini-documen­
taires gemaakt en de campagne is afgesloten met op ieder eiland een inter­
actieve theatershow.
Tweede Kamer, vergaderjaar 2022–2023, 36 360 IV, nr. 1 34
