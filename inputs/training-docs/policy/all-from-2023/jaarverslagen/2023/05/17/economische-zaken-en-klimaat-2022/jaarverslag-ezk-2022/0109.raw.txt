Bijdragen aan agentschappen
Rijksdienst voor Ondernemend Nederland
Aan uitvoeringskosten van RVO.nl is in 2022 in totaal € 26,3 mln meer 
uitgegeven dan oorspronkelijk begroot. Deze hogere uitgaven worden 
voornamelijk veroorzaakt door:
– Overheveling door BZK van budget (€ 6,2 mln) voor de uitvoering van 
de MOOI/Gebouwde omgeving, de DEI+/Aardgasvrije wijken en het 
Expertisecentrum Warmte (ECW).
– Overheveling vanuit artikel 2 (€ 2,5 mln) voor de uitvoering van de TSE-
Industrie, de DEI+-Industrie en voor de ondersteuning van PIDI-
projecten.
– Toevoeging vanuit het Klimaatfonds (€ 5 mln) om bestaande budgettaire 
knelpunten in de uitvoering van klimaatregelingen te dekken.
– Overheveling vanuit andere beleidsbudgetten op artikel 4 om resterende 
budgettaire knelpunten in de uitvoering te dekken.
Bijdragen aan ZBO’s/RWT’s
Doorsluis COVA-heffing
In 2022 is er minder aan COVA-heffing ontvangen dan geraamd (zie bij 
Ontvangsten), omdat er door de hogere brandstofprijzen in 2022 minder is 
getankt aan de pomp dan verwacht. Hierdoor is er ook minder aan 
ontvangsten aan de Stichting COVA uitbetaald.
Bijdragen aan medeoverheden
Regeling Toezicht Energiebesparingsplicht
Het voor de Regeling Toezicht Energiebesparingsplicht benodigde budget 
is in 2021 in eerste instantie toegevoegd aan het budget voor Onderzoek en 
opdrachten (zie bij Opdrachten). In 2022 is dit gehele budget voor de jaren 
2022 tot en met 2026 (totaal € 56 mln) verschoven naar de post Regeling 
Toezicht Energiebesparingsplicht. Op het voor 2022 beschikbare budget is 
uiteindelijk € 10,7 mln betaald.
Stortingen begrotingsreserves
Storting in begrotingsreserve duurzame energie en klimaattransitie
De volledige onderuitputting op de voor de SDE, SDE+, SDE++, HER+ en 
ISDE beschikbare budgetten (€ 2.626,6 mln) is aan de reserve duurzame 
energie en klimaattransitie toegevoegd.
Ontvangsten
Ontvangsten COVA
Zie voor een toelichting op de lagere ontvangsten Doorsluis COVA-heffing 
onder Bijdrage aan ZBO’s en RWT’s.
Opbrengst heffing ODE (SDE+)
Op de ODE is in 2022 € 133,9 mln meer aan heffingsopbrengsten ontvangen 
dan oorspronkelijk begroot. 2022 is het laatste jaar dat er nog ODE geheven 
wordt, vanaf 2023 is de ODE opgegaan in de Energiebelasting (EB).
Tweede Kamer, vergaderjaar 2022–2023, 36 360 XIII, nr. 1 109
