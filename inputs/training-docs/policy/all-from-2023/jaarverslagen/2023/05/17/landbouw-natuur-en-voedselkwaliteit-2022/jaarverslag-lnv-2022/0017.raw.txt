In 2022 is de Nationale Methaanstrategie gepubliceerd (Kamerstuk 
32813, nr. 1118) die uiteenzet op welke wijze het kabinet de methaanuitstoot 
in 2030 met 30% zal verminderen ten opzichte van 2020. Met deze strategie 
geeft het kabinet op nationaal niveau invulling aan de Global Methane 
Pledge die Nederland heeft ondertekend tijdens de klimaattop in Glasgow. 
Het methaanreductiedoel is met name voor de landbouw van belang, 
aangezien 75% van de methaanemissie in Nederland afkomstig is van de 
landbouw.
De Tweede Kamer is met de Klimaatnota (Kamerstuk 32813, nr. 1112) over 
de voortgang van de uitvoering van het klimaatbeleid voor de landbouw en 
het landgebruik geïnformeerd. Deze is gebaseerd op de resultaten van de 
Klimaat- en Energieverkenning 2022 van PBL en het dashboard klimaat­
beleid. De vorderingen op de specifieke onderdelen van het beleid zijn in 
de navolgende delen van dit jaarverslag weergegeven. Uit de emissiera­
mingen blijkt dat de doelen voor de landbouw en het landgebruik voor 2030 
niet binnen bereik zijn en dat aanvullende maatregelen nodig zijn. Zoals in 
de Klimaatnota is aangekondigd zal het kabinet hier in het voorjaar van 2023 
over besluiten. Het uitgangspunt daarbij is dat het beleid sterker stuurt op 
te behalen resultaat, via normeren en beprijzen, en dat emissies structureel 
en integraal worden gereduceerd.
Kennis en innovatie
Via de integrale programmering wordt met kennis en innovatie bijgedragen 
aan de missies die geformuleerd zijn voor kringlooplandbouw, klimaatneu­
trale productie, duurzaam, veilig en gezond voedsel, klimaatbestendig 
landelijk en stedelijk gebied, duurzame en veilige wateren en sleuteltech­
nologieën. De kennis- en innovatieagenda Landbouw-Water-Voedsel is 
hierin leidend. Met de Topsectoren Agri&Food en Tuinbouw&Uitgangsma­
terialen wordt het publiek-private spoor ingevuld waarbij bedrijven en 
kennisinstellingen gezamenlijk werken aan kennis en innovatie voor de 
missies. Dit heeft dit jaar geresulteerd in 92 nieuwe PPS projecten waarop 
LNV 39,2 mln euro inzet (WR capaciteit) gespreid over 4-5 jaar.
LNV investeert daarnaast ook missiegericht via publieke instrumenten in 
kennisontwikkeling, kennisoverdracht en onderwijs voor onderwerpen 
waarvoor (nog) geen markt bestaat, maar die wel maatschappelijk urgent 
zijn, of voor onderzoek dat direct ondersteunend is aan het beleid. De 
huidige kennis- en innovatieagenda loopt nog in 2023 door. In 2022 zijn de 
eerste uitgangspunten gedefinieerd voor het vormgeven van de 
vernieuwde agenda die in 2024 van start zal gaan.
Een ambitieuze internationale aanpak voor biodiversiteitsherstel
Als onderdeel van de Europese Biodiversiteitsstrategie (EBS) heeft de 
Europese Commissie in juni een voorstel voor een Verordening Natuur­
herstel gepubliceerd. In oktober heeft het kabinet een appreciatie van deze 
verordening in een BNC fiche naar de Kamer gestuurd (Kamerstuk 
22 112, nr. 3530). In het najaar zijn in de raadswerkgroep van de Milieuraad 
de discussies over het Commissievoorstel tussen de lidstaten gestart die 
medio 2023 tot een algemene positie van de Raad moeten leiden.
Tweede Kamer, vergaderjaar 2022–2023, 36 360 XIV, nr. 1
