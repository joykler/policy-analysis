aan de binnengrenzen, en het versterken van de governance van het Schen­
gengebied evenals van waarborgen in tijden van crisis. In 2022 leidde dit tot 
continue aandacht en inzet van autoriteiten (waaronder de KMar) in de 
grensregio’s.
Oktober 2022 werd de nieuwe verordening voor het Schengenevaluatieme­
chanisme van kracht. Dit mechanisme is bedoeld om periodiek en ad hoc 
lidstaten te toetsen in hoeverre zij het Schengenacquis goed toepassen. Dan 
gaat het o.a. om buitengrensbeheer, terugkeer, informatiesystemen, politie­
samenwerking, visumbeleid en dataprotectie. Ook is ingezet op efficiënt en 
effectief grensbeheer in het kader van General Aviation. Daarbij gaat het om 
het al dan niet definitief aanwijzen van kleine luchthavens als grensdoor­
laatpost.
Een interdepartementale visie is opgesteld voor integraal grensbeheer tot 
2030. Hoofddoelen voor het Nederlandse grensbeheer zijn het beschermen 
en vergroten van de veiligheid, effectiever voorkomen en tegengaan van 
illegale grensoverschrijding en secundaire migratie, en efficiënter 
faciliteren van de grenspassages van bonafide reizigers. Voor geïntegreerd 
grensbeheer en terugkeer vergroot Nederland zijn bijdrage in personeel aan 
Frontex. Dit conform de EU afspraken.
Naast de implementatie van de 6 centrale Europese informatiesystemen in 
12
de veiligheids- en migratieketen zijn er ontwikkelingen waardoor de grens­
autoriteit voorafgaand aan de grenspassage steeds vaker beschikt over 
digitale passagiersdata. Om het grenstoezicht goed in te richten en uit te 
voeren is nauw samengewerkt met stakeholders: beleid, uitvoering, toezicht 
en private organisaties (maritiem- en luchtvaartsector). Samenwerking is 
essentieel omdat systemen en techniek steeds nauwer met elkaar zijn 
verbonden én vanwege Europese en nationale wetgeving. Aandachts­
punten hierbij zijn de aanbevelingen van de Algemene Rekenkamer voor 
cybersecurity/ grenstoezicht.
3.5 Gemeenschappelijke aanpak migratie en asiel binnen Europa
Om het gemeenschappelijk Europees asielstelsel (GEAS) verder te 
hervormen stelde de Europese Commissie in 2020 een nieuw Pact voor 
Migratie en Asiel voor. In 2022 zetten we de behandeling hiervan voort. Ook 
is dit jaar een Raadspositie bereikt op de ontwerp-Eurodacverordening en 
Screeningsverordening, alsook een gedeeltelijk akkoord op de Asielproce­
dureverordening.
4 Tot slot: opgaven voor de organisatie van JenV
JenV zet zich in voor een veilig en rechtvaardig Nederland. Met het meerjarig 
programma JenV-brede werkagenda volgden we in 2022 de maatregelen 
op uit de Parlementaire Ondervragingscommissie Kinderopvangtoeslag 
(POK) en Werkagenda voor de Uitvoering (WaU). Deze agenda zet in op het:
• versterken van de menselijke maat in de dienstverlening,
• maken van begrijpelijke en uitvoerbare wet- en regelgeving,
• actiever ophalen van signalen uit de samenleving en
• versterken van de samenwerking tussen politiek, beleid, uitvoering, 
toezicht en bedrijfsvoering.
12
 De 6 systemen zijn: SIS, EES, ETIAS, ECRIS-TCN, VIS en EURODAC.
Tweede Kamer, vergaderjaar 2022–2023, 36 360 VI, nr. 1
