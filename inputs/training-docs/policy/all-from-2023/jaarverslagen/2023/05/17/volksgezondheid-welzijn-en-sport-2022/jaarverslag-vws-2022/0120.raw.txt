Daarnaast is een inhaalslag gemaakt met betrekking tot uit te voeren 
reviews. Deze reviews worden in opdracht van VWS uitgevoerd door de 
ADR om meer inzicht te krijgen in de kwaliteit en toereikendheid van de door 
de instellingsaccountant afgegeven controleverklaring. Een andere ontwik­
keling is de inrichting van het zogenaamde SubsidieLab. Dit staat verder 
beschreven in het onderdeel ‘Departementale checks and balances subsi­
dieregelingen’.
Fraude- en risicomanagement
Fraudemanagement
Voor het begrip fraude bestaat geen uniforme definitie. Aangesloten is bij 
51
de definitie waarnaar in de Rijksbegrotingsvoorschriften wordt verwezen:
Een opzettelijke handeling door een of meer leden van het management, 
met governance belaste personen, werknemers of derden, waarbij gebruik 
wordt gemaakt van misleiding om een onrechtmatig of onwettig voordeel 
te verkrijgen. Hierbij kan het gaan om zowel frauduleuze (financiële) verslag­
geving alsook het onterecht onttrekken van waarden aan de organisatie. 
Voorbeelden van fraude zijn het manipuleren van (financiële) informatie 
waardoor deze niet meer in overeenstemming is met de werkelijkheid, 
diefstal van geld en/of goederen maar ook misbruik van subsidies en het 
ongepast laten beïnvloeden door inkopers waardoor deze tot een andere 
leverancierskeuze komen.
Fraude levert een integriteitsschending op. Als er sprake is van (een 
vermoeden van) een integriteitsschending door een medewerker binnen 
de Rijksoverheid, is het van belang dat dit wordt gemeld zodat hierover 
duidelijkheid kan worden verkregen en de eventuele integriteitsschending 
kan worden aangepakt. Melden is niet alleen van belang om duidelijkheid 
te krijgen over het specifieke geval, maar ook om generiek inzicht te krijgen 
in kwetsbaarheden en hierop – indien nodig – beheersmaatregelen te 
nemen in de vorm van bijvoorbeeld procedures of voorlichting. De melding 
is ook de basis van een goede registratie, die noodzakelijk is om intern en 
extern verantwoording af te kunnen leggen. De vastlegging van de melding 
geschiedt volgens de Uniforme Registratie (vermoedens van) Integriteits­
schendingen (URI) en vindt uitsluitend plaats door de integriteitscoördi­
nator (IC) van het betrokken onderdeel of het concern (ICC). Op deze wijze 
worden onder andere de aard, de opvolging en de afdoening van de 
melding vastgelegd. Deze vastlegging wordt opgenomen in een registratie 
van meldingen. In 2022 zijn er geen vermoedens van integriteitschendingen 
in het kader van fraude geregistreerd. 
Per maart 2022 is een nieuwe meldprocedure voor (vermoedens van) 
integriteitsschendingen VWS (hierna: meldprocedure) inwerking getreden. 
In deze meldprocedure wordt beschreven hoe met meldingen moet worden 
omgegaan. Naar aanleiding van voornoemde meldprocedure is het infor­
matieblad ‘Integriteitsmelding voor leidinggevende’ verschenen. Dit infor­
matieblad bevat informatie over de meldprocedure en benadrukt dat het 
van groot belang is het onderwerp integriteit intern bespreekbaar te maken. 
Er wordt ook gewerkt aan een informatieblad voor medewerkers.
51
 Model 3.24 Bedrijfsvoeringsparagraaf - Toelichting Algemeen punt 5: ‘Handreiking melding 
integriteitsschendingen met (potentieel) significante financiële gevolgen voor het Rijk’
Tweede Kamer, vergaderjaar 2022–2023, 36 360 XVI, nr. 1 120
