ingeschreven studenten en het aantal afgegeven diploma’s van elke 
instelling. De mate waarin een student meetelt is afhankelijk van de leerweg 
(beroepsopleidende leerweg (bol) of beroepsbegeleidende leerweg (bbl)) 
en de opleiding (de prijsfactor van de opleiding). De mate waarin een 
diploma meetelt is afhankelijk van het niveau en de vraag of de student al 
eerder een mbo-diploma heeft behaald. In 2022 is circa € 155,0 miljoen 
toegevoegd aan de lumpsum voor de mbo-instellingen. Deze stijging wordt 
grotendeels verklaard door de verdeling van de loon- en prijsbijstelling 
tranche 2022 (€ 128,0 miljoen). Op basis van het coalitieakkoord zijn 
middelen ter beschikking gesteld voor de verbetering van loopbaanoriën­
tatie (€ 20,0 miljoen) en het verbeteren van doorstroom binnen vo-mbo-hbo 
(€ 8,0 miljoen).
Bekostiging Caribisch Nederland
Deze middelen zijn bedoeld om de instellingen in Caribisch Nederland via 
lumpsumbekostiging te financieren voor de studenten die middelbaar 
beroepsonderwijs volgen. Op Bonaire worden op alle vier mbo-niveaus 
opleidingen aangeboden. In 2022 is de bekostiging verhoogd met circa 
€ 0,7 miljoen op basis van het coalitieakkoord.
Bekostiging vavo
De rijksbijdrage voor het verzorgen van het voortgezet algemeen volwas­
senenonderwijs (vavo) is voor 2022 beschikbaar gesteld op basis van het 
vanaf 2015 ingevoerde bekostigingsmodel voor het vavo. De verdeling van 
de beschikbare middelen voor 2022 heeft plaatsgevonden aan de hand van 
het aantal ingeschreven studenten op 1 oktober 2020, het aantal vakken dat 
door studenten met een voldoende is afgesloten en het aantal afgegeven 
diploma’s in het kalenderjaar 2012. In 2022 is circa € 2,3 miljoen toegevoegd 
aan het budget voor de loon- en prijsbijstelling tranche 2022.
Kwaliteitsafspraken
Investeringsbudget
In het voorjaar van 2019 heeft de commissie kwaliteitsafspraken mbo de 
kwaliteitsagenda's beoordeeld en na een herkansingsronde zijn uiteindelijk 
de agenda’s van alle mbo-instellingen goedgekeurd. Daardoor is aan alle 
instellingen het investeringsbudget toegekend voor de periode 2019-2022. 
In 2022 is € 88,4 miljoen toegevoegd aan het investeringsbudget. Deze 
stijging wordt grotendeels verklaard door de toevoeging van de coalitieak­
koordmiddelen (€ 80,0 miljoen). Daarnaast zijn er middelen toegevoegd van 
de loon- en prijsbijstelling tranche 2022 (€ 8,4 miljoen).
Resultaatafhankelijk budget
In 2021 heeft de Minister van OCW, op basis van het advies van de 
commissie kwaliteitsafspraken mbo, besloten dat alle mbo-instellingen 
het resultaatafhankelijk budget over de jaren 2019 en 2020 ontvangen. In 
2023 vindt een eindbeoordeling plaats over de gehele periode 2019–2022 en 
wordt besloten over het resultaatafhankelijk budget voor de jaren 2021 en 
2022.
Aanvullende bekostiging
Regionaal investeringsfonds (RIF)
Met het RIF worden middelen beschikbaar gesteld voor duurzame publiek-
private samenwerking (pps) van beroepsonderwijs, bedrijfsleven en 
regionale overheden. Mbo-instellingen kunnen een aanvraag doen voor 
bekostiging van een samenwerkingstraject dat leidt tot verbetering van de 
aansluiting onderwijs-arbeidsmarkt. De samenwerkingspartners dragen 
financieel voor 50 tot 67 procent bij. In 2022 is € 21,7 miljoen uitgekeerd. Dat 
Tweede Kamer, vergaderjaar 2022–2023, 36 360 VIII, nr. 1 61
