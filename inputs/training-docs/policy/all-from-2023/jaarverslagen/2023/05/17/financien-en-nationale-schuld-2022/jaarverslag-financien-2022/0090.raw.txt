Uitgaven
Garanties 
Schade-uitkering ekv 
De schade-uitkeringen zijn in 2022 € 43,0 mln. lager uitgevallen dan 
oorspronkelijk begroot. Bij de ekv zijn schades moeilijk te begroten en 
daarnaast kan het al dan niet materialiseren van één schadezaak een grote 
impact hebben op de realisatie. In 2022 hebben zich over het algemeen 
minder schades gematerialiseerd dan oorspronkelijk begroot.
Schade-uitkering herverzekering leverancierskredieten 
De schade-uitkeringen herverzekering leverancierskredieten zijn in 2022 
€ 16,4 mln. lager uitgevallen dan oorspronkelijk begroot. De tijdelijke 
regeling is per 1 juli 2021 beëindigd en de vermoedelijke schade-uitkeringen 
bleken lager dan begroot. De herverzekering leverancierskredieten betrof 
een coronamaatregel waarbij de Staat voorkwam dat de kortlopende 
54
kredietverlening in de private verzekeringssector stilvalt.
Storting/onttrekking begrotingsreserve
De begrotingsreserve wordt gevoed door premieontvangsten. Er zijn € 64,9 
mln. premies meer ontvangen dan begroot. Door deze toename stijgt ook 
de storting aan de begrotingsreserve. Daarnaast is er € 5,2 mln. extra in 
de begrotingsreserve gestort omdat de recuperaties hoger uitvielen dan 
de uitbetaalde schadebedragen.
Ontvangsten
Garanties
Premies ekv
In 2022 zijn de premieontvangsten van de exportkredietverzekeringen € 64,9 
mln. hoger uitgevallen dan begroot. De ekv is een vraaggestuurd 
instrument, waardoor de realisaties kunnen afwijken van de ramingen.
Premies Herverzekering leverancierskredieten
De gerealiseerde premie-inkomsten voor de herverzekering leveranciers­
kredieten zijn € 2,0 mln. hoger uitgevallen dan begroot.
Schaderestituties ekv
De gerealiseerde schaderestituties ekv zijn € 79,7 mln. hoger dan oorspron­
kelijk begroot. Dit komt onder andere door een terugbetaling van een 
langlopende schadezaak aan een Nederlandse baggermaatschappij in 
verband met een transactie op een overheids-gelieerd havenbedrijf in 
Brazilië. Onlangs is het gelukt om deze schade op de Braziliaanse overheid 
te verhalen, wat heeft geresulteerd in een schaderestitutie van circa € 48 
mln.
Schaderestituties herverzekering leverancierskredieten
De ramingen rond schadeuitkeringen zijn moeilijk te begroten en omgeven 
door onzekerheden. De schaderestituties herverzekering leverancierskre­
dieten zijn € 18,7 mln. lager dan oorspronkelijk begroot.
54
 Kamerbrief 2020-0000094826 
Tweede Kamer, vergaderjaar 2022–2023, 36 360 IX, nr. 1
