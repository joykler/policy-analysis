Bijdrage aan ZBO's en RWT's
Ingevolge van de Regeling Maatregelen Rijvaardigheid en Geschiktheid 
(RMRG) ontvangt het Centraal Bureau Rijvaardigheidsbewijzen (CBR), een 
RWT die per 1 januari 2017 is herzien, een bijdrage vanaf dit 
artikelonderdeel. Vanaf 2017 vindt voor de vorderingenonderzoeken 
(medisch en rijvaardigheid) nog een gedeeltelijke vergoeding plaats 
(Kamerstukken II 2016–2017, 29 398, nr. 529). Het resterende bedrag wordt 
doorberekend aan de burger, waarbij het vorderingenonderzoek moet 
plaatsvinden. Incidentele werkzaamheden voor ZBO en RWT’s komen 
eveneens ten laste van dit artikelonderdeel.
3 Slimme en Duurzame mobiliteit
Algemeen
Dit artikelonderdeel is geïntroduceerd bij de Ontwerpbegroting 2021 (en 
verwerkt in tweede suppletoire begroting 2020) en bevat voornamelijk de 
budgetten voor duurzame mobiliteit (met name Klimaatakkoordmiddelen) 
en de activiteiten voor intelligente transportsystemen. Hiertoe zijn 
budgetten op 14.01 die betrekking hebben op slimme en duurzame 
mobiliteit overgeheveld naar het nieuwe artikelonderdeel 14.03 Slimme en 
duurzame mobiliteit.
Opdrachten
Het ministerie van IenW heeft uitvoerings- en onderzoeksopdrachten 
gegeven in het kader van de beleidsterreinen duurzame mobiliteit en 
opdrachten betreffende diverse onderzoeken. De uitgaven voor de diverse 
programma’s bestonden o.a. uit onderzoeken, communicatie, monitoring 
en evaluatie, gedrag- en vraagbeïnvloeding, het meerjarenprogramma 
MIRT, Intelligente Transport Systemen (ITS) en voor innovatie.
Subsidies
De uitgaven hadden betrekking op subsidies verstrekt voor het fietsbeleid, 
waaronder de subsidie Fietsersbond en een incidentele subsidie aan 
Stichting Wandelnet, het Fietsplatform en de Dutch Cycling Embassy, 
Coalitie Anders Reizen (CAR) en Liquefied Natural Gas (LNG) 
subsidieregeling.
Ook hadden de uitgaven betrekking op subsidies voor schoon en 
Emissieloos Bouwmaterieel, de aanschaf elektrisch vervoer voor nieuwe en 
gebruikte auto’s, emissieloze bedrijfs- en vrachtauto’s alsmede in het kader 
van de subsidieregeling voor projecten die gericht zijn op technologie- en 
innovatieontwikkeling in de pre-commerciële fase (DKTI). De projecten 
moeten bijdragen aan minder uitstoot van CO2, NOx, fijnstof en geluid in 
de sector mobiliteit en transport.
Bijdragen aan agentschappen
In het kader van het Beleidsondersteuning en Advies (BOA) protocol met 
RWS zijn afspraken gemaakt over beleidsondersteuning en -advisering, die 
RWS uit heeft uitgevoerd in opdracht van de beleids-DG’s. Door middel van 
de agentschapsbijdrage is capaciteit hiervoor bij RWS ingezet. Daarnaast is 
een deel van de beleidsuitvoering uitbesteed aan externe 
uitvoeringsorganisaties, zoals aan de RVO voor de uitvoering van 
subsidieregelingen en ander beleidsondersteunende werkzaamheden. Ook 
zijn aan de NEa opdrachten verstrekt in het kader van het register voor 
biobrandstoffen.
Bijdragen aan medeoverheden
Op dit onderdeel zijn specifieke uitkeringen verantwoord aan provincies en 
gemeenten voor o.a. Mobility as a Service (MaaS), Slim Duurzaam Veilig 
(SDV), en intelligente verkeersregelinstallaties (Ivri’s).
Tweede Kamer, vergaderjaar 2022–2023, 36 360 XII, nr. 1 77
