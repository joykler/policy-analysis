14. Wet arbeid en zorg (Wazo)
De uitgaven aan de Wazo zijn sinds de Voorjaarsnota 2022 met 63 miljoen 
euro naar beneden bijgesteld, omdat minder mensen gebruik maakten van 
de regeling.
15. Wet betaald ouderschapsverlof (Wbo)
De uitgaven aan de Wet betaald ouderschapsverlof zijn 120 miljoen euro 
naar beneden bijgesteld. Dit komt doordat het gebruik lager uitviel 
verwacht. De regeling is sinds augustus 2022 in werking getreden en de 
uitkering wordt (in drie termijnen) na afloop van het genoten verlof 
aangevraagd. Dit is een mogelijke verklaring waarom de volumes tot nu toe 
lager uitvallen. De gemiddelde uitkeringshoogte was daarentegen hoger 
dan verwacht.
16. AOW
De uitgaven aan de AOW zijn sinds de Voorjaarsnota met 85 miljoen euro 
naar beneden bijgesteld. Dit komt voornamelijk doordat de oversterfte van 
AOW-gerechtigden hoger was dan verwacht.
17. Ziektewet
Sinds de Voorjaarsnota 2022 zijn de uitgaven aan de Ziektewet (ZW) met 
63 miljoen euro naar beneden bijgesteld. Dit komt met name doordat de 
ZW-doelgroepen eindedienstverbanders en zieke WW-gerechtigden een 
lager beroep hebben gedaan op de Ziektewet dan verwacht.
18. WIA: werkhervatting gedeeltelijk arbeidsgeschikten (WGA)
Binnen de Wet werk en inkomen naar arbeidsvermogen (WIA) zijn de 
uitgaven aan de WGA-uitkering voor gedeeltelijk arbeidsgeschikten 
85 miljoen euro lager uitgevallen. Dit komt met name doordat de instroom 
van uitkeringsgerechtigden lager is dan verwachten en de uitstroom hoger 
dan verwacht. Ook de gemiddelde uitkering ligt iets lager dan verwacht.
19. Onderuitputting
In 2022 was er 36 miljoen euro onderuitputting onder het uitgavenplafond 
voor Sociale Zekerheid verspreid over zowel uitgaven als ontvangsten van 
diverse artikelen.
20. Kasschuiven
In 2022 is voor 47 miljoen euro aan uitgaven naar latere jaren geschoven. 
Dit betrof onder meer een bedrag van 37 miljoen euro voor het AOW data-
initiatief dat niet in 2022 maar in 2023 wordt uitgegeven.
21. Diversen
Sinds de Voorjaarsnota 2022 zijn diverse uitgaven en ontvangsten 
bijgesteld. Dit betreft onder andere de afrekening met UWV en SVB over 
2021 (-34 miljoen euro) en lagere uitgaven aan de Toeslagenwet (-30 miljoen 
euro).
2.1.4 Plafondtoets Zorg
Tabel 2.1.4 Plafondtoets Zorg
2022
1 Uitgavenplafond bij Voorjaarsnota 2022 82.140
2 Overboekingen met Rijksbegroting 1
3 Uitgavenplafond bij Financieel Jaarverslag Rijk 2022 (= 1 t/m 2) 82.141
Tweede Kamer, vergaderjaar 2022â€“2023, 36 360, nr. 1
