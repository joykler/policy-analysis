roadshows langs alle directies is de nieuwe werkwijze van openbaarmaking 
van beslisnota’s bij medewerkers onder de aandacht gebracht. In 2022 
konden medewerkers bij een centraal onderdeel terecht met vragen over 
de actieve openbaarmaking van beslisnota’s en is lopende het jaar 
geëvalueerd wat er goed ging en wat er beter kan in het proces.
E-mailarchivering
In 2022 is verder gewerkt aan archivering van e-mails en sociale media. 
Het project e-mailarchivering bestaat uit twee lijnen. De eerste lijn betreft 
het implementeren van de Handreiking bewaren van e-mail Rijksoverheid 
(passieve e-mailarchivering). Hiervoor is aangesloten op het rijksbrede 
project Implementatie e-mailarchivering. De oplevering van de bijbeho­
rende technische oplossing (voor 7 departementen) is gepland voor 2023. 
De tweede lijn betreft het verbeteren van actieve e-mailarchivering met 
het doel meer e-mails actief te archiveren in de betreffende dossiers (zie ook 
Actielijn 1. Informatieprofessionals).
Passieve openbaarmaking
Per 1 mei 2022 is de Wob vervangen door de Woo (Wet open overheid). 
Hiermee is de maximale termijn voor de beantwoording van Woo-
verzoeken aanzienlijk korter (42 versus 56 dagen). Daarnaast schrijft de Woo 
termijnen voor waarbinnen het bestuursorgaan in contact moet treden met 
verzoeker als er onduidelijkheden zijn, of om nadere afspraken te maken 
over de verdere afhandeling van het verzoek.
Het eigenaarschap (ketenverantwoordelijkheid) van het Woo-proces is 
belegd bij de directie WBJA. Er zijn procesbeschrijvingen van de Woo-
deelprocessen Woo bij WBJA opgesteld en vastgesteld. Voor de NLA is 
een checklist opgesteld die de verandering van Wob naar Woo inzichtelijk 
maakt. Verder is er in februari 2022 een projectleider gestart om WBJA te 
ondersteunen bij het opstellen en implementeren van het proces rond Woo-
verzoeken. SZW breed is gecommuniceerd over de inwerkingtreding Woo 
per 1 mei 2022 en is er een SZW brede workshop georganiseerd over de 
Woo.
Op 1 mei 2022 is ook de contactpersoon Woo aangesteld. Deze vormt voor 
het ministerie naast het contact met de burgers, wetenschappers en journa­
listen een belangrijke schakel en brugfunctie binnen de organisatie. 
Daarnaast is een procespuzzel Woo ‘De snelste schakel’ ontwikkeld. Deze 
puzzel draagt bij aan de bewustwording bij medewerkers en geeft inzicht 
over de stappen en functies die bij een Woo-afhandelingsproces komen 
kijken.
Er is ook een pilot gestart met een Vliegend Woo Team (VWT) van Doc-Direkt 
met als focus het verbeteren van de afhandeltermijn van een Woo-verzoek. 
Er is in dit kader een verkenning/analyse uitgevoerd op het proces van 
een groot en complex Woo verzoek welke twee beleidsdirecties raakt (ASEA 
en AV). Ten slotte is er een start gemaakt met het ontwikkelen van een 
toolbox afhandeling Woo-verzoeken voor medewerkers.
Voor de kwantitatieve gegevens over de passieve openbaarmaking wordt 
verwezen naar de Jaarrapportage Bedrijfsvoering Rijk.
Actielijn 3. Informatiesystemen
Tweede Kamer, vergaderjaar 2022–2023, 36 360 XV, nr. 1
