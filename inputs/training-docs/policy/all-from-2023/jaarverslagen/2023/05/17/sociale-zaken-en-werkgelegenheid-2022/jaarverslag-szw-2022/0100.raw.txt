Tegemoetkomingsregeling stoffengerelateerde beroepsziekten
De invoering van de TSB is uitgesteld tot 1 januari 2023. Hierdoor zijn er in 
2022 geen uitkeringslasten.
Ziektewet (ZW)
De ZW geeft zieke werknemers het recht op een uitkering als zij geen 
werkgever meer hebben die in geval van ziekte loon moet doorbetalen. 
De ZW bevat minimumnormen voor re-integratie. De ZW geldt ook voor 
een beperkte groep werknemers die wel in dienst zijn van een werkgever, 
namelijk werknemers die tijdelijk ongeschikt zijn voor het verrichten van hun 
werk wegens arbeidsongeschiktheid als gevolg van zwangerschap en 
orgaandonatie en werknemers met een zogenaamde no-riskpolis. De 
werkgever mag de ZW-uitkering dan verrekenen met het loon dat hij moet 
doorbetalen. De ZW wordt uitgevoerd door UWV of door werkgevers zelf 
wanneer zij ervoor gekozen hebben om eigenrisicodrager te zijn voor de 
ZW-uitkeringslasten.
Budgettaire ontwikkelingen
De uitkeringslasten van de ZW komen € 5 miljoen lager uit dan begroot. 
Indien rekening wordt gehouden met de ten tijde van de begrotingsop­
stelling geraamde loon- en prijsbijstelling (€ 49 miljoen) is de realisatie 
€ 54 miljoen lager dan begroot. De belangrijkste verklaring voor de lagere 
ZW-uitgaven is dat het aantal ZW-uitkeringen is afgenomen. Dit komt aan 
de ene kant doordat corona in 2022 minder impact had op de ZW dan 
verwacht. Aan de andere kant is het aantal eindedienstverbanders 
afgenomen.
Beleidsrelevante kerncijfers
Tabel 56 Kerncijfers ZW
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume ZW (x 1.000 uitkeringen, 
gemiddelde) 95 98 107 107 102 107 ‒ 5
1
Instroom ZW (x 1.000 uitkeringen) 283 298 325 346 394 ‒ ‒
1
Uitstroom ZW (x 1.000 uitkeringen) 322 335 365 414 442 ‒ ‒
1 In- en uitstroom worden niet geraamd.
Bron: UWV, jaarverslag.
Handhaving
De kerncijfers op het gebied van fraude en handhaving toonden in 2020 
een wisselend beeld ten opzichte van de voorgaande jaren. In 2021 waren 
de cijfers grotendeels terug op het oude niveau en dat is ook in 2022 het 
geval. Het aantal onderzochte fraudesignalen is in 2022 verder gestegen. 
Opvallend blijft dat het aantal waarschuwingen nog steeds toeneemt en 
het aantal boetes juist af neemt.
In 2020 heeft onderzoek plaatsgevonden door KPMG naar misbruikrisico’s 
in de ZW. De nadere analyse hiervan is inmiddels afgerond. De uitkomsten 
hiervan worden bekend gemaakt via de eerstvolgende Stand van de 
uitvoering.
Tweede Kamer, vergaderjaar 2022–2023, 36 360 XV, nr. 1
