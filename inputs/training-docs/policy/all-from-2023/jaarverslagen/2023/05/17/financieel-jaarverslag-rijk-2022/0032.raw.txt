Daarnaast moeten we ons realiseren dat het leven voor iedereen duurder is 
geworden door de hogere energieprijzen mede als gevolg van de oorlog in 
Oekraïne. De middelen en de capaciteit van de overheid zijn omvangrijk, 
maar niet oneindig. Het is de taak van de overheid om in ieder geval de 
kwetsbaren in onze samenleving te beschermen. In deze tijd zijn het echter 
niet alleen de kwetsbare groepen die moeite hebben om rond te komen; ook 
worden de lage middeninkomens relatief hard getroffen. Koopkrachtmaat­
regelen worden – voor zover in de uitvoering mogelijk – zo veel mogelijk op 
deze groepen gericht, omdat generieke compensatie een groter risico met 
zich meebrengt om de inflatie verder aan te wakkeren. Bovendien werkt 
generieke compensatie van bedrijven tegen de dynamiek van de economie 
in. Het is van belang dat op termijn economische processen worden 
ingericht op nieuwe situaties. De Nederlandse economie heeft dit innova­
tievermogen.
In het coalitieakkoord heeft het kabinet afgesproken hoeveel er elk jaar 
maximaal mag worden uitgegeven. Met plafondtoetsen controleert het 
kabinet of het verwachte uitgavenniveau binnen het vastgestelde uitgaven­
plafond blijft. De plafondtoetsen in deze nota worden opgemaakt ten 
opzichte van de Voorjaarsnota 2022, omdat de plafonds van dit kabinet toen 
zijn vastgesteld. Tabel 2.1 geeft de plafondtoets weer van de vier verschil­
lende deelplafonds en het totale uitgavenplafond. Ten opzichte van de 
Voorjaarsnota 2022 is er een onderschrijding op de plafonds Rijksbegroting, 
Sociale Zekerheid en Zorg, en een overschrijding op het plafond Investe­
ringen. De onderschrijding op de deelplafonds Rijksbegroting, Sociale 
Zekerheid en Zorg compenseert de overschrijding op het deelplafond Inves­
teringen. Per saldo is het totale uitgavenplafond in 2022 met 3,7 miljard euro 
onderschreden. Bij de Najaarsnota was dit nog een onderschrijding van per 
saldo 0,8 miljard euro; deze is toegenomen door de sindsdien gemelde 
onderuitputting. De ontwikkeling van de uitgaven onder de vier deelpla­
fonds wordt in deze paragraaf nader toegelicht.
Tabel 2.1 Plafondtoets Financieel Jaarverslag Rijk
Voorjaarsnota 2022 FJR 2022 Verschil
Rijksbegroting
Uitgavenplafond regulier 156,4 164,6 8,3
Uitgavenniveau regulier 156,4 162,3 5,9
Uitgaven coronamaatregelen 18,9 13,5 ‒ 5,3
Over-/onderschrijding reguliere uitgaven 0,0 ‒ 2,3 ‒ 2,3
Sociale Zekerheid
Uitgavenplafond regulier 89,8 89,1 ‒ 0,7
Uitgavenniveau regulier 89,8 88,5 ‒ 1,3
Uitgaven coronamaatregelen 3,6 ‒ 2,6 ‒ 6,2
Over-/onderschrijding reguliere uitgaven 0,0 ‒ 0,6 ‒ 0,6
Zorg
Uitgavenplafond regulier 82,1 82,1 0,0
Uitgavenniveau regulier 82,1 81,2 ‒ 0,9
Uitgaven coronamaatregelen 0,3 0,3 0,0
Over-/onderschrijding reguliere uitgaven 0,0 ‒ 0,9 ‒ 0,9
Investeringen
Uitgavenplafond regulier 14,1 13,7 ‒ 0,4
Uitgavenniveau regulier 14,1 13,8 ‒ 0,3
Uitgaven coronamaatregelen 0,0 0,0 0,0
Tweede Kamer, vergaderjaar 2022–2023, 36 360, nr. 1 32
