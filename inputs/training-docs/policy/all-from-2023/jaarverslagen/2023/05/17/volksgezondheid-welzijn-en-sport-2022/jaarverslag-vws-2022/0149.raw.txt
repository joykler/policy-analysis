Toelichting op de balans 
Activa
De voorraden betreffen de voorraad vaccins binnen RIVM ten behoeve van 
het uitvoeren van het Rijksvaccinatieprogramma (€ 68,7 miljoen), het 
aanhouden van voorraden in het kader van de overige nationale vaccin­
voorziening (€ 5,6 miljoen), de aangekochte geneesmiddelen in het kader 
van COVID-19 (€ 1,2 miljoen) en afboeking van de expirerende voorraad 
(€ 3,4 miljoen negatief). De voorraadpositie per balansdatum is een 
momentopname en afhankelijk van zowel verbruik, levering als expiratie 
van vaccins.
De debiteurenpositie per balansdatum stijgt met € 2,9 miljoen. Het saldo per 
balansdatum bestaat voor € 0,8 miljoen aan vorderingen op VWS, 
€ 3,5 miljoen uit vorderingen op andere ministeries en € 6,6 miljoen uit 
vorderingen op derden (internationale organisaties, ziekenhuizen en 
diverse overige opdrachtgevers in de publieke sector).
De overige vorderingen en overlopende activa bestaan grotendeels uit 
vooruitbetaalde kosten voor onder andere licenties, onderhoudscontracten, 
huren en abonnementen en daarnaast uit verleende voorschotten aan 
medewerkers in het kader van opleidingen. Daarnaast is als gevolg van 
herziene externe verslagleggingsregels, de post projecten in uitvoering aan 
de overige vorderingen en overlopende activa toegevoegd. Deze post werd 
voorheen onder de overige schulden en overlopende passiva gesaldeerd 
weergegeven. De overige vorderingen en overlopende activa zijn ten 
opzichte van 2021 gestegen met € 2,3 miljoen. De overige vorderingen en 
overlopende activa bestaan volledig uit vooruitbetaalde kosten aan derden 
en nog te factureren omzet aan derden.
De analyse van de liquide middelen is opgenomen in het kasstroomover­
zicht 2022.
Passiva
Het verloop van het eigen vermogen is als volgt:
Tabel 39 Eigen vermogen per 31-12-2022 (bedragen x € 1.000)
31-12-2022 31-12-2021
Exploitatiereserve 29.664 13.833
Directe vermogensmutatie ‒ 4.725 ‒
Onverdeeld resultaat ‒ 3.090 15.831
Totaal 21.849 29.664
Het negatieve saldo van baten en lasten over 2022 wordt onttrokken aan 
de exploitatiereserve, waarmee het eigen vermogen € 21,8 miljoen positief 
wordt.
De omvang van het eigen vermogen per balansdatum overschrijdt de grens 
van 5% van de gemiddelde omzet over 2020 t/m 2022 niet. De maximaal 
toegestane omvang van het eigen vermogen bedraagt € 29,0 miljoen. In 
2022 is € 4,7 miljoen teruggestort aan het moederdepartement omdat de 
exploitatiereserve eind 2021 met dit bedrag boven de norm uitkwam.
Het verloop van de post voorzieningen is als volgt:
Tweede Kamer, vergaderjaar 2022–2023, 36 360 XVI, nr. 1
