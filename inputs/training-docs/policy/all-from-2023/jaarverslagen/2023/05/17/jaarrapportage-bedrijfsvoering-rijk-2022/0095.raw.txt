belangrijke afnemers zijn geïnstalleerd. De klantenraden zijn verantwoor­
delijk voor het concreet maken van de behoefte aan producten en dienst­
verlening op de langere termijn. Meer dan de helft van het aantal categorie- 
en SLM-plannen is in 2022 vastgesteld. We maken deze openbaar op het 
platform Zakendoen met het Rijk.
Het inkoopstelsel functioneert na de nieuwe indeling beter als hefboom 
voor het realiseren van kabinetsdoelstellingen. De volgende paragraaf geeft 
een aantal voorbeelden van de activiteiten die we als onderdeel van 
rijksbreed categorie- en strategisch leveranciersmanagement uitvoeren. 
Het accent bij deze voorbeelden ligt op sociaal en duurzaam inkopen.
Categorie Duurzame Inzetbaarheid Rijk
De Rijksoverheid gebruikt externe HR-professionals en -diensten. Dit doen 
we als tijdelijke vervanging of aanvulling op onze eigen capaciteit en 
diensten. Wanneer we HR extern inkopen, stellen we hoge eisen op het 
gebied van diversiteit, inclusie en social return. Hiermee geven we invulling 
aan de rijksbrede strategie IMI.
Zo is diversiteit en inclusie een belangrijk gunningscriterium in aanbeste­
dingen. We belonen de marktpartijen die méér willen doen op dit gebied. 
Op die manier dagen we de markt uit om hun dienstverlening op een slimme 
manier toegankelijk te maken voor een brede doelgroep. In 2022 zijn drie 
raamovereenkomsten uitgevoerd met diversiteit en inclusie als gunnings­
criterium in de aanbesteding:
• De selectieprocedure van het Rijkstraineeprogramma;
• De traditionele assessments en e-assessments voor het Rijk;
• Het schrijven van vacatureteksten en het positioneren van functies.
We zetten ook de Groeituin Social Return in aanbestedingen in. Dit is een 
samenwerking tussen het Rijk en leveranciers waarmee we dienstver­
banden voor mensen met een afstand tot de arbeidsmarkt realiseren.
De categorie draagt hiermee niet alleen bij aan een diverse en inclusieve 
Rijksoverheid. Het draagt óók bij aan een diverse en inclusieve 
samenleving. Het categorieplan Duurzame Inzetbaarheid Rijk is in 2022 
openbaar gemaakt op rijksoverheid.nl. In het plan staat onder andere de 
strategie ‘HRM inkopen met sociale impact’.
Inhuurcategorieën
In 2021 zijn aan de ministers van SZW en BZK vragen gesteld over de 
mogelijke onderbetaling van inhuurkrachten bij het Rijk. In het antwoord op 
deze vragen is door SZW en BZK aangegeven dat het merendeel van de 
inzet van tijdelijk personeel plaatsvindt via rijksbrede inhuurcategorieën 
zoals de categorie Uitzendkrachten en Arbeidsparticipanten, de categorie 
ICT Werkomgeving Rijk en de categorie Inhuur Professionals. Als Rijks­
overheid nemen we onze voorbeeldrol als opdrachtgever om goed met 
ingehuurde arbeidskrachten om te gaan serieus. Daarom wordt onderzocht 
waar verbetering mogelijk is. De voorbereiding van dit onderzoek is eind 
2022 gestart. Naar verwachting informeren we de Kamer hierover in de loop 
van 2023.
Categorie Consumptieve Dienstverlening
De keten voor het afvoeren en verwerken van afvalgrondstoffen is 
onvoldoende transparant. Ook vonden afgelopen jaren diverse incidenten 
plaats. Daarom heeft het onderdeel Afvalzorg en Grondstoffenmanagement 
van de categorie Consumptieve Dienstverlening ingegrepen in de keten 
Jaarrapportage Bedrijfsvoering Rijk 2022
