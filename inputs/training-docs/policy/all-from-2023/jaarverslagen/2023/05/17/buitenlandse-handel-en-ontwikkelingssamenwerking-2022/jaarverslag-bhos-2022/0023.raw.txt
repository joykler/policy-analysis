behulp van een mede door Nederland gefinancierd ‘Minimaal Diensten­
pakket’ kwalitatieve en toegepaste psychosociale zorg in hun programma’s 
9
opnemen (MHPSS Minimum Service Package) . 
Lokalisering is expliciet opgenomen als beleidsprioriteit in het nieuwe 
Subsidiebeleidskader voor Humanitaire Hulp 2022-2026. Via VN-noodhulp­
fondsen op landenniveau, de Country Based Pooled Funds (CBPF), 
financiert Nederland direct het werk van lokale organisaties. In 2022 ging 
26,3% van het totale budget van deze fondsen naar lokale organisaties.
Veiligheid en Rechtsorde
Nederland is internationaal een trekker gebleven van het beter gebruik van 
data, bewijsvoering en innovatie voor een mensgerichte toegang tot recht, 
in het kader van SDG 16 ‘Peace, Justice and Strong Institutions’. In mei 2022, 
tijdens het World Justice Forum in Den Haag, hebben meer dan dertig 
landen en partnerorganisaties besloten om deze mensgerichte toegang tot 
recht op landenniveau verder te operationaliseren via de Justice Action 
Coalition (JAC).
Nederland was tevens lid van de VN-Commissie voor Vredesopbouw en 
organiseerde de vierde strategische dialoog van het VN-fonds voor Vredes­
opbouw. Belangrijke thema’s zoals lokale vredesopbouw en de integratie 
van MHPSS binnen vredesopbouw stonden op de agenda. Ook werd met 
Nederlandse financiering bijna 14 km2 (13.944.900 m2) aan land 
vrijgegeven na screening en ruiming van landmijnen en explosieve oorlogs­
resten. Dit heeft de lokale veiligheid in landen als Irak, Libië, Zuid-Soedan, 
Jemen, Afghanistan, Oekraïne en Libanon concreet verbeterd.
Internationale klimaatactie & klimaatdiplomatie
In 2022 is de eerste internationale klimaatstrategie voor Nederland 
opgesteld, waarin de klimaatambitie is verhoogd om de doelen van de 
Overeenkomst van Parijs te bereiken. Ook zijn de Europese Commissie, 
het Europees Parlement en de Europese Raad tot een akkoord gekomen 
over ontbossingvrije producten. Mede in de rol van voorzitter van het 
Amsterdam Declarations Partnership (ADP), een coalitie van Europese 
landen voor duurzame en ontbossingsvrije waardenketens van agrogrond­
stoffen, heeft Nederland zich sterk gemaakt voor de ontwikkeling van 
flankerend beleid en bijhorende maatregelen voor samenwerking met 
producerende- en grote consumerende landen. Voor meer klimaatactie en 
ambitie in ontwikkelingslanden is het van belang dat wereldwijd wordt 
bijgedragen aan de collectief toegezegde USD 100 miljard klimaat-finan-
ciering per jaar. Om de druk op andere landen te verhogen, werkte 
Nederland samen met de Champions Group on Adaptation Finance en 
verhoogde de bijdrage aan multilaterale klimaat-fondsen zoals het Least 
Developed Countries Fund (LDCF) en de Global Environment Facility (GEF).
In lijn met het nieuwe feministisch buitenlandbeleid is ook gelet op gender­
gelijkheid binnen klimaatactie. In een (onafhankelijke) evaluatie van de 
naleving van het genderbeleid bleek dat alle 18 door GEF gefinancierde 
organisaties voldoen aan de gestelde normen. Verder heeft het ministerie 
een actieve bijdrage geleverd aan gendergelijkheid en de rol van vrouwen 
en meisjes in klimaatactie. Zo ook tijdens de 66e sessie van de Commission 
on the Status of Women (CSW66) begin 2022 in New York en tijdens de 
klimaattop (COP27) in Sharm-el-Sheikh in november.
9
 https://mhpssmsp.org/eng 
Tweede Kamer, vergaderjaar 2022–2023, 36 360 XVII, nr. 1
