Slimme en duurzame mobiliteit
Slimme mobiliteit
Het Nationaal Toegangspunt Mobiliteit (NTM) is in 2022 van start gegaan en 
werkt aan de realisatie van mobiliteitstoepassingen en de bekendheid, 
beschikbaarheid en bruikbaarheid van mobiliteitsdata. Een concrete 
invulling is de samenwerking tussen markt en overheid in de realisatie van 
Safety Priority Services: het verstrekken van veiligheidsgerelateerde 
informatie aan weggebruikers. De waarde van data uit voertuigen wordt 
beproefd in het programma RoadMonitoring. Data die ingewonnen wordt 
door voertuigen wordt geanonimiseerd aangeboden aan wegbeheerders 
zodat zij daarmee inzicht hebben in de staat van de weg. Daarnaast is er 
een begin gemaakt met invulling van de Europese verordening voor Real 
Time Traffic information door een portaal te gaan ontwikkelen waarin 
verkeerstekens en verkeersregels over bijvoorbeeld maximum snelheden, 
beperkingen voor toegestane massa, afmetingen en rijrichtingen eenduidig 
vastgelegd kunnen worden.
Duurzame Mobiliteit
Op basis van de meeste recente inzichten uit de Klimaat- en Energiever­
kenning 2022 wordt de CO2-uitstoot in de mobiliteitssector geraamd op 28,2 
megaton in 2030. Dit is 0,6 megaton lager in vergelijking met de raming uit 
2021. Dat is een positieve ontwikkeling die vooral te danken is aan de 
snellere elektrificatie van het wagenpark. In de Monitor Klimaatbeleid, een 
bijlage bij de Klimaatnota van het kabinet, staat de voortgang van het beleid 
en de afspraken in het Klimaatakkoord beschreven.
De groei van het aantal elektrische personenauto’s ligt hoger dan in het 
Klimaatakkoord werd becijferd en 23,5% van alle nieuw verkochte auto’s 
was volledig elektrisch en het aantal laadpunten loopt voor op de prognoses 
die in het Klimaatakkoord zijn opgesteld.
Veel bedrijven hebben in 2022 een subsidie aangevraagd voor verduur­
zaming. Voor de Subsidieregeling Emissieloze Bedrijfsauto's (SEBA) was 
2022 het tweede jaar dat deze beschikbaar was. In oktober was de subsidie­
regeling volledig uitgeput en zijn circa 5.500 voertuigen gesubsidieerd. De 
nieuwe Subsidieregeling Schoon en Emissieloos Bouwmaterieel (SSEB) is 
in 2022 opengesteld om de bouwsector te ondersteunen in de transitie naar 
schone bouwmachines. De regeling bevat subsidiesporen voor aanschaf, 
retrofit en innovatie. De sector weet de regeling goed te vinden, binnen 
1 dag waren de subsidies voor aanschaf en retrofit overtekend waarna het 
budget is opgehoogd. Ook de Aanschafsubsidieregeling Zero-Emissie 
Trucks (AanZET) was binnen 1 dag uitgeput.
Om tijdig de afgesproken emissiereducties te bereiken heeft het kabinet per 
1 januari 2022 verder ingezet op hernieuwbare energiedragers: zowel 
biobrandstoffen, groene elektriciteit, groene waterstof en synthetische 
brandstoffen (implementatie van de Europese richtlijn RED2). Dit loopt via 
een verplichting om jaarlijks meer fossiel te vervangen door hernieuwbare 
brandstoffen. Hiermee wordt tot 2 Mton CO2 gereduceerd. Er zijn eind 2022 
14 publieke waterstoftankstations gerealiseerd en er is een regeling in 
ontwikkeling om het in het Klimaatakkoord geplande aantal van 50 in 2025 
te halen.
In 2022 heeft actieve mobiliteit (fietsen en lopen) bijgedragen aan het 
verduurzamen van mobiliteit. Dit is enerzijds gedaan door het formuleren 
van een IenW Fietsambitie 2022-2025 die naar de Kamer is gestuurd (Kamer­
stukken 2021-2022, 31 305, nr. 362) en anderzijds door middel van het maken 
Tweede Kamer, vergaderjaar 2022–2023, 36 360 XII, nr. 1 71
