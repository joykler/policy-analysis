8. Realisatie subsidies
Voor innovatieve stages is in 2022 budget beschikbaar gekomen. Dit budget 
is binnen de VWS-begroting onder het Uitgavenplafond Zorg verwerkt. 
Echter vallen de realisaties onder het Uitgavenplafond Rijksbegroting. Om 
die reden is het Uitgavenplafond Zorg met 60,2 miljoen euro verlaagd. 
Daarnaast is er onderuitputting op diverse subsidiebudgetten op de VWS-
begroting verwerkt (1,6 miljoen euro).
9. Beleidsregel energiecompensatie
Er is voor de Wlz een specifieke beleidsregel 2022 gemaakt die het mogelijk 
maakt voor zorgkantoren en zorgaanbieders binnen de Wlz om maatwerk­
afspraken te maken vanwege de bovenmatig gestegen (energie)prijzen in 
2022 die niet door maatregelen binnen de exploitatie kunnen worden 
opgevangen. Er wordt vanuit de onderuitputting op het uitgavenplafond 
Zorg 30 miljoen euro extra beschikbaar gesteld, naast de ruimte van 
70 miljoen euro die nog op de begroting beschikbaar was vanwege de 
overdekking op de begroting van de Wlz-kaders.
10. Kasschuiven
Diverse middelen onder het uitgavenplafond Zorg worden naar latere jaren 
geschoven. Dit betreft middelen voor valpreventie, het scheiden van wonen 
en zorg, juiste zorg op de juiste plek, passende zorg als norm en het Integraal 
Zorgakkoord.
11. Eigen risico Zvw
Op basis van de (voorlopige) realisatiecijfers van het Zorginstituut, 
gebaseerd op de actuele gegevens van zorgverzekeraars, is de opbreng­
stenraming van het eigen risico naar beneden bijgesteld met 73 miljoen 
euro.
12. Eigen bijdragen Wlz
Op basis van de (voorlopige) realisatiecijfers van het Zorginstituut, 
gebaseerd op de actuele gegevens van zorgverzekeraars, is de opbreng­
stenraming van de eigen bijdrage in de Wlz naar boven bijgesteld met 
42 miljoen euro.
13. Diversen
Dit betreft onder meer een tegenvaller doordat meer zwangere vrouwen 
een niet-invasieve prenatale test (NIPT) lieten doen (3,3 miljoen euro), 
hogere zorgkosten voor inhaalzorg in Caribisch Nederland (5,8 miljoen 
euro) en wisselkoerseffecten van zorgcontracten in Caribisch Nederland 
(13,6 miljoen euro).
2.1.5 Plafondtoets Investeringen
De uitgaven onder het deelplafond Investeringen zijn lager uitgekomen dan 
geraamd in de Voorjaarsnota 2022. Het plafond is echter ook aangepast om 
aan te sluiten bij de gewijzigde kasritmes door kasschuiven. Daardoor is er 
een overschrijding ontstaan van 110 miljoen euro. Tabel 2.1.5 toont een 
uitsplitsing van de ontwikkelingen onder het deelplafond Investeringen.
Tabel 2.1.5 Plafondtoets Investeringen
in miljoenen euro (- is onderschrijding) 2022
1 Uitgavenplafond bij Voorjaarsnota 2022 14.131
Aanpassingen van het uitgavenplafond naar aanleiding van:
2 Overboekingen met plafond Rijksbegroting 164
Tweede Kamer, vergaderjaar 2022–2023, 36 360, nr. 1
