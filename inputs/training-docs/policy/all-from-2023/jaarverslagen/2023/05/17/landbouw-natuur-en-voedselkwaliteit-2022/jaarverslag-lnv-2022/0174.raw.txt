Evaluatie implementatie exotenverordening
In opdracht van het ministerie van LNV is een ex post evaluatie uitgevoerd 
van de wijze waarop de Europese Exotenverordening in Nederland is 
geïmplementeerd. De verordening bevat uiteenlopende regels waar 
Nederland invulling aan geeft wat betreft de negatieve gevolgen van 
preventie, bestrijding en beheersing van invasieve uitheemse soorten voor 
de natuur, biodiversiteit en aanverwante ecosysteemdiensten. De 
Nederlandse aanpak is geëvalueerd om een beeld te krijgen van de stand 
van zaken en van waar eventuele (systeem)verbeteringen mogelijk zijn. In 
de evaluatie staat het huidige systeem van beleid en uitvoering voor de 
exotenverordening centraal. De focus daarbij lag op het functioneren van 
het Nederlandse systeem en de vraag of dit systeem voldoende op orde is 
zodat de gestelde doelen voor wat betreft preventie, beheersing en 
bestrijding van invasieve exoten doeltreffend en doelmatig bereikt gaan 
worden. In het rapport worden zestien aanbevelingen gedaan waarvan 
een deel is gericht aan het ministerie van LNV en groot aantal aanbevelingen 
is gericht aan de provincies die verantwoordelijk zijn voor de beheersmaat­
regelen van de meeste invasieve uitheemse soorten van de Europese 
Unielijst.
Tweede Kamer, vergaderjaar 2022–2023, 36 360 XIV, nr. 1
