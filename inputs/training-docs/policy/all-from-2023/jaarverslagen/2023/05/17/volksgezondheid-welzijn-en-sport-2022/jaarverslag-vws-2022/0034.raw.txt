uitvoeren van de opgave voor het verbeteren van de informatiehuis­
houding. Daarnaast zijn er bij een aantal organisatieonderdelen reeds oplei­
dingsplannen opgesteld ter ontwikkeling van de informatieprofessionals. 
Er zijn communicatieadviseurs en andere experts aangetrokken om de 
bewustwording over goed informatiebeheer bij medewerkers te verhogen.
Vanuit de actielijn Volume en aard van de informatie is de implementatie 
van web archivering afgerond, de beleidslijn berichtenverkeer VWS 
vastgesteld en is de bestuursraad akkoord gegaan met het regulier uitlezen 
van het berichtenverkeer van de BR-leden en bewindspersonen. Tevens is 
in 2022 in samenwerking met het Nationaal Archief gestart met het actuali­
seren van generieke selectielijsten.
Vanuit de actielijn Informatiesystemen wordt er ingezet op de verbetering 
van architectuur, systemen en applicaties. Vanuit deze actielijn moet er meer 
aandacht komen voor ‘archiving by design’ waar aan de voorkant wordt 
gekeken naar de duurzame toegankelijkheid van informatie over de hele 
levenscyclus.
Vanuit de actielijn Bestuur en naleving is ingezet op het versterken van de 
onderlinge samenwerking op het gebied van informatiehuishouding binnen 
het concern en in aansluiting op de rijksbrede ontwikkelingen. Er is een 
concernbreed actieplan voor de verbetering van de informatiehuishouding 
en organisatieonderdelen hebben specifieke eigen plannen. VWS is gestart 
met de ontwikkeling van een visie op informatiebeheer. Ook werkt VWS mee 
aan de ontwikkeling van een sturingsmiddel in de vorm van een dashboard 
voor informatiehuishouding.
Tweede Kamer, vergaderjaar 2022–2023, 36 360 XVI, nr. 1
