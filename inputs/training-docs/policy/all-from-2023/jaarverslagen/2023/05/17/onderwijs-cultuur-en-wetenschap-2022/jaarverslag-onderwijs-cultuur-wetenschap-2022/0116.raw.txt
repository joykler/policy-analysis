Tabel 60 Liquiditeitsstand AMr (bedragen x € 1.000)
Saldo AMr per 01-01-2022 89.417
Uitgaven en overige mutaties ‒ 18.661
Via begroting aan AMr toegevoegd, incl. hogere Sterinkomsten 79.855
Saldo AMr per 31-12-2022 150.611
Overige bekostiging Media
Ten laste van dit budget wordt onder meer het Nederlands Instituut voor 
Classificatie van Audiovisuele Media (NICAM) betaald voor de uitvoering 
van de activiteiten welke nodig zijn voor het continueren en verbeteren van 
de kwaliteit van Kijkwijzer. Hiervan is € 0,2 miljoen bijgedragen door het 
Ministerie van VWS. Niet bestede middelen van € 0,6 miljoen zijn 
toegevoegd aan de AMr. Per saldo is er € 0,3 minder gerealiseerd.
Subsidies
Het instrument subsidies is voor 2022 gesplitst in budget voor overige 
subsidies, Werk aan Uitvoering en Lokale journalistiek.
Overige subsidies
Ten laste van dit budget worden de jaarlijkse subsidies verstrekt aan de 
Stichting Arbeidsmarkt-, Werkgelegenheids- en Opleidingsfonds voor de 
Omroep (AWO-fonds) voor diverse projecten op het gebied van arbeids­
marktontwikkeling, werkgelegenheid en opleiding. Daarnaast is nog budget 
beschikbaar voor incidentele subsidies op het gebied van de media. De 
hogere uitgaven van € 4,3 miljoen zijn per saldo het gevolg van:
• verhoging voor het project ‘Versterking lokale journalistiek door samen­
werking’ van € 2,1 miljoen;
• verhoging van beschikbare middelen voor onderzoeksjournalistiek van 
€ 2,3 miljoen uit het coalitieakkoord;
• prijsindexering 2022 van € 0,3 miljoen;
• niet bestede middelen van -/- € 0,3 miljoen die zijn toegevoegd aan de 
AMr.
Werk aan Uitvoering
Voor de Regionale Publieke Omroep is aan WaU middelen € 3,4 miljoen 
gerealiseerd. De WaU middelen voor het Commissariaat voor de Media en 
de Regionale Publieke omroep zijn op die betreffende instrumenten gerea­
liseerd.
Lokale Journalistiek
Voor lokale journalistiek is € 10,5 miljoen toegevoegd vanuit het coalitieak­
koord. Met deze middelen is de professionalisering en innovatie van de 
lokale publieke omroepen versterkt.
Opdrachten
Ten laste van dit budget zijn onder meer de uitgaven gedaan voor 
incidentele onderzoeksopdrachten. Van het budget voor de overige 
opdrachten is € 0,3 miljoen niet gerealiseerd.
Bijdrage aan ZBO’s en RWT’s
De kerntaak van het Commissariaat voor de Media (CvdM) bestaat uit het 
uitoefenen van onafhankelijk toezicht op het handelen van de media-instel­
lingen in Nederland en uit handhavend optreden ingeval de toepasselijke 
regelgeving niet in acht wordt genomen. De bevoegdheid om toezicht en 
handhaving uit te oefenen heeft betrekking op alle media-instellingen: 
publieke media-instellingen op landelijk en niet-landelijk, regionaal en 
Tweede Kamer, vergaderjaar 2022–2023, 36 360 VIII, nr. 1
