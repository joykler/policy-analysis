4.2 Beleidsartikel 3 Voortgezet onderwijs
A. Algemene doelstelling
Het voortgezet onderwijs zorgt ervoor dat leerlingen in deze fase van de 
doorlopende leerlijn hun talenten maximaal kunnen ontplooien en vervolg­
onderwijs kunnen volgen dat het beste past bij hun talenten. Het bereidt hen 
voor op volwaardige deelname aan de samenleving en een bij hun talenten 
passende (toekomstige) positie op de arbeidsmarkt.
B. Rol en verantwoordelijkheid
De Minister is verantwoordelijk voor een voortgezet onderwijsstelsel dat 
zodanig functioneert, dat het onderwijs aansluit bij de talenten en de 
ambities van individuele leerlingen en bij de behoeftes van de 
maatschappij.
Financieren
De Minister is verantwoordelijk voor de financiering van het voortgezet 
onderwijs door lumpsumbekostiging van de onderwijsinstellingen. 
Hierdoor wordt de toegankelijkheid van het onderwijs gewaarborgd.
Stimuleren
De Minister stimuleert specifieke onderwerpen door het verstrekken van 
(aanvullende) bekostiging, subsidies en de inzet van andere instrumenten 
zoals overleg, voorlichting, (prestatie)afspraken en wet- en regelgeving.
Regisseren
De Minister vult zijn verantwoordelijkheid voor de onderwijskwaliteit van 
het onderwijs in via een regisserende rol. De normeisen van kwaliteit zijn 
vastgelegd in wet- en regelgeving; de Inspectie van het Onderwijs houdt 
toezicht op de naleving.
Tweede Kamer, vergaderjaar 2022–2023, 36 360 VIII, nr. 1 51
