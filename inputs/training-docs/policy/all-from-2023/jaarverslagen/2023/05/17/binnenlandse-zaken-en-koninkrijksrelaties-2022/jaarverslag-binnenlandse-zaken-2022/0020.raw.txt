het wetsvoorstel Wet gemeentelijke instrumenten warmtetransitie (Wgiw) 
ontwikkeld dat naar verwachting in 2023 in de Tweede Kamer wordt 
behandeld.
Per 1 januari 2023 wordt de verhuurderheffing afgeschaft. Hierdoor hebben 
corporaties een grote impuls in hun investeringsvermogen gekregen. 
Daarover hebben de minister voor VRO, de corporaties, de Vereniging van 
Nederlandse Gemeenten en de Woonbond in juni 2022 Nationale Prestatie­
afspraken gesloten. Corporaties hebben zich onder andere gecommitteerd 
om tot en met 2030 450.000 woningen aardgasvrij te maken en 675.000 
bestaande woningen toekomstklaar te isoleren tot en met 2030 (waarbij 
de Standaard als referentie geldt). Daarnaast is afgesproken dat corporaties 
hun woningen met E-, F- en G-labels na 2028 uitfaseren. Dat zijn op dit 
moment ca. 250.000 woningen.
Leefbaarheid en veiligheid
Agenda Stad en het Nationale Programma Leefbaarheid en Veiligheid 
(NPLV) hebben in 2022 nauw opgetrokken in de City Deal Energieke Wijken 
op onder andere duurzaam en sociaal gebied.
Samen met de partnersteden, de Rijksdienst voor Ondernemend Nederland 
en BZK is onderzocht hoe particuliere eigenaren in kwetsbare gebieden 
(zoals de 20 stedelijke focusgebieden van het NPLV) beter gebruik kunnen 
maken van de ISDE subsidie (Investeringssubsidie duurzame energie en 
energiebesparing). Hier is ook specifieke verbinding gelegd met het 
Nationaal Isolatieprogramma.
Ook is in het verband van de City Deal ervaring opgedaan op het gebied van 
ondersteuning van kleine Verenigingen van Eigenaars (VvE's) in kwetsbare 
wijken. Ook hier is een directe koppeling met het NPLV gemaakt, en de input 
is terecht gekomen in de kamerbrief Versnelling verduurzaming gebouwen 
in beheer van VvE’s. (Kamerstukken II 2022/23, 30196, nr. 806)
Verschillende gebieden in Nederland waar de leefbaarheid onder druk staat, 
kenmerken zich door een eenzijdige woonvoorraad waar relatief veel sprake 
is van slechte woningen (onderhoudsgebreken en mindere duurzaamheid). 
Voor de renovatie en verduurzaming van deze voorraad is het Volkshuis­
vestingsfonds (VHF) bedoeld. Het VHF is een belangrijke financiële regeling 
(€ 600 mln. vanaf 2023) voor de uitwerking van het NPLV. Vanwege de 
leefbaarheidsvraagstukken en de kwetsbaarheid van de stedelijke focusge­
bieden van het NPLV krijgen deze prioriteit. In 2022 hebben hiervoor 
gesprekken plaatsgevonden met stakeholders (met name gemeenten) ter 
voorbereiding van de nieuwe (meerjarige) regeling. Daarbij zijn ook lessen 
getrokken uit de eenmalige VHF-regeling die in 2021 tot uitkeringen heeft 
geleid.
4 Evenwichtige en duurzame verdeling van ruimte
De huidige ruimtelijke opgaven zijn groot, terwijl de fysieke ruimte in 
Nederland schaars is. Er is onder meer ruimte nodig voor woningbouw, 
natuur, bedrijvigheid, landbouw en klimaatadaptatie. De schaarste in de 
fysieke leefomgeving dwingt tot het maken van keuzes waardoor een 
verbouwing van Nederland, met consequenties voor hoe landschappen, 
steden en dorpen worden heringericht, noodzakelijk is. Daarom zijn we in 
2022 begonnen om meer regie te nemen vanuit het Rijk in het ruimtelijk 
domein. Naast het hernemen van de regie op ruimte loopt het programma 
Aan de slag met de Omgevingswet.
Tweede Kamer, vergaderjaar 2022–2023, 36 360 VII, nr. 1
