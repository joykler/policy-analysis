adviesvraag. Tevens is er behoefte om weer werkbezoeken voor externe 
leden te organiseren voor de gewenste inhoudelijke verdieping van een 
thema.
Departementale checks and balances
De departementale checks and balances voor subsidieregelingen zijn in 
2022 aangescherpt. In haar Verantwoordingsonderzoek 2021 merkte de 
Algemene Rekenkamer op dat er al enige jaren geen staatssteunanalyses 
worden verricht voorafgaand aan de subsidieverstrekking. Juridische Zaken 
is in 2022 met deze analyse gestart voor drie subsidies, dit heeft niet tot 
bevindingen geleid. Binnen de subsidieportefeuille wordt nadrukkelijk 
toegezien op de naleving van de vijfjaarlijkse evaluaties conform Awb art. 
4.24. In dit kader zijn in 2022 tien subsidie-evaluaties afgerond. De resultaten 
van deze evaluaties zijn uiteengezet in bijlage 2 Afgerond evaluatie- en 
overig onderzoek van dit jaarverslag. Onderwerp van onderzoek zijn de 
doeltreffendheid en de effecten van de subsidie, de doelmatigheid en de 
vraag of subsidie het juiste instrument is om het defensiebeleid uit te 
voeren. Voor 2023 staan geen wettelijke subsidie-evaluaties gepland.
Normenkader Financieel Beheer
Er hebben in 2022 geen wijzigingen plaats gevonden in het departementaal 
toezicht op het normenkader financieel beheer.
Beheer NGF-projecten
Niet van toepassing voor Defensie.
Bedrijfsvoeringsrisico’s en/of problemen als gevolg van COVID-19
Ten opzichte van 2021 zijn er geen nieuwe bedrijfsvoeringsrisico’s en/of 
problemen als gevolg van COVID-19 bijgekomen. Het hybride werken is 
meer gemeengoed geworden waar dit mogelijk is, en wordt steeds breder 
ondersteund. De taskforce COVID-19 is per 1 augustus 2022 opgeheven. 
Enkele resterende COVID taken zijn in de reguliere lijn belegd. COVID-19 
wordt behandeld als alle andere mogelijke virussen en is onderdeel van 
de reguliere bedrijfsvoering. Dit vormt geen separaat risico meer.
6.3 Belangrijke ontwikkelingen en verbeteringen in de bedrijfsvoering
Evaluatiefunctie
Binnen het DGB is in 2022 verder invulling gegeven aan de randvoor­
waarden voor goede beleidsevaluaties. Het gaat hierbij om de praktische 
uitwerking van (interdepartementale) kaders voor het borgen van de 
kwaliteit van beleid, de lancering van een intranetpagina over beleid maken 
en evalueren, de ontwikkeling van een online opleidingsmodule en de 
ondersteuning van de (beleids)directies bij lopende en startende evaluaties.
Nieuwe IT geneeskundige keten
Defensie heeft op 8 april 2022 voor het Militaire Revalidatie Centrum 
Aardenburg in Doorn een nieuw en marktconform elektronisch patiënten 
dossier (EPD) geïmplementeerd en in gebruik genomen.
Tweede Kamer, vergaderjaar 2022–2023, 36 360 X, nr. 1
