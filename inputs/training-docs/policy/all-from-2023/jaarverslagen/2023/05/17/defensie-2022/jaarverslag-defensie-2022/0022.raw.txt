Defensie heeft de aanpak zoals ingezet met de Defensie Energie en 
Omgeving Strategie 2019–2022 (DEOS, Kamerstuk 33763, nr. 152) en het 
Plan van aanpak energietransitie Defensie (Kamerstuk 34919, nr. 74) in 2022 
geëvalueerd. De evaluatie heeft laten zien dat concrete stappen zijn gezet 
om duurzaamheid binnen Defensie te bevorderen. Er zijn randvoorwaarden 
ingeregeld, zoals:
– Er is een duurzaamheidsbudget om te kunnen verduurzamen in de 
bedrijfsvoering.
– Beleidsondersteunende onderzoeken worden uitgevoerd om richting te 
geven aan de verduurzaming van Defensie.
– Er is een opleidings- en monitoringsplan opgezet.
– Kennis en intern draagvlak over verduurzamingsmogelijkheden zijn 
vergroot, er is een opleidingsmodule ontwikkeld en een bewustwor­
dingscampagne gestart vanuit de gasreductie-opgave.
– Er wordt duurzaamheidsbudget voor o.a. duurzame inkoop ingeregeld.
Aandachtspunten zijn een duidelijkere belegging in de lijn en het vaststellen 
van aanvullende maatregelen om de verduurzamingsdoelen te realiseren. 
Met de uitvoeringsagenda Duurzaamheid (Kamerstuk 36 124, nr 25) geven 
we invulling aan geactualiseerde doelstellingen op het gebied van klimaat, 
energie en circulariteit met een uitgebreid pakket concrete maatregelen. 
Door de schaarste op de markt en beperkte laadinfrastructuur binnen defen­
sieterreinen blijven we achter op de geplande 400 nul-emissie auto’s in 2023.
Een aantal lopende maatregelen, zoals het overgaan op nul-emissie auto’s 
en het inkopen van biodiesel, zijn voortgezet. Het aandeel biobrandstof voor 
de militaire voertuigen is al verhoogd naar 20% en voor scheepsdiesel zijn 
de inkoopvoorwaarden gerealiseerd. Voor kerosine maken we in dit kader 
internationale afspraken met onze NAVO-partners.
De Roadmap Energietransitie Operationeel Materieel is afgerond en als 
vervolg is kennisontwikkeling op dit gebied voorbereid. Dit onderzoek wordt 
in 2023-2026 door TNO, Marin en NLR uitgevoerd. De aanpak verduur­
zaming van ons vastgoed is in het Vastgoedplan 2022 (Kamerstuk 36 124, 
nr. 12) gegeven. Deze aanpak is gericht op energietransitie, circulair 
bouwen, klimaatadaptatie en natuurinclusief bouwen. Defensie verduur­
zaamt het vastgoed verder dan de huidige wettelijke eisen (Bijna Energie­
neutraal Bouwen) en zet in op de eindnorm van 2050 (energie neutrale 
gebouwen en aardgasvrij).
Omgeving
Voor het verbeteren van het beheer van onze vergunningen hebben we 
een taskforce ingericht die de komende jaren tot doel heeft de vergunnings­
situatie van Defensie te actualiseren. Daarbij werken we nauw samen met 
onze bevoegde gezagen, Inspectie Leefomgeving en Transport en het 
ministerie van Landbouw, Natuur en Voedselkwaliteit.
3.3 Versterken van specialismen
Extra capaciteit
In 2022 heeft Defensie 16 nieuwe projecten gestart met een  financiële
omvang van meer dan € 25 miljoen. Voor de nieuwe capaciteit ‘Raketartil­
lerie’ heeft Defensie het behoeftestellingsproces versneld doorlopen, wat 
uitmondde in een keuze voor het PULS/HIMARS systeem in 2023. Tegelij­
kertijd worden tien extra operationele pantserhouwitsers in gebruik 
Tweede Kamer, vergaderjaar 2022–2023, 36 360 X, nr. 1 22
