Wat betreft de toelichtingen zijn de volgende uitgangspunten toegepast. 
Een post, welke in verhouding tot de totale omvang van de balansregel 
een grote omvang heeft of de grens van € 25 miljoen overschrijdt, is 
tekstueel toegelicht.
Alle bedragen in de Saldibalans zijn, conform de regelgeving, naar boven 
afgerond. Als gevolg hiervan kunnen kleine verschillen ontstaan met de 
overige tabellen waarbij de reguliere afrondingsregels zijn gebruikt.
4) Rekening-courantverhouding Rijkshoofdboekhouding
Deze balansregel geeft de financiële verhouding met de Rijksschatkist weer.
10 en 10a) Vorderingen en Tegenrekening vorderingen
Extra-comptabele vorderingen zijn vorderingen die zijn voortgevloeid uit 
uitgaven ten laste van de begroting.
Tabel 56 Opeisbaarheid (bedragen x € 1.000)
Direct opeisbaar 169.612
Op termijn opeisbaar 49.173
Geconditioneerd 0
Totaal 218.785
Tabel 57 Specificatie (bedragen x € 1.000)
Artikel 12 Hoofdwegennet 130.388
Artikel 13 Spoorwegen 50.098
Artikel 15 Hoofdvaarwegennet 38.143
Overig 156
Totaal 218.785
Toelichtingen
Artikel 12 Hoofdwegennet
In het kader van de bestuursovereenkomst aanpak Ring Zuid staat er een 
vordering open op de provincie Groningen van € 99 miljoen. Verder staat er 
in het kader van de bestuurlijke uitvoeringsonvereenkomst A9 Gaasper­
dammerweg een vordering open op de gemeente Amsterdam van ruim 
€ 26 miljoen.
Artikel 13 Spoorwegen
Op 1 juli 2009 is de Vervoerconcessie voor het hogesnelheidsnet ingegaan 
en vanaf 1 januari 2015 is het vervoer over het hogesnelheidsnet geïnte­
greerd in de Vervoerconcessie voor het hoofdrailnet. HSA is begin 2015 
ontbonden. NS garandeert jegens de Staat de volledige nakoming van alle 
betalingsverplichtingen van HSA jegens de Staat en jegens ProRail uit 
hoofde van de afgesproken betalingsregelingen.
Op NS stond ultimo 2021 een vordering open van circa € 81,9 miljoen met 
betrekking tot HSA. In 2022 is op deze vordering € 32,8 miljoen afgelost, 
waardoor ultimo 2022 de openstaande vordering circa € 49,1 miljoen 
bedraagt. Deze vordering is opgenomen als «Op termijn opeisbaar». 
Daarnaast heeft de NS in 2022 een rentebedrag betaald van € 2,5 miljoen 
over de openstaande vordering.
Artikel 15 Hoofdvaarwegennet
In het kader van de finale bijdrage vastellingsovereenkomst Zeetoegang 
Ijmond staat er een voorschot open van € 38 miljoen.
Tweede Kamer, vergaderjaar 2022–2023, 36 360 A, nr. 1 81
