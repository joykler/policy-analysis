B. BELEIDSVERSLAG
3. Beleidsprioriteiten
3.1 Het beeld van 2022
2022 was een bewogen jaar voor Nederland waarin het Ministerie van 
Sociale Zaken en Werkgelegenheid zich heeft ingezet voor bestaansze­
kerheid en een toekomstbestendig Nederland. Met succes is in 2022 de Wet 
toekomst pensioenen aangenomen in de Tweede Kamer, een belangrijke 
stap naar een toekomstbestendig pensioenstelsel. Ook is er in 2022 door 
het Ministerie van Sociale Zaken en Werkgelegenheid (SZW) via een 
historisch koopkrachtpakket, extra financiële middelen en nieuw beleid hard 
gewerkt aan het tegengaan van koopkrachtverlies en (energie)armoede. Er 
is gewerkt naar een eerlijkere, veiligere en inclusievere arbeidsmarkt die 
klaar is voor de toekomst. 2022 kenmerkte zich door grote onzekerheid. 
Tegen de achtergrond van deze onzekerheid trad het nieuwe kabinet aan 
met nieuwe beleidsprioriteiten en grote ambitie voor het SZW-domein. Deze 
ambitie is samengevat in het volgende strategische raamwerk: iedereen 
moet de kans krijgen om mee te doen en zich te ontwikkelen, als het tegenzit 
is er een vangnet, werk is eerlijk, gezond en veilig en dient pensioen zich 
aan dan is er inkomen. Dit alles kan alleen in een land waar mensen er voor 
elkaar zijn, prestaties beloond worden en innovatie de ruimte krijgt. Want 
iedereen verdient werk en bestaanszekerheid. In dit hoofdstuk wordt eerst 
ingegaan op de impact op het SZW-domein van de gebeurtenissen in 2022. 
Het betreft hier de laatste coronalockdownperiode, de oorlog in Oekraïne, 
en de impact van de hoge inflatie op de koopkracht. Vervolgens gaan wij in 
op de aanpak armoede en schulden. Daarna op de arbeidsmarkt en arbeids­
marktkrapte, en de inzet op het versterken van onze uitvoeringsorganisaties. 
Hier wordt de inzet op kinderopvang behandeld en wordt ingegaan op het 
tegengaan van hardvochtige effecten. De inzet op gezond en veilig werk 
komt aan bod, gevolgd door wat er bereikt is ten aanzien van samenleving 
en integratie. Ten slotte eindigen we met de internationale ontwikkelingen 
en de kerncijfers handhaving en re-integratie.
Vlak voor het aanbreken van 2022 heeft het kabinet zijn coalitieakkoord 
‘Omzien naar elkaar, vooruitkijken naar de toekomst’ gepresenteerd. Daarin 
staan nieuwe plannen en investeringen om een samenleving te bouwen met 
gelijkwaardige kansen, mede via het SZW-domein. Hieronder vallen onder 
andere het verbeteren van de bestaanszekerheid, het aanpakken van 
onevenwichtigheden op de arbeidsmarkt, het bieden van loopbaanper­
spectief, het tegengaan van armoede en schulden en het versterken van 
uitvoeringsorganisaties. Gedurende 2022 is SZW actief geweest deze 
ambities om te zetten in nieuw beleid. In 2022 is in veel gevallen het 
voorwerk gedaan voor beleid dat later in de kabinetsperiode wordt geïmple­
menteerd.
Corona In het begin van 2022 bevond Nederland zich in een corona-lockdown. Deze 
lockdownperiode was ook de laatste keer in 2022 dat de generieke brede 
e
coronasteunmaatregelen zijn ingezet. Hieronder vielen de 8 tranche van 
de tijdelijke Noodmaatregel Overbrugging voor behoud van Werkgele­
genheid (NOW-6) en de steunmaatregel voor zelfstandigen die via het 
Besluit bijstandverlening zelfstandigen (Bbz) is verstrekt. In 2022 kwam 
het besef dat we als samenleving leren leven met corona. Het kabinet heeft 
daarom de langetermijnvisie coronasteun aan de Tweede Kamer gestuurd 
(Kamerstukken II 2021/22, 35 420, nr. 485). Mede aanleiding hiervoor waren 
Tweede Kamer, vergaderjaar 2022–2023, 36 360 XV, nr. 1 12
