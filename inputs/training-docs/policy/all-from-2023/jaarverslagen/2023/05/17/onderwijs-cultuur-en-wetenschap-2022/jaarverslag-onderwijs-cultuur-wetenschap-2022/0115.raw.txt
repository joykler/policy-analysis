Stimuleringsfonds voor de Journalistiek (SvdJ)
Het SvdJ is binnen het mediabeleid het instrument om de pluriformiteit van 
het journalistieke media-aanbod te stimuleren, zowel binnen pers en 
omroep als via het internet. De activiteiten van het fonds dragen bij aan 
innovatie van de journalistiek en aan stimulering van de journalistieke 
functie van de media in de samenleving. De hogere uitgaven van het SvdJ 
zijn het gevolg van een toevoeging van € 0,3 miljoen WaU middelen en 
€ 0,1 miljoen als gevolg van prijsindexering 2022.
Filmfonds van de Omroep en Telefilm (CoBO)
De CoBO ondersteunt de documentaire-sector en participeert in audiovi­
suele coproductieprojecten waarin wordt deelgenomen door een of meer 
van de publieke instellingen die zendtijd hebben verkregen voor landelijke 
omroep en de Vlaamse publieke omroep (VRT) en/of Duitse publieke 
omroepen en/of onafhankelijke filmproducenten en/of instellingen 
werkzaam op het gebied van de podiumkunsten. De lagere uitgaven van 
het CoBO zijn per saldo het gevolg van de prijsindexering 2022 van 
€ 0,1 miljoen en overboeken van budget voor de vervroegde uitzending van 
films op de NPO naar de Landelijke Publieke Omroep (-/- € 1,3 miljoen).
Mediawijsheid Expertisecentrum (Bewust mediagebruik)
Het Mediawijsheid Expertisecentrum (Mediawijzer.net) bevordert een 
bewuste, kritische en actieve houding van burgers en instellingen in de 
samenleving waar media alom aanwezig zijn. Bij het huidige programma 
zijn de Koninklijke Bibliotheek, ECP-EPN, de publieke omroep (NTR), 
Kennisnet en het Nederlands Instituut voor Beeld en Geluid (NIBG) 
betrokken.
Stichting Nederlandse Lokale Publieke Omroepen (NLPO)
NLPO ondersteunt lokale publieke omroepen op diverse terreinen om de 
sector verder te professionaliseren en om de kwaliteit van de producties van 
lokale omroepen te verbeteren.
Dotatie Algemene Mediareserve (AMr)
De AMr dient voor het opvangen van schommelingen bij zowel de uitgaven 
als de ontvangsten op het mediabudget. Hierdoor wordt in het ene jaar geld 
gedoteerd en in een ander jaar geld onttrokken aan de AMr. In 2022 is er 
€ 79,9 miljoen toegevoegd aan de AMr. In de begroting was rekening 
gehouden met een toevoeging van € 10,4 miljoen. De mutatie in de post 
dotatie AMr van in totaal € 69,5 miljoen is het gevolg van:
• een correctieboeking van ontvangen prijsbijstelling 2022 van 
€ 10,6 miljoen die al eerder aan de bekostiging van de landelijke publieke 
omroep was toegevoegd;
• hogere STER-inkomsten van € 60,9 miljoen ten opzichte van de 
oorspronkelijke begroting;
• het uitkeren van huishoudensindexatie aan de regionale omroepen -/- 
€ 1,0 miljoen;
• een verhoogde uitgave aan het project Versterking lokale journalistiek 
door samenwerking -/- € 2,1 miljoen;
• lagere realisatie op de diverse instrumenten per saldo € 1,1 miljoen.
De liquiditeitsstand van de AMr heeft zich daarmee in 2022 als volgt 
ontwikkeld:
Tweede Kamer, vergaderjaar 2022–2023, 36 360 VIII, nr. 1 115
