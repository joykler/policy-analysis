Samenwerkingsorganisatie Beroepsonderwijs Bedrijfsleven (SBB)
SBB heeft in 2022 middelen ontvangen voor de uitvoering van wettelijke 
taken. SBB onderhoudt onder andere de kwalificatiestructuur in het mbo. In 
2022 heeft SBB voor diverse opleidingen de kwalificatiedossiers aangepast 
en geactualiseerd. Hier hebben zich geen bijzonderheden voorgedaan. 
Een andere wettelijke taak die SBB heeft uitgevoerd is het zorgen voor 
voldoende kwalitatief goede stageplaatsen en leerbanen in het mbo. Naast 
de reguliere middelen heeft SBB voor 2022 € 4,0 miljoen aan extra middelen 
in het kader van COVID-19 ontvangen voor de uitvoering van het actieplan 
stages en leerbanen. Dit is een steunmaatregel om de stagetekorten ten 
gevolge van de coronacrisis zoveel mogelijk te beperken.
In 2022 is circa € 4,5 miljoen toegevoegd aan het budget voor SBB. Deze 
stijging wordt grotendeels verklaard door de verdeling van de loon- en 
prijsbijstelling tranche 2022 (€ 1,9 miljoen). Verder is er € 0,8 miljoen 
beschikbaar gesteld voor het NGF-voorstel van het Leven Lang Ontwikkelen 
project Vaardig met Vaardigheden en € 1,1 miljoen voor het project inzicht 
in Skills.
Bijdragen aan medeoverheden
Regionale Meld- en Coördinatiefunctie (RMC's)
Gemeenten hebben met de RMC-functie de taak om deelname aan 
onderwijs en arbeidsmarkt te volgen van jongeren tot 23 jaar die (nog) geen 
startkwalificatie hebben. De RMC-functie zorgt er samen met andere 
betrokken partijen in de regio voor dat deze jongeren worden begeleid naar 
school, zorg, werk of een combinatie daarvan. De financiering voor de 
uitvoering van de RMC-taak vindt plaats middels een specifieke uitkering. 
In 2022 is hiervoor een bedrag van € 40,2 miljoen uitgekeerd aan RMC-
contactgemeenten. Daarnaast is in 2022 middels een eenmalig extra 
specifieke uitkering € 4,5 miljoen uitgekeerd aan RMC-contactgemeenten 
voor het voorkomen en tegengaan van werkloosheid onder voortijdig 
schoolverlaters, als onderdeel van de corona steunmaatregelen.
Educatie
Sinds 1 januari 2015 wordt het educatiebudget per specifieke uitkering 
verstrekt aan samenwerkende gemeenten binnen een arbeidsmarktregio 
(via de 35 WEB-contactgemeenten). Gemeenten kregen in 2022 in totaal 
een budget van € 70,6 miljoen om te besteden aan opleidingen Nederlandse 
taal, rekenen en digitale vaardigheden voor de doelgroepen van het 
educatie-aanbod, waaronder laaggeletterden en niet-inburgeringsplichtige 
migranten. Gemeenten hebben voor de besteding van het budget beste­
dingsvrijheid om te bepalen aan welke type cursussen dit wordt besteed. 
Zo kunnen gemeenten opleidingen aanbieden die aansluiten bij de vraag 
van de diverse doelgroepen van de volwasseneneducatie. In 2022 is circa 
€ 2,1 miljoen aan het budget voor de loon- en prijsbijstelling tranche 2022 
en € 5,0 miljoen voor de aanpak van laaggeletterdheid van het coalitieak­
koord toegevoegd.
Regionaal programma
Voor de uitvoering van het regionaal programma voortijdig schoolverlaten 
en jongeren in een kwetsbare positie is in 2022 een bedrag van 
€ 19,2 miljoen uitgekeerd. Dit is in de vorm van een specifieke uitkering aan 
RMC-contactgemeenten verstrekt.
Tweede Kamer, vergaderjaar 2022–2023, 36 360 VIII, nr. 1
