voedsel, Kunststoffen, Maakindustrie, Bouw en Consumptiegoederen. De 
bijdrage die EZK in dit kader levert aan de circulaire maakindustrie draagt 
mede bij aan de verduurzaming van de industrie.
De publiek-private samenwerking in de Topconsortia voor Kennis en 
Innovatie (TKI) hebben er de afgelopen jaren toe geleid dat met publieke 
kennisinvesteringen additionele private kennisinvesteringen en cofinan-
ciering zijn gerealiseerd. Door deze PPS-werkwijze zijn de beschikbare 
publieke en private investeringen voor onderzoek en ontwikkeling 
toegenomen. Met het verder doorgaan van het missiegedreven innovatie­
beleid geeft het kabinet aan die hefboom een nieuwe impuls. In de brief van 
26 april 2019 (Kamerstuk 33 009, nr. 70) is de aanpak bij dit missiegedreven 
beleid toegelicht. Daarin staan de economische kansen van maatschappe­
lijke uitdagingen en sleuteltechnologieën centraal. De kabinetsmissies op 
de terreinen Energietransitie en Duurzaamheid, Landbouw, Water en 
Voedsel, Gezondheid en Zorg en Veiligheid zijn daarbij leidend. Daarnaast 
worden voor de sleuteltechnologieën meerjarige R&D-programma’s 
opgesteld. Topsectoren hebben daarvoor kennis- en innovatieagenda’s 
2020–2023 opgesteld. Op 11 november 2019 is het Kennis- en Innovatiecon­
venant (KIC) 2020-2023 vastgesteld. Het KIC bevat afspraken met ruim 2.200 
bedrijven, kennisinstellingen en overheden om gezamenlijk in economische 
kansen van maatschappelijke uitdagingen en sleuteltechnologieën te 
investeren. De afgelopen jaren bedroegen de publieke en private investe­
ringen in dit convenant jaarlijks zo’n € 5 mld. In 2023 volgt een herziening 
van de Kennis en Innovatieagenda’s (KIA’s) en het afsluiten van een nieuw 
Kennis- en Innovatieconvenant (KIC) met de meer dan 30 deelnemende 
partijen voor de volgende periode, 2024-2027.
Invulling aanbeveling van Europese Commissie voor meer 
overheidsinvesteringen in groene en digitale transitie
In de landspecifieke aanbevelingen van de Europese Commissie voor 
Nederland in 2022-2023 is onder andere aanbevolen om meer overheidsin­
vesteringen te doen voor de groene en digitale transitie (COM(2022) 621 
final). Hieraan wordt vanuit het al eerder genoemde NGF door EZK 
bijgedragen door financiering van projecten. Over een langere periode is 
ongeveer € 10 mld beschikbaar voor projecten binnen de pijler Onderzoek, 
ontwikkeling en innovatie van het NGF, mede door de extra middelen die 
voor deze pijler beschikbaar zijn gekomen in het Coalitieakkoord. De 
uitgaven voor NGF-projecten lopen deels via artikel 2 van de EZK-begroting. 
In 2022 is binnen de pijler Onderzoek, ontwikkeling en innovatie voor een 
bedrag van € 1,5 mld aan definitieve toekenningen gedaan voor NGF-
projecten op artikel 2 van de EZK-begroting. In belangrijke mate zijn het 
middelen die bijdragen aan R&D en innovatie ten behoeve van de groene 
en digitale transitie. Daarnaast is voor een bedrag van € 0,15 mld definitief 
toegekend aan een project binnen de NGF-pijler Kennisontwikkeling dat 
gericht is op publiek-private samenwerkingen in het beroepsonderwijs op 
de terreinen klimaat- en energietransitie en digitale transitie. Dit is eveneens 
een NGF-project op artikel 2 van de EZK-begroting. Middelen op artikel 2 van 
de EZK-begroting voor de IPCEI-projecten ‘Micro elektronica’ en ‘Cloudin­
frastructuur en services’ vormen specifiek ter bevordering van de digitale 
transitie een belangrijke aanvulling op de middelen vanuit het Nationaal 
Groeifonds. Ook vanuit het in het Coalitieakkoord gevormde Fonds 
Onderzoek en Wetenschap wordt bijdragen aan investeringen die de groene 
en digitale transitie bevorderen. In 2022 is bepaald dat dit fonds voor een 
bedrag van € 500 mln wordt aangewend voor het versterken van faciliteiten 
voor toegepast onderzoek bij TO2-instellingen en Rijkskennisinstellingen en 
Tweede Kamer, vergaderjaar 2022–2023, 36 360 XIII, nr. 1 66
