Daarnaast zijn er bij de tweede suppletoire begroting technische herverde­
lingen over instrumenten toegelicht op het gebied van ecologisch houdbare 
voedselsystemen. In de uiteindelijke realisatie zijn de uitgaven aan 
ecologische houdbare voedselsystemen per saldo in beperkte mate lager 
dan voorzien. Ook de uitgaven voor kennis en capaciteitsopbouw ten 
behoeve van voedselzekerheid en voor bijdragen aan internationale organi­
saties vallen lager uit. Deze uitgaven zijn enerzijds doorgeschoven naar 2023 
ter dekking van verschillende intensiveringen voor het uitbannen van 
huidige honger en voeding. Anderzijds zijn de per saldo hogere uitgaven 
het gevolg van het bevorderen van inclusieve en duurzame groei in de 
agrarische sector om de schokken van de voedselcrisis in Afrika te dempen.
Artikelonderdeel 2.3 
De uitgavenrealisatie op artikelonderdeel 2.3 (Klimaat) valt ten opzichte van 
de ontwerpbegroting 2022 EUR 30,2 miljoen hoger uit. Deze hogere 
bijdragen zijn zoals reeds toegelicht bij de tweede suppletoire begroting 
het gevolg van onder andere een extra bijdrage van EUR 15 miljoen voor 
de operatie rondom de verwaarloosde olieopslagtanker El Safer. Daarnaast 
is deze hogere realisatie het gevolg van een extra bijdrage van 
EUR 10 miljoen voor behoud van biodiversiteit via het Global Environment 
Facility en twee kleinere nieuwe programma’s voor het ondersteunen van 
klimaatkennis in Afrika en klimaatdiplomatie.
Ook zijn er elk jaar programma’s die langzamer of sneller dan verwacht 
gaan. Zo is bijvoorbeeld EUR 13 miljoen meer bijgedragen aan het Dutch 
Fund for Climate and Development (DFCD), omdat na de COVID-19 crisis 
de ontwikkeling van klimaatprojecten weer versnelt. De EUR 18,4 miljoen 
lagere uitputting op hernieuwbare energie wordt grotendeels veroorzaakt 
door vertraging in de opstart van het Regional Off-Grid Electricity-access 
Program (ROGEP), het energietoegangsprogramma van de Wereldbank in 
de Sahel regio.
Landenprogramma’s 
Zoals aangegeven in de leeswijzer vindt een toelichting op de landenpro­
gramma’s plaats onder de desbetreffende beleidsartikelen.
Voedselzekerheid
In Ethiopië, waar Nederland een belangrijke partner is in het Productive 
Safety Net Program (PSNP) van de Wereldbank, werd in 2022 deze bijdrage 
hervat na positieve ontwikkelingen voor humanitaire toegang, een staakt-
het-vuren en accountability.
Artikel 3: Sociale vooruitgang
A. Algemene doelstelling
Menselijke ontplooiing en het bevorderen van sociale gelijkheid en 
inclusieve ontwikkeling, door: 
– het bijdragen aan seksuele en reproductieve gezondheid en rechten 
(SRGR) voor iedereen en een halt toeroepen aan de verspreiding van hiv/
aids; 
– het bevorderen van vrouwenrechten en gendergelijkheid 
– versterking van het maatschappelijk middenveld en bevordering en 
bescherming van de politieke ruimte voor maatschappelijke organisaties; 
Tweede Kamer, vergaderjaar 2022–2023, 36 360 XVII, nr. 1 52
