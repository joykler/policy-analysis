– Alle prestatie-indicatoren scoren voor 2022 binnen de norm. In 2022 was 
3% van alle files het gevolg van aanleg en geplande onderhoudswerk­
zaamheden (werk in uitvoering). Deze score was ruim onder de streef­
waarde van 10%. Dit is weliswaar een daling ten opzichte van 2020 en 
2021, maar dat geeft een vertekend beeld. Door coronamaatregelen 
daalden de files in 2020 en 2021 ten opzichte van 2019 met ongeveer 66%, 
waardoor het percentage files door onderhoudswerkzaamheden ten 
opzichte van het totale aantal files in die jaren relatief hoger was. Het 
totale aantal files in 2022 stijgt uit boven het niveau van 2019. De totale 
hoeveelheid voertuigverliesuren (vvu) door files door werkzaamheden 
is gestegen naar 1120 vvu x 1000 in 2022 ten opzichte van 729 vvu x 1000 
in 2021.
2. Toelichting prestaties Hoofdvaarwegennet
– De indicator voor het tijdig melden van ongeplande stremmingen 
voldoet aan de streefwaarde. Ook de indicatoren voor vaargeul op orde 
voor toegangsgeulen en hoofdtransportassen voldoen aan de streef­
waarden. De overige indicatoren halen de streefwaarden niet.
– Stremmingen gepland onderhoud: Het aantal stremmingen door 
gepland onderhoud is fors lager dan in 2021, maar voldoet met 0.9% net 
niet aan de streefwaarde van 0.8%.
– Stremmingen ongepland onderhoud: Deze score is meer dan 
verdubbeld ten opzichte van vorig jaar. Het uitstellen van onderhoud en 
renovaties van de kunstwerken is een oorzaak van de scores.
– Vaargeul op orde voor hoofdvaarwegen en overige vaarwegen: Er is 
sprake van een achterstand in het baggeren. Ook geldt voor een aantal 
vaarwegen dat voor de berekening van de score een vaarwegklasse 
wordt gebruikt waar nu nog niet aan voldaan hoeft te worden (opwaar­
dering CEMT-klasse).
– Vaarwegmarkering op orde: Deze scoort onder de streefwaarde en iets 
lager dan vorig jaar. Er worden korte termijn beheermaatregelen ingezet 
om het benodigde materieel aan te kopen en risicovolle situaties te 
controleren.
3. Toelichting prestaties Hoofdwatersystemen
– Voor de Ramspolkering kan op dit moment niet aantoonbaar gemaakt 
worden of de kering voldoet aan de afgesproken faalkanseis vanwege 
het niet voldoen aan de organisatorische randvoorwaarden voor goed 
probabilistisch beheer en onderhoud. Inmiddels zijn verbetermaatre­
gelen genomen zoals het op peil brengen van de capaciteit en het kennis- 
en kwaliteitsniveau van de beheerorganisatie. De verwachting is dat de 
kering met ingang van het stormseizoen ’23-’24 weer voldoet.
– Waterhuishouding op Orde is opgebouwd uit vier indicatoren. In 2022 
zijn de streefwaarden van de volgende indicatoren gehaald: ‘Peilhand­
having Kanalen en meren’, ‘Wateraanvoer bij droogte’ en ‘Verziltingsbe­
strijding’. De streefwaarde van de indicator ‘Hoogwaterbeheersing 
Kanalen’ is niet gehaald. De voornaamste verklaring hiervoor: Het is 
enkele keren voorgekomen dat het aflaatwerk bij Eefde bij een signifi-
cante neerslagverwachting niet voldeed aan de afgesproken beschik­
baarheidseis door de opstelling van de tijdelijke pompinstallatie . Dit 
heeft niet tot overlast geleid. Het oude gemaal en de sluiskolk boden 
ruim voldoende spuicapaciteit voor de tijd van het jaar.
Ontwikkeling van het areaal
Hieronder wordt inzicht gegeven in de omvang van het areaal in beheer bij 
Rijkswaterstaat per verantwoording 2022.
Tweede Kamer, vergaderjaar 2022–2023, 36 360 A, nr. 1
