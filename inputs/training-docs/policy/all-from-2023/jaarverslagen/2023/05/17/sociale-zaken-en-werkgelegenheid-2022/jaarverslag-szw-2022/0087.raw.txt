C. Beleidsconclusies
Crisisdienstverlening
Het kabinet heeft het afgelopen jaar ingezet op het voorkomen van 
werkloosheid en het aanpakken van de krapte met de inzet van aanvullende 
dienstverlening. Deze aanvullende dienstverlening wordt uitgevoerd door 
35 regionale mobiliteitsteams (RMT's) die in 2021 zijn opgericht waarin 
gemeenten, UWV en sociale partners samen werken. Het doel van de 
regionale mobiliteitsteams is om mensen die hun baan zijn kwijtgeraakt of 
dreigen kwijt te raken te helpen, met extra aandacht voor kwetsbare 
groepen. Ook met de instroom van Oekraïense ontheemden in Nederland 
hebben de RMT’s zich gericht op het bemiddelen van deze doelgroep naar 
werk, in het geval regulier beschikbare dienstverlening ontoereikend bleek. 
Daarnaast bieden de RMT’s bedrijven c.q. sectoren ondersteuning bij het 
vinden van voldoende gekwalificeerd personeel. RMT’s hebben sinds 
september 2021 aan bijna 14.000 deelnemers aanvullende dienstverlening 
geboden waarbij circa 11.000 interventies zijn ingezet (cijfers t/m oktober 
2022 zoals geregistreerd door partijen). Hierbij valt te denken aan inter­
venties als loopbaanbegeleiding, jobcoaching ten behoeve van werkfit-
behoud en scholing. In 2022 is er zo’n € 13 miljoen uitgegeven door de 
regionale mobiliteitsteams aan aanvullende dienstverlening, wat een sterke 
stijging aan inzet van dienstverlening betreft ten opzichte van 2021.
Het kabinet werkt, samen met belanghebbende partijen, aan een uitwerking 
om de arbeidsmarktinfrastructuur te hervormen. Dit is een maatregel uit 
het coalitieakkoord. In oktober 2022 zijn de uitgangspunten voor de 
hervorming van de arbeidsmarktinfrastructuur vastgesteld en met de 
Tweede Kamer gedeeld [Kamerstukken II 2022/23, 35 420, nr. 513]. Om de 
periode tot inwerkingtreding van de hervormde arbeidsmarktinfrastructuur 
te overbruggen, is een tijdelijk vervolg gegeven aan de tijdelijke regionale 
mobiliteitsteams en is de ministeriële regeling verlengd voor de jaren 2023 
en 2024.
Implementatie risicoscan verwijtbare werkloosheid
Na een tijdelijke onderbreking in 2021 in verband met de coronacrisis, is in 
juli 2022 de risicoscan verwijtbare werkloosheid volledig geïmplementeerd 
(Kamerstukken II 2022/23, 26 448, nr. 693). Wanneer aan de werkloosheid 
van een werknemer een dringende reden ten grondslag ligt en deze de 
werknemer verweten kan worden, of als de werknemer zelf ontslag heeft 
genomen, is er sprake van verwijtbare werkloosheid. In dat geval is er geen 
recht op een WW-uitkering. De risicoscan stelt UWV in staat om verwijtbare 
werkloosheid nog beter te herkennen.
Seniorenkansenvisie
In november 2022 is de Seniorenkansenvisie aan de Tweede Kamer 
gestuurd, om de arbeidsmarktpositie van ouderen te verbeteren. De Senio­
renkansenvisie is een integrale aanpak gericht op zowel werknemers als 
werkgevers. Het is een combinatie van bestaand beleid, intensiveringen, 
nieuw beleid en nog te ontwikkelen instrumenten gericht op de arbeids­
markt.
Tweede Kamer, vergaderjaar 2022–2023, 36 360 XV, nr. 1 87
