besloten de kwaliteitsbekostiging, net als is gebeurd voor 2019 en 2020, ook 
voor 2021 toe te kennen met de reguliere rijksbijdrage in plaats van door 
kwaliteitsbekostiging. In 2022 heeft de toekenning plaatsgevonden via de 
kwaliteitsbekostiging. Hiervoor is het Besluit kwaliteitsbekostiging hoger 
onderwijs aangepast.
Studievoorschotvouchers (hbo en wo)
In het coalitieakkoord is besloten tot de herinvoering van de basisbeurs in 
het hoger onderwijs. In de Hoofdlijnenbrief over de Studiefinanciering van 
25 maart 2022 (Kamerstukken II 2021/22, 24724, nr. 176) is voorgesteld om 
binnen dat proces ook te komen tot een andere vormgeving van de studie­
voorschotvouchers. Daarmee geeft het kabinet ook gehoor aan de motie 
Van der Molen c.s. (Kamerstukken II 2019/20, 24724, nr. 172). Gezien deze 
andere vormgeving zijn vanuit beleidsmatig oogpunt de middelen voor de 
studievoorschotvouchers van artikel 6 en 7 toegevoegd aan artikel 
11 (Studiefinanciering).
Bekostiging flexibel hoger onderwijs voor volwassenen (hbo)
Het doel van het experiment vraagfinanciering is om kennis op te doen over 
de effecten van meer maatwerk en vraaggerichtheid van het aanbod op de 
deelname en diplomering van volwassenen in het deeltijd- en duaal 
onderwijs. In het experiment maken studenten aanspraak op vouchers die 
zijn in te zetten bij bekostigde of niet bekostigde deelnemende opleidingen 
en hebben bekostigde instellingen meer mogelijkheden voor flexibiliteit en 
vraaggerichtheid. Het experiment is in 2016 gestart in de sector Techniek & 
ICT en vanaf september 2017 ook in een aantal opleidingen in de sector Zorg 
& Welzijn. Ook in 2018 zijn er nog een aantal nieuwe opleidingen 
toegetreden tot het experiment vraagfinanciering. Naar aanleiding van de 
tussenevaluatie (Kamerstukken II 2018/19, 31288, nr. 721) is in april 2019 
besloten om de instroom van nieuwe studenten aan het experiment niet te 
verlengen per september 2019. Studenten die tot eind augustus 2019 zijn 
ingestroomd bij opleidingen die deelnemen aan het experiment vraagfi-
nanciering kunnen tot het eind van het experiment (augustus 2024) 
aanspraak blijven maken op vouchers. De eindevaluatie van het experiment 
vraagfinanciering heeft in 2022 plaatsgevonden en de rapportage van die 
eindevaluatie wordt begin 2023 verwacht. De realisatie op het experiment 
in 2022 is voor hbo € 2,5 miljoen lager dan oorspronkelijk begroot. Deze 
lagere realisatie is het gevolg van het feit dat het aantal aangevraagde 
vouchers in 2022 in het experiment vraagfinanciering lager uitkwam dan 
de raming
Fonds voor Onderzoek en Wetenschap (wo)
In het coalitieakkoord is voor de komende tien jaar in totaal € 5,0 miljard 
beschikbaar gesteld voor een Fonds voor Onderzoek en Wetenschap. Uit dit 
fonds is er voor universiteiten ruimte om stimuleringsbeurzen toe te kennen 
aan reeds zittende of nieuw benoemde universitair hoofddocenten en 
hoogleraren op plaatsen in de organisatie waar de werkdruk het hoogst is. 
Voor de nadere uitwerking van de stimuleringsbeurzen zal er een werkgroep 
stimuleringsbeurzen komen, om de universiteiten te adviseren in hun 
beleid. In 2022 is € 50,0 miljoen aan de universiteiten ter beschikking gesteld 
om stimuleringsbeurzen toe te kennen.
Subsidies
Tegemoetkoming tweede lerarenopleiding (hbo)
De subsidieregeling tweede lerarenopleiding maakt het voor leraren 
financieel aantrekkelijker om een tweede lerarenopleiding (bachelor of 
master) te volgen die opleidt tot een bevoegdheid en waarvoor 
Tweede Kamer, vergaderjaar 2022–2023, 36 360 VIII, nr. 1 74
