Verordening verstorende buitenlandse subsidies (RFS)
In de zomer van 2022 is een Europees akkoord bereikt over de Verordening 
verstorende buitenlandse subsidies (RFS) (Kamerstuk 21 501-30, nr. 557). 
De RFS is vanaf 12 januari 2023 van kracht. De meldingsverplichtingen voor 
concentraties en aanbestedingsprocedures gelden vanaf 12 oktober 2023. 
Het doel van de RFS is om concurrentieverstoringen op de interne markt als 
gevolg van buitenlandse subsidies beter aan te kunnen pakken. EZK heeft 
zich sinds 2019 actief ingezet voor een dergelijk instrument (o.a. met het 
Nederlandse voorstel voor een gelijk speelveld instrument, Kamerstuk 
Kamerstuk 21 501-30, nr. 470). Momenteel wordt aan de benodigde imple­
mentatiewetgeving gewerkt.
Verordening Instrument voor Internationale Overheidsopdrachten
In de 2022 is een akkoord bereikt over de Verordening Instrument voor 
Internationale Overheidsopdrachten (IIO). Het IIO treedt 29 augustus 2022 
in werking. Het IIO heeft als doel om wederkerigheid op de markt voor 
overheidsopdrachten af te dwingen, zodat EU-bedrijven betere toegang 
krijgen tot aanbestedingen in derde landen.
Rechtsbescherming bij aanbesteden
In februari 2021 is een uitwerking van maatregelen voor verbeterde rechts­
bescherming bij aanbesteden naar de Tweede Kamer verzonden (Kamerstuk 
34 252, nr. 21) . Een aantal van deze maatregelen zijn in 2022 gerealiseerd. 
Per 1 januari 2022 is de gewijzigde Gids proportionaliteit van toepassing. 
Het betreft hier aanpassingen op het gebied van rechtsverwerkingsclau­
sules. Daarnaast is in het eerste kwartaal van 2022 de ‘handreiking klach­
tafhandeling bij aanbesteden’ gepubliceerd met handvatten voor 
aanbestedende diensten om voorsorterend op wetswijziging een professi­
onaliseringsslag te maken in het afhandelen van klachten. Tenslotte is in 
2022 gewerkt aan de uitwerking van de maatregelen die vragen 
om aanpassing van de Aanbestedingswet 2012. Dit vormt de basis voor 
de internetconsultatie die gepland staat voor 2023.
Programma Vervolg Beter Aanbesteden
In 2021 is het vervolgprogramma Beter Aanbesteden gestart (Kamerstuk 
34 252, nr. 22). Dit programma is een samenwerking tussen VNG, VNO-
NCW/MKB NL, EZK en PIANOo en loopt van 2021 tot en met 2024. Het 
programma richt zich op het verbeteren van de aanbestedingspraktijk door 
de dialoog tussen overheid en het bedrijfsleven te bevorderen. In 2022 zijn 
meerdere bijeenkomsten, zoals kennissessies en regionale marktdagen 
georganiseerd om de toepassing van kennis in de praktijk te bevorderen. 
Bij deze bijeenkomsten worden overheden en ondernemers samengebracht 
en wordt gewerkt aan het ondersteunen van regionale initiatieven. Een 
slimme wijze van aanbesteden draagt bij aan het bereiken van maatschap­
pelijke doelen, bijvoorbeeld op het gebied van duurzaamheid.
Postmarkt
Sinds de indiening van het wetsvoorstel in 2020 (Kamerstuk 35 423, nr. 7) 
is de situatie op de postmarkt veranderd; er resteert als gevolg van de 
concentratie tussen PostNL en Sandd nog één landelijk dekkend 24-uurs 
postnetwerk. Naar aanleiding hiervan heeft de minister van EZK in 2022 
gesprekken met stakeholders gevoerd en besloten om te bezien of het 
wetsvoorstel op enkele punten aanscherping nodig heeft. Het CBb heeft 
de vergunning waarmee EZK de concentratie tussen PostNL en Sandd had 
goedgekeurd vernietigd; het bezwaar van PostNL tegen het weigeringsbe­
sluit van ACM is eind 2022 hervat en loopt nog.
Tweede Kamer, vergaderjaar 2022–2023, 36 360 XIII, nr. 1 54
