naar een duurzame scheepvaart bevorderd. IenW zorgt voor «state of the 
art» regelgeving op het gebied van milieu, veiligheid, marktordening, 
bemanningszaken en security. Waar nodig wordt hiervoor internationaal 
samengewerkt.
De Minister geeft zoveel mogelijk ruimte voor ondernemerschap, met een 
maximaal beroep op de eigen verantwoordelijkheid van het bedrijfsleven 
voor een permanente verbetering van de veiligheid en duurzaamheid van 
het transport over water.
IenW draagt, binnen het kabinetsbrede bedrijvenbeleid onder coördinatie 
van het ministerie van Economische Zaken en Klimaat, als vakdepartement 
verantwoordelijkheid voor de overheidsinbreng op de Topsector Logistiek 
en het maritieme cluster binnen de Topsector Water en Maritiem.
Voorts zet de Minister in op een intensivering en stroomlijning van de 
inspanningen van alle overheden, belangenorganisaties en sectorpartijen 
betrokken bij bovenstaande beleidsopgaven.
Ten slotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de Inspectie 
Leefomgeving en Transport op dit beleidsterrein (zie beleidsartikel 
24 Handhaving en Toezicht) en door de Autoriteit Consument en Markt.
C. Indicatoren en Kengetallen
Hieronder zijn de beleidsmatige indicatoren en kengetallen voor 
scheepvaart en havens opgenomen. In productartikel 15 Hoofdvaarwe­
gennet van het Mobiliteitsfonds zijn de aan dit beleidsartikel gerelateerde 
productindicatoren en/of -kengetallen opgenomen.
Tabel 43 Indicator: Passeertijd sluizen
Realisatie Realisatie Realisatie Realisatie Realisatie Realisatie Streefwaarde 
2017 2018 2019 2020 2021 2022 2022
Hoofdtransportas 66% 63% 65% 65% 60% 56% 85%
Hoofdvaarweg 80% 75% 77% 78% 80% 80% 75%
Overige vaarweg 88% 87% 85% 87% 89% 88% 70%
Bron: RWS, 2022
Toelichting
Voor elk type vaarweg (Hoofdtransportas, Hoofdvaarweg en Overige 
vaarwegen) wordt een te realiseren percentage schepen nagestreefd dat 
binnen de normtijd de sluis passeert (streefwaarde). De «passeertijd 
sluizen» is een absolute normtijd die voor elke sluis afzonderlijk is bepaald. 
De lage score op de hoofdtransportas is onder andere het gevolg van het 
geplande onderhoud aan de Volkeraksluizen (regio West-Nederland Zuid) 
en de lange passeertijden in Terneuzen (regio Zee en Delta). In 2023 wordt 
er een nieuwe sluiskolk geopend in Terneuzen waardoor er wordt verwacht 
dat de passeertijd verbetert. De passeertijden op de hoofdvaarwegen en 
overige vaarwegen vallen binnen de streefwaarde.
Tabel 44 Kengetal: Ontwikkeling van het procentuele marktaandeel (in tonnen) van de Nederlandse 
havengebieden ten opzichte van de totale Noordwest Europese havenrange (de «Hamburg-Le Havre range»)
Basiswaarde 
1
2005 2017 2018 2019 2020 2021 2022
Totaal Nederlandse Zeehavens 44,9 47,9 50,3 50,4 49,7 49,4 n.n.b.
Tweede Kamer, vergaderjaar 2022–2023, 36 360 XII, nr. 1
