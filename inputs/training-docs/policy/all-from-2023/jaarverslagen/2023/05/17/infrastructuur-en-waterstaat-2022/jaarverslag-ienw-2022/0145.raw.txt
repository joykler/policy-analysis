• Waar nieuwe technologische ontwikkelingen aanleiding geven om na te 
gaan of beleid en regelgeving daarmee nog in de pas lopen, is het 
overwegen van nieuw of aanvullend beleid en regulering aan de orde. 
Dat is bijvoorbeeld het geval bij de beleidsontwikkeling ten behoeve van 
een veilige energietransitie in de leefomgeving en van de veilige 
toepassing voor mens en milieu van nieuwe vormen van nanotechno­
logie. Voor de energietransitie wordt in dialoog met andere ministeries 
en stakeholders gewerkt aan uitgangspunten voor verantwoord omgaan 
met veiligheid en gezondheid in de energietransitie, tevens rekening 
houdend met andere publieke belangen.
• Nederland stelt nationaal in principe geen hogere eisen aan verpak­
kingen en voer- of vaartuigen dan in de relevante internationale 
Verdragen is vastgelegd, conform de EU-Kaderrichtlijn transport 
gevaarlijke stoffen, en streeft tegelijk in de maatregelen onder die 
Verdragen naar een hoog beschermingsniveau. Daarmee wordt zowel 
de veiligheid als het level playing field gediend.
• Het nastreven van een betere kwaliteit van vergunningverlening, 
toezicht en handhaving (VTH). In 2021 heeft de Commissie van Aartsen 
haar advies voor het VTH-stelsel aan de Staatssecretaris van IenW 
aangeboden. In 2021 is gestart met de uitwerking van de opvolging van 
de adviezen. In 2022 zal de implementatie van de adviezen verder 
worden vormgegeven. De VTH- taken worden door Omgevingsdiensten 
(OD’s) uitgevoerd, waarbij zes OD’s een specialisatie in Besluit risico's 
zware ongevallen (Brzo)–taken hebben. De Staatssecretaris heeft hierin 
een regisserende rol als voorzitter van het bestuurlijk omgevingsberaad 
(BOB) en is stelselverantwoordelijk voor het VTH stelsel in het milieu­
domein (Stelsel van vergunningverlening, toezicht en handhaving).
• Het verlenen van vergunningen met als doel bescherming van mens en 
milieu bij activiteiten met GGO’s.
• Het verlenen van vergunningen voor een beperkt aantal bedrijven met 
een verhoogd risico voor de externe veiligheid in Caribisch Nederland.
Stimuleren
Het is primair de verantwoordelijkheid van bedrijven die risico’s voor een 
gezonde en veilige leefomgeving vormen om deze risico’s te identificeren 
en te voorkomen of te beperken. Overheden zijn verantwoordelijk voor 
bijvoorbeeld ruimtelijke ordening of vergunningverlening en toezicht die 
invloed kan hebben op een gezonde en veilige leefomgeving. De Minister 
stimuleert:
• Het in beeld (doen) brengen van bestaande of nieuwe risicosituaties en 
het vermijden of beperken hiervan. Dit geschiedt door inventarisaties 
van deze risico’s en het stimuleren van de aanpak daarvan. Voorbeelden 
zijn: het in beeld brengen van de risico’s van nieuwe technologieën zoals 
het gebruik van nanomaterialen en biotechnologie, het ‘vergroenen’ van 
het beschikbare pakket aan biociden en het terugdringen van het gebruik 
van gewasbeschermingsmiddelen buiten de landbouw, het volgen van 
nieuwe wetenschappelijke inzichten op het gebied van hormoonver­
storing en gecombineerde blootstelling aan stoffen en door het 
ontwikkelen van beleid ten aanzien van onzekere risico’s. Door integraal 
plaagdiermanagement (IPM) toe te passen, wordt gestreefd naar 
vermindering van het gebruik van chemische bestrijdingsmiddelen. De 
eigen verantwoordelijkheid van bedrijven en andere overheden is een 
belangrijk anker, onder andere door openheid te geven ten aanzien van 
feitelijke risico’s. De Risicokaart (in overleg met het Ministerie van 
Justitie en Veiligheid ontwikkeld) en de Atlas Leefomgeving zijn hiervan 
voorbeelden. Op basis van deze informatie kunnen burgers nagaan hoe 
het is gesteld met de kwaliteit van hun directe leefomgeving. Daarnaast 
Tweede Kamer, vergaderjaar 2022–2023, 36 360 XII, nr. 1 145
