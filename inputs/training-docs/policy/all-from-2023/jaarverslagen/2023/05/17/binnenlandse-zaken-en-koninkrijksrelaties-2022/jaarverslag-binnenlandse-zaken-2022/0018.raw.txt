De minister voor VRO, Aedes, IVBN, vastgoedbelang, Kences en de 
Vereniging van Nederlandse Gemeenten hebben eind december 2022 met 
elkaar afgesproken om huisuitzettingen als gevolg van betalingsachter­
standen door stijgende prijzen en hoge energierekeningen zoveel mogelijk 
te voorkomen.
Tot slot is in 2022 veel aandacht uitgegaan naar de huisvesting van vergun­
ninghouders in het licht van de asielcrisis en een spoedige integratie en 
participatie in onze samenleving. Gemeenten hebben circa 29.000 vergun­
ninghouders gehuisvest, waarmee een achterstand op de taakstelling is 
omgebogen in een voorsprong. Daarvoor is ingezet op het versterken en 
verscherpen van het interbestuurlijk toezicht door gemeenten, een nauwere 
samenwerking tussen gemeenten en corporaties en het verbeteren van 
huisvestingsprocessen. Voor de (middel)lange termijn ligt de oplossing met 
name in de eerder aangehaalde uitbreiding van de sociale woningvoorraad.
Om deze uitbreiding in gang te zetten is de Taskforce Versnelling Tijdelijke 
Huisvesting in mei 2022 opgericht. Deze Taskforce ondersteunt gemeenten 
op verschillende vlakken om plannen voor tijdelijke huisvesting te 
versnellen. Ook is er € 88 mln. uitgekeerd aan gemeenten via de stimule­
ringsregeling flex- en transformatiewoningen voor het versnellen van de 
bouw van flex- en transformatiewoningen. Dit is goed voor ruim 7.363 flex- 
en transformatiewoningen. In dit kader heeft het Rijksvastgoedbedrijf in 
2022 een aanbesteding gedaan voor de aanschaf van 2.000 flexwoningen, 
waarmee de bouwcapaciteit van flexwoningen door de markt wordt 
versneld en verhoogd.
Wonen en ouderen
Het aantal ouderen binnen de totale bevolking neemt de komende drie 
decennia verhoudingsgewijs sterk toe. We willen ervoor zorgen dat ook in 
de toekomst ouderen in een voor hen geschikte woning kunnen wonen en 
kunnen verhuizen als ze dat willen.
Vanuit dit oogpunt is aan het einde van 2022 het programma «Wonen en 
zorg voor ouderen» in samenwerking met het ministerie van Volksge­
zondheid, Welzijn en Sport gelanceerd. De kern van dit programma is dat 
van de 900.000 woningen die tot en met 2030 worden gebouwd, minstens 
290.000 woningen (170.000 nultredenwoningen, 80.000 geclusterde 
woonvormen en 40.000 verpleegzorgplekken) voor ouderen worden 
gebouwd.
Nieuw aanbod zorgt ervoor dat ouderen in een voor hen geschikte woning 
kunnen wonen en voor een toename van het aantal verhuisbewegingen van 
ouderen. Hierdoor realiseren we doorstroming in de algehele woning­
voorraad. Om dit nieuwe aanbod woningen geschikt voor ouderen te maken 
is de Stimuleringsregeling Ontmoetingsruimte in Ouderenhuisvesting in 
2022 opengesteld.
Betaalbaar wonen
De betaalbaarheid van de volkshuisvesting is door de schaarste verder 
onder druk komen te staan. Daarom nemen we weer regie op de betaal­
baarheid van zowel huur- als koopwoningen.
In 2022 zijn voor huurders met een middeninkomen de contouren voor 
regulering van de middenhuur uitgewerkt. Voor huurders met een laag 
inkomen zijn er met de woningcorporaties prestatieafspraken gemaakt en 
is de verhuurderheffing afschaft. Dit geeft de corporatiesector meer ruimte 
Tweede Kamer, vergaderjaar 2022–2023, 36 360 VII, nr. 1
