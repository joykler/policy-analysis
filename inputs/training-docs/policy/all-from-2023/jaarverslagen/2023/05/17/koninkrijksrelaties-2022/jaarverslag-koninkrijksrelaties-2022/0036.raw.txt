E. Toelichting op de instrumenten
Uitgaven
4.1 Curaçao, Sint Maarten en Aruba
Subsidies (regelingen)
Noodpakketten
In 2022 is aan Aruba een subsidie verstrekt van bijna € 1,5 mln. voor het 
voedselhulpprogramma voor de maanden juli, augustus en september 
2021. Doordat de subsidieaanvraag eind november 2021 is gedaan, was 
het niet meer mogelijk het geld in 2021 uit te keren. Aan Curacao is een 
resterend subsidiebedrag van bijna € 0,5 mln. uitgekeerd voor het voedsel­
hulpprogramma in 2021 op basis van afgelegde verantwoording en 
vaststelling van subsidie. Met name deze twee mutaties verklaren het 
verschil tussen realisatie en begroting. Tot slot is voor bankdiensten een 
bedrag van € 0,3 mln. aan koersverschillen betaald.
COHO
Op dit instrument worden subsidies die vanuit de Tijdelijke Werkorganisatie 
worden verstrekt verantwoord. Het gaat hierbij om een subsidie die is 
verstrekt aan de VU voor «community service learning Curaçao» en een 
subsidie aan Aruba ter ondersteuning van de kansspelsector.
Opdrachten
Opdrachten landen
In 2022 zijn enkele kleine opdrachten voor activiteiten in de Landen gefinan-
cierd uit dit budget. Het verschil tussen realisatie en vastgestelde begroting 
wordt verklaard door diverse reallocaties die hebben plaatsgevonden bij 
eerste en tweede suppletoire begroting.
COHO
In 2022 is circa € 3,7 mln. besteed aan opdrachten voor de Landspakketten. 
Dit is grotendeels besteed aan onderzoeken en doorlichtingen die dienen 
als nulmetingen en probleemanalyses. Deze vormen belangrijke input voor 
de specifieke invulling van de maatregelen en hervormingen uit de Lands­
pakketten. Te denken valt bijvoorbeeld aan onderzoeken naar de inrichting 
van het financieel beheer van de overheidsorganisaties, sociale zekerheid 
en arbeidsmarkt in alle drie de Landen, en doorlichtingen van de overheids­
bedrijven van Aruba en Sint Maarten.
Inkomensoverdrachten
Toeslagen op pensioenen NA
Conform de regeling vaste verrekenkoers pensioeninkomen voormalig 
Nederlands-Antilliaans (NA) en Arubaanse pensioengerechtigden, zijn 
koersverschillen tussen de Nederlands-Antilliaanse gulden (ANG) en 
Arubaanse florin(AWG) enerzijds en de Euro (€) anderzijds gecompenseerd. 
Het verschil tussen de realisatie en het budget is toegevoegd aan de wissel­
koersreserve op artikel 7.
Tweede Kamer, vergaderjaar 2022–2023, 36 360 IV, nr. 1 36
