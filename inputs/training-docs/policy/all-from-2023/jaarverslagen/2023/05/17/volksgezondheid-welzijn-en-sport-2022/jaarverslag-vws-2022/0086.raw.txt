4.6 Artikel 6 Sport en bewegen
A. Algemene doelstelling
Een sportieve samenleving waarbij plezier in sport en bewegen belangrijk 
is, waarin voor iedereen passende en veilige sport- en beweegmogelijk­
heden aanwezig zijn en topsport mensen inspireert en samenbrengt.
B. Rol en verantwoordelijkheid
De minister is verantwoordelijk voor het landelijke sportbeleid. Aan dit 
sportbeleid ligt vooral de maatschappelijke betekenis van sport ten 
grondslag. Sport en bewegen dragen in belangrijke mate bij aan een betere 
gezondheid, aan het verbeteren van leefbaarheid en veiligheid, sociale 
samenhang en integratie, aan het verbeteren van de schoolprestaties en 
het verminderen van schooluitval. Daarnaast erkent de minister de 
intrinsieke waarde van sport en het belang van sportevenementen. Vanuit 
die verantwoordelijkheid vervult de minister de volgende rollen: 
Stimuleren: van samenwerking tussen relevante partijen om op lokaal 
niveau sportmogelijkheden te bewerkstelligen, van innovatie, kennisont­
wikkeling en kennisdeling. 
Financieren: van programma’s die bijdragen aan voor iedereen passende 
en veilige sport- en beweeginfrastructuur, van internationaal aansprekende 
sportevenementen, van de ambitie om te behoren tot de beste tien 
sportlanden ter wereld, van innovatie, kennisontwikkeling en kennisdeling.
Regisseren: het bijeenbrengen van gemeenten, bedrijfsleven, maatschap­
pelijke organisaties en provincies binnen het Sportakkoord om tot een 
gezamenlijke beleidsagenda te komen.
C. Beleidsconclusies
Het jaar 2022 stond voor Sport en Bewegen in het teken van een aantal 
belangrijke gebeurtenissen en ontwikkelingen. De voorgenomen beleids­
wijzigingen uit de begroting 2022 zijn volgens planning uitgevoerd of in 
gang gezet. Daarnaast zijn, voornamelijk als gevolg van de coronacrisis en 
de noodzakelijke steunmaatregelen voor sportverenigingen, aanvullende 
beleidswijzigingen uitgevoerd. Het beleidsverslag gaat inhoudelijk op de 
belangrijkste conclusies in.
Hierbij speelt ook het vraagstuk rondom de herijking relatie overheid en 
sport in het huidige (top)sportlandschap. Dit wordt verder uitgewerkt samen 
met de sportsector, VSG, NOS*NSF, POS en experts in het traject ‘verdie­
pingsslag’. De Tweede Kamer heeft via de motie Van der Laan verzocht om 
de reikwijdte en effecten van een Sportwet in kaart te brengen. Met als 
onderliggend doel dat iedereen in Nederland de kans moet hebben om te 
kunnen sporten en bewegen in een veilige en toegankelijke omgeving en 
daarmee Nederland fitter, gezonder en weerbaarder te maken. Om dat te 
bereiken worden verbeteringen in de organisatie van de sport op het gebied 
van kwaliteit, veiligheid en toegankelijkheid uitgewerkt. De verdiepingsslag 
geeft de richting voor de route naar een toekomstbestendig sportstelsel.
Tweede Kamer, vergaderjaar 2022–2023, 36 360 XVI, nr. 1 86
