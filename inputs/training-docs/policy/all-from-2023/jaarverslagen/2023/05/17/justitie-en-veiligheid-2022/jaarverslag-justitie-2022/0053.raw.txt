gevonden in een vroeg stadium is toegenomen. Het klachtenloket dat ziet 
op klachten over vastgoedprofessionals is daar een voorbeeld van. Daarbij 
blijkt dat de SGC in staat is om in steeds meer sectoren alternatieve klachten- 
en geschillenoplossing te faciliteren. De focus lag in 2022 op een snelle 
afhandeling van de klacht en/of geschil omdat dit een van de kernwaarden 
van de SGC is. De SGC kent geen behandelingsachterstanden.
Stichting Het Juridisch Loket (hJL)
Het betreft hier de financiering voor apparaatsuitgaven van het Juridisch 
Loket. Het Juridisch Loket is een advies- en doorverwijsinstelling voor 
eerstelijns rechtshulp, die ervoor zorgt dat on- en mindervermogenden 
verzekerd zijn van toegang tot het rechtsbestel. Abusievelijk is de eerste 
termijn van de subsidie van 2022 in 2021 betaald. Dit verklaart de onder­
schrijding van € 8 mln.
Opdrachten
Wet Schuldsanering Natuurlijke Personen (WSNP)
Het bureau WSNP van de Raad voor Rechtsbijstand coördineert de 
uitvoering van de Wet schuldsanering natuurlijke personen en reguleert 
de kwaliteit van de bewindvoering, onder andere door het register WSNP 
en een helpdesk. Via het bureau WSNP wordt een bijdrage verstrekt aan 
de (aldaar geregistreerde) bewindvoerder die een schuldsaneringspro­
cedure naar behoren afwikkelt. Insolventierechters houden toezicht op de 
goede afwikkeling van de lopende schuldsaneringen. De gemiddelde 
subsidie voor een schuldsaneringstraject bedraagt afgerond circa € 720 over 
een periode van gemiddeld 3 jaar. Het totaal aantal schuldsaneringstra­
jecten was in 2022 wederom lager dan in de begroting voorzien mede door 
de beperkte doorstroming vanuit de gemeentelijke (minnelijke) schuldhulp­
verlening, met als gevolg circa € 4,1 mln. lagere uitgaven WSNP.
Toevoegingen Raad voor Rechtsbijstand
De Raad voor Rechtsbijstand verstrekt subsidie door middel van een 
toevoeging aan een advocaat of mediator voor de verlening van rechtsbij­
stand aan rechtzoekenden met een laag inkomen en vermogen. De door 
de cliënt te betalen eigen bijdrage wordt verrekend met de kosten van de 
rechtsbijstand. De financiering van de Raad voor Rechtsbijstand vindt plaats 
aan de hand van het aantal afgegeven toevoegingen over de periode 
1 september tot en met 31 augustus. Naast de financiering van de Raad voor 
Rechtsbijstand worden ook de uitgaven aan gerechtsdeurwaarders voor 
toevoegingszaken ten laste van dit budget gebracht.
In tabel 13 is een uitsplitsing in uitgaven en in aantallen weergegeven van 
de productiegegevens van de raad over de verschillende onderdelen binnen 
de rechtsbijstand.
Tweede Kamer, vergaderjaar 2022–2023, 36 360 VI, nr. 1 53
