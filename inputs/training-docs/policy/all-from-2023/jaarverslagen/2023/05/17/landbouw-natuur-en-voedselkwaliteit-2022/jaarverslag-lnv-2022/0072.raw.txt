onderzoek. Middels een jaarlijkse managementverklaring bevestigen 
hoofden van dienst dat geconstateerde interne fraudes en/of corruptie zijn 
gemeld bij de directeur FEZ, de SG en de ADR.
Onderdeel van het integriteitsbeleid is voorts het moeten voldoen aan de 
normen en regels ter voorkoming van eventuele belangenverstrengeling 
dat kan leiden tot of als doel kan hebben misbruik of oneigenlijk gebruik van 
(koersgevoelige) informatie door medewerkers en daarmee reputatie­
schade voor LNV en/of persoonlijke verrijking. Burgers en bedrijven moeten 
erop kunnen vertrouwen dat LNV en zijn medewerkers niet bevooroordeeld 
of partijdig zijn.
LNV voert in samenwerking met de ADR een additioneel onderzoek uit naar 
het beheer van risico’s op het gebied van fraude, corruptie en belangenver­
strengeling en verankering daarvan in de departementale Management­
control-cyclus.
d. Overige aspecten van de bedrijfsvoering
Informatiebeveiliging
Het Ministerie van LNV heeft, conform de richtlijnen van Binnenlandse 
Zaken en Koninkrijksrelaties, begin 2023 een «Beeld integrale beveiliging 
en privacy 2022» afgegeven waarin de status van de informatiebeveiliging 
in 2022 is omschreven.
Dit betekent dat LNV aan de noodzakelijke wet- en regelgeving (VIR, AVG 
en BIO), een kwaliteitscyclus heeft ingericht voor continue monitoring van 
de status van integrale beveiliging en privacy en een organisatie heeft 
ingericht die dit beheert.
In het rapport Onderzoek toekomstbestendigheid bestaande systemen uit 
januari 2020 van een extern consultantskantoor zijn constateringen en 
aanbevelingen gedaan over het IT-landschap van de NVWA. Vanwege de 
complexiteit van het IT-landschap binnen de NVWA, met navenante proble­
matiek zijn nog niet al de constateringen en aanbeveling opgevolgd. 
De NVWA gaat in 2023 aanvullende acties ondernemen.
Grote lopende ICT-projecten
Het ministerie van BZK informeert de Tweede Kamer periodiek over depar­
tementale grote ICT-projecten. Deze projecten worden op het Rijks-ICT-
dashboard openbaar gemaakt en minimaal éénmaal per jaar 
geactualiseerd. Deze rapportageplicht geldt voor alle ICT-projecten waarvan 
de kosten tenminste € 5 mln. bedragen.
In 2022 zijn binnen LNV de onderstaande 4 grote ICT-programma’s in 
uitvoering:
• Programma Informatiehuishouding van de Toekomst (PIT)
• Programma GLB23-27
• Programma VHS/Realtime Vervoersbewijs Dierlijke Meststoffen (rVDM)
• Project AERIUS
En is 1 groot ICT-project beëindigd: Project Vangstregistratie 
3. Belangrijke ontwikkelingen en verbeteringen in de bedrijfsvoering
Tweede Kamer, vergaderjaar 2022–2023, 36 360 XIV, nr. 1 72
