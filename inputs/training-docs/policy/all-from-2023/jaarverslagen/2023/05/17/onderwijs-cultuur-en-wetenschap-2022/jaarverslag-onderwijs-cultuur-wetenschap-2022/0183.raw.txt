Domein primair onderwijs en voortgezet onderwijs (DGPV)
Iedereen in Nederland verdient een goed bestaan en moet mee kunnen 
doen. Goed funderend onderwijs is daarvoor essentieel. Dit begint bij het 
bieden van dezelfde kansen aan alle kinderen om zich te ontwikkelen en te 
ontplooien. Daarom wordt de onderwijskwaliteit versterkt, zodat elk kind 
leert lezen, schrijven en rekenen en goed wordt onderwezen in burgerschap 
en digitale geletterdheid. Om dit te bereiken, wordt ook geïnvesteerd in 
voldoende en goede leraren en schoolleiders. Kansengelijkheid wordt tot 
slot vergroot door de komende periode te investeren in voor- en vroeg­
schoolse educatie en de rijke schooldag. Binnen elk van deze thema’s spelen 
uitdagingen en kennisvragen, waarbij de beschreven experimenten, 
monitoringsonderzoeken en evaluatieonderzoeken richting bieden voor de 
gestelde ambities en het huidige beleid. De thema's dienen daarnaast als 
eerste richtsnoer voor het strategisch uitzetten van beleidsonderzoek en 
het inventariseren en effectief gebruiken van kennis uit onderzoek.
Thema Onderwijskwaliteit
Het thema onderwijskwaliteit richt zich op de vraag hoe de onderwijskwa­
liteit in het funderend onderwijs verder versterkt kan worden, zodat elk kind 
leert lezen, schrijven en rekenen en goed wordt onderwezen in burgerschap. 
Onderwijskwaliteit behelst thema's zoals het masterplan basisvaardig­
heden, de curriculumherziening, sturing op de kwaliteit van het onderwijs 
en de strategie en impact van digitalisering. Er ligt onder andere een inzicht­
behoefte op het gebied van de effecten van het masterplan basisvaardig­
heden, de curriculumherziening en sterk techniek onderwijs.
Thema Onderwijspersoneel
Goed opgeleide en voldoende onderwijsprofessionals spelen een sleutelrol 
bij het verbeteren van de onderwijskwaliteit. Onderzoek op het thema 
onderwijspersoneel draagt bij aan het vergroten van (kennis over) de 
aantrekkelijkheid van werken in het onderwijs en de positie van onderwijs­
personeel.
Thema Kansengelijkheid
Het thema kansengelijkheid richt zich op hoe beleid kan bijdragen aan 
gelijke kansen voor iedereen en behelst subthema's zoals de rijke 
schooldag, selectie, IKC's, passend onderwijs, en onderwijs-zorg arrange­
menten. Er ligt een inzichtbehoefte op het gebied van de effecten van de 
rijke schooldag, samenwerking tussen het onderwijs en (jeugd)zorg en de 
verbetermaatregelen passend onderwijs..
Tweede Kamer, vergaderjaar 2022–2023, 36 360 VIII, nr. 1 183
