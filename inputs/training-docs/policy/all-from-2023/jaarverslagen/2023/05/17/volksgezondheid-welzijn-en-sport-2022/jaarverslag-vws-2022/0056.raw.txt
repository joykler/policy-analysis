doelgroepen. De menselijke maat staat centraal in de uitvoering en de inzet 
van ervaringskennis hebben hierin uitdrukkelijke plek, evenals aandacht 
voor LHBTIQ+, jongeren en dakloze EU-burgers.
Vanwege de lange kabinetsformatie, bleek de invoering van het objectief 
verdeelmodel en het wetsvoorstel woonplaatsbeginsel per 1 januari 2023 
niet meer haalbaar. Het voorjaar van 2022 is benut om enkele aandachts­
punten (o.a. schaalgrootte, woningen, financiële slagkracht) nader te 
onderzoeken. Deze aandachtspunten zijn ook door de Raad van State 
meegegeven in het kritische advies op een eerdere versie van het 
wetsvoorstel woonplaatsbeginsel. Ook is een beperkt aantal 
(toekomst)scenario’s ten aanzien van de doordecentralisatie van beschermd 
wonen uitgewerkt door een ambtelijke werkgroep. Op basis van de 
bevindingen neergelegd in het rapport «Een stelsel dat helpt» is medio 2022 
door Rijk en gemeenten afgesproken door te gaan met de voorbereidingen 
op de doordecentralisatie per 1 januari 2024. In 2022 is in dat kader het 
concept-wetsvoorstel woonplaatsbeginsel beschermd wonen afgerond en 
op 16 januari 2023 ingediend bij de Tweede Kamer.
Vervolg van het programma Langer Thuis
Zoals in de begroting voor 2022 aangegeven is het programma Langer 
Thuis eind 2021 afgerond. In 2022 is gewerkt aan het programma Wonen en 
Zorg voor Ouderen (WOZO) (Kamerstukken II 2021/22, 29389, nr. 111) dat in 
juli 2022 naar de Kamer is gestuurd. WOZO draagt bij aan een brede 
maatschappelijke beweging, om een omslag te maken in de organisatie van 
ondersteuning en zorg. Eén van de actielijnen binnen WOZO gaat specifiek 
over wonen voor ouderen. Deze actielijn is uitgewerkt in het programma 
wonen en zorg voor ouderen (Kamerstukken II 2022/23, 29389, nr. 112), 
een gezamenlijk programma van de minister voor Volkshuisvesting 
Ruimtelijke Ordening (VRO) en de minister voor LZS, dat op 23 november 
2022 naar de Tweede Kamer is gestuurd. In dit programma wordt in meer 
detail ingegaan op de woon(zorg)opgave voor ouderen.
Daarnaast is samen met het ministerie van BZK gewerkt aan het programma 
Een Thuis voor Iedereen (Kamerstukken II 2021/22, 32847, nr. 883). Dit 
programma is het vervolg op het eerdere adviesrapport «Een Thuis voor 
iedereen» en is in mei 2022 naar de Kamer gestuurd. Het programma ziet 
toe op de woonzorgopgave van kwetsbare groepen waaronder uitstroom 
Maatschappelijke Opvang, Beschermd Wonen, Vrouwen Opvang en GGZ en 
mensen met een zintuiglijke, psychische of fysieke beperking.
In september heeft de staatssecretaris een brief gestuurd over integrale 
visie op mantelzorg in relatie tot informele zorg (Kamerstukken II 2021/22, 
30169, nr. 73). Hij heeft in deze brief aangegeven in deze kabinetsperiode 
aan de slag te willen met dit onderwerp op drie onderdelen: (1) de erkenning 
van mantelzorg en informele zorg in de samenleving, (2) verbinding en 
samenwerking met (het netwerk) van de mantelzorger en (3) respijtzorg. 
De kern van deze brief is dat het noodzakelijk is, gelet op de vergrijzing en 
de toename van het aantal chronisch zieken tot 2040, dat de inzet van 
mantelzorgers van steeds groter belang wordt. Hij heeft aan uw Kamer 
toegezegd te gaan werken aan een uitvoeringsagenda waarin concrete 
activiteiten zijn opgenomen.
Tweede Kamer, vergaderjaar 2022–2023, 36 360 XVI, nr. 1
