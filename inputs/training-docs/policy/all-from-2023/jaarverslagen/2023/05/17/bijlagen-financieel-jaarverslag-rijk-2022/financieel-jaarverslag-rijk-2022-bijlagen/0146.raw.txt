16 OPVOLGING INTERDEPARTEMENTALE BELEIDSONDERZOEKEN (IBO'S)
Doorgaans vindt elk jaar een aantal Interdepartementale Beleidsonder­
zoeken (IBO's) plaats naar belangrijke beleidsonderwerpen. De taakop­
drachten van IBO's worden gepubliceerd als bijlage bij de Miljoenennota.
Hieronder wordt ingegaan op de doorwerking van de IBO's van de rondes 
2020/2021, 2021/2022 en 2022/2023 (voor zover al gepubliceerd) op basis 
van, onder andere, de kabinetsreacties op de onderzoeken. Voor een 
volledig en actueel overzicht van alle gepubliceerde IBO’s, zie het overzicht 
Ingepland en uitgevoerd onderzoek op rijksfinancien.nl.
Ronde 2022/2023
In de ronde 2022/2023 zijn IBO’s opgestart naar Klimaat, Biodiversiteit en 
de Toekomstbestendigheid van het middelbaar beroepsonderwijs (mbo). 
Het IBO Klimaat is inmiddels afgerond.
Klimaat
Op 13 maart 2023 is dit IBO direct na afronding, zonder kabinetsreactie, aan 
de Tweede Kamer aangeboden. Dit voorjaar neemt het kabinet een integraal 
besluit over aanvullende klimaatmaatregelen, waarbij zowel wordt gekeken 
naar normering, beprijzing als subsidiëring (bijvoorbeeld via het Klimaat­
fonds). Het kabinet neemt de resultaten van dit IBO hierin mee. Bij de 
aanbieding van een pakket met aanvullende klimaatmaatregelen zal het 
kabinet ook nader ingaan op de aanbevelingen van het IBO en hoe die zijn 
3
verwerkt.
Ronde 2021/2022
In de ronde 2021/2022 startten IBO’s naar Vermogensverdeling, Publieke 
investeringen, Jeugdcriminaliteit, Sturing op kwaliteit van onderwijs, 
Ouderenzorg en Vereenvoudiging sociale zekerheid. Hieronder wordt 
ingegaan op de IBO's die al gepubliceerd zijn. De publicatie van de de IBO’s 
naar Ouderenzorg en Vereenvoudiging sociale zekerheid vindt plaats in 
2023.
Vermogensverdeling
Dit IBO is direct na het gereed komen op 8 juli 2022 aan de Kamer 
4
aangeboden. De kabinetsreactie volgde bij Prinsjesdag 2022 (20 september 
2022), zoals aangegeven bij de aanbieding van het rapport aan de Tweede 
5
Kamer. In de Voorjaarsnota 2022 kondigde het kabinet aan op basis van dit 
IBO en de evaluatie van de bedrijfsopvolgingsregeling (BOR) te kijken naar 
de wijze waarop de verhouding tussen lasten op vermogen en arbeid meer 
6
in balans kan worden gebracht. Het kabinet hanteert hierbij een gefaseerde 
aanpak. Met het pakket aan maatregelen in het Belastingplan 2023 heeft 
het kabinet een belangrijke stap gezet in het evenwichtiger belasten van 
inkomen uit arbeid en inkomen uit vermogen en in het herstel van het 
7
globale evenwicht in de belasting van verschillende werkenden. Verder 
gaat het kabinet zich de komende jaren inzetten om opmerkelijke belasting­
constructies en oneigenlijk gebruik van fiscale regelingen aan te pakken. 
Hiervoor geldt een taakstellende opdracht oplopend van 162 miljoen euro 
in 2024 tot structureel 550 miljoen euro vanaf 2027. Onderdeel daarvan is in 
3
 Kamerstukken II, 2022-2023, 32 813, nr. 1177.
4
 Kamerstukken II, 2021-2022, 35 925 IX, nr. 38.
5
 Kamerstukken II, 2022-2023, 36 200 IX, nr. 4.
6
 Kamerstukken II, 2021-2022, 36 120, nr. 1. 
7
 Kamerstukken II, 2022-2023, 36 202, nr. 6 en Kamerstukken II, 2022-2023, 36 200 IX, nr. 4. 
Tweede Kamer, vergaderjaar 2022–2023, 36 360, nr. 2
