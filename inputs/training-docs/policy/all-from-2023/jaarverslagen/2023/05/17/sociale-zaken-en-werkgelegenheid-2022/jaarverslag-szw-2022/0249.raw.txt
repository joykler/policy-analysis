6. Nota van Wijziging op de eerste suppletoire begroting
In deze nota van wijziging op de eerste suppletoire begroting wordt de 
begroting van SZW aangepast in verband met de meer uitgaven Kinderop­
vangtoeslag (KOT) door de toegang tot KOT voor ouders met een partner 
buiten de EU en de instroom van Oekraïense ontheemden die aansprak 
maken op KOT.
De gemaakte afweging voor het indienen van een nota van wijziging is dat 
de doelgroep van de KOT snel verbreed moest worden, zodat Oekraïense 
ontheemden die gevlucht zijn met kinderen maar waarvan de partner 
(noodgedwongen) nog in Oekraïne verblijft, aanspraak maken op KOT als 
zij in Nederland gaan werken. Daarom kon met deze maatregelen niet 
gewacht worden tot de tweede suppletoire begroting 2022.
Er is een beroep gedaan op artikel 2.27, tweede lid van de CW, aangezien 
aanspraak op de KOT voor Oekraïense ontheemden een belangrijke 
voorwaarde is om werk en zorg voor de kinderen te kunnen combineren. 
De groep Oekraïense ontheemden bestaat voornamelijk uit vrouwen met 
kinderen waarvan de partner noodgedwongen in Oekraïne is achterge­
bleven. Aangezien de groep Oekraïense ontheemden sinds 1 april 2022 de 
mogelijkheid hadden om te werken en kinderopvang een belangrijke 
voorwaarde daarvoor is, acht het kabinet het niet in het belang van het Rijk 
om uitvoering uit te stellen en heeft het kabinet besloten de uitvoering te 
starten voor de formele autorisatie van beide Kamers.
Tweede Kamer, vergaderjaar 2022–2023, 36 360 XV, nr. 1
