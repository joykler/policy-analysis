De niet-beleidsartikelen
Er zijn twee zogenaamde niet-beleidsartikelen:
1. op artikel 91 (Nominaal en onvoorzien) wordt een overzicht gegeven van 
de verdelingen van tijdelijk geparkeerde middelen, zoals de loon- en 
prijsbijstelling;
2. op artikel 95 (Apparaat Kerndepartement) worden de apparaatsuitgaven 
van het kerndepartement, de apparaatskosten van de inspecties en 
adviesraden, baten-lastenagentschappen en een aantal zbo's en rwt's 
verantwoord.
De bedrijfsvoeringparagraaf
In de bedrijfsvoeringparagraaf wordt verslag gedaan over de bedrijfs­
voering. De paragraaf bevat tevens de mededeling bedrijfsvoering. Deze 
heeft betrekking op het financieel- en materieel beheer en de daarvoor 
bijgehouden administraties.
Jaarrekening
De jaarrekening bevat de departementale verantwoordingsstaat, de samen­
vattende verantwoordingsstaat agentschappen, de jaarverantwoording van 
de agentschappen Dienst Uitvoering Onderwijs (DUO), het Nationaal 
Archief (NA), de saldibalans en de publicatie Wet normering topinkomens 
(WNT)-verantwoording.
Bijlagen
De volgende bijlagen zijn opgenomen:
• toezichtrelaties rwt's en zbo's;
• strategische evaluatie agenda;
• externe inhuur;
• financiële gegevens uit de jaarrekeningen per onderwijssector;
• rijksuitgaven Caribisch Nederland;
• moties en toezeggingen;
• Nationaal Groeifonds-bijlage;
• focusonderwerp Financieel Jaarverslag Rijk 2022.
Tweede Kamer, vergaderjaar 2022–2023, 36 360 VIII, nr. 1
