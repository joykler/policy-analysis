In de pilots onderzoeken RWS, RVB en RVO hoe we delen van grond 
en water het beste kunnen inzetten om duurzame energieprojecten 
te realiseren. Dit doen zij samen met provincies, gemeenten, water­
schappen, netbeheerders en omwonenden, in opdracht van het 
ministerie van EZK. De pilots ondersteunen de energieopgave van 
de Regionale Energie Strategieën-regio’s (RES).
• Vanaf 2022 versnelt het Rijksvastgoedbedrijf het plaatsen van
zonnepanelen op daken van rijksgebouwen. Hiervoor heeft het
kabinet voor de komende twee jaar 140 miljoen euro uitgetrokken.
Het Rijksvastgoedbedrijf zet hoog in en wil vóór 2030 op 80 procent
van de geschikte daken van de eigen gebouwen zonnepanelen
plaatsen. Zo is in 2022 een start gemaakt met een onderzoek naar
welke daken geschikt zijn. Het gaat dan om daken van rijkskan­
toren, gevangenissen en defensiegebouwen.
Definitie en omvang
Hernieuwbare elektriciteit is elektriciteit die uit natuurlijke bronnen komt en 
voortdurend wordt aangevuld.
Het zijn derden die de energie op rijksgronden opwekken en inkopen. 
Daarom is het geen onderdeel van de bedrijfsvoering van het Rijk. Het 
programma Opwek Energie op Rijksvastgoed (OER) informeert de Tweede 
Kamer hierover. In lijn met de CO -prestatieladder rekenen we Europese 
2
wind niet mee in de vermindering van CO . Dat komt omdat de inkoop van 
2
buitenlandse groene stroom met inachtneming van de Garanties van 
11
Oorsprong (GvO’s ) in de praktijk in Nederland niet voor een toename van 
de productie van groene stroom zorgt.
Onder de Rijksbedrijfsvoering vallen alle ondersteunende activiteiten die 
ervoor zorgen dat het Rijk zijn taken kan uitvoeren. Hieronder vallen niet 
de bedrijfsvoering van zelfstandige bestuursorganen, militaire gebouwen, 
middelen en operaties van het ministerie van Defensie en het bouwen aan 
infrastructuur door Rijkswaterstaat.
2.2.4 Hernieuwbaar gas
Om de CO -uitstoot omlaag te brengen moet de Rijksoverheid zuiniger 
2
omgaan met energie en overstappen op groene energie. Hernieuwbare 
gassen zijn een duurzame vervanging van aardgas. Hernieuwbaar gas is gas 
dat is opgewekt uit hernieuwbare bronnen. Dit betekent dat de grondstoffen 
van het gas snel te ’vernieuwen’ zijn. Denk aan groente-, fruit- en tuinafval 
(gft), houtsnippers of mest. Anders dan bij fossiele brandstoffen raken deze 
hernieuwbare grondstoffen niet uitgeput.
Doelstelling
Doelstelling 2030: Gasverbruik van het Rijk moet voor minstens 50 
procent afkomstig zijn uit hernieuwbare bronnen.
Doelstelling 2022: Voor dit jaar is geen tussendoelstelling vastgesteld.
11
 Bij de productie van groene elektriciteit en groen gas worden Garanties van Oorsprong (GvO) 
gecreëerd. Een GvO is een certificaat dat de afkomst van de geproduceerde energie aantoont.
Jaarrapportage Bedrijfsvoering Rijk 2022
