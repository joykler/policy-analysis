e 90
1 suppletoire begroting 2022
Conform de raadsaanbeveling van de Europese Commissie is er een 
regeling opgezet voor Oekraïense ontheemden om contante Oekraïense 
valuta (hryvnia's) om te kunnen wisselen voor euro's. De budgettaire 
verwerking hiervan heeft plaatsgevonden in de eerste suppletoire begroting 
91
van Financiën, die gelijktijdig met een kamerbrief aan beide Kamers is 
verstuurd. Om de regeling in Nederland snel in werking te kunnen laten 
treden achtte het kabinet het wenselijk om – vooruitlopend op formele 
autorisatie door beide Kamers en dus met een beroep op artikel 2.27, tweede 
lid, van de Comptabiliteitswet – op korte termijn middelen ter beschikking 
te stellen om overeenkomsten aan te kunnen gaan met de partijen die de 
regeling zouden gaan uitvoeren. Dit had als doel om de regeling zo spoedig 
mogelijk open te kunnen te stellen voor ontheemden uit Oekraïne.
e 92
NvW op 2 suppletoire begroting 2022
Op 5 december 2022 is een Nota van Wijziging op de tweede suppletoire 
begroting 2022 ingediend, inzake additionele steun van de Europese 
Commissie aan Oekraïne. De Europese Commissie stelt voor om Oekraïne 
in 2023 via macro-financiële bijstand (MFB) € 18 mld. aan concessionele 
leningen te verlenen. Nederland heeft voor haar aandeel hierin een nieuwe 
garantie opgenomen op de Rijksbegroting ter hoogte van circa € 1,1 mld. 
Vanwege het spoedeisend belang om Oekraïne te steunen in de huidige 
oorlogssituatie en omdat parlementaire besluitvorming over de budgettaire 
effecten via het reguliere proces niet tijdig kon worden afgerond, is een 
beroep gedaan op artikel 2.27, tweede lid, van de Comptabiliteitswet. 
Hiermee is, vooruitlopend op formele autorisatie door het Parlement, 
uitvoering gegeven aan het besluit tot ophogen van het verplichtingen­
budget met circa € 1,1 mld. Op dat moment werd verwacht dat de leenover­
eenkomst tussen de Commissie en Oekraïne nog in december 2022 zou 
worden ondertekend. Ondertekening heeft in 2022 echter niet meer plaats­
gevonden. De parlementaire autorisatie werd eind januari 2023 pas 
afgerond.
90
 Kamerstukken II 2021-2022, 36 120, nr. 1
91
 Kamerstukken II 2021-2022, 36 045, nr. 101
92
 Kamerstukken II 2021-2022, 36 250, nr. 4
Tweede Kamer, vergaderjaar 2022–2023, 36 360 IX, nr. 1 241
