Tabel 5.5 geeft de verdeling van het EMU-saldo over de verschillende 
onderdelen van de collectieve sector weer. In tabel 5.6 wordt het EMU-saldo 
van het Rijk verder uitgesplitst.
Tabel 5.5 Opbouw EMU-saldo collectieve sector (in miljoenen euro, - is 
tekort)
MN2022 FJR 2022 Verschil
EMU-saldo Rijk ‒ 24.324 ‒ 12.393 11.932
EMU-saldo sociale fondsen 5.473 11.366 5.893
EMU-saldo decentrale overheden ‒ 2.425 1.114 3.539
EMU-saldo collectieve sector ‒ 21.276 88 21.364
EMU-saldo collectieve sector (in procenten bbp) ‒ 2,4% 0,0% 2,4%
Tabel 5.6 EMU-saldo Rijk (in miljoenen euro, - is uitgave / tekort)
MN2022 FJR 2022 Verschil
Belastingontvangsten 222.795 232.165 9.370
Netto begrotingsgefinancierde uitgaven ‒ 245.715 ‒ 246.958 ‒ 1.244
Af: niet EMU-saldo relevante uitgaven 35.168 27.873 ‒ 7.294
Betaalde rijksbijdrage en rente aan sociale fondsen ‒ 39.007 ‒ 36.359 2.649
Kas-transverschillen en overige posten Rijk 2.435 10.887 8.452
EMU-saldo Rijk (centrale overheid) ‒ 24.324 ‒ 12.393 11.932
Tabel 5.7 geeft het financieringstekort van het Rijk weer. Het financierings­
tekort is het bedrag dat het Rijk op kasbasis in een jaar tekort komt of over 
heeft. Het financieringstekort is daarmee dus ook het bedrag dat in een jaar 
extra moet worden geleend of, bij een overschot, waarmee schulden kunnen 
worden afgelost. Waar het EMU-saldo een begrip op transactiebasis is, is 
het financieringstekort een begrip op kasbasis. Om te komen tot het finan­
cieringstekort moeten naast de belastingontvangsten en de uitgaven op 
de begrotingen nog een aantal correcties worden toegepast. Ten eerste zijn 
de belastingen, zoals die meetellen voor het EMU-saldo, berekend op trans­
actiebasis. Om tot de belastingen op kasbasis te komen moet het kas-trans­
verschil hier vanaf worden getrokken. Hetzelfde geldt voor posten op de 
Rijksbegroting die niet op kasbasis zijn. Allereerst is dat de rente op de 
staatsschuld. Deze staat in de Rijksbegroting op transactiebasis, terwijl voor 
het financieringstekort alleen de kasuitgaven meetellen. Daarnaast wordt 
geld storten in (of opnemen uit) een begrotingsreserve op de begroting 
gezet als uitgave of ontvangst, terwijl het geld de schatkist in dat geval niet 
daadwerkelijk verlaat of binnenkomt. Daarom wordt voor dit type uitgaven 
ook gecorrigeerd om tot het financieringssaldo te komen.
Tabel 5.7 Financieringssaldo Rijksoverheid (in miljoenen euro, - is 
uitgave / tekort)
MN 2022 FJR 2022 Verschil
Belastinginkomsten (kasbasis) 223.125 225.140 2.015
Netto begrotingsgefinancierde uitgaven ‒ 245.715 ‒ 246.958 ‒ 1.244
Af: kas-transverschil rentelasten ‒ 860 ‒ 955 ‒ 95
Mutatie begrotingsreserves 116 1.137 1.021
Mutaties derdenrekeningen inclusief Fortis lening 0 ‒ 269 ‒ 269
Financieringssaldo Rijksoverheid ‒ 23.334 ‒ 21.905 1.429
Het financieringssaldo werkt één op één door in de staatsschuld. Voor een 
financieringstekort moet immers geleend worden op de financiële markten, 
terwijl een overschot gebruikt kan worden om schulden af te lossen. Tabel 
Tweede Kamer, vergaderjaar 2022–2023, 36 360, nr. 2 25
