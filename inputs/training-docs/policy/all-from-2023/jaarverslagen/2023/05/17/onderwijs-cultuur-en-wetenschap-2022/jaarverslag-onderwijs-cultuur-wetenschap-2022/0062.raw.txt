is € 0,6 miljoen minder dan in de vastgestelde begroting staat. Dit is onder 
andere te verklaren door een meerjarige kasschuif om de beschikbare 
middelen voor de RIF-regeling in overeenstemming te brengen met het 
(verwachte) betalingsritme.
Salarismix Randstadregio’s
In het Actieplan Leerkracht van Nederland zijn afspraken vastgelegd over 
de ambities op het gebied van professionalisering en de versterking van 
de salarismix in de Randstadregio’s. Er zijn via de Regeling versterking van 
salarismix leraren middelbaar beroepsonderwijs in de Randstadregio’s, 
aanvullend op de lumpsum, structureel middelen beschikbaar gesteld om 
in deze regio’s tot een versterking van de salarismix te komen. In 2022 is 
circa € 1,7 miljoen toegevoegd aan het budget voor de loon- en prijsbij­
stelling tranche 2022. Al deze middelen zijn in 2022 aan de scholen 
uitgekeerd volgens de in de regeling vastgestelde verdeling.
Regionaal programma
Scholen en gemeenten werken in 40 regio’s samen bij het tegengaan van 
voortijdig schoolverlaten. In 2020 heeft elke regio hiervoor een 4-jarig 
regionaal programma gemaakt waarmee maatregelen worden genomen 
om voortijdige uitval tegen te gaan en jongeren in een kwetsbare positie te 
begeleiden bij de overstap van school naar werk. De uitvoering van de 
maatregelen verloopt volgens planning.
Voor de uitvoering van het regionaal programma was in 2022 in totaal 
€ 49,8 miljoen beschikbaar. Hiervan is € 30,6 miljoen via de contactschool 
naar de regio gegaan en € 19,2 miljoen via de contactgemeente met een 
Regionale Meld- en Coördinatiefunctie (RMC) naar de regio (zie Bijdrage aan 
medeoverheden).
Extra begeleiding en nazorg (aanpak jeugdwerkloosheid)
In 2022 is als onderdeel van een bredere aanpak jeugdwerkloosheid geld 
beschikbaar gesteld voor mbo-instellingen. Met de Subsidieregeling nazorg 
mbo 2022/2023 was in totaal € 10,5 miljoen beschikbaar voor mbo-instel­
lingen om mbo-studenten na diplomering begeleiding te bieden gericht op 
de overstap naar vervolgonderwijs of het vinden van werk. Dit wordt ook 
wel nazorg genoemd.
In twee aanvraagronden hebben mbo-instellingen in totaal voor 
€ 10,6 miljoen aangevraagd en is € 10,5 miljoen toegekend. Gezamenlijk 
geven de mbo-instellingen aan met het subsidiebedrag circa 17.000 
studenten nazorg te gaan bieden. De activiteiten die instellingen op basis 
van de subsidie organiseren variëren van het matchen of stage op werk tot 
het zorgen voor een warme overdracht aan de gemeente, die de student 
verdere begeleiding biedt. De regeling wordt uiterlijk 2026 geëvalueerd en 
uiterlijk 28 februari 2024 moeten instellingen de beleidsinformatie 
aanleveren die inzicht geeft in de resultaten.
Subsidies
Praktijkleren
De Subsidieregeling praktijkleren heeft tot doel werkgevers te stimuleren 
om praktijkleerplaatsen en werkleerplaatsen aan te bieden. Dankzij de 
regeling kunnen leerlingen, studenten of werknemers die een 
(beroeps)opleiding volgen, zich beter voorbereiden op de arbeidsmarkt en 
kunnen werkgevers beschikken over beter opgeleid personeel. De subsi­
dieregeling is een tegemoetkoming voor de kosten die een werkgever 
maakt voor begeleiding van deze studenten of werknemers. In 2022 is voor 
Tweede Kamer, vergaderjaar 2022–2023, 36 360 VIII, nr. 1
