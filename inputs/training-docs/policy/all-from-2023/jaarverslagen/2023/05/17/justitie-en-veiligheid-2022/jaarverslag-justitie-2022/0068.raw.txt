Onrechtmatige Detentie
Ten laste van dit budget worden de vergoedingen verantwoord aan ex-
justitiabelen waarvan is vastgesteld dat recht is ontstaan op een vergoeding. 
Over het algemeen worden deze vergoedingen vastgesteld door de rechter.
Gerechtskosten OM
Ten laste van dit budget worden de uitgaven gebracht die betrekking hebben 
op deskundigen en tolken en vertalers, die een bijdrage leveren aan het 
strafproces en worden bekostigd in overeenstemming met het Besluit 
tarieven in strafzaken.
Verkeershandhaving Openbaar Ministerie
Het OM voert het programma verkeershandhaving uit. Uit dit budget 
worden de uitgaven voor dit programma gedaan, niet zijnde bijdragen aan 
ZBO of agentschap, bijvoorbeeld trajectcontrolesystemen en digitale 
flitspalen. De uitgaven zijn ruim € 11,1 mln. lager uitgevallen dan oorspron­
kelijk was geraamd. Dit is grotendeels door een herschikking van de 
beschikbare middelen over de jaren heen (kasschuif).
Afpakken
Het afpakken van crimineel vermogen is een prioriteit van het kabinet en 
het stuurt met het ketenprogramma afpakken dan ook op ambitieuze 
doelstellingen. Het Openbaar Ministerie zet in het kader van de strafrechte­
lijke vervolging onder meer in op ontnemingsvorderingen van wederrech­
telijk verkregen voordeel, verbeurdverklaringen en ontnemingen als 
onderdeel van een transactie. De beschikbare gestelde middelen in de 
oorspronkelijke begroting zijn in de loop van het jaar via budgetoverhe­
veling uitgezet naar organisaties die actief zijn op het terrein van afpakken 
zoals het FIOD en het Openbaar Ministerie.
Bewaring, verkoop en vernietiging in beslag genomen goederen
De Minister van Financiën is volgens de Comptabiliteitswet verantwoor­
delijk voor het beheer van het overtollige materieel bij het Rijk. Domeinen 
Roerende Zaken is belast met de bewaring, verkoop en vernietiging van 
strafrechtelijk inbeslaggenomen voorwerpen en beheert daarnaast de 
overtollige Rijksgoederen. Deze kosten vielen in 2022 iets hoger uit (€ 0,8 
mln.) dan begroot.
Overige opdrachten
Het verschil tussen de begroting en de realisatie is € 47,9 mln. Dit betreffen 
voornamelijk de middelen voor de digitalisering strafrechtketen. Deze zijn 
overgeboekt naar andere onderdelen (bijvoorbeeld de politie en het OM) 
waar ze tot besteding zijn gekomen.
Garanties
Faillissementscuratoren
Deze regeling voorziet er in dat curatoren in faillissementen bij ontoereik­
endheid van de boedel een voorschot kunnen verkrijgen ter dekking van 
de kosten om een rechtsvordering in te stellen tegen bestuurders van de 
rechtspersoon bij onbehoorlijk bestuur of een voorafgaand 
(verhaals)onderzoek naar de mogelijkheden daartoe. Tevens stelt het de 
curatoren in faillissementen in staat om een procedure te kunnen beginnen 
om activa terug te halen voor de boedel om zo benadeling van de 
crediteuren zoveel mogelijk te beperken
Tweede Kamer, vergaderjaar 2022–2023, 36 360 VI, nr. 1 68
