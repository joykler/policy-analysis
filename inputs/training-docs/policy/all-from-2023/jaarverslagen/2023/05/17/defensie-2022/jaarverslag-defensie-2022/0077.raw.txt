De eenduidige toegang tot regelgeving is vergroot. Tevens wordt invulling 
gegeven aan het verminderen van de werklast door noodzakelijke audit 
aspecten te vereenvoudigen en geautomatiseerd te ondersteunen door 
middel van een verbeterde MKM.
Fraude
Defensie is als grote uitvoeringsorganisatie een belangrijke inkoopmacht 
die internationaal opereert en een omvangrijk arsenaal aan materieel, 
vastgoed en (deels gevoelige) voorraden beheert. Daarnaast is sprake van 
een groot personeelsbestand met, door haar onregelmatige, soms 
gevaarlijke en internationale operaties, een daarbij passende cao met vele 
toeslagsoorten en declaratie-mogelijkheden. Hierdoor bestaan inherent 
risico’s op aanbestedingsfraude, oneigenlijk gebruik en ontvreemding van 
materieel, vastgoed, voorraden, creditcards en contant geld. Daarnaast 
bestaat het risico op indiening en afhandeling van fictieve facturen of 
personeelsdeclaraties en het betalen van salarissen aan niet bestaande 
ambtenaren of onterechte toeslagen. Aandachtspunt dit jaar zijn de extra 
middelen die Defensie tot haar beschikking heeft gekregen. Hierdoor 
ontstaat extra druk op het aanbestedingsproces om budget te realiseren 
met het risico dat dit ten koste gaat van de zorgvuldigheid. Een tweede 
aandachtspunt zijn de leveringen van materieel aan Oekraïne.
Defensie heeft in haar bedrijfsprocessen een beheerraamwerk ingericht dat 
gebaseerd is op een integrale risico-afweging. Dit beheerraamwerk bevat 
onder andere functiescheidingen, goedkeuringsrollen in de administratie, 
monitoring, (jaarlijkse) tellingen en controles. Er is specifieke aandacht voor 
wapen- en munitieopslag en cryptomiddelen. Frauderisico’s zijn hierbij 
mede in beschouwing genomen, maar niet expliciet als zodanig benoemd.
Defensie beschikt over een Gedragscode Defensie, waarin de basiswaarden 
staan omschreven hoe met elkaar, anderen, middelen en bevoegdheden 
wordt omgegaan. De gedragscode geldt voor iedereen binnen de 
organisatie. Daarnaast leggen medewerkers van Defensie de eed of belofte 
af. Medewerkers die werkzaam is zijn op vertrouwensfuncties wordt extra 
gescreend door de MIVD. Er is een Centrale Organisatie Integriteit Defensie 
(COID) die als taak heeft de integriteit en het integriteitsbewustzijn voor 
organisatie en medewerker te bevorderen. Dit doen zij door advies, risico­
analyses, training en voorlichting en integriteitsonderzoeken.
Ter preventie van fraude bij declaraties en facturen worden controles 
uitgevoerd om onterechte of onjuiste betalingen te voorkomen. Het FABK 
en DCHR beschikken hiervoor over interne beheersingscapaciteit. Op basis 
van een risicoanalyse wordt de beschikbare interne controlecapaciteit 
ingezet. Momenteel bekijkt Defensie of de capaciteit voor interne 
beheersing kan worden uitgebreid. Bij een vermoeden van een integriteits­
schending wordt melding gedaan bij het meldpunt Integriteit Defensie 
waarna de COID aanvullend onderzoek kan verrichten. In 2022 zijn geen 
fraudegevallen van materiële aard geconstateerd.
Om te voorkomen dat er onrechtmatige schenkingen aan Oekraïne worden 
gedaan dan wel dat Defensie onrechtmatig declaraties indient bij het 
Ministerie van Financiën wordt zoveel mogelijk de geëigende processen 
doorlopen en zijn er op een aantal gebieden aanvullende beheersmaatre­
gelen getroffen.
Tweede Kamer, vergaderjaar 2022–2023, 36 360 X, nr. 1 77
