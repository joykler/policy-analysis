– De rijbaanlengte hoofdrijbaan is in 2018 toegenomen door de aanleg van 
de nieuwe N18; in 2019 is de oude N18 grotendeels overgedragen aan 
de betreffende gemeenten, waardoor de rijbaanlengte weer afnam. De 
toename in 2022 betreft een administratieve verbetering.
– De omvang van het hoofdwegennet neemt toe door grote verbredings­
projecten, zoals de A1 Oost (2019-2021) en de A9 Gaasperdammerweg 
met de Gaasperdammertunnel (2020). Door deze projecten is ook de 
lengte van de signalering toegenomen.
– De op- en afritten en verbindingswegen zijn de laatste jaren toegenomen 
door de nieuwe parallelstructuur op de A44 ter hoogte van de 
toekomstige aansluiting van de Rijnlandroute. Ook zijn nieuwe aanslui­
tingen aangelegd en bestaande aansluitingen verruimd. De afname in 
2022 heeft een administratieve oorzaak.
– In een aantal verbredingsprojecten worden spitsstroken omgezet naar 
permanente rijstroken, waardoor de lengte spitsstroken afneemt.
– De afname van de beweegbare bruggen betreft voornamelijk bruggen 
die niet meer worden bediend en worden vervangen door vaste bruggen 
met een hogere doorvaarthoogte.
Specifiek 2022:
– In 2022 is de A20 verbreed ten behoeve van de nieuwe Blankenburgver­
binding.
– Er zijn in 2022 geen verbindingswegen bijgekomen: de afname heeft 
een administratieve oorzaak. De verbeterde registratie van ventwegen 
langs N-wegen zorgde de afgelopen jaren voor een administratieve 
toename van de verbindingswegen, zoals gemeld in de Jaarverslagen 
2020 en 2021. De definitie voor verbindingswegen is nu aangescherpt, 
waarbij ventwegen langs N-wegen niet meer als verbindingsweg tellen, 
maar in een aparte categorie vallen. De hier gerapporteerde verbin­
dingswegen bevatten vanaf nu alleen nog de parallelbanen en de verbin­
dingswegen op knooppunten.
– De toename van de verkeerssignalering betreft een administratieve 
verbetering: de signalering op de A73 ter hoogte de van de Roer- en 
Swalmentunnels bleek niet goed in de systemen te staan. Dit is in 2022 
verbeterd in de data-administratie.
– Het aantal beweegbare bruggen is met 4 afgenomen: De Julianabrug in 
de N7 is gesloopt in het kader van het project A7 Zuidelijke Ringweg 
Groningen, fase 2 en wordt vervangen door een vaste brug met een 
hogere doorvaarthoogte. Verder worden de 3 Giessenbruggen in de A20 
al langere tijd (2017) niet meer bediend wegens een veiligheidsrisico 
tijdens de bediening. Eind 2021 is besloten dat dit vaste bruggen worden 
met een hogere doorvaarthoogte.
2. Toelichting areaalgegevens Hoofdvaarwegennet
Algemeen beeld 2018-2022
– De omvang van het vaarwegennet is vrij stabiel. In 2020 is de lengte 
vaarwegen afgenomen als gevolg van de overdrachten van het Oude 
Maasje en het Zuiderkanaal naar het Waterschap Brabantse Delta.
– Het aantal vuurtorens nam in 2020 toe door een overdracht naar Rijks­
waterstaat van de vuurtoren Fort Oranje op St. Eustatius.
– Het aantal schutsluiskolken neemt geleidelijk toe. In 2019 is de derde kolk 
bij de Beatrixsluis in gebruik genomen, in 2020 zowel de Reevesluis als 
de tweede sluiskolk bij sluis Eefde. In 2021 is de Middensluis in 
Terneuzen buiten gebruik gesteld in verband met de vervanging door 
de Nieuwe Sluis in Terneuzen in 2023. In 2022 is de zeesluis bij IJmuiden 
in gebruik genomen.
Tweede Kamer, vergaderjaar 2022–2023, 36 360 J, nr. 1
