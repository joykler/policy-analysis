Arbeidsvoorwaarden en rechtspositie
In 2022 is door de werkgever Rijk en de vakbonden (partijen) een meerjarig 
cao-akkoord (CAO Rijk 2022-2024) gesloten. Hierin staan enkele forse 
hervormingen. Deze cao geldt vanaf 1 april 2022 tot en met 30 juni 2024.
Forse loonstijging lagere inkomens
De onderhandelingen over een nieuwe CAO Rijk stonden in 2022 in het 
teken van de hoge inflatie. Om de lagere inkomens meer te ondersteunen 
is een bodem in de salarissen gelegd van een minimumuurloon van 14 euro. 
Daarnaast is de hele schalenstructuur aangepast. Hierdoor zijn 
medewerkers in de lagere schalen er procentueel meer op vooruit gegaan 
dan medewerkers in de hogere schalen. De loonstijging is hoger naarmate 
een medewerker in een lagere schaal zit en loopt op tot ruim 20 procent voor 
de medewerkers in schaal 1.
Harmonisatie arbeidstijden en onregelmatigheidstoeslagen
Binnen het Rijk is sprake van meer dan dertig organisaties waar 
medewerkers onregelmatigheidsdiensten draaien. Dit zijn grote organi­
saties zoals Douane, Rijkswaterstaat en het gevangeniswezen, maar ook 
kleinere organisaties zoals de Belastingtelefoon en de Rijksrederij. In de 
CAO Rijk zijn per 2024 de arbeidstijden voor onregelmatigheidsdiensten 
geharmoniseerd. Daarbij is gekozen voor twee sets aan normen. Aan de ene 
kant strengere normen voor top down geplande onregelmatigheids­
diensten. Aan de andere kant de ruimere arbeidstijdennormen uit de 
Arbeidstijdenwet voor onregelmatigheidsdiensten waarbij de medewerkers 
meeroosteren en zo zelf onderling hun diensten kunnen plannen. Het Rijk is 
voorstander van meeroosteren omdat dit goed is voor de zeggenschap van 
medewerkers en daarmee hun gezondheid. Daarbij is een jaarurensyste­
matiek afgesproken, waarvoor het jaarlijks aantal te werken uren is 
vastgelegd. Binnen de grenzen van de overeengekomen arbeidstijden kan 
het Rijk hiermee beter inspelen op pieken en dalen in de vraag naar arbeid.
Ook de onregelmatigheidstoelagen zijn in de CAO Rijk per 2024 geharmo­
niseerd. Deze toelagen vertoonden tussen departementen soms nog 
verschillen. Hierbij is een aantal toelagen verbeterd. Ook kunnen 
medewerkers van 55 jaar en ouder vrijwillig nachtdiensten blijven draaien. 
Ze krijgen daarvoor boven op hun vaste onregelmatigheidstoelage een 
extra nachtdiensttoelage.
Leeftijdsregelingen afgebouwd
De leeftijdsdagen en de Regeling partiële arbeidsparticipatie senioren (PAS) 
worden in de CAO Rijk langzaam uitgefaseerd. Alle medewerkers krijgen 
ongeacht hun leeftijd vanaf 2023 64 Individueel Keuzebudget (IKB)-uren 
bovenop de wettelijke vakantie-uren. Dit verlof kunnen medewerkers 
flexibeler gebruiken. Zo kunnen ze dit verlof sparen over meerdere jaren. 
Dit sluit aan bij het uitgangspunt van de werkgever Rijk dat medewerkers 
verschillen in voorkeuren en omstandigheden en zelf keuzes willen maken. 
Voor verschillende groepen oudere medewerkers geldt een overgangsre­
geling. Een deel van de medewerkers kan hierdoor nog kiezen voor de 
huidige leeftijdsdagen en PAS in plaats van de 64 IKB-uren.
Regeling voor Vervroegde uittreding (RVU-regeling)
In de CAO Rijk is afgesproken dat medewerkers twee jaar voor de AOW-
leeftijd mogen stoppen met werken en een RVU-uitkering van de werkgever 
Rijk ontvangen. Voorwaarde is dat ze minimaal 43 jaar gewerkt hebben, 
waarvan minimaal de laatste tien jaar bij het Rijk. Voor medewerkers die 
niet aan deze voorwaarden voldoen, maar die niet gezond hun pensioen 
Jaarrapportage Bedrijfsvoering Rijk 2022 24
