gezamenlijkheid met VWS gekomen wordt tot een nadere uitwerking van 
het voedselbeleid. De ambitie is in 2022 geformuleerd om te komen tot 
een balans in de consumptie tussen dierlijke (50%) en plantaardige eiwitten 
(50%). Dit moet in 2030 gerealiseerd zijn.
In 2022 heeft Milieu Centraal meer dan 140 voedselkeurmerken opgenomen 
in de Keurmerkenwijzer. 12 keurmerken zijn als topkeurmerk bestempeld, 
vanwege hun ambitie, transparantie en controle. Sinds 2022 is er ook een 
topkeurmerk voor klimaat: keurmerken met een hoge ambitie op beperking 
van klimaatimpact kunnen dit topkeurmerk krijgen.
Reeds bestaande ambities in het voedselbeleid zijn voortgezet, zoals de inzet 
op het halveren van de voedselverspilling in 2030 ten opzichte van 2015. 
Het Voedingscentrum heeft in 2022 informatie gegeven om consumenten 
en professionals hierin te ondersteunen. In gezamenlijkheid met partners in 
de Stichting Samen Tegen Voedselverspilling is de vierde Verspillingsvrije 
Week gerealiseerd. Deze had een groot bereik:, 49% van Nederland heeft 
iets gezien/gehoord over voedselverspilling rondom de Verspillingsvrije 
Week, 55% daarvan heeft extra stappen gezet om voedselverspilling te 
voorkomen tijdens die week. Dit zijn bijna 4 miljoen Nederlanders. Ook is in 
opdracht van LNV onderzoek uitgevoerd naar de wijze waarop super­
markten rapporteren over duurzaamheid. Zoals ook aangegeven in de 
Kamerbrief (TK 31532-278) blijkt uit het onderzoek dat supermarkten ieder 
op hun eigen manier transparant zijn over duurzaamheidsinspanningen. 
Echter, deze inspanningen en de verantwoording hiervan in de rapportages 
zijn dermate verschillend, dat het niet mogelijk is om inzicht te krijgen in 
de daadwerkelijke bijdrage gebaseerd op outcome en impact. Super­
markten hebben aangegeven samen met LNV toe te werken naar een 
rapportage-voorstel, zodat vanaf 2023 kan worden gestart met rapporteren 
en meer transparantie op de duurzaamheid van het voedselaanbod.
Nationale eiwitstrategie (NES)
In de Kamerbrief van 3 juni 2022 (TK 35925-XIV-156) is de Nationale Eiwit­
strategie (NES) verder uitgewerkt. De NES draagt bij aan de zelfvoorzie­
ningsgraad van Nederland en de Europese Unie en biedt kansen in de 
verduurzaming van het voedselsysteem en de voedselconsumptie. Als 
onderdeel van de NES is in 2022 een Green Deal Vlinderbloemigen (de Bean 
Deal) ondertekent en opgezet met 56 partijen uit de gehele eiwitketen (rijks­
overheid, regionale overheden en ketenpartijen). Doel van deze deal is 
opschaling van de Nederlandse teelt en verwerking van eiwitrijke 
gewassen, primair bestemd voor humane consumptie, met een focus op 
stikstofbindende vlinderbloemigen. Ook wordt bijgedragen aan verede­
lingsprogramma’s vlinderbloemigen, ten behoeve van opbrengstzekerheid, 
minder gebruik van gewasbeschermingsmiddelen en een betere amino­
zuursamenstelling. De looptijd van de Bean Deal is tot 2025.
De eiwittransitie is ook een onderdeel in de Nationale Eiwitstrategie. In 2022 
is aan de WUR de opdracht verstrekt om een eiwitmonitor te ontwikkelen, 
waarmee de consumptie en het aanbod van plantaardige alternatieven kan 
worden gevolgd Verder is in 2022 aan de Gezondheidsraad advies gevraagd 
over duurzaamheids- en gezondheidsaspecten van een verdere 
verschuiving naar een 40/60 verhouding. Dit advies wordt in 2023 verwacht. 
Het Voedingscentrum heeft consumenten geïnformeerd en gestimuleerd 
om meer volgens de Schijf van Vijf te eten, met daarbinnen een gezonde 
balans tussen plantaardige en dierlijke eiwitten. Daarnaast wordt er door 
de WUR onderzocht (versnellingsagenda) welke aanvullende stappen nodig 
zijn om de transitie verder te versnellen waarbij ook eventuele juridische 
Tweede Kamer, vergaderjaar 2022–2023, 36 360 XIV, nr. 1
