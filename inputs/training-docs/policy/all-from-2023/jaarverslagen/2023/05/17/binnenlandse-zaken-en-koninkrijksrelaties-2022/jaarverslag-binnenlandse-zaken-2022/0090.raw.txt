4.6 Artikel 6. Overheidsdienstverlening en informatiesamenleving
A. Algemene doelstelling
Het ministerie van Binnenlandse Zaken en Koninkrijksrelaties (BZK) zorgt 
voor:
– een veilige, gebruiksvriendelijke en inclusieve (digitale) overheids­
dienstverlening;
– een toegankelijke en transparante overheidsinformatie;
– een veilig en betrouwbaar identiteitsstelsel waarbij veilig en efficiënt 
gebruik wordt gemaakt van (persoons)gegevens;
– bijdragen aan het vertrouwen in de overheid door het verbeteren van 
de informatiepositie van burgers en bedrijven;
– het bewaken van rechten en publieke waarden, zoals privacybe­
scherming en zelfbeschikking, in de informatiesamenleving en daarmee 
bijdragen aan de bewaking van de kernwaarden van de democratie.
– het stimuleren van het verantwoord gebruik van nieuwe technologieen 
voor het verbeteren van overheidsdienstverlening en het oplossen van 
maatschappelijke vragen.
– het aangaan van internationale samenwerking om met gelijkgestemde 
landen wet- en regelgeving te beinvloeden, overheidsdienstverlening 
over de grenzen heen te realiseren, gezamenlijke maatschappelijke 
vragen op te lossen.
Een digitale samenleving over de grenzen heen die rekening houdt met 
burgers en maatschappelijke vragen oplost.
B. Rol en verantwoordelijkheid
De minister van Binnenlandse Zaken en Koninkrijksrelaties (BZK) is verant­
woordelijk voor het bevorderen van een adequate digitale overheidsdienst­
verlening, waarbij het belangrijkste doel is dat de dienstverlening 
toegankelijk is voor iedereen en het bevorderen van het inzetten van digitale 
innovaties voor het oplossen van maatschappelijke vragen.
Stimuleren
– De minister van BZK stimuleert het gebruik van nieuwe digitale techno­
logieën voor het oplossen van maatschappelijke vraagstukken, waarbij 
de markt ook nadrukkelijk uitgedaagd wordt om mee te denken over 
antwoorden op maatschappelijke vragen.
– De minister van BZK stimuleert internationale samenwerking op het 
realiseren van diensten over de grenzen heen en het met like minded 
landen zorgen voor wet- en regelgeving die recht doet aan de 
Nederlandse situatie.
Regisseren
– De minister van BZK zorgt voor maatregelen die burgers rechten geven 
en beschermen tegen ongewenste aspecten van digitalisering.
– De minister van BZK pakt de rol om voortdurend de beleidsagenda op 
het terrein van de informatiesamenleving en overheid te herijken aan 
de eisen van de tijd.
– De minister van BZK is stelselverantwoordelijk voor de inrichting en 
governance van de digitale overheid, waaronder de digitale basisinfra­
structuur die deze mogelijk maakt.
Tweede Kamer, vergaderjaar 2022–2023, 36 360 VII, nr. 1 90
