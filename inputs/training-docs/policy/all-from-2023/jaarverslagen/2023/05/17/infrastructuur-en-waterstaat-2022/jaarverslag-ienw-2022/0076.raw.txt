G. Toelichting op Financiële instrumenten
1 Netwerk
Algemeen
Tot en met 2020 zijn ook de uitgaven voor Intelligente Transport Systemen 
(ITS), Mobiliteit en Gebieden en Duurzame Mobiliteit op artikelonderdeel 
14.01 verantwoord. Vanaf 2021 vindt de verantwoording hiervan plaats op 
artikelonderdeel 14.03.
Opdrachten
Het ministerie van IenW heeft uitvoerings- en onderzoeksopdrachten 
verstrekt in het kader van Smart Mobility (bijvoorbeeld voor 
toekomstbestendige infrastructuur), het kennisplatform tunnelveiligheid, 
het Programma Aanpak Stikstof en taken met betrekking tot de wet ‘Samen 
Werken aan de Uitvoering van Nieuw Geluidbeleid’ (SWUNG). Ook zijn er 
op dit artikelonderdeel uitgaven gedaan voor communicatie, monitoring en 
evaluatie, gedrag- en vraagbeïnvloeding en het meerjarenprogramma 
MIRT.
Bijdragen aan agentschappen
In het kader van het Beleidsondersteuning en Advies (BOA) protocol met 
RWS zijn afspraken gemaakt over beleidsondersteuning en -advisering, die 
RWS heeft uitgevoerd in opdracht van de beleids-DG’s. Door middel van 
de agentschapsbijdrage was capaciteit hiervoor bij RWS gereserveerd.
Bijdragen aan medeoverheden
De bijdragen aan Caribisch Nederland zijn hier verantwoord en hebben 
betrekking op beheer en onderhoud van de infrastructuur aldaar. Ook is 
een specifieke uitkering hier verantwoord in het kader van het innovatieve 
mobiliteitsprogramma SmartWayz.
Bijdrage aan ZBO's en RWT's
Uitgaven voor incidentele werkzaamheden voor ZBO en RWT’s komen ten 
laste van dit artikelonderdeel. Het gaat met name om uitgaven voor 
uitvoeringstoetsen van de RDW.
2 Veiligheid
Opdrachten
Onder opdrachten vallen brede verkeersveiligheidsonderwerpen op het 
gebied van gedrag en voertuig. Gedurende het jaar 2022 zijn onder andere 
opdrachten verstrekt voor Campagnes (Snelheid, BOB, Fiets en MONO) en 
botsproeven. Daarnaast is een aantal structurele bijdragen op dit 
artikelonderdeel verantwoord, bijvoorbeeld de betaling aan de 
gezondheidsraad voor geschiktheidseisen aan bestuurders.
Subsidies
In 2022 zijn subsidies verstrekt aan maatschappelijke organisaties Veilig 
Verkeer Nederland (VVN), Team Alert, kennisnetwerk Startakkoord 
Strategisch Plan (SPV) en de Stichting Wetenschappelijk Onderzoek 
Verkeersveiligheid (SWOV) en ten behoeve van ambulancedata.
Bijdragen aan agentschappen
In het kader van het Beleidsondersteuning en Advies (BOA) protocol met 
RWS zijn afspraken gemaakt over beleidsondersteuning en -advisering, die 
RWS uit heeft uitgevoerd in opdracht van de beleids-DG’s. Door middel van 
de agentschapsbijdrage is capaciteit hiervoor bij RWS ingezet.
Bijdragen aan internationale organisaties
In 2022 is de contributiebijdrage aan de Europese NCAP (New Car 
Assesment Programme) voldaan. Om gedragsbeïnvloeding te bereiken, 
wordt onder meer het Meerjarenprogramma Campagnes 
Verkeersveiligheid uitgevoerd.
Tweede Kamer, vergaderjaar 2022–2023, 36 360 XII, nr. 1 76
