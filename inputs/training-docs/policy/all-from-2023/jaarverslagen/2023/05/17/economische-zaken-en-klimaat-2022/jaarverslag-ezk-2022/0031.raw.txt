GO-Corona
Het kabinet steunt bedrijven die krediet nodig hebben als gevolg van de 
Coronacrisis met een Staatsgarantie op bankleningen via de GO-C. Het 
betreft 80% garantie voor het grootbedrijf en 90% voor mkb-ondernemingen 
op leningen van maximaal € 150 mln. Er zijn in 2022 geen nieuwe garanties 
verstrekt onder de GO-C. Er is 2022 een bedrag van € 9,1 mln aan provisie 
ontvangen voor GO-C aanvragen. Vanwege lager dan verwacht risico is er 
€ 85 mln onttrokken aan de begrotingsreserve van de GO-Corona, deze is 
teruggevloeid naar de generale middelen. De GO-Corona regeling is in 2022 
gesloten.
Groeifaciliteit
Met de Groeifaciliteit worden bedrijven geholpen bij het aantrekken van 
risicodragend vermogen door een 50% Staatsgarantie te verstrekken op 
achtergestelde leningen van banken (ten hoogste € 5 mln) en op aandelen 
van participatiemaatschappijen (ten hoogste € 25 mln). De Groeifaciliteit 
kan ondernemingen in een groeifase, bij bedrijfsovernames en bij herstruc­
tureringen helpen bij het aantrekken van risicokapitaal. De regeling kent 
een horizonbepaling van 1 juli 2023.
Klein Krediet Corona (KKC)
Om getroffen ondernemers te helpen die geen kredietrelatie hebben met 
een bank of maar een kleine kredietbehoefte hebben is de garantieregeling 
KKC gestart voor kredieten tot € 50.000, met een looptijd van 5 jaar, 95% 
garantie en een premie van 2%. Er is in 2022 in totaal € 0,2 mln aan garan­
tieverplichtingen verstrekt. Er is in 2022 een bedrag van € 0,1 mln aan 
premie ontvangen voor KKC aanvragen. Vanwege lager dan verwacht risico 
is er € 7,5 mln onttrokken aan de begrotingsreserve van de KKC.
Microkredieten
In het Aanvullend Actieplan MKB-financiering uit 2014 is € 100 mln 
beschikbaar gesteld voor Microkredieten. Hierop is een garantie van € 86,7 
mln verstrekt aan de Europese Investeringsbank voor de funding van de 
Stichting Qredits van € 100 mln voor de verdere groei van de dienstver­
lening van Qredits (micro- en MKB-krediet tot € 150.000) als de nieuwe 
dienstverlening van Qredits (werkkapitaal en de hogere MKB kredieten tot 
€ 250.000). In 2017 is in dit kader een garantie van € 13,3 mln verstrekt aan 
de Council of Europe Bank (CEB) voor de funding van Qredits. In 2019 is 
daarnaast een garantie verstrekt van € 25 mln aan de Bank Nederlandse 
Gemeenten voor de funding van Qredits. In 2020 is een aanvullende 
garantie verstrekt van € 5 mln aan CEB.
Garantie MKB-financiering
In het kader van het Actieplan MKB-financiering uit 2014 is in totaal € 268,2 
mln aan garanties verstrekt aan alternatieve financiers van het MKB.
Artikel 4 Een doelmatige en duurzame energievoorziening
Garantieregeling Aardwarmte
De garantieregeling Aardwarmte heeft als doel het afdekken van het 
financiële risico indien een boring van een put voor de toepassing van 
aardwarmte voor de borende partij minder oplevert dan verwacht. De 
garantieregeling dekt het risico dat een boring niet in een goede watervoe­
rende laag uitkomt, waardoor het vermogen dat vooraf verwacht werd, niet 
wordt behaald. In dat geval wordt voor een deel van de gemaakte kosten 
Tweede Kamer, vergaderjaar 2022–2023, 36 360 XIII, nr. 1
