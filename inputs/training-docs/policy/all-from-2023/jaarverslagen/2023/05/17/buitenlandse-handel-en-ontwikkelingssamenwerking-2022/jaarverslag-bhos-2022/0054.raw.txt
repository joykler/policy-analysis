meer perspectief te bieden, uitdragen in internationale fora en via interna­
tionale fondsen zoals het Global Partnership for Education (GPE), het 
Education Cannot Wait (ECW) fonds en het Malala fonds.
C. Beleidsconclusies
Seksuele en reproductieve gezondheid en rechten en hiv/aids
Het kabinet schaalde in 2022 haar inzet op mondiale gezondheid verder op. 
De minister voor BHOS lanceerde samen met de minister van Volksge­
zondheid, Welzijn en Sport een kabinetsbrede Nederlandse mondiale 
gezondheidsstrategie 2023-2030, waarmee uitvoering werd gegeven aan 
het coalitieakkoord. In 2022 werd EUR 10 miljoen bijgedragen aan het 
nieuwe Pandemische Fonds van de Wereldbank. Dit geschiedde met zowel 
ODA (BHOS, EUR 5 miljoen ) als non-ODA (VWS, EUR 5 miljoen) middelen.
Het kabinet geeft ook bijzondere aandacht aan de strijd tegen hiv en aids en 
TBC. Het kabinet kondigde aan de meerjarige bijdrage aan het Global Fund 
to Fight AIDS, Tuberculosis and Malaria (GFATM) voor 2023 ‒ 2025 met 
15 procent te verhogen en koppelde hieraan ook een proportionele 
verhoging van de meerjarenbijdragen aan UNAIDS en de WHO. Deze 
organisaties zijn essentieel voor de uitvoering van de programma’s van 
het Global Fund.
Op basis van signalen uit het maatschappelijk middenveld is besloten de 
indieningsdeadline van het Fonds Bestrijding Seksuele Uitbuiting van 
Kinderen uit te stellen. Hierdoor worden middelen pas in 2023 gecommit­
teerd en wordt niet voldaan aan het amendement Ceder/Kuik (35 925 
XVII-14).
Vrouwenrechten en gendergelijkheid
Het ontwikkelde en uitgevoerde beleid (2022) en de bijbehorende resultaten 
(peilstok 21-22) waren conform de verwachtingen zoals opgenomen in de 
BHOS-begroting 2022. In lijn met de BHOS beleidsnota ‘Doen waar 
Nederland goed in is’ zet het kabinet in op een feministisch buitenlandbeleid 
om ongelijkheid te verkleinen en wereldwijd te streven naar een gelijk­
waardige positie van mannen, vrouwen en non-binaire personen. Het heeft 
daarbij bijzondere aandacht voor de positie van lhbtiq+ personen 
(Kamerstuk 34952-162). De voortgang op de implementatie van het 
Nationaal Actieplan Vrouwen, Vrede en Veiligheid (NAP1325-IV) werd in 
2022 aan de Tweede Kamer gestuurd.
Maatschappelijk middenveld
Het ontwikkelde en uitgevoerde beleid (2022) en de bijbehorende resultaten 
(peilstok 21-22) waren conform de verwachtingen zoals opgenomen in de 
begroting. In lijn met de BHOS beleidsnota ‘Doen waar Nederland goed in 
is’ heeft het kabinet zich ingezet voor het versterken van het maatschappelijk 
middenveld wereldwijd en is er aandacht voor het lokaliseren van onze 
inzet. Ter bevordering van de toegang voor lokale organisaties tot de Flex 
optie van het Civic Space Fund is de bestedingstermijn van de eenmalige 
EUR 7,5 miljoen die aan dit fonds is toegekend voor 2022 verlengd tot en 
met 2023. Naar aanleiding van de motie Hammelburg 
(Kamerstuk 36 200 XVII, nr. 16) is daarnaast per 1 januari 2023 het drempel­
bedrag voor aanvragen voor de Flex optie verlaagd van EUR 100.000 naar 
EUR 25.000. 
 
Tweede Kamer, vergaderjaar 2022–2023, 36 360 XVII, nr. 1
