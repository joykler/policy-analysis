Nederlandse oplossingen voor wereldwijde uitdagingen
Digitale- en duurzaamheidstransitie in economische samenwerking
De inzet op de digitale transitie is in 2022 geïntensiveerd. Nederland speelt 
in op de kansen en risico's van digitalisering binnen alle ontwikkelings­
thema's. Op het terrein van private sectorontwikkeling is een werkagenda 
opgesteld om middels digitalisering meer impact te behalen op het 
versterken van het midden- en kleinbedrijf en het versnellen van duurzame 
economische ontwikkeling in partnerlanden. Dit gebeurt bijvoorbeeld door 
de ontwikkeling van digitale diensten centraal te stellen in de gecombi­
neerde aanpak voor handel en ontwikkelingssamenwerking op landen­
niveau, door te investeren in digitaal ondernemerschap en digitale handel 
in partnerlanden (via bijvoorbeeld het International Trade Centre 
Netherlands Trust Fund (ITC-NTF)) en door digitale kansen en risico's te 
agenderen in regionale en multilaterale beleidsdialogen (bijvoorbeeld op e-
commerce via UNCTAD).
Mobiliseren van de private sector voor de SDG's
Nederland werkte in 2022 aan het mobiliseren van private financiering, 
zowel voor specifieke beleidsprioriteiten als voor de brede SDG- en klimaat­
agenda. Voor het realiseren van de SDG- en klimaatdoelen schiet finan-
ciering op dit moment tekort. Nederland zette in op publieke middelen als 
hefboom voor het aantrekken en opschalen van private investeringen. Via 
diverse initiatieven werd een impuls gegeven aan projectontwikkeling. Zo 
heeft Small Business Innovation Research (SBIR) in Developing Markets 
acht projecten ondersteund voor de ontwikkeling en het testen van 
circulaire innovaties in snelgroeiende steden in Afrika. Alle projecten van 
SBIR in Developing Markets betreffen een samenwerking tussen een 
Nederlands bedrijf met een lokaal bedrijf.
In 2022 is het ILX-fonds succesvol van start gegaan. Pensioenfondsen ABP, 
Pensioenfonds Bouw en Pensioenfonds Vervoer hebben dit innovatieve 
fonds voor circa USD 1 miljard gefinancierd en gaan zo mee-investeren met 
de multilaterale ontwikkelingsbanken en FMO in projecten voor de SDG- en 
klimaatdoelen in ontwikkelingslanden. NL heeft ILX in de opstartfase 
gefinancierd.
Nederland heeft verder gewerkt aan private mobilisatie voor duurzame en 
inclusieve publieke voorzieningen. In 2022 word aan het multi-donorini­
tiatief Private Infrastructure Development Group (PIDG) een extra bijdrage 
van EUR 17 miljoen verstrekt om de gevolgen van COVID-19 op te vangen. 
Daarnaast is in 2022 besloten om de samenwerking met PIDG te 
continueren. PIDG heeft een sterk track record rondom het mobiliseren van 
privaat kapitaal voor duurzame infrastructuurprojecten, zowel van interna­
tionale als lokale (institutionele) investeerders.
Verduurzaming waardeketens
Middels financiering van o.a. The Sustainable Trade Initiative (IDH), 
Solidaridad en de Power of Voices-partnerschappen heeft Nederland 
geholpen bij het verduurzamen en inclusiever maken van waardeketens. 
Internationaal en binnen de EU is ingezet op meer aandacht voor leefbaar 
loon en inkomen. Met Nederlandse steun lanceerden Fair Wear Foundation 
en Solidaridad een campagne gericht op de realisatie van een leefbaar loon 
in de kledingindustrie, als onderdeel van een nieuw Europees Burgerini­
tiatief. Ook hebben verschillende pilotlanden na inzet van Nederland en ILO 
in 2022 hun minimumlonen herzien en/of hun arbeidswetgeving bijgewerkt, 
waardoor miljoenen werknemers een hoger inkomen krijgen en zicht krijgen 
Tweede Kamer, vergaderjaar 2022–2023, 36 360 XVII, nr. 1 27
