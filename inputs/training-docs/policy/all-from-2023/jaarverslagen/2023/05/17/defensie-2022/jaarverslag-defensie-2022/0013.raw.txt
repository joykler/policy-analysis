onverminderd voortgezet. Ook binnen het Koninkrijk heeft Defensie een 
breed scala aan taken uitgevoerd. Taken als grensbewaking, luchtruimbe­
veiliging en de ondersteuning van civiele autoriteiten, bij crisisbestrijding 
en bij bewakings-en beveiligingstaken vergt constante inzet van defensie-
eenheden.
Naast de dagelijkse inzet van eenheden en het werk aan de versterking van 
de defensie-organisatie, ondersteunen alle defensieonderdelen Oekraïne. 
De oorlog in de Oekraïne heeft merkbaar gevolgen voor de beschikbaarheid 
van materieel en munitie en zet soms de capaciteit voor het uitvoeren van 
reguliere werkzaamheden en verandertrajecten onder druk. Toch gebeurt dit 
weloverwogen omdat het belang van steun aan Oekraïne onomstotelijk vast 
staat. Door de oorlog in Oekraïne is de vraag naar wapens, wapensystemen 
en munitie veel groter dan aanvankelijk gedacht. Dit heeft vertraagde 
leveringen van wapensystemen, munitie en materieel tot gevolg. Ook het 
feit dat Defensie momenteel kampt met personeelstekorten, maakt dat de 
realisatie van exploitatiebudgetten nog achterblijven. Dit zal ook voor het 
komende jaar effect hebben en vraagt dus enerzijds heldere keuzes, maar 
anderzijds ook flexibiliteit en aanpassingsvermogen van de organisatie.
Het verbeteren van de operationele gereedheid en inzetbaarheid is een 
prioriteit voor de komende jaren. Met name onze personele gereedheid, dus 
de vulling van de organisatie met goed gemotiveerde en opgeleide 
militairen en burgermedewerkers, blijft hierbinnen een belangrijk 
aandachtspunt. Het zijn namelijk onze militairen en burgermedewerkers die 
zich dagelijks inzetten voor de veiligheid van alle Nederlanders. Zij 
verdienen het om onder goede omstandigheden, met het juiste materieel 
en met voldoende goede collega’s te werken. Het verbeteren van de vulling 
van de organisatie, maar ook het verbeteren van de werkomstandigheden 
van onze medewerkers, is daarom ook een belangrijk aandachtpunt die 
tevens randvoorwaardelijk is voor de realisatie van de grote opgave 
waarvoor Defensie de komende jaren staat.
Ook de inzet voor het verbeteren van de Europese samenwerking op het 
gebied van defensie wordt onverminderd doorgezet. Om de complexe 
problemen nu en in de toekomst het hoofd te kunnen bieden, is het namelijk 
essentieel dat Europese partners meer en beter samenwerken en gericht 
werken aan het invullen van Europese capaciteitstekorten. Een gedegen 
Europese industriële basis op het gebied van defensie is hierbij randvoor­
waardelijk en is daarmee onderdeel van deze inzet. Zo vergroten we onze 
gezamenlijke slagkracht, wat essentieel is om ook in de toekomst onze 
veiligheid, waarden en normen te kunnen blijven beschermen.
Financiële ontwikkelingen
Op basis van het coalitieakkoord 2022 en de Voorjaarnota 2022 is de Defen­
siebegroting structureel met € 5 miljard verhoogd. De extra middelen 
worden ingezet voor onder andere het vergroten van de operationele 
gereedheid, gevechtskracht en de wendbaarheid van de krijgsmacht, het 
investeren in innovatie en nieuwe domeinen en het verdiepen van de 
samenwerking met onze partners, EU en NAVO. Na publicatie van de Defen­
sienota is Defensie voortvarend van start gegaan met het realiseren van 
de maatregelen. Het realiseren van de plannen uit de Defensienota 2022 is 
een urgente, maar tevens veelomvattende en complexe opgave. Door de 
oorlog in Oekraïne is de vraag naar wapens, wapensystemen en munitie 
veel groter dan aanvankelijk gedacht. Dit heeft vertraagde leveringen van 
wapensystemen, munitie en materieel tot gevolg.
Tweede Kamer, vergaderjaar 2022–2023, 36 360 X, nr. 1
