gezondheid en economie tot veiligheid en sociale bescherming. Tegelij­
kertijd vindt er een sterke internationale pushback tegen vrouwenrechten 
en gendergelijkheid plaats, zowel in VN, RvE als EU kader. Nederland staat 
pal voor vrouwenrechten en gender gelijkheid en zet zich samen met 
partners hiervoor in. Binnen het beleidskader ‘Versterking Maatschappelijk 
Middenveld’ inclusief het SDG5 fonds zetten strategische partnerschappen 
zich in voor bevordering van vrouwenrechten en gendergelijkheid. Deze 
programma’s zijn gericht op vier thema’s: het tegengaan van geweld tegen 
vrouwen, het vergroten van politieke deelname en leiderschap van 
vrouwen, het verbeteren van de economische positie van vrouwen en het 
versterken van hun rol in conflictoplossing en vredesopbouw.
Ondersteunde maatschappelijke organisaties zijn er in totaal 428 keer in 
geslaagd om ruimte te creëren voor maatschappelijke eisen en posities op 
het gebied van vrouwenrechten en gendergelijkheid. Ondersteunde 
maatschappelijke organisaties - waaronder vrouwenrechtenorganisaties en 
organisaties geleid door vrouwen en jongeren - dragen hieraan bij door 
middel van pleitbezorging en beïnvloeding. Dit gebeurt onder andere door 
agenda setting, beïnvloeding van het debat en het opbouwen van sociale 
bewegingen die erin slagen ruimte te creëren voor maatschappelijke eisen 
en standpunten over bijvoorbeeld het tegengaan van geweld tegen 
vrouwen en meisjes, beter functioneren van publieke instanties en politieke 
participatie van vrouwen. De resultaten voor 2022 liggen iets onder de 
doelstelling van 500. Dit is onder andere te verklaren door de COVID-19 
pandemie die invloed had om implementatie van programma’s en inflatie.
Indicator vrouwenrechten en gendergelijkheid: Aantal maatschappelijke 
organisaties met versterkte capaciteit voor de bevordering van vrouwen­
rechten en gendergelijkheid
Mede dankzij door Nederland gefinancierde programma’s zijn 1,212 
maatschappelijke organisaties versterkt in hun capaciteit voor de 
bevordering van vrouwenrechten en gendergelijkheid. Hiermee is de streef­
waarde van 300 ruim behaald. Van de 1,212 organisaties werden 639 organi­
saties specifiek gerapporteerd als geleid door vrouwen. De 
maatschappelijke organisaties beogen de politieke en economische 
zeggenschap van vrouwen te vergroten evenals hun rol in  conflictoplossing
en vredesopbouw. Daarnaast richten ze zich op het tegengaan van geweld 
tegen vrouwen. Naast het aantal maatschappelijke organisaties met 
versterkte capaciteit voor de bevordering van vrouwenrechten en gender­
gelijkheid, houdt het ministerie ook bij hoeveel individuen versterkte 
capaciteit hebben verkregen als direct gevolg van de ondersteunde 
programma’s. Dit waren dit 48,088 individuen. Versterkte capaciteit (kennis 
en vaardigheden) bestaat bijvoorbeeld uit leiderschapstrainingen voor 
vrouwen, bewustwordingssessies voor jongens en mannen over vrouwen­
rechten, eerlijke verdeling van huishoudelijke taken, positieve masculiniteit 
en het voorkomen van geweld tegen vrouwen.
Indicator Seksuele en Reproductieve Rechten en Gezondheid (SRGR): 
Aantal van de 20 geselecteerde landen met jaarlijkse toename van modern 
Contraceptive Prevalence Rate (mCPR).
De indicator mCPR staat voor het percentage vrouwen in de vruchtbare 
leeftijd (15-49 jaar) dat moderne voorbehoedsmiddelen gebruikt, of van wie 
de partner dat doet. Dit vormt een goede graadmeter voor de voortgang van 
programma’s op het gebied van Seksuele en Reproductieve Gezondheid en 
Rechten (SRGR) omdat mCPR ook inzicht geeft in hoeverre resultaten zijn 
Tweede Kamer, vergaderjaar 2022–2023, 36 360 XVII, nr. 1 107
