Organisatieomvang
Figuur 15 Bedragen besteed aan scholing en opleiding in gemiddeld bedrag 
per arbeidsjaar
2.000
€ 1€ 1.730.730
€ 1€ 1.57.5766
€ 1€ 1.520.520
€ 1€ 1.41.4100
1.500
€ 1€ 1.308.308
1.000
500
0
2018 2019 2020 2021 2022
Bron: P-Direkt, inventarisatie.
1.2.7 Bij het Rijk staat de werkbeleving voorop
Gezond en veilig werken
Het Rijk streeft naar een werkomgeving met een open cultuur waarin 
medewerkers gezond en veilig hun werk kunnen doen.
In 2022 zijn de verschillende thema’s uit de Arbocatalogus Rijk geactuali­
seerd. Het gaat om de thema’s beeldschermwerk, werkdruk, agressie & 
geweld en ongewenste omgangsvormen. De maatregelen zijn in lijn 
gebracht met huidige wetgeving, rijksbrede kaders, de stand van de 
wetenschap en professionele dienstverlening. Bij de actualisatie vormen 
hybride werken en de risico’s die daarmee samenhangen het uitgangspunt. 
Op basis van de Arbocatalogus nemen we geschikte maatregelen om 
arbeidsrisico’s te voorkomen. Na toetsing door de Nederlandse arbeidsin­
spectie is de Arbocatalogus Rijk beschikbaar via de website van het A&O 
fonds Rijk.
Het Rijk werkte in 2022 een sectorspecifieke a anpak uit ter voorkoming van 
coronabesmettingen. Deze aanpak is onder meer vastgelegd in de Arboca­
talogus Rijk. Daarnaast is een adviesteam COVID-19 ingesteld met 
deskundigen vanuit verschillende disciplines. Denk aan bedrijfsgenees­
kunde en arbeidshygiëne. Het adviesteam geeft gevraagd en ongevraagd 
advies op centraal niveau en werkt met een sectorplan met maatregelen 
voor verschillende scenario’s. Vanwege de grote diversiteit aan werkzaam­
heden en specialismen binnen de sector is daarnaast ruimte voor 
aanvullende, gerichte maatregelen voor verschillende onderdelen van het 
Rijk.
De focus ligt in 2022 ook op het versterken van de vitaliteit van 
medewerkers, teams en organisatie. Er ligt een rijksbrede visie en ambitie, 
zodat ministeries op dezelfde manier met vitaliteit aan de slag kunnen. 
Binnen het vitaliteitsbeleid is aandacht voor fysieke, mentale en sociaal-
emotionele vitaliteit, en voor zingeving. Er zijn al voorbeelden van concrete 
rijksbrede interventies. Denk aan ondersteuning bij het stoppen met roken, 
meer kennis over de overgang en zelfhelpmodules over mentale klachten.
Jaarrapportage Bedrijfsvoering Rijk 2022
