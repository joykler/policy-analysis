Veiligheid stelde de politie een verbeterplan vast om de uitvoering van de 
Individuele Beoordeling te verbeteren. Daarnaast is de werkwijze van de 
Individuele Beoordeling bij de recherche en meldkamer geïmplementeerd. 
Bij deze implementatie betrok de politie ook het verbeterplan.
Samen tegen mensenhandel
Zomer 2022 startte het proces om samen met betrokken organisaties het 
programma Samen tegen Mensenhandel te herijken. Doel is te komen tot 
een gezamenlijke langetermijnvisie en strategie. De methodiek die we 
hiervoor gebruikten is Opgave Gericht Werken en sluit aan bij het Beleids­
7
kompas . We organiseerden twee ronde tafels waaraan zo’n 80 deelnemers 
met elkaar in gesprek gingen over trends, (oorzaken van) problemen en 
oplossingen in de aanpak van mensenhandel. Dit leverde o.a. een 
bloemlezing op.
Seksuele misdrijven: preventie, repressie én publiek-private acties
In 2022 dienden we het Wetsvoorstel seksuele misdrijven in bij de Tweede 
Kamer. In lijn met internationale verplichtingen moderniseert dit voorstel 
de seksuele misdrijven in het Wetboek van Strafrecht. Het maakt meer 
seksueel overschrijdend gedrag strafbaar. Om de inwerkintreding van de 
wet (beoogd in 2024) goed voor te bereiden, zijn we een implementatie­
traject gestart. Het doel daarvan is de organisaties in de strafrechtketen en 
overige organisaties te faciliteren zodat zij in staat zijn om deze wet uit te 
voeren op het moment dat de wet in werking treedt.
2.5 Discriminatie en racisme: meer coördinatie en integratie noodzakelijk
Dit jaar publiceerde de Nationaal Coördinator tegen Discriminatie en 
Racisme het Nationaal Programma tegen Discriminatie en Racisme. Ook 
werkten dit jaar verschillende ministeries, waaronder JenV, aan een inter­
departementale aanpak van online discriminatie.
3 Migratiebeleid: integraal, uitvoerbaar en rechtvaardig
Het jaar 2022 was een bewogen jaar met een crisis door de stroom van 
ontheemden veroorzaakt door de Russische invasie van Oekraïne en de 
crisis in de opvang. Dit vroeg extra inspanningen en forse opgaven. Vanaf 
het moment dat de eerste Oekraïners in Nederland arriveerden, schaalden 
we op naar een crisisstructuur. Ook de opvangcrisis vroeg de nodige extra 
inspanningen. Het totaalaantal asielaanvragen steeg fors ten opzichte van 
de afgelopen jaren.
7
 Het Beleidskompas is de opvolger van het IAK.
Tweede Kamer, vergaderjaar 2022–2023, 36 360 VI, nr. 1
