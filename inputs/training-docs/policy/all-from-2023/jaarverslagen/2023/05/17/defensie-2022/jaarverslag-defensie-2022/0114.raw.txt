belang om eenheden goed te ondersteunen. In dat kader heeft de Directeur 
COID een zelfstandige onderzoeksbevoegdheid gekregen. In 2022 zijn er 
door de COID 18 integriteitsonderzoeken gestart, in 2021 waren dat er 11.
Koninklijke Marechaussee 
De KMar is een militaire politieorganisatie en voert haar taken op basis van 
de Politiewet, waar medewerkers verregaande bevoegdheden en verant­
woordelijkheden hebben. Van hen wordt daarom een nog hoger integri­
teitsbesef verwacht dan bij de andere krijgsmachtdelen. Om die reden wordt 
aan relatief lichte vergrijpen een zwaarder gewicht toegekend en wordt vrij 
snel een onderzoek gestart naar een vermeende schending. De onderzoeken 
worden bij de KMar uitgevoerd in opdracht van bevoegd gezag door de 
Sectie Interne Onderzoeken, indien blijkt dat er sprake is van schendingen 
of daar direct duidelijkheid over is worden rechtspositionele trajecten door 
bevoegd gezag geïnitieerd waar bij deze wordt ondersteund door de 
afdeling Juridisch HR Advies.
5
Deze cijfers worden apart weergegeven. Bij de KMar zijn in 2022 116 rechts­
positionele trajecten gestart, en 121 rechtspositionele trajecten aangaande 
integriteit afgerond. Hieronder bevinden zich trajecten die al in 2021 zijn 
gestart. In 115 van deze trajecten is er geconcludeerd dat er daadwerkelijk 
sprake was van een integriteitsschending.
Niet ieder vermoeden van een integriteitsschending leidt of hoeft te leiden 
tot een integriteitsonderzoek. Commandanten hebben meer opties om 
ongewenst of niet integer gedrag te begrenzen, bespreekbaar te maken of 
te beëindigen.
Maatregelen
De volgende maatregelen zijn in 2022 naar aanleiding van rechtspositionele 
6
trajecten en formele integriteitsonderzoeken genomen, exclusief DOSCO:
– 16 ambtenaren zijn ontslagen;
– 51 keer is een ambtsbericht opgemaakt of is de ambtenaar berispt;
– 1 keer heeft verplaatsing plaatsgevonden;
7
– 51 keer is een andere maatregel genomen .
Sommige integriteitsonderzoeken hebben tot meerdere maatregelen 
geleid. Nog niet in alle integriteitsdossiers die in 2022 hebben gespeeld is 
besloten of er (rechtspositionele) maatregelen volgen. Een afhandeling kan 
ook leiden tot een cultuuronderzoek. Ook dan worden er geen rechtspositi­
onele maatregelen genomen. Dit soort onderzoek is namelijk gericht op 
leren en verbeteren.
Jaarverslag Integriteit Defensie 
Het jaarverslag Integriteit Defensie 2022 geeft meer duiding aan en inzicht 
in de integriteitsontwikkelingen binnen Defensie.
5
 Het personeel van de KMar werkt vanuit de politiewet en heeft daardoor een ander beoordelings­
kader rondom integriteit dan de andere defensieonderdelen. Daarom wordt de KMar hier apart 
genoemd.
6
 Interne integriteitsonderzoeken gestart conform de SG-aanwijzing 989, met betrokkenheid van 
de COID.
7
 Bij andere maatregel kan gedacht worden aan iemand die voor de eerste keer een licht vergrijp 
heeft begaan, waarbij betrokkene een waarschuwing krijgt of wordt aangesproken zonder dat dit 
een rechtspositioneel besluit is.
Tweede Kamer, vergaderjaar 2022–2023, 36 360 X, nr. 1
