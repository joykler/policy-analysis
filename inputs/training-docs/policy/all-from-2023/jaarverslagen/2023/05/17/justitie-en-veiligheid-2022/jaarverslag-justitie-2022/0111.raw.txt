In het kader van de taskforce Papier is een kilometer operationele dossiers 
gedigitaliseerd. De voorbereiding voor digitalisering is gestart bij andere 
JenV-organisaties. Zo zijn scanfaciliteiten ingericht met inzet van 
medewerkers met een afstand tot de arbeidsmarkt. Tevens zijn een archief­
schouw en archiefbewerkingsplannen opgeleverd, voorbereiding getroffen 
voor overdracht aan het Nationaal Archief en/of het vernietigen van 
dossiers.
In het kader van de taskforce Digitalisering Werkprocessen is een advies en 
roadmap 2022-2026 opgesteld voor het verbeteren van de Informatievoor­
ziening (IV) en Informatiehuishouding (IHH) bij de Raad voor Rechtsbijstand. 
Met en voor de Raad voor de Kinderbescherming is een advies en roadmap 
2023-2026 voor het verbeteren van de IV en IHH opgesteld en zijn twee 
secundaire processen in kaart gebracht en verbetervoorstellen geformu­
leerd voor het vastleggen van processen. Ten behoeve van het vreemdelin­
genbeeld en het vreemdelingenportaal is met de migratieketen een GAP-
analyse uitgevoerd. In samenwerking met de taskforce papier wordt 
gekeken naar nog te digitaliseren processen om zo de nieuwe aanwas van 
papier ook in te dammen.
De Taskforce Datakwaliteit werkt in nauwe samenwerking met de Chief Data 
Officer (CDO) aan het realiseren van verbeteringen in de datakwaliteit als 
onderdeel van de CDO agenda. Er is een analyse uitgevoerd bij de Justitiële 
Informatie Organisatie en een plan van aanpak opgesteld. In samenwerking 
met DI&I is een logisch gegevensmodel en datakwaliteit dashboard 
ontwikkeld. Er is gestart met analysevraagstukken m.b.t. Executiedash­
board. En in samenwerking met de CDO is een aanpak uitgewerkt over 
samenwerking in het kader van Federatief Datastelsel/Data Boekhouding in 
2023 en volgende jaren.
Informatiebeveiliging en Digitale Weerbaarheid JenV
In 2022 is uitvoering gegeven aan het Plan van Aanpak Informatiebevei­
liging 2.0 (PvA IB 2.0). Met de uitvoering van het PvA IB 2.0 wordt beoogd 
de kans op en gevolgen van verstoringen van dienstverlening aan burgers, 
bedrijven en instellingen zo veel als mogelijk te beperken. Ook is het doel 
financiële chantage, spionage, diefstal van (persoons)gegevens, etc. te 
voorkomen.
In navolging van de red team onderzoeken in 2021 is ook in 2022 de opera­
tionele informatieveiligheid bij diverse JenV-organisaties onderzocht. In 
navolging hiervan zijn verbeterplannen opgesteld om kwetsbaarheden op 
te lossen. Het programma faciliteert JenV organisaties. Zo is Tanium voor 
onder meer assetmanagement en vulnerabilitymanagement uitgerold bij 
vijf JenV-organisaties.
Weerbaar JenV ondersteunt medewerkers in het risicobewust en alert 
handelen met informatie en informatievoorzieningen. Instrumenten zijn 
onder andere een basiscursus diverse modules voor specifieke 
doelgroepen en phishingsimulaties. Er wordt gewerkt met een integrale 
aanpak en periodieke meting. Evaluatie en bijsturing vindt plaats via onder 
meer een jaarlijkse weerbaarheidsmeting en risicoweging. De basiscursus 
is onderdeel van het personeelsreglement en daarmee onderwerp van het 
personeelsgesprek.
De verdere implementatie van de aanbevelingen van de ADR inzake risico­
management is opgenomen in het project Governance, Risk en Compliance 
van het PvA IB 2.0.
Tweede Kamer, vergaderjaar 2022–2023, 36 360 VI, nr. 1 111
