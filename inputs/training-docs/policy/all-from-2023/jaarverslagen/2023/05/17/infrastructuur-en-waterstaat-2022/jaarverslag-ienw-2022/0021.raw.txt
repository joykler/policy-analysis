aanvullende rapporten zijn de eerste hoofdlijnen van een geactualiseerd 
Nationaal Programma Radioactief Afval, dat in 2025 moet worden 
vastgesteld, geschetst.
Zeer Zorgwekkende Stoffen (ZZS)/ PFAS
In 2022 is de beleidsevaluatie van het ZZS-emissiebeleid afgerond. Dit heeft 
geleid tot diverse suggesties voor verbetering van de uitvoering van het 
beleid. Deze suggesties worden onder andere opgepakt in het brede Impuls­
programma Chemische Stoffen. Het programmaplan van dit programma is 
12
bij brief van 16 december aangeboden aan de Tweede Kamer. In 2022 is 
daarnaast gewerkt aan de voorbereiding van een database voor ZZS-
emissies. Dit zal zijn beslag krijgen via een wettelijke verplichting in 2024.
PFAS is de verzamelnaam voor de groep van zo’n 10.000 per- en polyfuo­
ralkylstoffen. Deze stoffen hebben als negatieve eigenschap dat ze in het 
milieu niet afbreken en schade kunnen toebrengen aan mens en milieu. 
Nederland heeft samen met Duitsland, Denemarken, Zweden en 
Noorwegen een restrictievoorstel opgesteld om het op de markt brengen 
van deze stof zo ver mogelijk terug te dringen. In 2022 is veel werk verricht 
om dit voorstel af te ronden. De geplande datum van indiening van het 
voorstel bij het EU-agentschap is 13 januari 2023. Hierna volgt een EU-
procedure met openbare raadplegingen, adviezen door twee expertco­
mités, een Commissievoorstel en besluitvorming door lidstaten, 
vermoedelijk in 2025.
PFAS in Zeeland
In 2021 ontstond in de provincie Zeeland bezorgdheid over hoge PFAS-
waarden in de Westerschelde. In het voorjaar van 2022 zijn daarom door 
minister Harbers en de Zeeuwse gedeputeerde Van der Velde twee PFAS-
coördinatoren aangesteld om lopende acties te verbinden en nieuwe acties 
uit te zetten om risico's in beeld te krijgen en op termijn de PFAS-waarden 
in de Westerschelde naar beneden te brengen. In 2022 is een begin gemaakt 
met het inventariseren van de bronnen van PFAS in de Westerschelde. 
Hierin wordt nauw met Vlaanderen samengewerkt. Vlaanderen werkt aan 
het herzien van lozingsvergunningen. Nederland kijkt mee met de belang­
rijkste vergunningen en deelt kennis, onder meer door het organiseren van 
expertsessies waarin vergunningverlening en emissienormen centraal 
staan. In 2022 zijn daarnaast een aantal onderzoeken uitgevoerd. Eén van 
die onderzoeken toonde aan dat vis, schaal- en schelpdieren hoge concen­
traties PFAS bevatten. Als gevolg daarvan heeft de GGD afgeraden zelfge­
vangen producten uit de Westerschelde te consumeren. Zeegroenten 
kunnen wel veilig gegeten worden. Een zwemwateronderzoek liet zien dat 
op de aangewezen zwemlocaties veilig kan worden gezwommen. De beide 
coördinatoren hebben in 2022 in juni en november een voortgangsrap­
portage gedeeld met de Tweede Kamer en de Provinciale Staten van 
Zeeland.
Maatwerkafspraken
In 2022 is, naar aanleiding van het Coalitieakkoord, gestart met het maken 
van bindende maatwerkafspraken met de 10 tot 20 grootste uitstoters van 
broeikasgassen. Dit is nadrukkelijk een gezamenlijke opgave, waarbij 
samen met het ministerie van Economische Zaken en Klimaat wordt 
gewerkt aan de transformatie van de industrie naar groene, schone 
bedrijven die zowel fors minder CO uitstoten als hun impact op de 
2
12
 Kamerstuk 22343-350, 16 december 2022.
Tweede Kamer, vergaderjaar 2022–2023, 36 360 XII, nr. 1
