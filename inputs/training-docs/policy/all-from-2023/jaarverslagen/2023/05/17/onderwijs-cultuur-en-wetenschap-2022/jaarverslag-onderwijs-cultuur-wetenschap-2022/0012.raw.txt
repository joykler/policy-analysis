ook hierbij teruggekeken op de activiteiten die in deze context hebben 
plaatsgevonden. Daarnaast is een tabel met de gerealiseerde beleidsdoor­
lichtingen opgenomen en een overzicht van de risicoregelingen.
De beleidsartikelen
De beleidsartikelen bestaan uit de volgende onderdelen:
• een algemene doelstelling met een toelichting daarop;
• een passage gewijd aan de verantwoordelijkheid van de Ministers;
• de beleidsconclusies;
• de tabel budgettaire gevolgen van beleid;
• een toelichting op de financiële instrumenten.
Tabel «budgettaire gevolgen van beleid»
De tabel «budgettaire gevolgen van beleid» bevat een vaste indeling naar 
soorten financiële instrumenten volgens de Rijksbegrotingsvoorschriften. 
In de kolom «Vastgestelde begroting» is de stand weergegeven van de 
ontwerpbegroting (derde dinsdag van september) plus de mutaties die bij 
een nota van wijziging, amendement of motie ten opzichte van de ontwerp­
begroting (dus na de derde dinsdag van september, maar voor de mutaties 
eerste suppletoire begroting) zijn aangebracht.
Relatie verplichtingen versus uitgaven
In de tabel budgettaire gevolgen van beleid staan naast de uitgaven en de 
ontvangstenmutaties ook verplichtingenmutaties. Bij de verplichtingen 
wordt ook aangegeven welk deel garantieverplichtingen betreft. Het gaat 
hier met name om zogenaamde garanties voor her- en nieuwbouw in het 
onderwijs in het kader van schatkistbankieren, kredietgaranties/verzeke­
ringen in de cultuursector en de garanties voor de rekening courantlimieten 
die instellingen aanhouden bij het Ministerie van Financiën. Bij kredietga­
ranties/verzekeringen moet gedacht worden aan een indemniteitsregeling 
voor kunstvoorwerpen die op uitleenbasis in een Nederlands museum zijn 
tentoongesteld.
Toelichting financiële instrumenten
In de toelichting op de financiële instrumenten zoals opgenomen in de tabel 
budgettaire gevolgen van beleid worden de voornaamste verschillen 
verklaard tussen de oorspronkelijke begroting en de realisatie. De 
kasuitgaven zijn voor deze toelichting leidend. In het algemeen is er in de 
begroting sprake van een vaste verhouding tussen de verplichtingen en 
uitgaven die gerelateerd is aan het bekostigingsmoment voor scholen/
instellingen. Er geldt daarom alleen een aanvullende, aparte toelichting 
voor de verplichtingmutaties als er sprake is van een opmerkelijk verschil 
met de uitgavenmutaties. Hiervoor wordt het procentuele realisatieverschil 
bij de verplichtingen vergeleken met het procentuele realisatieverschil bij 
de uitgaven. En als het verschil tussen deze percentages meer dan 
10 bedraagt, dan worden de verplichtingenmutaties apart toegelicht.
In de toelichting op de financiële instrumenten wordt daarnaast toegelicht 
waarvoor de instrumenten bedoeld waren. Hierbij wordt aangesloten bij 
de toelichting uit de begroting. Indien relevant, wordt op bondige wijze 
ingegaan op verschillen tussen de budgettaire raming en de realisatie in 
het verslagjaar. Voor de toe te lichten instrumenten wordt een keuze 
gemaakt op basis van financieel belang en/of politieke relevantie. Als norm 
voor financieel belang geldt de voorgeschreven staffel uit de Rijksbegro­
tingsvoorschriften.
Tweede Kamer, vergaderjaar 2022–2023, 36 360 VIII, nr. 1
