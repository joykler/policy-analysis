Tot en met de begroting 2022 stonden de leningen die het Ministerie van 
SZW verleent aan asielstatushouders die vallen onder de Wet inburgering 
2013 onder de risicoregelingen. Deze leningen vallen echter niet onder de 
rijksbreed gehanteerde definitie van risicoregelingen.
3.5 Openbaarheidsparagraaf
Het versneld op orde brengen van onze informatiehuishouding en het 
vergroten van de transparantie naar de samenleving en parlement zijn 
belangrijke lessen uit het verslag ‘Ongekend onrecht’ van de Parlementaire 
ondervragingscommissie Kinderopvangtoeslag (POK, december 2020). 
Daarnaast heeft de Wet open overheid (Woo) per 1 mei 2022 de Wet 
openbaarheid van bestuur (Wob) vervangen. Dit betekent dat de overheid 
(nog) transparanter moet worden.
SZW heeft de verbetering van haar informatiehuishouding en de imple­
mentatie van de Wet open overheid belegd in het programma ’ENIGMA, 
Informatiehuishouding Open op Orde 2021 ‒ 2026’. Het programma heeft 
tot doel om het informatiebeheer van SZW te verbeteren, transparanter te 
maken en om het bewustzijn van de omgang met openbaarheid van 
informatie in het DNA van medewerkers en in het werk van SZW te 
verankeren.
In 2022 is het verbeteren en het transparanter maken van de informatie­
huishouding van SZW verder vormgegeven. In deze paragraaf worden deze 
inspanningen van 2022 inhoudelijk nader toegelicht langs de vier actielijnen 
van het programma ENIGMA. Ten slotte wordt ingegaan op de financiën 
van het programma ENIGMA.
Verbetering van de informatiehuishouding
Actielijn 1. Informatieprofessionals
In 2022 is verder ingezet op de bewustwording en het vergroten van de 
kennis van de SZW-medewerkers op het gebied van informatiebeheer. De 
uitrol van de ‘GoedBewaard’-instructies bij alle SZW directies loopt, deze 
geeft inzicht in de voortgang en eventuele knelpunten van de uitrol.
Ook is een two-pager met tips en stappenplan voor actieve e-mail 
archivering in DigiDoc opgeleverd. Naar aanleiding van deze two-pager is 
gestart met een instructie voor actieve e-mail archivering.
De werving van informatieprofessionals was ook in 2022 een grote 
uitdaging gezien de afhankelijkheid en huidige schaarste op de arbeids­
markt. In veel gevallen is het uiteindelijk wel gelukt om medewerkers te 
werven, maar duurde het wel langer dan gepland.
Actielijn 2. Volume en aard van de informatie
Actieve openbaarmaking
Op 10 juni 2022 is de nieuwe versie van de Beleidslijn actieve openbaar­
making van beslisnota’s geaccordeerd in de ministerraad. Met ingang van 
20 september 2022 worden bij alle categorieën Kamerstukken de achterlig­
gende beslisnota’s openbaar gemaakt. Hierover is op meerdere momenten, 
en vanuit verschillende invalshoeken, gecommuniceerd via het Rijksportaal, 
richting medewerkers, de Bestuursraad en de bewindspersonen. Via 
Tweede Kamer, vergaderjaar 2022–2023, 36 360 XV, nr. 1 32
