5.3 Bedrijfsvoeringsparagraaf De Nationale ombudsman
Paragraaf 1 - Uitzonderingsrapportage
Rechtmatigheid
In 2022 zijn de tolerantiegrenzen voor de rechtmatigheid niet overschreden. 
Er is sprake van een getrouwe weergave.
Totstandkoming niet-financiële verantwoordingsinformatie
Er zijn geen bijzonderheden te melden.
Begrotingsbeheer, financieel beheer en de materiële bedrijfsvoering
In haar verantwoordingsonderzoek over 2021 constateert de Algemene 
Rekenkamer dat er gezien de verbeteringen in 2021 en het beperkte aantal 
rechtmatigheidsfouten, geen sprake meer is van een aandachtspunt.
Belangrijkste materiële fraude- en corruptierisico’s en genomen 
maatregelen De processen zijn ingericht om fraude en corruptierisico’s te 
voorkomen. Gezien de aard van de taken van de Nationale ombudsman en 
de genomen maatregelen kent de Nationale ombudsman een laag fraude­
risicoprofiel op het gebied van financieel en materieel beheer. Dit is mede 
door interne controle, gemonitorde beheersingsmaatregelen en doorge­
voerde functiescheiding.
Overige aspecten van de bedrijfsvoering
In haar verantwoordingsonderzoek over 2021 concludeert de Algemene 
Rekenkamer dat de Nationale ombudsman de informatiebeveiliging heeft 
verbeterd. Op het gebied van risicomanagement ziet de Rekenkamer nog 
risico's. Dat komt doordat de Nationale ombudsman nog niet voor alle 
belangrijke systemen risicoanalyses heeft uitgevoerd. Ook moet nog blijken 
of het risicomanagement over een langere periode goed functioneert. De 
Rekenkamer handhaaft daarom de onvolkomenheid.
In 2022 is enige vooruitgang geboekt met het in de praktijk brengen van 
het risicomagementproces in het kader van informatiebeveiliging. Hierbij is 
specifiek aandacht uitgegaan naar het in de praktijk brengen van het risico­
managementbeleid en de risicomanagementcyclus. Het proces voor het 
uitvoeren van o.a. business impact analyses, risicoanalyses en audits wordt 
nu volledig uitgevoerd in een digitale risicomanagementoplossing. Met 
betrekking tot de onvolkomenheid is er een volledig overzicht van systemen 
gemaakt. Voor de belangrijkste systemen zijn risicoanalyses uitgevoerd. 
De maatregelen welke geselecteerd zijn op basis van de risicoanalyses zijn 
nog niet allemaal geïmplementeerd zodat de werking van het risicomana­
gementbeleid nog niet kan worden aangetoond.
Paragraaf 2 - Rijksbrede bedrijfsvoeringsonderwerpen
Er zijn geen bijzonderheden te melden.
Paragraaf 3 - Belangrijke ontwikkelingen en verbeteringen in de 
bedrijfsvoering
Open op orde
In 2022 heeft de Nationale ombudsman uitvoering gegeven aan haar 
actieplan Open op Orde . Het in 2021 vastgestelde actieplan omvat de 
activiteiten voor de komende 5 jaar. Met dit actieplan sluit de Nationale 
ombudsman aan bij het Rijksbrede programma ter verbetering van de 
Tweede Kamer, vergaderjaar 2022–2023, 36 360 IIB, nr. 1 43
