Start evaluatie personeelsbeleid 
De Terms of Reference voor de tweede evaluatie van het personeelsbeleid 
werd 18 november 2022 door de Bestuursraad goedgekeurd. In november 
en december 2022 is de ADR (de evaluator) aan de slag gegaan om een 
voorstel te formuleren voor de evaluatie. Tevens werd in deze maanden 
door HDPO gewerkt aan de samenstelling van de referentiegroep en 
adviesgroep voor deze evaluatie, die tussen januari en juni 2023 zal plaats­
hebben.
Start onderzoek Diversiteit in doorstroom in (top) managementfuncties bij 
andere organisaties 
In juli 2022 werd de opdracht bevestigd aan de ADR om voor BZ een 
onderzoek te doen naar hoe andere organisaties in Nederland (overheid en 
bedrijfsleven) de doorstroom van groepen die onder de doelstellingen voor 
diversiteit en inclusie (D&I) bij BZ vallen hebben georganiseerd. Aan de ADR 
is concreet gevraagd wat deze andere organisaties doen om de doorstroom 
van vrouwen, personen met een bi-culturele achtergrond en LHBTIQ+ 
personen in (top) managementfuncties te bevorderen met als doel na te 
gaan wat BZ daarvan kan leren. Dit onderzoek ging in 2022 van start, het 
finale rapport wordt verwacht in het eerste kwartaal van 2023.
Kwalitatief onderzoek naar obstakels en aanjagers doorstroom vrouwen bij 
BZ Dit onderzoek dat wordt uitgevoerd door een externe onderzoeker is eind 
2022 van start gegaan. Het doel van het onderzoek is na te gaan hoe BZ de 
eigen doelstelling van genderpariteit op alle leidinggevende niveaus in de 
praktijk vormgeeft, en welke obstakels (negatieve factoren) en stimulerende 
maatregelen (positieve factoren) invloed hebben op de doorstroom. De 
verwachting is dat het onderzoeksrapport medio 2023 beschikbaar zal zijn.
Evaluatie NCIF 
In 2022 is de ADR gevraagd het Bureau van de Nationaal Coördinator Inter­
nationale Functies (NCIF) te evalueren. Dit bureau bevordert de benoeming 
van Nederlanders op strategische posities bij internationale organisaties. 
Uit de evaluatie blijkt dat het werk van Bureau NCIF nationaal en interna­
tionaal breed wordt gewaardeerd. Daarnaast geven de onderzoekers een 
aantal suggesties ter verbetering van het functioneren van het bureau en 
van de sturings- en verantwoordingscyclus. De aanbevelingen van de ADR-
rapportage worden door BZ opgevolgd.
Omzetting tijdelijk dienstverband in vast dienstverband en interne werving 
IBBZ 
In 2022 heeft BZ een inhaalslag gemaakt om uitvoering te geven aan de 
rijksbrede koers naar vast dienstverband op vaste formatie. Zo is bijvoor­
beeld een intern het traject Internationaal Beleidsmedewerker Buitenlandse 
Zaken (IBBZ, ‘klasje’) opgezet voor startende beleidsmedewerkers in 
tijdelijke dienst Deze exercitie is voor alle contractanten die per 1 september 
2022 minimaal 1 jaar bij BZ in dienst waren eind 2022 afgerond. Contracten 
van medewerkers die het komende jaar 1 jaar in dienst zijn zullen ook op 
deze manier worden omgezet bij het voldoen aan de daarvoor geldende 
criteria. Nieuwe medewerkers die worden geworven op de vaste formatie 
krijgen nu in principe meteen een tijdelijk dienstverband met uitzicht op 
vaste dienst aangeboden. De interne IBBZ werving in 2022 heeft een groep 
van 55 nieuwe IBBZ medewerkers opgeleverd.
Diversiteit & Inclusie (D&I)
2022 toont een gemengd beeld. Op alle niveaus ontplooit BZ activiteiten om 
D&I te bevorderen. HDPO richt zich vooral op training en opleiding van 
Tweede Kamer, vergaderjaar 2022–2023, 36 360 V, nr. 1 67
