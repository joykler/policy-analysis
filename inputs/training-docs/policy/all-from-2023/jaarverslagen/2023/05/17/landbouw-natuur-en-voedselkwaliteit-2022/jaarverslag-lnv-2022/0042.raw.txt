Diergezondheid en dierenwelzijn
LNV heeft diverse bijdragen geleverd ter bevordering van het welzijn van 
landbouwhuisdieren, waaronder ondersteuning van het vertrouwensloket 
welzijn landbouwhuisdieren en het Actieplan brandveilige veestallen 2018–
2022 van LTO. LNV heeft in overleg met sectoren de Stichting Diergenees­
middelenautoriteit (SDa) verzocht om een benchmarksystematiek voor de 
zorg van jonge dieren te ontwikkelen. Ook is een plan van aanpak uitgewerkt 
om hittestress bij dieren in de gehele veehouderijketen te voorkomen en 
lange afstandstransporten te beperken.
Op 6 juli 2022 is de Kamer geïnformeerd over de voorgenomen huis- en 
hobbydierenlijst (Kamerstuk 28 286, nr. 1260). Deze lijst is gebaseerd op 
het advies van het Adviescollege huis- en hobbydierenlijst en bevat 
30 zoogdiersoorten die gehouden kunnen worden.
Er vond een verkenning onder 30 partijen plaats om de problematiek en 
mogelijke oplossingsrichtingen rondom loslopende huis- en zwerfkatten te 
onderzoeken. Er loopt daarnaast onderzoek naar dieronvriendelijke hulp- en 
trainingsmiddelen, en een pilot voor in beslag genomen honden na een 
bijtincident om voor deze honden protocollen ontwikkeld worden om de 
honden op de juiste wijze te huisvesten, behandelen en herplaatsen. Binnen 
de EU inzet wordt gepleegd middels de voluntary initiative group health & 
welfare of pets in trade. Deze groep ondersteunt de Europese Commissie 
door de verkenning van opties voor EU-dierenwelzijnswetgeving voor 
honden en katten die worden gehouden/verhandeld met commercieel 
oogmerk. Ook is er gewerkt aan een derde openstelling van de Tijdelijke 
regeling subsidie dierentuinen COVID-19.
Naast de regie van het programma Transitie Proefdiervrije Innovatie, is 
een dialoog georganiseerd en een EU-strategie ontwikkeld voor TPI. De EU-
strategie heeft de validatie van proefdiervrije innovaties als speerpunt.
Sectorspecifiek antibioticumbeleid continueerde in 2022. De SDa 
concludeert dat het gebruik van antibiotica in 2021 ten opzichte van 2020 
nagenoeg gelijk is gebleven. In de periode 2009–2021 is het antibioticum­
gebruik op basis van verkoopgegevens gedaald met 70.8%. Sectorspeci­
fieke doelstellingen hebben de generieke reductiedoelstelling voor de 
gehele dierhouderij vervangen. De reductiedoelstellingen zijn vastgesteld 
in de zomer van 2019 (Kamerstuk 29 683, nr. 249) en zien toe op het behalen 
van een reductiepercentage van hoog-gebruikende bedrijven per 2024 en 
de implementatie van de nieuwe benchmarkwaarden(-systematiek) van de 
SDa.
Gezien het belang van colistine voor de humane gezondheidszorg — staat 
op de lijst van Critically important Antimicrobials (CIAs) van de WHO — en 
de ongewenste stijging ervan in de afgelopen jaren in de veehouderij, is in 
2021 een start gemaakt met een verkenning van de mogelijkheid van een 
verplichte gevoeligheidsbepaling voordat colistine bij dieren wordt ingezet. 
Voor de uitvoering van de roadmap preventie Afrikaanse varkenspest (AVP) 
is opdracht verstrekt om de vormgeving van de informatieborden over AVP 
die op rust- en verzorgingsplaatsen langs rijkwegen zijn geplaatst te 
evalueren en opnieuw vorm te geven. Daarnaast is er een pilotonderzoek 
aanbesteed waarin in nader detail gekeken wordt naar het eventueel 
plaatsen van rasters ten behoeve van het afremmen van de migratie van 
wilde zwijnen. Dit pilotonderzoek moet antwoord geven op de vraag hoe 
een dergelijk raster snel en gemakkelijk geplaatst kan worden.
Tweede Kamer, vergaderjaar 2022–2023, 36 360 XIV, nr. 1
