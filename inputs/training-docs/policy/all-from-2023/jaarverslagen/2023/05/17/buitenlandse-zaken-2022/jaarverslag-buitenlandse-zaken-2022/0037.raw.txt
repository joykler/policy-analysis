– Bijdragen aan Security Sector Reform (SSR) programma’s ter 
bevordering van effectiviteit, legitimiteit, oversight en accountability van 
veiligheidsactoren vanuit het Stabiliteitsfonds.
– Bijdragen aan (NGO/Arms Trade Treaty (ATT)) programma’s, die 
regulering en transparantie van de internationale wapenhandel 
bevorderen.
C. Beleidsconclusies
Oorlog in Oekraïne 
De Russische oorlog in Oekraïne raakt direct aan de veiligheidsbelangen van 
Nederland en Europa. Ten laste van de BZ-begroting komen de bijdragen 
aan het NAVO Ukraine Comprehensive Assistance Package Trust Fund 
(UCAPTF) van EUR 25 miljoen en de bijdrage aan OVSE Support Programme 
for Ukraine (EUR 1 miljoen). In de in 2022 in het leven geroepen Nationale 
Veiligheidsraad (NVR) spraken bewindspersonen over de grootste en meest 
eminente dreigingen waarmee Nederland zich geconfronteerd ziet, 
waaronder de oorlog in Oekraïne.
Ondanks beperkingen vanwege COVID-19 is het merendeel van de 
onderdelen van beide programma’s van het Nederlands Fonds voor 
Regionale Partnerschappen (NFRP) volgens planning uitgevoerd. Sommige 
programma’s onder Shiraka zijn niet doorgegaan in verband met 
COVID-19. De Russische invasie van Oekraïne heeft de NFRP-MATRA-
programma’s in Oekraïne beïnvloed, waardoor de programma’s zijn 
aangepast aan de nieuwe context. Extra geld voor MATRA in Oekraïne heeft 
projecten mogelijk gemaakt die desinformatie bestrijden, zich richten op 
‘Mental Health and Psychosocial Support’ en op conflictresolutie. 
Uit de evaluatie van het Shiraka-programma (Shiraka Training Program 
(STP) en Government to Government (G2G)) is naar voren gekomen dat 
het programma bijdraagt aan de ontwikkeling van goed bestuur, het 
democratische proces en instituties, alsook de versteviging van bilaterale 
relaties en de diplomatieke inzet van Nederland in de doellanden. Tegelij­
kertijd is geconstateerd dat door de beperkte omvang van het programma 
de impact in de landen beperkt blijft. Daarnaast worden de mogelijkheden 
van het programma onderbenut. Met de posten wordt bezien waar het 
Shiraka programma meer kan worden ingezet.
In 2022 is uitvoering gegeven aan het Makandra-programma waarbij door 
middel van het leveren van technische assistentie de capaciteit van de 
Surinaamse overheid is versterkt, bijvoorbeeld op het vlak van financieel 
toezicht van de Centrale Bank van Suriname, hervorming van de publieke 
gezondheidszorg en vakmanschap trainingen voor de politie. Om het 
programma verder te verbreden en verdiepen is besloten het budget 
meerjarig op te hogen en het programma uit te breiden naar de sectoren 
water, klimaat en onderwijs.
D. Budgettaire gevolgen van beleid
Tabel 6 Budgettaire gevolgen van beleidsartikel 2 Veiligheid en stabiliteit (bedragen x € 1.000)
Vastgestelde 
Realisatie 2018 Realisatie 2019 Realisatie 2020 Realisatie 2021 Realisatie 2022 Verschil 2022
begroting 2022
Verplichtingen 233 786 240 018 229 165 220 289 259 524 276 987 ‒ 17 463
Uitgaven:
Tweede Kamer, vergaderjaar 2022–2023, 36 360 V, nr. 1
