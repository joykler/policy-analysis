E. Toelichting op de instrumenten
Uitgaven
3.1 Woningmarkt
Subsidie(regelingen)
Bevordering eigen woningbezit
De Wet bevordering eigenwoningbezit (BEW) is gericht op de bevordering 
van het eigenwoningbezit onder lagere inkomensgroepen. Er is voor 
nieuwe toekenningen op grond van deze wet geen budget meer beschikbaar 
en de meerjarig beschikbare middelen dienen uitsluitend voor de betaling 
van in het verleden aangegane verplichtingen. De uitgaven aan de Wet 
bevordering eigenwoningbezit zijn in 2022 lager uitgevallen door hoge 
uitval bij de inkomenstoetsen en door verhuizingen.
Woningmarkt
Stichting Platform31, een kennis- en netwerkorganisatie, heeft een instel­
lingssubsidie en projectsubsidies ontvangen voor het uitvoeren van activi­
teiten met betrekking tot trends in stad en regio, bijzondere doelgroepen en 
woonvormen, een toekomstbestendige woningmarkt, verduurzaming, wijk 
en gebiedsgerichte aanpak.
Saba, Bonaire en Sint Eustatius hebben middelen ontvangen om de 
woonlasten van huurders in de sociale sector in 2022 te verminderen en 
een bijdrage om huurders in de particuliere sector te ondersteunen. 
Woningcorporatie Bazalt heeft middelen ontvangen voor renovatie en 
nieuwbouw van sociale huurwoningen op Sint Eustatius. Woningstichting 
Fundashon Cas Bonairiano heeft een subsidie ontvangen voor het 
versnellen van nieuwbouw van sociale huurwoningen op Bonaire.
Kencis heeft subsidie ontvangen voor de landelijke monitor studentenhuis­
vesting. Daarnaast zijn subsidies verstrekt in het kader van koplopersregio’s. 
De VNG heeft subsidie ontvangen voor het Ondersteuningsplan arbeidsmi­
granten 2022 en een Thuis voor iedereen. Vereniging Coöplink heeft 
subsidie ontvangen voor het Actieplan Wooncoöperaties. De Stichting 
Katholieke Universiteit heeft subsidie ontvangen voor Organisatienet­
werken in domein sociaal wonen.
De VNG heeft een subsidie ontvangen voor het Ondersteuningsplan 
Arbeidsmigratie.
De Woonbond een (structurele) subsidie om de positie van de huurder op 
de woningmarkt te versterken.
De lagere realisatie ten opzichte van de begroting 2022 wordt verklaard 
omdat bedragen voor subsidies, die in 2022 zijn aangevraagd, in 2023 
worden betaald.
Opdrachten
NHG Risicovoorziening
Voor de achtervangfunctie van het Rijk bij de Nationale Hypotheek Garantie 
(NHG) draagt de Stichting Waarborgfonds Eigen Woningen (WEW) een 
vergoeding af aan het Rijk. In 2020 bedroeg deze afdracht 0,3% van iedere 
nieuwe afgegeven hypotheekgarantie. Deze afdracht wordt doorberekend 
Tweede Kamer, vergaderjaar 2022–2023, 36 360 VII, nr. 1
