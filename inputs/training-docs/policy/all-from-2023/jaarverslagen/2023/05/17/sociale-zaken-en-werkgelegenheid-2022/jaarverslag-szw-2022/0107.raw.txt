Budgettaire ontwikkelingen
De uitgaven Kinderopvangtoeslag zijn in 2022 uitgekomen op 
€ 4.106,0 miljoen en daarmee € 278,2 miljoen hoger dan in de begroting 
2022 was geraamd. In de begroting was zoals gebruikelijk nog gerekend in 
het prijsniveau van het voorgaande jaar. Indien rekening wordt gehouden 
met het geraamde bedrag voor de loon- en prijsbijstelling (€ 19,7 miljoen) 
is er € 258,5 miljoen meer aan kinderopvangtoeslag uitgegeven dan was 
voorzien.
De hogere dan verwachte uitgaven komen vooral doordat er in 2022 meer 
gebruik is gemaakt van kinderopvang dan verwacht. Het aantal kinderen dat 
naar de opvang gaat en het gemiddelde aantal uren kinderopvang per kind 
zijn beide hoger uitgekomen, zowel in de dagopvang als in de buiten­
schoolse opvang. Dit is verder toegelicht in het gedeelte Beleidsrelevante 
kerncijfers. Naast een hoger gebruik waren er in 2022 ook enkele andere 
ontwikkelingen, waaronder een lager bedrag aan nabetalingen over eerdere 
jaren.
Beleidsrelevante kerncijfers
Het aantal huishoudens met kinderopvangtoeslag is in 2022 4,3% hoger 
uitgekomen dan in de begroting werd verwacht. Het aantal kinderen 
waarvoor ouders kinderopvangtoeslag hebben ontvangen is 34.000 (+4,0%) 
hoger uitgekomen. Daarnaast gingen kinderen gemiddeld bijna 2½ uur per 
maand meer naar de opvang (+3,9%). Procentueel zijn de verschillen ten 
opzichte van de raming voor 2022 redelijk vergelijkbaar voor de dagopvang 
en de buitenschoolse opvang.
Het hogere gebruik wordt voor een belangrijk deel verklaard door de 
gunstige economische ontwikkeling en de demografie. Zo is de 
werkloosheid in 2022 fors lager uitgekomen dan verwacht en waren er meer 
werkende ouders. Daarnaast was er een licht opwaarts effect op het gebruik 
van kinderopvang doordat het aantal kinderen van 0 tot 12 jaar in de 
Nederlandse bevolking iets hoger is uitgekomen dan verwacht.
De gemiddelde tarieven van kinderopvanginstellingen zijn in 2022 bij alle 
opvangsoorten hoger uitgekomen dan waar rekening mee was gehouden. 
Het verschil was zowel in absolute zin als procentueel het sterkst in de 
dagopvang met € 0,27 (+3,1%).
Tweede Kamer, vergaderjaar 2022–2023, 36 360 XV, nr. 1 107
