Hieronder worden de diverse posten binnen de materiële uitgaven, 
waaronder de werkzaamheden van de hofdepartementen, nog nader 
toegelicht.
Departement Intendance
De Intendance verzorgt het dagelijks beheer en het onderhoud van de aan 
het Staatshoofd ter beschikking gestelde Koninklijke Paleizen. Ook het in 
de paleizen aanwezig meubilair en het onderhoud aan de tuinen en parken, 
vallen onder verantwoordelijkheid van de Intendance. De Intendance werkt 
nauw samen met het Rijksvastgoedbedrijf. De bezetting van dit 
departement betreft circa 20 fte.
Departement Hofmaarschalk
Het departement van de Hofmaarschalk geeft vorm aan het Koninklijk 
onthaal en de logistieke uitvoering bij alle evenementen en ontvangsten in 
binnen-en buitenland waar leden van het Koninklijk Huis gastheer zijn. Ook 
zorgt het departement voor de dagelijkse operatie van de particuliere 
Koninklijke huishouding. De bezetting van dit departement betreft circa 121 
fte.
Koninklijk Staldepartement
Het Koninklijk Staldepartement zorgt voor het vervoer van de leden van 
het Koninklijk Huis en de hofhouding. Dit gebeurt deels in eigen beheer, 
terwijl een ander deel wordt verzorgd in nauwe samenwerking met 
partners. De bezetting van dit departement betreft circa 39 fte. Binnen dit 
departement worden ook de kosten verantwoord die betrekking hebben op 
de uitgaven voor luchtvaartuigen. De uitkeringsgerechtigde leden van het 
Koninklijk Huis mogen, zoals bepaald in het Besluit gebruik van het 
regeringsvliegtuig en luchtvaartuigen van de krijgsmacht, gebruik maken 
van het regeringsvliegtuig.
De raming is gebaseerd op gemaakte vliegkosten in de voorgaande jaren. 
De raming is gebaseerd op ervaringscijfers van de afgelopen jaren. De 
realisatie kan door diverse omstandigheden gedurende het jaar afwijken. 
In 2022 heeft bijvoorbeeld de wereldwijde Covid-19 crisis nog een 
doorwerking gehad op de realisatie.
Tabel 6 Uitgaven voor luchtvaartuigen 2021 (bedragen x € 1.000)
Realisatie vastge­ Verschil 
(1) stelde (1)-(2)
begroting 
(2)
Inzet regeringsvliegtuig (PH-GOV) 80 448 ‒ 368
Inzet Gulfstream KLu 35 56 ‒ 21
Inhuur civiele helikopters 25 25 0
Inhuur civiele luchtvaartuigen 370 351 19
Totaal 510 880 ‒ 370
Departement Koninklijke Verzamelingen
Onder de Koninklijke Verzamelingen wordt verstaan het geheel aan 
cultureel erfgoed dat in de afgelopen eeuwen is bijeengebracht door en 
aangeboden aan leden van het Huis Oranje-Nassau. Hieronder vallen 
beeldende kunst en kunstnijverheid, maar ook fotografie en bibliotheek- en 
archiefbestanden. Het Departement Koninklijke Verzamelingen beheert de 
meeste collecties van het Huis Oranje-Nassau en draagt zorg voor de door 
diverse stichtingen, familieleden en de Staat toevertrouwde collecties. 
Tweede Kamer, vergaderjaar 2022–2023, 36 360 I, nr. 1
