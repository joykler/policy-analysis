Tweede Kamer gestuurd. Het ontwerp beleidsprogramma is in de zomer 
publiekelijk geconsulteerd en de Raad van State heeft het kabinet hierover 
geadviseerd. Deze reacties zijn verwerkt in respectievelijk de Nota van 
Antwoord en het Nader Rapport die met Prinsjesdag 2022 naar de Tweede 
Kamer zijn gestuurd.
In de Klimaat- en Energieverkenning 2022 raamde PBL in november dat 
de emissiereductie in 2030 op basis van het vastgesteld en voorgenomen 
beleid uitkomt op 39-50% reductie ten opzichte van 1990. Een groot deel van 
het nieuwe beleid uit het nieuwe beleidsprogramma van het kabinet 
beschouwt PBL als geagendeerd beleid. Het gaat bijvoorbeeld om de 
maatwerkafspraken in de industrie, het Nationaal Programma Landelijk 
Gebied (NPLG), de subsidieregeling CO -vrije gascentrales, diverse 
2
maatregelen in de gebouwde omgeving en mobiliteit en het Klimaatfonds. 
PBL raamt dat het effect van dit geagendeerd beleid leidt tot een reductie 
van ongeveer 6 Mton, waarmee het doelbereik in 2030 uitkomt op 41 tot 52 
%. Daarbij past de kanttekening dat voor een groot deel van het geagen­
deerde beleid nog geen inschatting van het effect mogelijk is of dat het effect 
pas na 2030 optreedt.
Op basis van de PBL-raming ligt het kabinet nog niet op koers voor het 
gestelde doel van 55% reductie in 2030. Zoals aangekondigd in het beleids­
programma Klimaat wil het kabinet het klimaatbeleid programmeren op 
60% reductie, zodat 55% in 2030 met grote waarschijnlijkheid wordt 
gehaald. Het kabinet zal hiertoe in het voorjaar van 2023 besluiten over 
een aanvullend beleidspakket. In voorbereiding op deze besluitvorming 
wordt het ontwerp-beleidsprogramma onderworpen aan een onafhankelijk 
interdepartementaal beleidsonderzoek (IBO) dat in maart 2022 is afgerond. 
Deze analyse geeft beleidsopties voor besluitvorming in het voorjaar.
Windenergie op zee
Naar aanleiding van het coalitieakkoord is besloten om de doelstellingen 
voor windenergie op zee te verhogen van 11 GW naar circa 21 GW rond 2030 
(Kamerstuk 32 813, nr. 974). In het Programma Noordzee, dat de Minister 
van IenW op 18 maart 2022 aan de Tweede Kamer heeft aangeboden, zijn 
windenergiegebieden aangewezen die hiervoor voldoende ruimte moeten 
bieden (Kamerstuk 35 325, nr. 5). Vervolgens heeft het kabinet op 21 juni 
2022 de Tweede Kamer de aanvullende routekaart windenergie op zee 2030 
aangeboden (Kamerstuk 33 561, nr. 53). Daarin is de planning voor de 
realisatie van de windparken op zee tot en met 2031 uiteengezet, inclusief 
netaansluitingen van de windparken naar land. Hierbij is ook het Ontwik­
kelkader aangepast, waarmee TenneT de opdracht heeft gekregen de 
netaansluitingen te realiseren. De Routekaart windenergie op zee kent een 
gefaseerde aanpak, waarbij de planning voor een deel van de windparken 
nog afhankelijk is van lopende onderzoeken. Daarom zal de Routekaart 
periodiek worden aangepast wanneer deze onderzoeken gereed zijn en 
daarmee de planning kan worden aangescherpt. Met de Routekaart wordt 
de verhoogde ambitie voor windenergie op zee volgens plan uitgevoerd, 
waarbij er nog wel operationele en juridische uitdagingen zijn om deze 
windparken tijdig te realiseren.
Europese klimaatdoelen
Om de klimaatdoelstellingen in de EU en in Nederland te kunnen imple­
menteren heeft het kabinet voortvarend gewerkt om belangrijke onderdelen 
uit het Fit for 55 pakket af te ronden. Zo zijn in 2022 de trilogen afgerond 
voor de aanscherping van het ETS, inclusief de opname van maritieme 
scheepvaart, het inrichten van een nieuw ETS voor de gebouwde omgeving 
Tweede Kamer, vergaderjaar 2022–2023, 36 360 XIII, nr. 1
