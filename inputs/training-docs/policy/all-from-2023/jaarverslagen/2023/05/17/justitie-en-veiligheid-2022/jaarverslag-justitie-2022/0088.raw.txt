Realisatie van versterking in de migratieketen
In 2021 is door EY een veranderopgave voor de gehele migratieketen 
geadviseerd. In 2022 werkten we in dat kader aan een betere samenwerking 
in de migratieketen. De inzet vanuit alle ketenpartners op de opvangcrisis 
heeft geleid tot een versnelling van de veranderaanpak. Samen met keten­
partners (IND, COA, DT&V, Politie en KMar) zijn verschillende veranderingen 
in gang gezet en zijn hiervoor gezamenlijk plannen gemaakt. Hiermee zijn 
de voorgenomen stappen gezet op de versterking van de migratieketen te 
realiseren.
Realisatie van minder overlast
In 2022 heeft het kabinet de aanpak overlast verder geïntensiveerd door 
45 miljoen euro structureel beschikbaar te stellen voor de aanpak van 
overlast in het algemeen, het inrichten van een sobere opvang voor asiel­
zoekers met een kansarme asielaanvraag en voor het bevorderen van 
terugkeer. Door goede samenwerking met de partijen in de vreemdelingen­
keten, de politie en het OM wordt voorkomen dat overlastgevers uit beeld 
verdwijnen en later weer ergens anders opduiken. Om opvanglocaties veilig 
en leefbaar te houden voor zowel bewoners, medewerkers als 
omwonenden, blijft een gerichte aanpak in de opvang van (overlastge­
vende) asielzoekers en het adequaat begeleiden van bewoners noodza­
kelijk. In 2022 zijn pilots van het COA gestart gericht om overlast en 
criminaliteit te voorkomen. Het verminderen van overlast is hierdoor 
preventief aangepakt.
Realisatie van meer terugkeer
Het realiseren van terugkeer en de terugkeer van overlastgevers in het 
bijzonder heeft een stevige internationale component en is in belangrijke 
mate afhankelijk van de samenwerking met derde landen. Het kabinet heeft 
zich in 2022 ingezet om migratiesamenwerking te intensiveren met een 
aantal van de voor Nederland meest relevante migratieherkomst- en transit­
landen, zowel bilateraal als in Europees verband, middels het aangaan van 
migratiepartnerschappen met derde landen. Het kabinet heeft in Europees 
verband opgetrokken door het gezamenlijke EU-terugkeerbeleid tussen EU-
lidstaten te verbeteren, bijvoorbeeld door het stroomlijnen van de nationale 
processen, en door inzet van de EU-terugkeercoördinator. Hiermee zijn de 
mogelijkheden om een hogere terugkeer te realiseren vergroot.
Realisatie op grenzen
Het werken aan een toekomst- en crisisbestendig Schengengebied zorgde 
in 2022 op het gebied van grenstoezicht in continue aandacht en inzet van 
autoriteiten (waaronder de KMar) in de grensregio’s. Daarnaast zijn er 
vorderingen gemaakt op de implementatie van de zes centrale Europese 
informatiesystemen in de veiligheids- en migratieketen (SIS, EES, ETIAS, 
ECRIS-TCN, VIS en EURODAC). Voor geïntegreerd grensbeheer en 
terugkeer vergroot Nederland zijn bijdrage in personeel aan Frontex in lijn 
met EU afspraken. Deze en andere inspanning hebben op de grenzen de 
beoogde resultaten behaald.
Tweede Kamer, vergaderjaar 2022–2023, 36 360 VI, nr. 1
