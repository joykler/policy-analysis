Handhaving wordt uitgevoerd met de beschikbaar gestelde personele en 
financiële middelen. Verder zijn er maatschappelijke begrenzingen door 
wettelijke bepalingen, zoals de privacywetgeving, die controlemogelijk­
heden beperkten. Dit betekent dat ook bij een toereikend M&O-beleid 
sprake blijft van een inherente onzekerheid over de volledigheid van de 
ontvangsten en de juistheid van de uitgaven. Deze onzekerheid is niet nader 
kwantificeerbaar.
M&O Belastingdienst
De strategie van de Belastingdienst is erop gericht dat de mate van naleving 
(compliance) zo hoog mogelijk is en het bedrag aan verschuldigde belasting 
dat niet binnenkomt (nalevingstekort) zo klein mogelijk is. In 2022 heeft de 
Belastingdienst te maken gehad met een aantal interne en externe risico’s 
en factoren die invloed hebben gehad op de keuzes die zijn gemaakt in de 
handhaving, waaronder het beperkt kunnen verwerken van signalen voor 
toezicht en fraudebestrijding, het herstel van FSV, de hersteloperatie box 3, 
het tekort aan personele capaciteit, het opleiden en begeleiden van relatief 
veel nieuwe medewerkers en de toegenomen complexiteit van wet- en 
regelgeving.
De Belastingdienst heeft in lijn met de uitvoerings- en handhavingsstrategie 
meer ingezet op toezicht vooraf om efficiënter de tijdigheid, juistheid en 
volledigheid van aangiften te borgen in plaats van het achteraf herstellen 
van fouten in aangiften. Inspanningen om fouten te voorkomen zijn 
enerzijds de in het beleidsverslag beschreven stappen om de dienstver­
lening structureel te verbeteren en anderzijds het inzetten van de vooringe­
vulde aangifte en voorlichting voor starters. Hierdoor, en doordat 
(wettelijke) verplichte werkzaamheden voorrang kregen op de keuzewerk­
zaamheden, zijn er minder aangiften traditioneel behandeld dan gepland 
(toezicht achteraf).
Daling van toezicht achteraf kan, zoals ook beschreven in de Kamerbrief van 
76
15 december 2022 , echter op termijn een risico vormen. Daarom neemt 
de Belastingdienst maatregelen om ervoor te zorgen dat het toezicht 
achteraf een bestendig onderdeel blijft van de handhavingsmix.
De Belastingdienst ontvangt van burgers, bedrijven en andere overheids­
instanties signalen van mogelijke niet-naleving van de fiscale verplich­
tingen. Na het uitzetten van de FSV is, totdat een oplossing is gevonden die 
volledig compliant is met de wetgeving, de behandeling van een deel van 
77
deze signalen opgeschort . Sinds medio 2020 heeft de Belastingdienst naar 
schatting 22.400 signalen ontvangen die niet behandeld kunnen worden. 
Omdat de relevantie van signalen naarmate de tijd vordert mogelijk afneemt 
vindt een steekproefsgewijs onderzoek plaats om te bepalen wat met deze 
voorraad te doen als het signalenproces hervat kan worden. De Belasting­
78
dienst heeft bij brief van 16 december 2022 de Tweede Kamer geïnfor­
meerd over de aanpak van het signalenproces en de aanpak voor 2023 om 
de behandeling van signalen met de juiste waarborgen te hervatten.
Hierbij wordt een onderscheid gemaakt in verschillende soorten signalen. 
Ondertussen ligt het toezicht en de fraudebestrijding niet stil. De 
behandeling van signalen, zoals die voor de FIOD of over Verhuld 
Vermogen, is nooit stilgelegd en blijft actief. Ook zonder signalen voert de 
Belastingdienst nog steeds toezichthoudende activiteiten uit, om naleving 
te bevorderen of zoveel mogelijk af te dwingen waar dat nodig is.
76
 Kamerstukken II 2022-2023, 31 066, nr. 1145, bijlage moties en toezeggingen 
77
 Kamerstukken II 2019-2020, 31066, nr. 632, 31 066, nr. 681
78
 Kamerstukken II 2022-2023, 31 066, nr. 1146
Tweede Kamer, vergaderjaar 2022–2023, 36 360 IX, nr. 1 138
