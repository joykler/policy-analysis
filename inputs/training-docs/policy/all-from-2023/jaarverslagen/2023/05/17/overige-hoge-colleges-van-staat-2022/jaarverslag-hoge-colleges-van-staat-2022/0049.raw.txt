5.7 Bedrijfsvoeringsparagraaf Kabinet van de Gouverneur van Sint Maarten
Paragraaf 1 - Uitzonderingsrapportage
Rechtmatigheid
Er zijn door de ADR geen onrechtmatigheden aangetroffen. Er is sprake van 
een getrouwe weergave.
Totstandkoming niet-financiële verantwoordingsinformatie
De totstandkoming van de beleidsinformatie in het jaarverslag voldoet aan 
de eisen die daaraan worden gesteld in de Rijksbegrotingvoorschriften van 
het ministerie van Financiën. Processen en informatie worden beheerd in 
een Document Management Systeem (DMS). Aanvraag en uitgifte van 
paspoorten en visa worden in beheersystemen van Buitenlandse Zaken 
verwerkt. Ook organisatie- en personeelsinformatie is gedocumenteerd.
Begrotingsbeheer, financieel beheer en de materiële bedrijfsvoering
Het financieel beheer voldoet aan de eisen van rechtmatigheid, ordelijkheid 
en controleerbaarheid en wordt overigens zo doelmatig mogelijk ingericht.
Belangrijkste materiële fraude- en corruptierisico’s en genomen 
maatregelen
Het Kabinet van de Gouverneur van Sint Maarten neemt verschillende 
maatregelen om fraude en corruptie binnen de organisatie te vermijden. Er 
is een actuele administratieve organisatie waarbij het mitigeren van risico’s 
voorop staat. Een voorbeeld hiervan is functiescheiding, waarbij taken en 
verantwoordelijkheden binnen de organisatie zijn verdeeld over verschil­
lende functies. Deze combinatie draagt bij aan een laag risicoprofiel.
Overige aspecten van de bedrijfsvoering
Behoudens alle doorgevoerde verbeteringen op het gebied van de bedrijfs­
voering zijn er geen bijzonderheden te benoemen. 
Paragraaf 2 - Rijksbrede bedrijfsvoeringsonderwerpen
Misbruik en oneigenlijk gebruik
Er hebben zich geen incidenten voorgedaan in 2022.
Grote lopende ICT-projecten
Op ICT gebied zijn er in 2022 zeer betekenisvolle verbeteringen 
doorgevoerd.
Allereerst is het DECOS/JOIN project succesvol afgerond. Het financiële 
systeem is geheel vernieuwd, de gehele serverstructuur en ICT beveiliging 
is fors geüpgraded, de ICT functie is geformaliseerd en er is middels een 
aanbesteding een nieuwe ICT beheerder / kennispartner gecontracteerd. Er 
is verder veel geïnvesteerd in het vastleggen van ICT procedures en 
processen. 
Gebruik open standaarden en open source software
In concept is er in WordPress een nieuwe website gerealiseerd. Deze zal in 
Q1 van 2023 worden gelanceerd.
Audit Committees
Er zijn geen bijzonderheden te melden.
Tweede Kamer, vergaderjaar 2022–2023, 36 360 IIB, nr. 1
