Bestuursstaf, ter voorbereiding op de defensiebrede uitrol de komende 
jaren. Ook is specialistische zoeksoftware verworven, zodat informatie uit 
de missie-archieven beter toegankelijk is. DOO ontwikkelt systemen en 
werkwijzen om zeker te stellen hoe omgegaan wordt met informatie voor, 
tijdens en na missies. Daarbij wordt, nadrukkelijk ook voor toekomstige 
missies, in kaart gebracht op welke wijze de structurele ondersteuning van 
missie-archivering en het doorzoeken van missie-informatie vorm kan 
krijgen. Defensie heeft per 1 mei 2022 de eerste fase van de Wet open 
overheid (Woo) geïmplementeerd en 380 medewerkers zijn getraind om 
de kwaliteit te verbeteren van de ambtelijke advisering in beslisnota’s, die 
sinds Prinsjesdag openbaar worden gemaakt.
IT
Hoogwaardige IT is randvoorwaardelijk om de IGO doelstellingen van 
Defensie te behalen. Defensie heeft op het gebied van IT afgelopen jaar 
keuzes kunnen maken die noodzakelijk zijn in de ontwikkeling naar een 
informatiegestuurde organisatie.
Het uitgangspunt bij deze ontwikkelingen is veiligheid. Daarom heeft 
Defensie in 2022 op verschillende niveaus in de organisatie Security 
Operations Centres ingericht om sneller te kunnen handelen bij eventuele 
cyberdreiging. In het kader van cyber is een programmabureau opgericht 
dat is belast met de realisatie van het uitvoeringsplan cyber. Daarnaast is 
voor het stimuleren van innovatie in dit domein de Cyber Innovation Hub 
opgestart.
Om informatie te stroomlijnen zodat leidinggevenden en commandanten 
digitaal voorzien worden van de informatie die nodig is voor command & 
control zijn – naast wapengebonden IT-systemen – ook IT-systemen voor 
de bedrijfsvoering nodig. GrIT legt de basis voor veilige en toekomstbe­
stendige IT. In het kader van GrIT is in april 2022 gestart met de bouw van 
twee datacentra en is het eerste blok met betrekking tot operationele 
compartimenten opgeleverd. Vanaf juli 2022 zijn van de realisatiefase van 
ROGER de eerste resultaten al zichtbaar door de technische conversie naar 
de nieuwe versie van SAP S/4 HANA die succesvol is uitgevoerd en door 
de vervanging van Digi-inkoop door SAP Ariba.
De interne governance is versterkt middels een CIO-stelsel. Dit draagt bij 
aan de nodige cultuuromslag binnen de organisatie en bij het opbouwen 
van de kennis en kunde die nodig is om een technologisch hoogwaardige 
en informatiegestuurde krijgsmacht te worden. Voor het verbeteren van 
de kennis en kunde die nodig zijn voor de digitale transformatie zijn in 2022 
belangrijke stappen gezet, onder andere door het werven van gespeciali­
seerd personeel en het uitbreiden van de bijscholingsmogelijkheden op 
het gebied van data.
Inlichtingen
Defensie heeft geïnvesteerd in de versterking van de MIVD, maar investeert 
tevens in de inlichtingencapaciteit van de krijgsmacht. Dit heeft geleid tot 
een verdere versterking van de inlichtingenpositie of een aanzet daartoe 
gegeven voor de toekomst. De noodzaak tot versterking heeft de Russische 
inval in Oekraïne aangetoond. Mede door de goede informatiepositie, van 
zowel de MIVD als de AIVD, zijn talrijke internationale organisaties, 
(inter)nationale partners en andere departementen in staat gesteld hun 
weerbaarheid te verhogen door tijdig passende maatregelen te treffen. 
Tweede Kamer, vergaderjaar 2022–2023, 36 360 X, nr. 1 26
