Een deel van de voorschotten wordt uiteindelijk na de WIA-beoordeling 
afgewezen (als er geen recht op WIA blijkt te bestaan), dit leidt ertoe dat ook 
de uitstroom uit de WGA duidelijk hoger ligt. Een deel van de mensen heeft 
recht op een IVA-uitkering, dit leidt ertoe dat de doorstroom vanuit de WGA 
naar de IVA hoger is dan verwacht. Ook is hierdoor de instroom in de IVA 
lager dan verwacht (normaal zouden deze mensen rechtstreeks zijn 
ingestroomd in de IVA, nu loopt het administratief via doorstroom uit de 
WGA).
Wet op de arbeidsongeschiktheidsverzekering (WAO)
De WAO is per 29 december 2005 vervangen door de WIA. De WAO blijft 
gelden voor werknemers die op 1 januari 2004 een WAO-uitkering 
ontvingen. De WAO verstrekt uitkeringen tot aan de AOW-gerechtigde 
leeftijd. Daarom zullen er nog decennia lang mensen zijn die een beroep 
blijven doen op de WAO. De WAO wordt uitgevoerd door UWV.
Budgettaire ontwikkelingen
De uitkeringslasten WAO komen € 57 miljoen hoger uit dan begroot. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 76 miljoen, in tabel 36 onderdeel van 
de post nominaal) is de realisatie € 19 miljoen lager dan begroot. Dit komt 
voornamelijk door een lager aantal uitkeringen.
Beleidsrelevante kerncijfers
Het aantal uitkeringen in de WAO komt iets lager uit dan verwacht. Dit komt 
met name door een hoger dan verwachte uitstroom.
Tweede Kamer, vergaderjaar 2022–2023, 36 360 XV, nr. 1 78
