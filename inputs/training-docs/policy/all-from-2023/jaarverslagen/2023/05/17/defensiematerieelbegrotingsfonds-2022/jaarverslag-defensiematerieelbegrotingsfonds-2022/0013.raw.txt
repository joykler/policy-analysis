2022 daarom volgens een gefaseerde integrale aanpak uit, waarbij de vier 
onderdelen uit de doelstelling per locatie in samenhang met elkaar worden 
bekeken.
In de Contourenbrief zijn een aantal projecten met een ‘bestuurlijk 
voornemen’ aangekondigd:
• De concentratie van de Luchtmobiele Brigade in (de regio) Schaars­
bergen.
• De regio Rucphen/Roosendaal, waar een oplossing wordt gezocht voor 
de ruimtevraag van het Korps Commandotroepen.
• De concentratie van eenheden in Assen en Havelte. Zie hiervoor ook 
het besluit concentratie Assen-Havelte (Kamerstuk 36124, nr. 26).
• Er wordt onderzoek gedaan naar een nieuwe kazernelocatie in het 
midden van het land waar meerdere ondersteunende eenheden kunnen 
worden geclusterd.
Deze lijst werd in het SVP 2022 uitgebreid met twee nieuwe projecten:
• Het concentreren van logistieke en operationele eenheden in de 
omgeving van Soesterberg.
• Het concentreren van eenheden op de Nieuwe Haven in Den Helder.
De insteek vanuit het SVP is om met de regio gezamenlijk knelpunten en 
kansen te identificeren en wederzijdse belangen en opgaven zo goed 
mogelijk te dienen. Defensie streeft ernaar plannen te realiseren met 
draagvlak in de omgeving waarbij er winst is voor alle partijen, en waarbij 
ook aandacht is voor ruimtelijke kwaliteit. Bij de besluitvorming blijft het 
defensiebelang wel doorslaggevend. Bij projecten waar dit van 
toegevoegde waarde is, trekken Defensie en het RVB gezamenlijk op met 
andere ministeries die actief zijn in het ruimtelijk domein.
Vanuit het SVP worden ook vastgoedprojecten opgestart die geen gefaseerd 
participatietraject met de regio vereisen, omdat het verbouwen of 
vernieuwen van bestaande faciliteiten op het bestaande grondgebied 
betreft. Dit zijn zogenaamde ‘no regret’-projecten. Bij toekomstige 
renovaties van hele kazernecomplexen wordt de werkwijze van het bij u 
bekende revitaliseringsprogramma voortgezet, waarbij het pilotproject van 
de Bernhardkazerne zich nu in de uitvoeringsfase bevindt (Kamerstuk 34919, 
nr. 70). Naast objectgerichte projecten worden ook specifieke thema’s 
uitgediept als onderdeel van de uitwerking van het SVP. Dit bevindt zich in 
de ambtelijke verkenningsfase.
Met het concreter worden van de plannen die voortkomen uit het SVP 2022 
zullen andere locaties permanent of tijdelijk beschikbaar komen voor een 
andere bestemming. Defensie bepaalt aan de hand van een afwegings­
kader, dat is gefundeerd op de vierledige doelstelling, of een locatie tijdelijk 
of permanent wordt afgestaan. Dit biedt ‘meekoppelkansen’ voor andere 
opgaven in het ruimtelijk domein, bijvoorbeeld voor woningbouw, voor 
de energietransitie, voor landbouw, voor natuur of voor een combinatie van 
opgaven. Natuurontwikkeling kan daarbij ontlastend werken op de stikstof­
problematiek. 
In haar verantwoordingsonderzoek 2021 heeft de Algemene Rekenkamer 
het vastgoedbeheer met een ernstige onvolkomenheid beoordeeld. Met 
twee halfjaarlijkse voortgangsrapportages is uw Kamer in 2022 geïnfor­
meerd over de stand van zaken van de ernstige onvolkomenheden in het 
vastgoedbeheer bij Defensie (Kamerstukken 34 919, nr. 91 en Kamerstuk 36 
124, nr. 4). Defensie pakt een groot deel van de aanbevelingen van de 
Tweede Kamer, vergaderjaar 2022–2023, 36 360 K, nr. 1
