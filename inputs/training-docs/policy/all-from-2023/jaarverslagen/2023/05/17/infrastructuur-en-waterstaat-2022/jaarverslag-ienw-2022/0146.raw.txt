is er ook het landelijk asbestvolgsysteem dat alle ketenpartijen van de 
nodige informatie voorziet. Het Landelijk asbestvolgsysteem (LAVS) is 
bedoeld om via inzicht in de asbestsaneringsketen de naleving van de 
asbestregelgeving te verbeteren en daarmee te voorkomen dat nadelige 
gevolgen optreden voor de gezondheid van de mens en het milieu
• Het signaleren en ondersteuning bieden op het gebied van veiligheid. In 
dit kader hebben onder andere de veiligheidsaspecten van de energie­
transitie de aandacht. Veiligheid moet worden meegenomen in de 
plannen (en uitvoering daarvan) die de energietransitie vormgeven. 
Een voorbeeld hiervan is het in beeld brengen van risico’s en 
oplossingen bij de verwachte toename van het gebruik van waterstof­
rijke energiedragers.
• Het nemen van maatregelen ter bescherming van mens en maatschappij 
tegen moedwillige verstoring van onderdelen van de vitale infra­
structuur door het bewustzijn bij bedrijven te vergroten zodat risico’s op 
moedwillige verstoring (bijvoorbeeld terroristische aanslagen en/of 
cyber aanvallen) worden geïdentificeerd en waar mogelijk beperkt. Het 
betreft hier onder andere chemische bedrijven, nucleaire installaties en 
buisleidingen.
• Een continue verbetering van de omgevingsveiligheid bijvoorbeeld met 
het principe «Continuous improvement» dat is vastgelegd in de 
Europese richtlijn Nucleaire Veiligheid en met behulp van het instrument 
van de Safety Deals (subsidieregeling versterking Omgevingsbeleid).
• Het versterken van de kennisbasis op het gebied van nucleaire 
technologie en stralingstoepassingen. Dit heeft betrekking op de beleids­
terrein van meerdere departementen en wordt in samenspraak met de 
ministeries van EZK, VWS, SZW en OCW aangepakt.
• Dat veiligheid en gezondheid van meet af aan ontwerpcriteria zijn bij 
innovatieve ontwikkelingen (Safe-by-Design). Daarbij hoort ook – in 
het kader van de circulaire economie – het stimuleren van Safe & Circular 
Design. Hiervoor wordt enerzijds ingezet op kennisontwikkeling met 
betrekking tot veilig (en circulair) ontwerpen en anderzijds op het 
opleiden van toekomstige ingenieurs en ontwerpers. Ook wordt aan 
de hand van casuïstiek inzichtelijk gemaakt hoe Safe-by-Design in de 
praktijk vorm kan krijgen. Hiervoor is een NWA-call (Nationale Weten­
schapsAgenda) opengesteld en zijn samenwerkingsagenda’s met 
universiteiten opgesteld die in de komende jaren verder worden 
uitgewerkt.
Verder is de Minister verantwoordelijk voor het toezicht op en de 
handhaving van (een deel van) de hierboven genoemde wet- en regelgeving 
door de ILT (zie beleidsartikel 24 Handhaving en Toezicht) en de ANVS 
specifiek voor het toezicht en de handhaving op de nucleaire sector en 
bepaalde stralingstoepassingen (zie niet-beleidsartikel 97 en 98).
C. Indicatoren en Kengetallen
Veiligheid en veiligheidsbeleving zijn niet eenvoudig objectief te meten. 
Het streven is gericht op het voorkomen van onveiligheid: vermeden 
onveilige situaties laten zich niet meten.
REACH
Een volledig overzicht van de Nederlandse inbreng op EU-dossiers staat in 
de tabel hieronder. Het belangrijkste dossier was het werk aan de PFAS-
restrictie. Nederland heeft het initiatief tot deze restrictie genomen en werkt 
Tweede Kamer, vergaderjaar 2022–2023, 36 360 XII, nr. 1 146
