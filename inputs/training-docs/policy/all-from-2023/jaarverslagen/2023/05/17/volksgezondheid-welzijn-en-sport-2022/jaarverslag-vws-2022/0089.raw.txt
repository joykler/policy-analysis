E. Toelichting op de instrumenten
4. Sport verenigt Nederland
Voor de mutaties geldt dat deze reeds zijn toegelicht bij de eerste en/of 
tweede suppletoire begrotingen en de incidentele suppletoire begrotingen.
Subsidies
Sportakkoord
Vanuit de verschillende deelthema’s van het Sportakkoord is in 2022 via 
subsidies ingezet op: Inclusief sporten, Vaardig in bewegen, Vitale sport 
aanbieders, Topsportevenementen, het Topsportprogramma en een 
Positieve sportcultuur. Het betreft een voortzetting van bestaande activi­
teiten aangevuld met activiteiten voortkomend uit de coalitieakkoordmid­
delen. Hiertoe is boven op de oorspronkelijke raming van € 76,9 miljoen in 
2022 een aantal mutaties (€ 20,5 miljoen) uitgevoerd. In totaal is een bedrag 
van € 92,4 miljoen uitgegeven en is € 5,0 miljoen niet tot besteding 
gekomen, o.a. doordat een deel van de uitvoering administratief niet meer 
in 2022 afgerond kon worden of is doorgeschoven naar 2023.
Tegemoetkoming COVID-19
In 2022 is voor sportverenigingen met een accommodatie in (gedeeltelijk) 
eigendom de Tegemoetkomingsregeling amateursportorganisaties (TASO) 
verlengd. Ruim 1100 sportverenigingen hebben hier gebruik van gemaakt. 
Particuliere verhuurders van sportaccommodaties en sportorganisaties die 
de huur aan sportverenigingen wilden kwijtschelden, konden in 2022 een 
beroep doen op de Tegemoetkoming Verhuurders Sportaccommodaties 
(TVS). Hiermee is de huur aan circa 800 organisaties kwijtgescholden. 
Voor de tegemoetkomingsregelingen is in 2022 € 83,1 miljoen beschikbaar 
gesteld. Hiervan is na beoordeling van de aanvragen TASO en TVS een 
bedrag van € 22,3 miljoen benodigd gebleken en aan sportverenigingen en 
verhuurders toegekend. Ook is een bedrag van € 3,5 miljoen aan uitvoe­
ringskosten gemuteerd. Tevens is € 21,3 miljoen in de Najaarsbesluit­
vorming als onderbesteding aangemeld omdat dit deel van het 
tegemoetkomingsbudget niet nodig bleek.
In 2022 was voorzien dat ook de STIK-regeling zou worden uitgevoerd om 
de gemiste ticketinkomsten van topsportcompetities en -evenementen te 
compenseren. De notificatieprocedure bij de Europese Commissie loopt 
echter nog, waardoor de uitvoering van deze regeling is doorgeschoven 
naar 2023. Hierdoor is een bedrag van € 36 miljoen niet tot besteding 
gekomen.
Duurzame en toegankelijke sportaccommodaties
Met de subsidieregeling stimulering bouw en onderhoud sportaccommo­
daties is van de oorspronkelijke raming van € 75,8 miljoen in 2022 
€ 71,0 miljoen besteed voor de bouw of het onderhoud van sportaccom­
modaties en voor de aanschaf of het onderhoud van sportmaterialen. Dit is 
inclusief een budgettaire mutatie van € 6,9 miljoen voor bestedingen in 
Caribisch Nederland. Daarnaast heeft een beperkt aantal budgettaire 
mutaties plaatsgevonden van € 1,1 miljoen. Uiteindelijk is een bedrag van 
€ 5,8 miljoen niet tot besteding gekomen doordat aanvragen uit de laatste 
periode van 2022 pas in 2023 tot betalingsverplichtingen leiden.
Tweede Kamer, vergaderjaar 2022–2023, 36 360 XVI, nr. 1
