4. Beleidsartikelen
Beleidsartikel 1 Goed functionerende economie en markten
A. Algemene doelstelling
Goed functionerende markten zijn een motor voor economische ontwik­
keling, innovatie en brede welvaart. Dit geldt voor zowel de Nederlandse 
markt als de Europese interne markt. De Europese interne markt levert door 
de schaalgrootte nieuwe afzetmogelijkheden, de mogelijkheid om meer te 
specialiseren en voor nieuwe uitdagers de ruimte om snel op te schalen. 
Het kabinet zet zich daarom nationaal, Europees en internationaal in voor 
regels en afspraken die ervoor zorgen dat: (1) consumenten keuzevrijheid 
hebben, (2) bedrijven op een gelijk speelveld opereren en (3) markten open 
en transparant zijn.
In Europees verband ondersteunt het kabinet de ambitie van de Europese 
Commissie bij het zetten van mondiale standaarden, bijvoorbeeld op het 
terrein van omgang met data. Begin 2022 is in dat verband de Europese 
standaardisatiestrategie gepubliceerd. De taskforce voor handhaving op 
de interne markt en het in 2022 door de Commissie gepresenteerde noodin­
strument voor de interne markt moeten een concrete bijdrage gaan leveren 
aan het voorkomen en wegnemen van belemmeringen en versterken van 
de handhaving.
In internationaal verband is het van groot belang om oneerlijke concurrentie 
tegen te gaan. Dit vraagt om (het behoud van) robuuste mededingings­
regels én het tegengaan van verstorende subsidies uit derde landen.
Het kabinet Rutte IV zet in op het realiseren van de volgende strategische 
29
doelen :
1. Het scheppen van voorwaarden voor goed functionerende markten;
2. Het scheppen van voorwaarden voor een goed functionerende digitale 
economie;
3. Het voorzien in maatschappelijke behoeften aan statistieken.
1. Het scheppen van voorwaarden voor goed functionerende markten
De Europese interne markt, met inbegrip van vrij verkeer van goederen, 
diensten, personen en kapitaal, vormt een kernonderdeel van de Europese 
Unie en is cruciaal voor het Nederlandse verdienvermogen. Goed functio­
nerende markten die concurrentie stimuleren en waar de consument goed 
wordt beschermd, leveren een belangrijke bijdrage aan economische groei 
en innovatie.
Een goed functionerende interne markt is niet vanzelfsprekend, zoals in de 
corona pandemie o.a. bleek met grenssluitingen. EZK zet zich in EU-verband 
sterk in voor het competitief houden van markten, voor eerlijke onderlinge 
verhoudingen in markten, het bevorderen van vrije verkeer van diensten en 
goederen en bescherming van consumenten. Dit doet EZK door zich onder 
andere in te zetten voor de verbetering van de aanbestedingspraktijk, 
Europese afspraken t.a.v. consumentenbescherming en door de 
actieagenda interne markt.
29
 De strategische doelen en daarmee de algemene doelstelling van artikel 1 zijn ten opzichte van 
de begroting 2022 gewijzigd o.a. vanwege het aantreden van het kabinet Rutte IV. 
Tweede Kamer, vergaderjaar 2022–2023, 36 360 XIII, nr. 1 49
