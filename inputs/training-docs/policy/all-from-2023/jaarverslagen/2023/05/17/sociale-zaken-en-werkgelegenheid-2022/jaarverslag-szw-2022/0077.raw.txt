Beleidsrelevante kerncijfers
Tabel 37 Kerncijfers Ongevallenverzekering (Caribisch Nederland)
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume uitkeringen Ongevallenverzekering 
(x 1.000, ultimo) 0,1 0,1 0,1 0,2 0,2 0,1 0,1
Bron: RCN-unit SZW.
Wet werk en inkomen naar arbeidsvermogen
De WIA geeft werknemers die na een wachttijd van twee jaar ten minste 35% 
arbeidsongeschikt zijn recht op een uitkering, mits aan de voorwaarden 
daarvoor voldaan is. In de WIA staat werk voorop. Het accent ligt op wat 
mensen wel kunnen. Tegelijkertijd is er sprake van inkomensbescherming. 
De WIA bestaat uit twee uitkeringsregimes. De IVA verstrekt een loonder­
vingsuitkering aan werknemers die duurzaam en volledig arbeidsonge­
schikt zijn. Wie nog gedeeltelijk kan werken of bij wie herstel op termijn nog 
mogelijk is, krijgt een uitkering op basis van de WGA. De WIA wordt 
uitgevoerd door UWV. Werkgevers kunnen daarbij eigenrisicodrager 
worden voor de WGA-lasten van hun (ex-)werknemers. Dit betekent dat ze 
een lagere premie aan UWV betalen, omdat zij het gros van de verplich­
tingen van UWV met betrekking tot re-integratie en uitkeringsbetaling 
overnemen.
Inkomensvoorziening volledig en duurzaam arbeidsongeschikten (IVA)
Budgettaire ontwikkelingen
De uitkeringslasten IVA komen € 111 miljoen hoger uit dan begroot. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 91 miljoen, in tabel 36 onderdeel van 
de post nominaal) is de realisatie € 20 miljoen hoger dan begroot.
Beleidsrelevante kerncijfers
De instroom in de IVA lag lager dan verwacht en de doorstroom vanuit de 
WGA lag hoger dan verwacht. Dit hangt samen met verstrekte voorschotten. 
Zie voor een toelichting hieronder bij de kerncijfers WGA.
Regeling werkhervatting gedeeltelijk arbeidsgeschikten (WGA) inclusief 
WGA eigenrisicodragers
Budgettaire ontwikkelingen
De uitkeringslasten WGA komen € 77 miljoen hoger uit dan begroot. Indien 
rekening wordt gehouden met de ten tijde van de begrotingsopstelling 
geraamde loon- en prijsbijstelling (€ 95 miljoen, in tabel 36 onderdeel van 
de post nominaal) is de realisatie € 18 miljoen lager dan begroot. In 2022 is 
de definitie van het volume in diverse uitkeringsregelingen gewijzigd. Dit 
heeft geleid tot een schuif tussen volume en de gemiddelde uitkerings­
hoogte (de totale uitkeringslasten staan vast). Hierdoor is het niet mogelijk 
het verschil toe te wijzen aan aantallen danwel gemiddelde uitkerings­
hoogte.
Beleidsrelevante kerncijfers
Door de mismatch tussen vraag en aanbod van sociaal-medische beoorde­
lingen lukt het vaak niet een WIA-beoordeling binnen de gestelde termijn 
plaats te laten vinden. In dat geval kan een voorschot op de uitkering worden 
verstrekt. Het aantal voorschotten in 2022 lag veel hoger dan geraamd ten 
tijde van het opstellen van de begroting. Dit heeft gevolgen voor diverse 
kerncijfers. Omdat een voorschot administratief geregistreerd wordt als 
instroom in de WGA 80-100 is de instroom in de WGA hoger dan verwacht. 
Tweede Kamer, vergaderjaar 2022–2023, 36 360 XV, nr. 1
