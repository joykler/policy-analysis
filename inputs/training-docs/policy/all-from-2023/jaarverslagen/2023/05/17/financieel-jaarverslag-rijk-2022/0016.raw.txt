Figuur 1.1.9 Percentage tevreden met het leven in groepen
Bron: CBS
1.2 De economische ontwikkelingen
De Nederlandse economie kende in 2022 veel positieve cijfers, ondanks 
de uitdagingen die de hoge inflatie met zich meebracht. De economische 
(inhaal)groei was fors en de werkloosheid laag. Bovendien herstelde de 
economie in 2021 al sterk, na een initiële klap van de coronacrisis. Ook 
ontwikkelde de Nederlandse economie zich relatief sterker dan die in veel 
andere landen. Dit kwam mede door de veerkracht en het aanpassingsver­
mogen die de Nederlandse economie en maatschappij hebben laten zien: 
mensen en bedrijven pasten zich aan tijdens oplevingen van het 
coronavirus. De samenleving toont eenzelfde veerkracht en aanpassings­
vermogen bij de uitdagingen van 2022, zoals de gevolgen van de oorlog in 
Oekraïne.
Sterke economische groei en lage werkloosheid
Na een economische groei van 0,4 procent in het eerste kwartaal van 2022, 
groeide de Nederlandse economie bijzonder hard in het tweede kwartaal 
met 2,6 procent op kwartaalbasis. Deze groei werd met name gedreven 
door de toegenomen handel en de consumptie, die voor een belangrijk deel 
werd ondersteund door de opheffing van coronabeperkingen. In het derde 
kwartaal koelde de economie echter af. De economie kromp namelijk met 
0,2 procent op kwartaalbasis. Hoewel gevreesd werd voor een neergang 
van de economie, bleef een recessie achterwege. In het vierde kwartaal was 
er namelijk weer economische groei: 0,6 procent.
Als zodanig groeide de Nederlandse economie over het geheel van 2022 
met 4,5 procent. Dit was sterker dan de gemiddelde groei van de eurozone 
van 3,5 procent. Met name de consumptie van huishoudens en een toename 
van de uitvoer droegen bij aan deze groei (zie figuur 1.2.1). De consumptie 
steeg in 2022 fors met 6,6 procent, ondanks de hoge inflatie en lager 
Tweede Kamer, vergaderjaar 2022–2023, 36 360, nr. 1
