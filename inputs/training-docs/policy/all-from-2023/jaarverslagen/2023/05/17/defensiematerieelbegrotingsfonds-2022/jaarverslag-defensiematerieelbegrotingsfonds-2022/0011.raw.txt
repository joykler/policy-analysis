Kennis- en Innovatiebudgetten al deels in opdracht gegeven. Verder is ook 
de uitbreiding en inrichting van de defensieorganisatie opgepakt. Dit gaat 
leiden tot sterkere eenheden voor grondgebonden luchtverdediging, het 
versterken van de vuursteun, de oprichting van 102 Early Forward Presence 
Compagnie bij het Korps Commandotroepen, en de inrichting van het 
ecosysteem logistiek.
In november 2022 heeft Defensie voorstellen gedaan aan de Kamer om de 
afspraken van het DMP te actualiseren (Kamerstuk 27 830, nr. 379 van 
1 november 2022). Het DMP bevat afspraken tussen Kamer en Defensie over 
de informatievoorziening over grotere materieel-, vastgoed- en wapensys­
teemgebonden IT-projecten. In lijn met de motie-Valstar c.s. (Kamerstuk 35 
925-X, nr. 70 van 21 april 2022) zijn drie concrete wijzigingen in het DMP 
doorgevoerd: het verhogen van de financiële ondergrens voor rapportage 
van € 25 miljoen naar € 50 miljoen, het verhogen van de mandateringsgrens 
van € 100 miljoen naar € 250 miljoen en het clusteren van DMP-brieven. Door 
de maatregelen kan Defensie de doorlooptijd van veel materieelprojecten 
verminderen en daarmee slagvaardiger opereren. De informatiepositie van 
de Kamer blijft binnen de afspraken van het Defensie Materieelproces 
gewaarborgd, onder meer door periodieke rapportage over de voortgang 
en eventuele aanpassingen op de grote materieel-, vastgoed- en wapen­
systeemgebonden IT-projecten in het Defensie Projectenoverzicht (DPO).
Investeringen
Met de middelen in de Defensienota 2022 krijgt het investeringsprogramma 
van Defensie een extra financiële impuls. Het nieuwe investeringspro­
gramma bestaat uit een breed scala van investeringen in personeel, nieuwe 
capaciteiten en wapensystemen, gevechtsondersteuning, Informatiege­
stuurd Optreden, vastgoed, munitie, duurzaamheid en innovatie. In lijn met 
de eerdergenoemde motie-Valstar c.s. biedt dit eveneens ruimte voor 
verdere samenwerking met de Nederlandse industrie.
Industriesamenwerking
De geopolitieke ontwikkelingen vragen om een actieve industriepolitiek 
gericht op een robuuste (Europese) defensiesector. Daartoe is op 
2 november 2022 de Kamerbrief Defensie Industrie Strategie in een nieuwe 
geopolitieke context verzonden (Kamerstuk 31 125 nr. 123). Hierbij stellen 
wij als doel gezamenlijk de (Europese) militair-industriële slagkracht te 
vergroten. We moeten snel kunnen handelen, vanwege geopolitieke veran­
deringen, veranderingen in de nationale veiligheidssituatie, technologische 
ontwikkelingen en/of verschuivingen in de (defensie)markt. Samen met de 
Nederlandse Defensie Technologische en Industriële Basis (NLDTIB) werken 
Defensie en het Ministerie van Economische Zaken en Klimaat (EZK) aan 
de maatregelen zoals genoemd in de Kamerbrief. Die uitwerking vindt 
plaats langs de lijnen versterken, beschermen en (internationaal) positio­
neren van de defensiesector. Dat doet Defensie in goede afstemming met 
de vertrouwde partners en bondgenoten. Daarbij wil Defensie een voortrek­
kersrol spelen in de gemeenschappelijke verwerving van materieel, met 
de nadruk op standaardisatie en interoperabiliteit om de slagkracht te 
vergroten.
De kracht van Nederland zit in haar bijdrage vanuit de kennisinstellingen. 
Nederland kan een belangrijke rol spelen in de toeleveranciersketen zoals 
toelevering van hoogtechnologische componenten of onderhoud en 
modificatie van munitie en wapensystemen. Defensie en EZK gaan de 
Tweede Kamer, vergaderjaar 2022–2023, 36 360 K, nr. 1
