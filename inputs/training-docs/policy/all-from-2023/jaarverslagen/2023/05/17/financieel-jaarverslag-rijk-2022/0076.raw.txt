3.5.2 Verslaggevingsstelsel Rijksoverheid
In 2018 is het eindrapport van de Adviescommissie Verslaggevingsstelsel 
32
Rijksoverheid aangeboden aan het kabinet. In dit eindrapport is onderzoek 
gedaan naar de voor- en nadelen van het toevoegen van baten-lasteninfor­
matie aan het huidige verslaggevingsstelsel van de Rijksoverheid. De 
adviescommissie concludeerde dat het verslaggevingsstelsel over het 
algemeen voldoende functioneert. Als reactie op het eindrapport heeft de 
33
minister van Financiën in zijn brief aangegeven dat in de periode van 
2018-2021 wordt onderzocht hoe het verslaggevingsstelsel kan worden 
verbeterd en geharmoniseerd. Dit onderzoek is inmiddels afgesloten met 
een eindevaluatie met concrete verbetervoorstellen.
Het stelsel is geëvalueerd in de tweede helft van 2021 en het eerste kwartaal 
van 2022. De centrale vraag van de eindevaluatie was dus hoe het verslag­
gevingsstelsel van de Rijksoverheid kan worden verbeterd en geharmoni­
34
seerd. Hierbij is met name gekeken naar de financiële 
informatie(voorziening) van de Rijksoverheid en de informatiebehoefte van 
twee belangrijke gebruikersgroepen: het parlement en de gebruikers 
35
binnen de Rijksoverheid zelf. Ook is gekeken naar de meest relevante 
nationale en internationale ontwikkelingen van het verslaggevingsstelsel. 
Verder is aandacht besteed aan de besluitvorming rondom investeringen, 
begrotingsinstrumenten en harmonisatie van financiële informatie.
Verbetervoorstellen
Uit de evaluatie zijn twee voorstellen gekomen die de infor­
matie(voorziening) kunnen verbeteren. Het eerste verbetervoorstel betreft 
de informatie(voorziening) op het gebied van (toekomstige) financiële 
risico’s. De resultaten uit dit verbetervoorstel worden in deze paragraaf 
toegelicht. Het tweede verbetervoorstel betreft de informatie(voorziening) 
op het gebied van investeringsprojecten en bezittingen. Dit verbetervoorstel 
wordt uitgewerkt in samenspraak met lopende ontwikkelingen bij het 
Ministerie van Defensie en het Ministerie van Infrastructuur en Waterstaat. 
Het doel van dit verbetervoorstel is om meer inzicht te krijgen in de kwaliteit 
van de beheersing, besturing en besluitvorming rondom investeringspro­
jecten binnen ministeries. Daarbij wordt onderzocht of de informatievoor­
ziening rondom investeringsprojecten en bezittingen zoveel mogelijk 
binnen de financiële administratie kan worden gebracht (intracomptabel). 
Met dit verbetervoorstel wordt mede opvolging gegeven aan de aanbeve­
lingen uit het rapport ‘Zicht op Rijksbezit’ van de Algemene Rekenkamer. 
De resultaten uit dit tweede verbetervoorstel worden volgend jaar gepubli­
ceerd in het Financieel Jaarverslag van het Rijk 2023.
Aanpak financiële risico's (bij juridische procedures)
Het eerste verbetervoorstel uit de evaluatie van de Adviescommissie 
Verslaggevingsstelsel Rijksoverheid is het verbeteren van de infor­
matie(voorziening) over (toekomstige) financiële risico’s voor gebruikers 
zoals het parlement en de Staat. Hierbij is gekozen om de focus in eerste 
instantie te leggen op financiële risico’s voortkomend uit juridische 
procedures.
32
 Kamerstuk II, 2016-2017, 31 865, nr. 93.
33
 Kamerstuk II, 2017-2018, 31 865, nr. 107.
34
 Brief aan de Tweede Kamer, 31 865 nr. 189, inzake onderzoeksopzet Evaluatie Verslaggevings­
stelsel Rijksoverheid, 18 mei 2021.
35
 Brief aan de Tweede Kamer, 31 865 nr. 209, 8 juni 2022.
Tweede Kamer, vergaderjaar 2022–2023, 36 360, nr. 1 76
