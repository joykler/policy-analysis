samenwerkingsverband «Maatschappelijke onrust en ongenoegen» met 
JenV, SZW, VNG en politie. Het doel hiervan is om bestuurders en 
ambtenaren (landelijk, regionaal en lokaal) te ondersteunen, zowel om 
ongenoegen een plek te geven in democratische processen als bij het 
omgaan met escalaties. Ook is de Adviescommissie Versterken 
Weerbaarheid Democratische Rechtsorde ingesteld.
Ontwikkeling nationale en internationale dreiging
Door technologische ontwikkelingen is de spionage door statelijke actoren 
sterk toegenomen. De knelpunten die de diensten hebben ondervonden bij 
het tegengaan van deze dreiging wordt geadresseerd in de tijdelijke wet 
cyberoperaties. Het kabinet investeert de komende jaren in de (Algemene 
Inlichtingen en Veiligheidsdienst) AIVD om de slagkracht van de diensten te 
verbeteren. Aan de AIVD is het de taak deze beschikbare middelen te 
investeren om de inlichtingenposities te versterken en de dienst technisch 
toekomstbestendig te maken.
De Geïntegreerde Aanwijzing Inlichtingen en Veiligheid (GA&IV) (Stcrt. 
2022, 33858) bepaalt in belangrijke mate de prioritering van de aandachts­
gebieden binnen de inlichtingenonderzoeken van de AIVD. Statelijke 
actoren bedreigen de nationale veiligheidsbelangen van Nederland in 
toenemende mate. De meest zorgelijke ontwikkeling is de Russische invasie 
in Oekraïne. Verder is Nederland vaker geconfronteerd met dreigingen 
tegen de economische veiligheid. De dreiging vanuit binnenlandse actoren 
bestaande uit rechts-extremisme en anti-institutioneel extremisme lijken dit 
jaar te zijn gegroeid en verhard. De jihadistische beweging in Nederland 
stagneert, is gefragementeerd en minder actief dan voorheen, maar blijft 
de voornaamste terroristische dreiging. De AIVD heeft afgelopen jaar 
intensief onderzoek naar aanhangers en aanjagers van deze bewegingen 
gedaan
Investeren in de (digitale) slagkracht van de AIVD
In het Coalitieakkoord 2022 zijn er structureel extra middelen toegevoegd 
aan de begroting van de AIVD. De AIVD heeft een deel van deze beschikbare 
middelen gebruikt om de slagkracht van de dienst te versterken. Daarnaast 
is er geinvesteerd op het terrein van cyber, economische veiligheid, vitale 
belangen en processen, data en technologie en rechts-contraterrorisme.
Naast de bovengenoemde investeringen heeft de regering op 2 december 
2022 het voorstel Tijdelijke wet onderzoeken AIVD en MIVD naar landen met 
een offensief cyberprogramma tegen Nederland bij de Tweede Kamer 
ingediend. Dit wetsvoorstel is noodzakelijk gelet op de toegenomen 
dreiging van deze landen en de operationele knelpunten die de AIVD ervaart 
in onderzoek naar deze landen.
2 Goed functionerend openbaar bestuur
Om de maatschappelijke opgaven waar we in Nederland voor staan effectief 
aan te pakken is het van belang dat het openbaar bestuur goed functioneert. 
Goede samenwerking tussen overheden is daarbij van belang, evenals goed 
toegeruste en integere volksvertegenwoordigers en bestuurders die in 
vrijheid en zonder oneigenlijke druk van buiten hun werk moeten kunnen 
doen. Op deze manier zorgen we ervoor dat het openbaar bestuur 
beschermd blijft en slagvaardig maatschappelijke problemen aan kan 
blijven pakken.
Tweede Kamer, vergaderjaar 2022–2023, 36 360 VII, nr. 1 14
