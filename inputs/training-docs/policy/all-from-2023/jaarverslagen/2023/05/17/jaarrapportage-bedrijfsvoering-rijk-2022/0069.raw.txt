37
verbeurde en betaalde dwangsommen de afgelopen jaren fors is 
toegenomen. Onder andere de volgende zaken liggen hieraan mede ten 
grondslag:
• De termijn is met de inwerkingtreding van de Woo ingekort van acht
(4+4) naar zes (4+2) weken;
• Het aantal (complexe en omvangrijke) verzoeken is rijksbreed
toegenomen;
• Het kost tijd voordat de ingezette verbetermaatregelen effect hebben.
Denk hierbij aan het werven van extra capaciteit (in een krappe arbeids­
markt) die ingewerkt moet worden en het op orde brengen van de infor­
matiehuishouding.
In 2022 zijn we met verschillende maatregelen gestart om de afhandeling 
van Woo-verzoeken te verbeteren en te versnellen. Onder andere:
• Het verbeteren van de informatiehuishouding met het algemene
actieplan Open op Orde;
• Het verder automatiseren van het proces door het doorzoeken,
ontdubbelen en anonimiseren van zeer grote hoeveelheden informatie
met nieuwe ICT-tooling;
• Het verder uitbreiden van de capaciteit om Woo-verzoeken af te
handelen bij de diverse ministeries;
• het optimaliseren van het afhandelingsproces van Woo-verzoeken.
Doorkijk naar 2023
Uit de cijfers blijkt dat Woo-verzoekers in veel gevallen niet tijdig in hun 
informatiebehoefte worden voorzien en dat ministeries ondanks hun 
inspanningen op sommige punten aanlopen tegen de uitvoerbaarheid van 
de Wet open overheid. In 2023 wordt zowel rijksbreed als binnen de 
ministeries ingezet op verdere verbetering en versnelling. Zo is een aantal 
departementen gestart met zogeheten Woo-pilots. In deze pilots worden 
maatregelen genomen op de pijlers (1) techniek, (2) organisatie, (3) 
expertise, (4) capaciteit en (5) monitoring en sturing. De inzichten komend 
uit deze pilots en andere initiatieven worden waar mogelijk ingezet voor 
verdere verbetering en versnelling van de afhandeling van Woo-verzoeken. 
Zo willen we stap voor stap toewerken naar een meer open overheid. Dit 
jaar wordt ook een zogeheten invoeringstoets op de Woo uitgevoerd. Met 
deze invoeringstoets worden knelpunten van de Woo en goede praktijk­
voorbeelden ten aanzien van de uitvoering en gebruikers in kaart gebracht. 
De huidige situatie moet in de komende jaren flink verbeterd worden.
37
 Het verschil tussen de verbeurde en betaalde dwangsommen is o.a. te verklaren doordat bij 
een aantal Woo-verzoeken de betaling van de dwangsom plaatsvindt in een ander jaar dan de 
verbeuring en doordat Woo-verzoekers in sommige zaken afzien van het opeisen van de 
dwangsom.
Jaarrapportage Bedrijfsvoering Rijk 2022
