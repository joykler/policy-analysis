Art. Omschrijving Uitstaande Uitstaande Looptijd lening Totaalstand Totaalstand 
lening (in lening (in €) risicovoor­ mutatie volume 
andere valuta) ziening 2021 risicovoorziening 
(in €) 2022 en 2021 (in €)
Liquiditeitssteun Sint Maarten 0% ANG 50.000 22.790 30 jaar (2018-2048) ‒ ‒
Liquiditeitssteun Sint Maarten 0% ANG 32.600 15.789 30 jaar (2018-2048) ‒ ‒
Toelichting
De leningen aan de landen worden meestal afgesloten in Antilliaanse 
guldens (ANG) en Arubaanse florin (AWG) en vastgelegd in de begroting in 
euro's. Deze vastlegging gebeurt op basis van de geldende koers op het 
moment van aangaan van de lening (historische waarde).
Lopende inschrijving Sint Maarten
Ten behoeve van de lening lopende inschrijving van Sint Maarten van 2019 
was een begrotingsreserve van 3% op de Aanvullende Post van het 
Ministerie van Financiën gereserveerd. Deze begrotingsreserve is vervallen 
met de laatste overboeking naar het trustfund eind 2021.
Liquiditeitsleningen Aruba, Curaçao en Sint Maarten
Vanwege de aanhoudende pandemie heeft de Staat der Nederlanden net 
als in 2020 de landen Aruba, Curaçao en Sint Maarten liquiditeitssteun 
gegeven op basis van artikel 36 van het Statuut voor het Koninkrijk der 
Nederlanden.
In 2021 is na besluitvorming in de Rijksministerraad (RMR) in vier tranches 
€ 405 mln. aan liquiditeitssteun verstrekt via ‘zachte’ leningen (aflossings-
vrije leningen tegen 0% rente en met een looptijd tot 10 april 2022). De RMR 
heeft dit gedaan op basis van de adviezen van het College Aruba financieel 
toezicht (CAft) en het College financieel toezicht Curaçao en Sint Maarten 
(Cft).
Hierdoor konden de landen de noodzakelijke overheidstaken uitvoeren, 
steun geven aan dat deel van de bevolking dat het zwaarst getroffen was en 
bedrijven financieel ondersteunen. Aan deze tranches was als voorwaarde 
verbonden dat de landen voldeden aan de gestelde voorwaarden bij de 
eerder verstrekte tranches en voldoende voortgang boekten op het 
uitvoeren van de in 2020 overeengekomen landspakketten met structurele 
hervormingen. Door deze hervormingen zullen de landen in de toekomst 
beter in staat zijn om externe schokken zelfstandig op te vangen. Conform 
het advies van het C(A)ft bestaat de mogelijkheid om in 2022 de liquiditeits­
steun te herfinancieren.
Lening ter afwikkeling Girobank Curaçao
Nederland heeft Curaçao een lening van ANG 170 mln. (€ 80,3 mln.) 
verstrekt om het land de problemen met de Girobank op te laten lossen. 
De lening heeft een rentepercentage van 0% en een looptijd van 16 jaar. 
Hierdoor konden met name de kleine en middelgrote schuldeisers (particu­
liere spaarders en MKB-ondernemingen) schadeloos worden gesteld.
Rentelastverlichting Aruba
Nederland heeft de buitenlandse schuldverplichtingen van Aruba voor 2021 
en 2022 geherfinancierd middels een lening met een rentepercentage van 
2,64% met een looptijd van zeven jaar. Dit leverde Aruba een rentevoordeel 
op van minimaal € 39 mln. Dit rentevoordeel was afgesproken in de lands­
pakketten.
Tweede Kamer, vergaderjaar 2022–2023, 36 360 IV, nr. 1 23
