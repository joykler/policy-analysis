De beginstand per 1 Januari is voor € 14,8 miljoen gecorrigeerd. Dit wordt 
verklaard door een verhoging van € 17,5 miljoen vanwege 3 leningen die 
onterecht aan het maximum leenplafond gekoppeld en een verlaging van 
€ 2,2 miljoen vanwege een lening die onterecht niet aan het maximale 
leenplafond was gekoppeld.
IenW staat in 2022 garant voor een drietal leningen ter waarde van 
€ 34,7 miljoen voor noodzakelijke investeringen in de infrastructuur 
waarmee effeciëntere capaciteitsbenutting wordt geborgd (zie begroting 
2022).
14 en 14a) Andere verplichtingen en Tegenrekening andere verplichtingen
De post Andere verplichtingen vormt een saldo van de verplichtingen per 
1 januari van het begrotingsjaar, de aangegane verplichtingen, de daarop 
verrichte betalingen en negatieve bijstellingen van in eerdere begrotings­
jaren aangegane verplichtingen.
Tabel 119 Verloopoverzicht (bedragen € 1.000)
Stand per 1 januari 2022 2.108.266
Correctie beginstand 54.912
Aangegaan in 2022 12.035.859
Tot betaling gekomen in 2022 ‒ 12.078.472
Negatieve bijstellingen in 2022 ‒ 61.338
Openstaand per 31 december 2022 2.059.227
De beginstand per 1 januari is voor €55 miljoen gecorrigeerd. Dit is 
grotendeels veroorzaakt doordat de ILT per 1 januari 2022 onderdeel is van 
de kas verplichtingen administratie. De € 38 miljoen overlopende verplich­
tingen maken geen onderdeel uit van de saldibalans 2021 en moesten dus 
gecorrigeerd worden. Verder is er een technische correctie op de 
overlopende verplichtingen vennootschapsbelasting in de administratie ter 
waarde van € 17 miljoen.
Verder worden omvangrijke bijstellingen op de aangegane verplichtingen 
toegelicht bij de tabellen Budgettaire gevolgen van beleid van het beleids­
artikel waar de bijstelling betrekking op heeft. Dit conform de norm zoals 
opgenomen in de leeswijzer.
Niet uit de saldibalans blijkende bestuurlijke verplichtingen
Ten aanzien van bestuurlijke verplichtingen worden in het kader van infra­
structurele werken op het terrein van regionale en lokale infrastructuur, 
maar ook op het terrein van het waterbeheer, het hoofdwegen- en spoor­
wegennet bestuurlijke afspraken gemaakt. Deze bestuurlijke afspraken zijn 
zeer divers in aard en omvang. Deze afspraken worden jaarlijks inzichtelijk 
gemaakt in het MIRT overzicht (https://www.mirtoverzicht.nl/), welke 
jaarlijks als bijlage bij de begroting van het Infrastructuurfonds wordt 
uitgebracht.
Daarnaast is geïnventariseerd of sprake is van bestuurlijke afspraken voor 
zover al niet deel uitmakend van de juridische verplichtingen, zoals 
opgenomen in de financiële administratie (met name gesloten bestuurs­
overeenkomsten of convenanten met decentrale overheden). Ultimo 2022 
betreft het:
Tweede Kamer, vergaderjaar 2022–2023, 36 360 XII, nr. 1 237
