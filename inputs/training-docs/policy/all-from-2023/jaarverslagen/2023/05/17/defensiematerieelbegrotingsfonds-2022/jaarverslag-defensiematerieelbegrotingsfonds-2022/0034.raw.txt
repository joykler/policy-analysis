Verwerving
Verwerving lucht materieel - voorbereidingsfase
De projecten in voorbereiding zijn in het afgelopen jaar nader uitgewerkt en 
ter besluitvorming aangeboden. Uit die uitwerking volgt ook een geactua­
liseerd financieel ritme, waarbij de start soms is uitgesteld, maar de oplever­
datum nog gelijk is. Na de besluitvorming worden deze middelen 
doorgeschoven naar de onderzoeks-/realisatiefase of naar een ander jaar. 
Het budget voor de voorbereidingsfase is dit jaar daarom met €13,1 miljoen 
afgeboekt. Het gaat hierbij met name om het project SRTUAV – dooront­
wikkeling (9,7 miljoen).
Verwerving lucht materieel - realisatiefase
De realisatie van het uitgavenbudget verwerving luchtmaterieel in de reali­
satiefase is € 192,0 miljoen lager dan begroot. Niet alle materieelprojecten 
zijn volgens begrotingsplanning uitgevoerd. Ondanks de wijziging in begro­
tingsplanning wordt het budget niet overschreden. In 2022 was er sprake 
van personeelstekorten mede door de krapte op de arbeidsmarkt, verbroken 
logistieke ketens en grondstoffen tekorten post-pandemie en een 
overspannen wapenmarkt na de inval van Rusland in de Oekraïne met de 
oorlog als gevolg. Daardoor zijn geplande leveringsmomenten of contract­
vormingen niet altijd behaald. Projecten waarbij als gevolg van andere 
oorzaken herfaseringen zijn ontstaan, worden specifiek toegelicht in het 
artikel. Specifiek bij FMS-projecten geldt dat afwijkingen bestaan tussen 
raming en realisatie maar dat tegelijkertijd niet direct sprake is van enige 
vertraging bij het betreffende project. Dit komt doordat de Amerikaanse 
overheid als contractpartij geen risicodrager wenst te zijn en daarom 
diverse financiële waarborgen inbouwt, met als gevolg dat de raming in 
een begrotingsjaar vaak hoger is dan de daadwerkelijke uitgaven. Doordat 
de periodieke actualisatie van de ramingen volgens het Amerikaanse 
tijdsschema verlopen, en pas volgen in het begrotingsjaar, leidt dit tot 
onvermijdelijke afwijkingen die betrekking hebben op de volgende 
projecten: AH-64 Zelfbescherming ASE (€ 7,6 miljoen minder uitgaven), 
AH-64D block II upgrade (€ 16,0 miljoen minder uitgaven), Apache Remanu­
facture (€ 26,6 miljoen minder uitgaven), Multi Ship Type (simulatoren, 
€ 18,3 miljoen minder uitgaven).
Onderstaand worden alle projecten in realisatie opgenomen met een 
financiële omvang van meer dan € 100 miljoen conform het DMF 2022. 
Gelijktijdig met het jaarverslag wordt de DPO-afwijkingsrapportage aan 
de Kamer aangeboden. Deze rapportage geeft een overzicht van alle 
materieel-, vastgoed- en IT-projecten van meer dan € 25 miljoen in 
onderzoek en realisatie, waarbij een significante afwijking is opgetreden ten 
opzichte van het vorige DPO.
Tabel 13 Projecten in realisatiefase (in miljoenen euro)
Verwachte 
Projectbudget Gerealiseerde Gerealiseerde Verschil uitgaven 
Projecten in realisatie uitgaven in 2022 
(DMF 2022) uitgaven t/m 2021 uitgaven in 2022 2022
(DMF 2022)
AH-64D block II upgrade 118,3 81,5 16,4 2,1 ‒ 14,3
F-35: Verwerving middellange tot lange afstandraket 127,7 12,1 19,4 25,5 6,1
Verwerving Medium Altitude Long Endurance 
194,3 115,5 50,0 24,2 ‒ 25,8
Unmanned Aerial Vehicle (MALE UAV)
Verwerving strategisch luchttransport en AAR (Multi 
250-1.000 Commercieel vertrouwelijk
Role Tanker Transport (MRTT))
Apache Remanufacture 952,5 77,4 142,8 166,2 23,4
Chinook Vervanging en Modernisering 1012,8 753,8 58,2 95,3 37,1
NH-90 1226,0 1086,3 27,0 12,1 ‒ 14,9
Tweede Kamer, vergaderjaar 2022–2023, 36 360 K, nr. 1
