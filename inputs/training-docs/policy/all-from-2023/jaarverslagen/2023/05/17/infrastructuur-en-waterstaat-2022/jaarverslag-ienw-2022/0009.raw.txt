Tabel 1 Norm bij te verklaren verschillen
Omvang begrotingsartikel (stand ontwerpbegroting) in € miljoen Beleidsmatige Technische 
mutaties mutaties 
(ondergrens in (ondergrens in 
€ miljoen) € miljoen)
< 50 1 2
=> 50 en < 200 2 4
=> 200 < 1000 5 10
=> 1000 10 20
Afronding budgettaire tabellen en verantwoordingsstaat
De verplichtingen, uitgaven en ontvangsten in de verantwoordingsstaat zijn 
in lijn met de Regeling Rijksbegrotingsvoorschriften naar boven afgerond. 
Om aansluiting te hebben tussen de budgettaire tabellen en de verantwoor­
dingsstaat, zijn de verplichtingen, uitgaven en ontvangsten in budgettaire 
tabellen waar relevant tevens naar boven afgerond. Met deze werkwijze 
komen de cijfers in de verantwoordingsstaat overeen met de cijfers zoals 
opgenomen in de budgettaire tabellen.
Grondslagen voor de vastlegging en de waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel.
Indicatoren en kengetallen
Het jaarverslag is opgesteld conform de Regeling rijksbegrotingsvoor­
schriften (RBV). De RBV stelt dat er op 15 maart een door de Auditdienst Rijk 
goedgekeurd jaarverslag aan de minister van Financiën wordt aangeboden 
en dat wijzigingen door vakministers, in uitzonderlijke gevallen, tot 25 maart 
verwerkt kunnen worden.
Voor enkele indicatoren en kengetallen in de jaarverslagen van IenW zijn op 
deze momenten de realisatiegegevens nog niet beschikbaar en kunnen 
derhalve niet worden toegevoegd aan het jaarverslag. Hierdoor komt het 
voor dat er realisatiegegevens van indicatoren en kengetallen bekend 
worden ná het opstellen van het jaarverslag maar vóór publicatie van het 
jaarverslag. Deze gegevens worden, zoals in het jaarverslag aangegeven, 
bij de eerstvolgende begroting aan uw Kamer aangeboden.
Groeiparagraaf
Doorwerking wijzigingen Regeling Rijksbegrotingsvoorschriften 2023
Voor het opstellen van het departementaal jaarverslag gelden de Rijksbe­
grotingsvoorschriften van de Minister van Financiën. In de Regeling rijks­
begrotingsvoorschriften 2023 zijn een aantal wijzigingen doorgevoerd die 
doorwerken in dit jaarverslag op het gebied van:
1. Bedrijfsvoeringsparagraaf
2. Model saldibalans begrotingsfondsen
3. Focusonderwerp: overzicht ISB's en NvW's en beroep op artikel 2.25 en/
of 2.27 tweede lid van de comptabiliteitswet
4. Bijlage moties en toezeggingen
Ad 1. Bedrijfsvoeringsparagraaf
Tweede Kamer, vergaderjaar 2022–2023, 36 360 XII, nr. 1 9
