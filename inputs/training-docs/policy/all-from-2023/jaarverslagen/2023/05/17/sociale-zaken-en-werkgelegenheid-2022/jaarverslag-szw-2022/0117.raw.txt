worden gedaan vóór dat de AOW-gerechtigde leeftijd is bereikt. De OBR kent 
een inkomenseis en een partner- en vermogenstoets, exclusief eigen 
woning en pensioenvermogen. De OBR wordt uitgevoerd door de SVB.
Budgettaire ontwikkelingen
De laatste bevoorschotting van de OBR-uitgaven in 2022 aan de SVB heeft 
in het vierde kwartaal van 2022 plaatsgevonden. Op basis van de toen meest 
actuele realisatiecijfers ging deze bevoorschotting uit van een totale uitke­
ringslast van € 919 duizend. Dit betreft ten opzichte van de begroting 2022 
een daling van € 72 duizend. In de voorjaarsnota staan de realisatiecijfers 
over heel 2022 verwerkt.
Beleidsrelevante kerncijfers
Tabel 67 Kerncijfers Overbruggingsregeling
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Instroom OBR (x 1.000 uitkeringen) 1,0 0,8 0,4 0,1 0,1 0,05 0,05
Bron: SVB, jaarverslag.
Algemene Ouderdomsverzekering (AOV) (Caribisch Nederland)
Personen die in Caribisch Nederland verzekerde jaren hebben opgebouwd 
voor de AOV en die de AOV-gerechtigde leeftijd hebben bereikt ontvangen 
een aan de verzekerde jaren gerelateerd ouderdomspensioen op grond van 
de AOV. Naast het ouderdomspensioen wordt op Sint Eustatius en Saba 
een tegemoetkoming verstrekt die recht doet aan de prijsverschillen tussen 
de eilanden. Tevens kent de AOV een partnertoeslag.
Budgettaire ontwikkelingen
De uitgaven voor de Algemene Ouderdomsverzekering (AOV) zijn 
€ 4,1 miljoen hoger uitgevallen dan begroot. Dit komt onder andere door 
reguliere loon- en prijsbijstelling (€ 1,1 miljoen), een beleidsmatige 
verhoging per 1 januari 2022 (€ 1,2 miljoen) en een tegenvallende euro-
dollar koers (circa € 1,8 miljoen).
Beleidsrelevante kerncijfers
Tabel 68 Kerncijfers AOV (Caribisch Nederland)
Realisatie Realisatie Realisatie Realisatie Realisatie Begroting 
2018 2019 2020 2021 2022 2022 Verschil 2022
Volume AOV (x 1.000 personen, ultimo) 4,2 4,3 4,3 4,5 4,8 4,8 0
Bron: RCN-unit SZW.
Algemene Ouderdomswet (AOW)
De AOW is een volksverzekering en heeft als doel het verschaffen van een 
basispensioen aan degenen die de AOW-gerechtigde leeftijd hebben 
bereikt. De AOW wordt uitgevoerd door de SVB. Hoofdstuk 10, Sociale 
fondsen SZW, gaat nader in op de financiering van de uitgaven aan de AOW.
Budgettaire ontwikkelingen
De uitgaven aan de AOW komen in 2022 € 588 miljoen hoger uit dan begroot. 
Indien er rekening wordt gehouden met de ten tijde van de begrotingsop­
stelling geraamde loon- en prijsbijstelling (post nominaal in tabel 66), zijn 
de gerealiseerde AOW-uitgaven € 85 miljoen lager dan begroot. Dit wordt 
grotendeels verklaard doordat er vanwege corona meer AOW-gerechtigen 
zijn overleden en doordat het aandeel alleenstaande lager is dan verwacht. 
Tweede Kamer, vergaderjaar 2022–2023, 36 360 XV, nr. 1 117
