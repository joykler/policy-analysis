Overige subsidies (hbo en wo)
Dit betreft afzonderlijk voor de sectoren hbo en wo overige toekenningen 
die gelijk dan wel kleiner zijn dan € 1,0 miljoen. Het gaat hier om middelen 
op basis van de afstudeerregeling, de subsidieregeling virtuele interna­
tionale samenwerkingsprojecten hoger onderwijs en ad-hoc projecten 
(uitgaven hbo € 3,6 miljoen en wo € 1,6 miljoen).
Opdrachten (wo)
Uitbesteding
Voor de beleidsontwikkeling worden opdrachten verstrekt voor het 
uitvoeren van diensten. Het gaat hierbij met name om opdrachten voor 
beleidsgerichte activiteiten/onderzoeken.
Distributie en zelftesten
Er zijn opdrachten verstrekt voor fulfilment en distributie van zelftesten die 
door studenten zijn besteld via het daartoe ingerichte bestelportaal tot een 
bedrag van € 7,2 miljoen.
Bijdrage aan agentschappen
De Dienst Uitvoering Onderwijs (DUO) is de uitvoeringsorganisatie van 
het Ministerie van OCW en levert producten en diensten op het terrein van 
bekostiging van instellingen, financiering van studenten en informatievoor­
ziening. Het betreft het aandeel in de uitvoeringskosten van DUO voor de 
begrotingsartikelen 6 en 7.
Bijdrage aan ZBO’s en RWT’s 
Promotiebeurs voor Leraren
Leraren in het po, vo, mbo, en hbo worden in staat gesteld om promotie­
onderzoek te verrichten dat uitmondt in een proefschrift. In 2022 is via het 
NWO aan 49 leraren een nieuwe beurs voor een periode van vijf jaar 
verstrekt.
Nederlands-Vlaamse Accreditatieorganisatie (NVAO)
De NVAO is als onafhankelijke, binationale accreditatieorganisatie opgericht 
door de Nederlandse en Vlaamse overheid en geeft een deskundig en 
objectief oordeel over de kwaliteit van het hoger onderwijs in Nederland en 
Vlaanderen. Dit betreft de bijdrage die de Nederlandse overheid recht­
streeks aan de NVAO vergoedt voor de uitvoering van haar taken.
Bijdrage aan (inter)nationale organisaties
Het betreft hier de (structurele) bijdragen aan organisaties die beleidsmatig 
prioritaire taken uitvoeren, ofwel activiteiten uitvoeren die betrekking 
hebben op de belangenbehartiging van studenten, ofwel taken uitvoeren 
die voortkomen uit verdragsrechtelijke verplichtingen.
Ontvangsten
De verhoging van de ontvangsten op het hbo (€ 4,8 miljoen) betreft:
• een vervroegde aflossing door de Hogeschool Zeeland op een schuld 
van in de periode 2002-2003 ten onrechte uitgekeerde Rijksbijdragen. 
De Hogeschool heeft op haar verzoek in 2022 de termijnen 2023 t/m 2025 
versneld afgelost, in 2022 is daardoor € 3,6 miljoen meer ontvangen dan 
begroot;
• ontvangsten op terugvorderingen van in voorgaande jaren verleende 
subsidies of bekostiging zijn € 1,2 miljoen hoger dan geraamd, voor 
een bedrag van € 0,8 miljoen heeft dit betrekking op de COVID-19 subsi­
dieregelingen coronabanen/hulp voor de klas in het hoger onderwijs en 
voor € 0,4 miljoen op overige subsidies.
Tweede Kamer, vergaderjaar 2022–2023, 36 360 VIII, nr. 1 77
