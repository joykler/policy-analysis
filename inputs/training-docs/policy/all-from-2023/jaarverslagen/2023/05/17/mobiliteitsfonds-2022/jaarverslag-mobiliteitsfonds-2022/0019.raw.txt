1. De hogere verplichtingenrealisatie van € 103 miljoen is het saldo van 
hogere en lagere verplichtingen.
De hogere verplichtingen zijn met name veroorzaakt door:
• DBFM-projecten (€ 299 miljoen): dit komt voornamelijk door een 
hogere verplichtingenrealisatie op de A27 Houten-Hooipolder, 
A12/A15 Ressen-Oudenbroeken (ViA15), A15 Maasvlakte-Vaanplein, 
A16 Rotterdam en A24 Blankenburgverbinding. Daarnaast is de prijs­
bijstelling toegevoegd;
• Planning en studies (€ 186 miljoen): te verklaren door o.a. het werven 
van capaciteit (impuls) voor stikstofexperts en door het nemen van 
extra maatregelen voor projectspecifieke mitigatie of -compensatie. 
Verder komt het met name door de Impuls regeling Strategisch Plan 
Verkeersveiligheid waarbij een versnelling heeft kunnen plaats­
vinden en de geplande uitgaven naar voren zijn gehaald. Daarnaast 
zijn de voorbereidingskosten voor tijdelijke tolheffing verhoogd in 
verband met de opdrachtverstrekking aan de RDW. Het programma 
geluidssanering is mede door de correctie op de specifieke uitkering 
N65 Vught-Haaren verhoogd. Tot slot heeft er een correctieboeking 
plaatsgevonden op de verplichting op de overprogrammering naar 
aanleiding van een teruggedraaide kasschuif waarbij abusievelijk ook 
de verplichtingen waren meegemuteerd (+ € 191 miljoen);
• Overige netwerkgebonden kosten (€ 144 miljoen): dit komt met name 
door de overeenkomst van Beheer en Onderhoud voor de periode 
2022-2023. Daarnaast wordt de hogere verplichtingenrealisatie 
veroorzaakt door de eindafrekening SLA 2018-2021, de verwerking 
van prijsbijstelling en diverse kleine mutaties;
• Onderhoud (€ 116 miljoen): het voornaamste deel betreft de eindaf­
rekening van de SLA 2018-2021. Hierbij is het verschil tussen de 
ontvangen agentschapsbijdrage en de gemaakte kosten over deze 
periode afgerekend. Daarnaast betreft het de overeenkomst van 
Beheer en Onderhoud voor de periode 2022-2023, zijn diverse 
kasschuiven doorgevoerd en is de prijsbijstelling toegevoegd;
• Vernieuwing (€ 41 miljoen): het voornaamste deel betreft het 
programma Vervanging en Renovatie (VenR). De hogere verplich­
tingen worden voornamelijk veroorzaakt door de projecten A12 
IJsselbruggen, Van Brienenoordbrug en de N99 Kooijbrug.;
• Apparaatskosten RWS (€ 40 miljoen): dit zijn met name extra inves­
teringen in informatievoorzieningen naar aanleiding van het rapport 
Ongekend Onrecht, de toevoeging van loon- en prijsbijstelling en 
diverse kleinere mutaties;
• Optimalisering gebruik (€ 30 miljoen): de incidentiele subsidie 
Digitale Infrastructuur voor Toekomstbestendige Mobiliteit is in 2022 
vastgelegd;
• Exploitatie (€ 5 miljoen): Dit betreft voornamelijk de ophogingen van 
verplichtingen voor het Nationaal Dataportaal Wegverkeer voor het 
Nationaal Toegangspunt Mobiliteitsdata;
• Diverse kleine mutaties (€ 0,9 miljoen).
De lagere verplichtingen zijn met name veroorzaakt door:
• • Realisatieprogramma RWS (- € 759 miljoen): dit wordt voornamelijk 
veroorzaakt door het doorschuiven van verplichtingenbudget als 
gevolg van de stikstofproblematiek, onder andere voor de projecten 
A12/A15 Ressen-Oudenbroeken (ViA15), A6 Almere Oostvaarders-
Lelystad, A20 Nieuwerkerk en A4 Haaglanden. Daarnaast is verplich­
tingenbudget doorgeschoven voor de projecten A12/A27 Ring 
Utrecht, A27 Houten-Hooipolder, A10 en A4-44 Rijnlandroute en zijn 
voor diverse projecten kleine mutaties doorgevoerd.
Tweede Kamer, vergaderjaar 2022–2023, 36 360 A, nr. 1
