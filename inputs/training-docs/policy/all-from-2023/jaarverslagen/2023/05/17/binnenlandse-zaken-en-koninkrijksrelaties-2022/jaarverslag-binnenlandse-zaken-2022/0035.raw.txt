4. Beleidsartikelen
4.1 Artikel 1. Openbaar bestuur en democratie
A. Algemene doelstelling
Het ministerie van Binnenlandse Zaken en Koninkrijksrelaties (BZK) werkt 
aan een slagvaardig en betrouwbaar openbaar bestuur waarop inwoners 
kunnen vertrouwen en wat oog heeft voor de menselijke maat. Een 
openbaar bestuur dat samen met de samenleving in staat is de maatschap­
pelijke opgaven op te lossen. Veranderingen in onze maatschappij 
beïnvloeden hoe ons bestuur en onze democratie werkt. Om waarden als 
legitieme besluitvorming, slagkrachtig openbaar bestuur en transparantie 
daarbij te behouden en democratische waarden en vrijheden te borgen en 
versterken, is continue aandacht nodig voor de werking en inrichting van 
democratie en bestuur.
B. Rol en verantwoordelijkheid
De minister van Binnenlandse Zaken en Koninkrijksrelaties (BZK) heeft de 
zorg voor het goed functioneren van het openbaar bestuur van ons land.
Burgers verlangen in toenemende mate maatwerk van de overheid. Dat 
vraagt om een overheid die in kan spelen op hun individuele behoeften en 
om kan gaan met uiteenlopende maatschappelijke opgaven op verschil­
lende schaalniveaus. Daarnaast zijn er grote maatschappelijke opgaven die 
we als overheden alleen samen met de samenleving kunnen oplossen. Om 
hier goed op in te kunnen spelen organiseren we de overheid zo dicht 
mogelijk bij de burger en met betrokkenheid van de burger.
Met het oog op de doelen binnen dit beleidsartikel is een gezamenlijke inzet 
van gemeenten, provincies, waterschappen en het Rijk nodig. Niet alleen 
om zo effectief en efficiënt mogelijk te werken, maar met voortdurende 
aandacht voor de legitimatie van het overheidshandelen. De belangrijkste 
pijler daarin is de democratische legitimatie.
De slagvaardigheid en legitimatie van het openbaar bestuur vraagt om 
een zo helder mogelijke taakverdeling tussen de overheden, financiering die 
daarbij aansluit, draagkracht in de uitvoering, onderlinge afstemming en 
samenwerking, betrokkenheid van burgers, ruimte voor maatwerk en zorg 
voor en toerusting van de mensen werkzaam in het openbaar bestuur.
De minister van BZK is hoeder van de Grondwet (GW).
De minister van BZK is verantwoordelijk voor:
Stimuleren
– Om de slagvaardigheid van het openbaar bestuur te versterken 
stimuleert de minister van BZK de samenwerking tussen overheden en 
het werken als één overheid, onder meer via de Regio Deals, Agenda 
stad en de City Deals.
– Ter versterking van het democratisch bestel werkt de minister van BZK 
aan een sterkere verbinding van inwoner en overheid, aan betere 
toerusting en ondersteuning van politieke ambtsdragers en aan een 
weerbaarder bestuur. De minister stimuleert en faciliteert betrokken 
Tweede Kamer, vergaderjaar 2022–2023, 36 360 VII, nr. 1 35
