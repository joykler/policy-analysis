Passende zorg en betaalbaarheid Wmo 2015
De afgelopen periode is langs een aantal lijnen gewerkt aan passende 
ondersteuning en betaalbaarheid van de Wmo 2015.
• Eigen bijdrage Huishoudelijke Hulp: Een passende eigen bijdrage is 
noodzakelijk om de aanzuigende werking van de huishoudelijke hulp te 
remmen en de (financiële) druk op Wmo-voorzieningen in brede zin te 
verminderen. Zo blijven zorg en ondersteuning in het kader van de Wmo 
beschikbaar. In 2022 is gewerkt aan de voorbereiding(en) van de 
wetgeving van deze maatregel uit het Regeerakkoord.
• Verbeteren van het Wmo-toezicht: Een professioneel en goed functio­
nerend toezicht is noodzakelijk om de kwaliteit van passende onder­
steuning te kunnen waarborgen. Om het Wmo-toezicht sneller te 
verbeteren en de Wmo-toezichthouder een duidelijkere taakom­
schrijving mee te geven, is er in 2022 – samen met de IGJ, VNG, TSD en 
GGD-GHOR – gewerkt aan een beleidskader.
• Via het Ketenbureau i Sociaal Domein wordt gewerkt aan standaardi­
satie in de uitvoering (bijvoorbeeld: contractering en uitvoeringsvari­
anten). Hierdoor worden processen voor gemeenten en aanbieders 
eenduidiger en eenvoudiger, waardoor meer tijd ontstaat om de focus 
te leggen op de kwaliteit van ondersteuning
Onbeperkt meedoen
In de beleidswijziging voor het jaar 2022 is aangegeven dat de aanpak van 
het programma Onbeperkt Meedoen in de periode 2018 ‒ 2021 zou worden 
geëvalueerd, om mede op basis van de evaluatie de vervolgaanpak voor 
de implementatie van het VN-verdrag voor de rechten van mensen met 
een beperking (hierna: VN-verdrag handicap) in de periode 2022 ‒ 2025 te 
bepalen. Deze evaluatie heeft plaatsgevonden (Kamerstukken II 2020/21, 
24170, nr. 246). Uit de evaluatie komt voor dat er belangrijke stappen zijn 
gezet op het gebied van toegang en inclusie. Volgens de evaluatie zijn 
belangrijke stappen gezet op een toename van toegankelijke stations, de 
verbeteraanpak passend onderwijs, aanpassingen van de Wajong en de 
bouwregelgeving. Ondanks de vele maatregelen die in gang gezet zijn, blijkt 
uit de evaluatie dat er ook uitdagingen zijn. Zo wordt aangegeven dat er 
bijvoorbeeld nog ontwikkeling nodig is op het thema openbare ruimte, 
het toegankelijk maken van sportgebouwen en het bevorderen van integra­
liteit binnen het Rijk. Op deze thema’s zullen wij de komende jaren stappen 
moeten zetten. Eén van de hoofdconclusies uit de evaluatie: de urgentie die 
de afgelopen jaren is verhoogd voor het thema inclusie en toegankelijkheid, 
moet de komende jaren aangewakkerd blijven worden. Hierbij is het nodig 
om te werken met een langere tijdshorizon om echt effect te creëren. 
Specifieke aanbevelingen in de evaluatie zijn bijvoorbeeld het (blijven) 
organiseren van de inzet van ervaringsdeskundigheid bij de ontwikkeling 
van beleid rond het VN-verdrag handicap en het (blijven) inzetten op het 
vergroten van maatschappelijke bewustwording.
Op 19 april 2022 heeft de minister voor Langdurige Zorg en Sport, als 
coördinerend bewindspersoon voor het VN-verdrag handicap binnen het 
kabinet, de vervolgaanpak aangekondigd (Kamerstukken II 2021/22, 24 170 
nr. 254). Hierin zijn deze aanbevelingen vanuit de evaluatie vertaald. De 
vervolgaanpak omvat een aantal actielijnen: de verkenning en start van 
inclusiepacten met diverse maatschappelijke initiatiefnemers, voortzetting 
van de samenwerking met gemeenten, bedrijfsleven en andere departe­
menten, verbetering van de inzet van ervaringsdeskundigheid, het verder 
ontwikkelen van de kennisstructuur rondom het VN-verdrag handicap en 
Tweede Kamer, vergaderjaar 2022–2023, 36 360 XVI, nr. 1 57
