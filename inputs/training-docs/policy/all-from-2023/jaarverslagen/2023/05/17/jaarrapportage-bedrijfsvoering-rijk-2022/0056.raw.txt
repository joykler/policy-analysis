voor extra werk(ervarings)plaatsen voor mensen met een grote(re) afstand 
tot de arbeidsmarkt. Naast wat we via de aanbesteding willen aankopen, 
levert dit een concrete sociale winst op.
De Rijksoverheid hanteert binnen haar inkoopbeleid 2 toepassingsvormen 
van social return. De klassieke toepassing en per 1 januari 2018 Social 
Return 2.0. Binnen social return 2.0 is er meer ruimte voor maatwerk, 
waardoor meer sociale impact mogelijk is. Maatwerk maakt het bijvoor­
beeld mogelijk om social return toe te passen op een bredere doelgroep 
(van mensen met een afstand tot de arbeidsmarkt) en om een vormvrijere 
invulling te geven aan en/of bedienen van bredere sociale doelstellingen. 
Het uitgangspunt van Social Return 2.0 is dat bij alle aanbestedingen van 
werken en diensten de uitvraag wordt aangepast aan de kansen en 
mogelijkheden in de betreffende categorie, markt en sector, binnen de 
juridische kaders.
2.4.3 Toepassing Internationale Sociale Voorwaarden
De Rijksoverheid wil dat risico’s voor mens en milieu in internationale ketens 
worden aangepakt. Daarom stelt de Rijksoverheid eisen aan bedrijven in 
grote opdrachten in hoogrisicosectoren.
Organisatieomvang
De toepassing van Internationale Sociale Voorwaarden (ISV) maakt 
onderdeel uit de rijksbrede inkoopstrategie ‘Inkopen met Impact’ en van 
het Nederlandse beleid voor Internationaal Maatschappelijk Verantwoord 
Ondernemen (IMVO). Het toepassen van ISV is verplicht bij opdrachten 
boven de Europese aanbestedingsdrempelwaarden in acht risicovolle 
21
inkoopcategorieën. ISV draagt bij aan het uitbannen van misstanden in 
de inkoopketen op het gebied van arbeids- en mensenrechten en milieu.
Kern van ISV is dat bedrijven die leveren aan de Rijksoverheid in één van 
de acht risicovolle inkoopcategorieën contractueel verplicht worden om een 
22
due dilligence-proces uit te voeren. Dit due diligence-proces is gebaseerd 
op de OESO Richtlijnen en houdt in dat bedrijven hun ketenrisico’s in kaart 
moeten brengen, een plan moeten maken om deze risico’s aan te pakken en 
jaarlijks openbaar moeten rapporteren over de gekozen aanpak en de 
resultaten daarvan. De stukken in dit proces worden aangeleverd aan een 
contractmanager van de Rijksoverheid. Op basis hiervan gaat de contract­
manager in gesprek met de leverancier. Dit gesprek vindt elk jaar plaats, tot 
het contract afloopt.
Doelstelling
Sinds 1 september 2017 geldt het huidige ISV-beleidskader verplicht 
voor opdrachten boven de Europese aanbestedingsdrempel in de 
aangewezen risicovolle inkoopcategorieën. Doelstelling hiervan is 
het verbeteren van due diligence door bedrijven, zodat risico’s voor 
mens en milieu in internationale ketens worden verminderd.
Ontwikkeling
Op basis van gegevens uit het monitoringssysteem is vast te stellen dat ISV 
in 2022 vaker is toegepast in vergelijking met eerdere jaren.
21
 Zie voor de acht risicocategorieën waarin het ISV-beleidskader verplicht wordt toegepast de 
website van PIANOo. 
22
 Deze due diligence-aanpak is gebaseerd op de OESO Richtlijnen en is ook de basis voor 
aankomende Europese regelgeving zoals de CSRD en de CSDDD.
Jaarrapportage Bedrijfsvoering Rijk 2022
