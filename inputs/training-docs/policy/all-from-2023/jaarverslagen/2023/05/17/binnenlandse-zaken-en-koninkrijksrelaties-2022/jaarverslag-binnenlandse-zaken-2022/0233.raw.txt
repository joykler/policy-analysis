Fte-totaal
Gezien de hoge productie en de forse verambtelijking die heeft plaatsge­
vonden is het aantal fte’s in dienst van de Huurcommissie gestegen naar 
127. Hier tegenover staat een substantiële verlaging van het aantal 
ingehuurde externe krachten. Bij de start van 2022 waren dit er 54 externen 
werkzaam bij de Huurcommissie waar aan de start van 2023 nog slechts 
16 externen werkzaam zullen zijn.
Saldo van baten en lasten
Het saldo is dit jaar omgeslagen van negatief in eerdere jaren naar positief 
in 2022. De lasten zijn in overeenstemming gebracht met de baten. Het saldo 
wordt toegevoegd aan het eigen vermogen dat na het negatieve saldo van 
2021 en de dotatie vanuit het moederdepartement is teruggebracht naar 
de ondergrens van € 0.
Productie
In totaal zijn ruim 12.200 zaken afgewikkeld door de Huurcommissie in 2022 
plus circa 2.500 verzetzaken. Deze productie ligt, net als het voorgaand jaar, 
hoger dan de instroom met als gevolg dat de voorraad geschillen verder is 
afgenomen. In onderstaande tabel wordt dit inzichtelijk gemaakt waarbij 
de beginvoorraad is afgezet tegen de instroom en productie. Hieruit is op te 
maken dat ultimo 2022 een eindvoorraad van circa 3.000 resteert hetgeen 
in overeenstemming is met de gewenste werkvoorraad op basis van de 
huidige instroom.
Tabel 89 Voorraadontwikkeling 2022
Voorraadontwikkeling 1-jan-22 instroom productie 31-dec-22
Huurprijsgeschillen (punten) 541 2.154 1.953 742
Huurprijsgeschillen (gebreken) 963 3.961 3.795 1.129
Servicekosten 1.253 2.389 2.960 682
Huurverhoging 28 3.571 3.515 84
Subtotaal 2.785 12.075 12.223 2.637
Verzet 601 2.318 2.548 371
Totaal: 3.386 14.393 14.771 3.008
Voor een beter inzicht te bieden in de afhandeling van soorten geschillen 
zijn de huurprijsgeschillen onderverdeeld in geschillen over de punten­
telling en geschillen over gebreken. De overige categorie is tevens 
toebedeeld aan de geschillen waarop zij betrekking hebben. Dit tezamen 
biedt een beter beeld van de soorten geschillen die zijn afgehandeld en de 
doorlooptijden van deze geschillen.
De hoge productie is mede tot stand gekomen door het hoger aantal 
kennelijke voorzittersuitspraken. Eenvoudige zaken komen met een 
dergelijke uitspraak niet meer op zitting zodat zittingscommissies zich 
kunnen richten op de meer complexe zaken. Tegen een voorzittersuitspraak 
kan verzet worden aangetekend, het aantal verzetzaken is dan ook navenant 
gestegen maar is minder dan het aantal in het voorgaand jaar.
Specifiek deel
Waar in het jaar 2021 de nadruk lag op het wegwerken van de oude voorraad 
met als gevolg dat het percentage van zaken die op tijd zijn afgewikkeld sterk 
was gedaald, lag nu de nadruk op het behalen van de ons gestelde wettelijke 
doorlooptijden. Hier zijn grote stappen gezet. Over de gehele linie zijn de 
percentages verbeterd en liggen deze fors hoger dan eerdere jaren. Het 
achterliggende doel van het actieplan zoals vorig jaar is afgerond is hiermee 
Tweede Kamer, vergaderjaar 2022–2023, 36 360 VII, nr. 1 233
