zoals mensenrechten, versterking coalities, veiligheid en ondermijning, 
betere en toegankelijkere dienstverlening voor Nederlanders in het 
buitenland, economische diplomatie, de hulp/handel agenda, Global 
health, klimaat en grondoorzaken migratie. Dat geldt ook voor een aantal 
directies in Den Haag, daar een sterker postennet onlosmakelijk is 
verbonden met het departement. Medio 2022 zijn de eerste medewerkers 
op de posten en in Den Haag gestart. Daarnaast investeert het ministerie in 
crisisparaatheid, onder andere door het verder inrichten van een 
permanente crisisstructuur. Een grotere organisatie met grotere beleids­
ambities in een complexere en meer veeleisende (inter)nationale omgeving 
vergt ook sterkere ondersteuning op het gebied van veiligheid, IT en 
bedrijfsvoering. Ook op deze onderdelen is extra capaciteit ingezet en 
voorzien.
Nederland als gastland
Nederland bleef in 2022 een aantrekkelijk gastland voor diplomatieke 
missies en internationale organisaties (IO’s), waaronder de hier gevestigde 
internationale hoven en tribunalen. Het ministerie heeft samengewerkt met 
andere ministeries, gemeenten, uitvoeringsinstanties en de veiligheids­
sector aan beleidsontwikkeling, heldere regelgeving en professionele 
uitvoering. Zo werkte het ministerie onder andere samen met externe 
partners aan verbeterde preventie van veiligheidsincidenten via inten­
sievere voorlichting.
Extra aandacht werd besteed aan heldere en tijdige communicatie richting 
de doelgroep van ruim 25,000 geprivilegieerden verbonden aan diploma­
tieke missies en IO’s. De informatiebeveiliging van het digitale registratie­
systeem van personen met diplomatieke status werd verder verbeterd. 
Verkeersovertredingen door personen die in Nederland diplomatieke 
immuniteit genieten, daalden door betere signalering en voorlichting verder 
tot 70% ten opzichte van 2019.
Meer dan 70 inkomende bezoeken van hoogwaardigheidsbekleders evenals 
vijf staatsbezoeken (twee inkomend, drie uitgaand) werden voorbereid, 
gefaciliteerd en begeleid. Het bezoekenoverleg ten behoeve van de 
coördinatie van bezoeken van Zijne Majesteit de Koning aan het buitenland 
en van buitenlandse staatshoofden aan Nederland werd verder geprofes­
sionaliseerd, waardoor meer strategische aandacht voor de lange termijn 
bezoekenagenda van het Koninklijk Paar werd gegenereerd.
Meerdere internationale conferenties werden georganiseerd, waaronder 
de Ukraine Accountability Conference die de aanzet was voor verdere 
betrokkenheid van Nederland bij de vervolging van verantwoordelijken 
voor Russische oorlogsmisdaden in Oekraïne.
Tweede Kamer, vergaderjaar 2022–2023, 36 360 V, nr. 1
