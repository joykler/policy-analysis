G. Toelichting op de instrumenten
Uitgaven
4 Ruimtegebruik bodem
Opdrachten
De opdrachtverlening heeft betrekking op uitbesteding van diverse beleids­
inhoudelijke onderzoeksopdrachten en evaluaties aan derden op het gebied 
van bodem, drinkwater en waterketen, Caribisch Nederland, Commissie van 
deskundigen Drinkwaterbesluit, bodemenergie en PFAS en NEN-
regelgeving (drinkwater, bodem, zwemwater). Ook de uitgaven voor een 
aanvullende sanering van het EMK-terrein in Krimpen aan de IJssel vallen 
onder dit budget.
Subsidies
Bedrijvenregeling
Op grond van de Wet bodembescherming en het Besluit financiële 
bepalingen bodemsanering, zijn subsidies ten behoeve van saneringsmaat­
regelen van bedrijven vastgelegd en uitgekeerd in 2021. Jaarlijks kunnen 
bedrijven via lokale overheden en Stichting Bodembeheer NL verzoeken tot 
subsidievaststelling indienen van uit te voeren saneringen. Daarnaast kan 
een beroep worden gedaan op cofinanciering. In de periode tot 2008 
hebben circa 10.000 bedrijven zich hiervoor aangemeld. Bedrijven hebben 
tot 2024 de tijd om een onderbouwde aanvraag tot subsidieverlening in te 
dienen. Het verzoek tot subsidievaststelling dient vervolgens vóór 2030 
ingediend te worden.
Caribisch Nederland
De subsidies voor Caribisch Nederland zijn bedoeld om bij te dragen aan 
de toegankelijkheid, betrouwbaarheid en betaalbaarheid van de drinkwa­
tervoorziening in Caribisch Nederland. Een goede drinkwatervoorziening is 
van groot belang voor de volksgezondheid, het welzijn en de welvaart van 
Caribisch Nederland. Vanwege de geringe bevolkingsomvang, het 
ontbreken van grote zoetwatervoorraden en het insulaire karakter is de 
drinkwatervoorziening in Caribisch Nederland erg duur. De Minister van 
Infrastructuur en Waterstaat stelt daarom jaarlijks subsidie beschikbaar om 
een deel van de kosten te dekken zodat de tarieven voor de inwoners lager 
zijn dan de kostendekkende tarieven.
Ook worden er incidenteel subsidies verleend in investeringen in de drink­
waterproductie- en/of distributievoorzieningen. In 2022 hebben de eilanden 
de volgende subsidies ontvangen voor het verlagen van hun drinkwaterta­
rieven: Bonaire € 4,650 miljoen, Sint Eustatius € 1,082 miljoen en Saba 
€ 100.000 (en een restant van € 261.000 uit 2021). Voor de investeringen: 
Bonaire € 450.0000 (uitbreiden waterproductie, in totaal € 1,35 miljoen over 
3 jaar), Sint Eustatius € 1,5 miljoen (verbeteren en uitbreiden drinkwaternet; 
in totaal € 4,5 miljoen subsidie over 3 jaar), Saba € 1 miljoen (o.a. verbeteren 
waterinlaat en uitbreiden distributienet van Reverse Osmosis water).
Bijdrage aan agentschappen
Aan RWS zijn bijdragen verstrekt voor het verrichten van en ondersteuning 
van de beleidsontwikkeling op het gebied van bodem en ondergrond en 
voor de ondersteuning van de uitvoering van de bodemtaken onder de 
omgevingswet.
Tweede Kamer, vergaderjaar 2022–2023, 36 360 XII, nr. 1
