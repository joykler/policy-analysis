inkomen. Duurzame economische ontwikkeling in deze landen biedt kansen 
voor het (Nederlands) bedrijfsleven en draagt ook bij aan het wegnemen 
van de grondoorzaken van conflict en irreguliere migratie.
In de verslagperiode werden 314.000 banen ondersteund door 
programma’s voor bedrijfsontwikkeling. Dit is ongeveer 16 procent meer 
dan de 270.000 banen die tijdens de vorige verslagperiode zijn ondersteund 
en aanzienlijk meer dan de voor deze periode gestelde streefwaarde van 
10
150.000 banen .
In het vorige verslagjaar bleek dat het aantal ondersteunde banen afnam, 
mede als gevolg van de effecten van coronapandemie op lokale 
economieën. Onze uitvoerende partners zetten zich in het huidige 
verslagjaar nog meer in om het mkb te ondersteunen om de gevolgen van 
de pandemie te bestrijden. Veel partners blijven bedrijven (op afstand) 
ondersteunen en waar mogelijk benutten zij kansen om de steun juist te 
intensiveren en meer en grotere MKB-bedrijven te ondersteunen. Zo 
konden er meer banen ondersteund worden in de programma’s uitgevoerd 
door de International Finance Corporation (IFC), het Dutch Good Growth 
Fund (spoor 2), het Centrum tot Bevordering van de Import uit ontwikke­
lingslanden, Agriterra en binnen het Local Employment in Africa for 
Development programma.
De Nederlandse Financierings-Maatschappij voor Ontwikkelingslanden 
11
(FMO) was in het afgelopen verslagjaar in staat om haar portfolio uit te 
breiden voor enkele investeringsfondsen. Deze ontwikkeling wordt 
versterkt doordat FMO haar meetmethoden verder ontwikkelde. Hierdoor 
kon FMO ook de banen meetellen van bedrijven waarin geïnvesteerd werd 
door deze investeringsfondsen. In het voortdurende proces van verbetering 
van meetmethoden hebben ook andere partners hun methoden aange­
scherpt. In enkele gevallen had dit tot gevolg dat er minder ondersteunde 
banen gerapporteerd werden dan in voorgaande jaren.
In de afgelopen jaren was de verwachting dat het aantal ondersteunde 
banen in de komende jaren zou afnemen. Dit had te maken met de 
verwachte negatieve lange termijn effecten van de coronapandemie en door 
een verschuiving van de inzet naar fragiele en complexe regio’s, waar 
economische ontwikkeling en banengroei minder gemakkelijk tot stand 
komen. Deze daling is uitgebleven. Mede vanwege de gespreide en extra 
inzet van onze partners, het verder volwassen worden van enkele 
omvangrijke programma’s en de intensiveringen op PSD voor de periode 
2023-2026, is de verwachting dat het aantal ondersteunde banen in de 
komende jaren zal toenemen. Dit is ook zichtbaar in de BHOS begroting 
2023, waarbij de streefwaarde voor de periode 2021-2025 naar boven is 
bijgesteld.
Indicator: Aantal bedrijven (Nederlandse en lokale ondernemingen) met 
een ondersteund plan voor investering, handel of dienstverlening
Ondernemerschap in lage- en middeninkomenslanden is nodig om de 
grondoorzaken van armoede, migratie en klimaatverandering aan te pakken 
en kansen te creëren voor het (Nederlands) bedrijfsleven. Nederland 
10
 Zie BHOS begroting 2022 2.2 Indicatoren en streefwaarden Buitenlandse Handel en Ontwikke­
lingssamenwerking | Ministerie van Financiën - Rijksoverheid (rijksfinancien.nl)
11
 Met name een stijging voor MASSIF en Building Prospects, voor het Access to Energy Fund is 
een daling waarneembaar. 
Tweede Kamer, vergaderjaar 2022–2023, 36 360 XVII, nr. 1 101
