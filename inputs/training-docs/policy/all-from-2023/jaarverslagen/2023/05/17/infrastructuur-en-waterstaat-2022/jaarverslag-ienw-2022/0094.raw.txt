Tabel 39 Indicator: Duurzame Luchtvaart: CO2-uitstoot van vluchten vanuit Nederland
2017 2018 2019 2020 2021 2022
CO2-uitstoot (Mton) 12,2 12,3 12 6,7 7,4 n.n.b.
Toelichting
De CO -uitstoot van vluchten (internationale luchtvaart) vertrekkend vanuit 
2
Nederland is berekend aan de hand van de CBS-cijfers over gebunkerde 
kerosine voor luchtvaart. Op basis van een emissiefactor kun je kg brandstof 
omrekenen naar kg CO . Conform het EU ETS wordt de emissiefactor 3,15 
2
kg CO per kilogram kerosine gehanteerd. In het Akkoord Duurzame 
2
Luchtvaart is afgesproken om in 2030 de CO -uitstoot terug te brengen tot 
2
het niveau van 2005 (11,1 Mton) en in 2050 tot 50% t.o.v. 2005 (5,5 Mton). 
De cijfers over 2022 zijn door CBS niet gepubliceerd ten tijde van het 
opstellen van dit jaarverslag.
De cijfers voor de jaren 2017 t/m 2020 zijn aangepast ten opzichte van de 
begroting 2022. Daar waar in de begroting 2022 de afzet voor finaal gebruik 
(binnenlands gebruik) is meegerekend, zijn de cijfers bij de berekening voor 
dit jaarverslag uitsluitend gebaseerd op afzet voor bunkers (internationaal 
gebruik).
D. Beleidsconclusies
Eind 2020 is de Luchtvaartnota 2020-2050 (Kamerstukken II 2020-2021, 31 
936, nr. 820) vastgesteld. In deze luchtvaartnota staat een omslag van 
kwantiteit naar kwaliteit centraal op basis van vier publieke belangen. 
Veiligheid, internationale bereikbaarheid, duurzaamheid en leefomgevings­
kwaliteit zijn bepalend voor de toekomst van de luchtvaart.
Het op artikel 17 uitgevoerde beleid is in hoge mate conform hetgeen in 
de begroting 2022 is opgenomen. Dit wordt hieronder nader toegelicht.
Veilige luchtvaart
Het Rijk streeft naar een continue verbetering van de veiligheid in de 
luchtvaart. In 2022 is hier invulling aan gegeven door een start te maken met 
het versterken van de Luchtvaartautoriteit en door een verdere vervolg te 
geven aan de implementatie van de aanbevelingen van het OVV (Onder­
zoeksraad voor Veiligheid) rapport uit 2017 (Bijlage bij Kamerstukken II 
2017-2018, 29 665, nr. 242). Daarnaast is verdere invulling gegeven aan het 
Nederlands Luchtvaartveiligheidsprogramma (Kamerstukken II 2021-2022, 
24 804, nr. 193) en de tot totstandkoming van de kaders voor veiligheid op 
mondiaal en Europees niveau.
Nederland goed verbonden
In 2022 is het Beleidskader Netwerkkwaliteit vastgesteld (Kamerstukken II 
2022-2023, 31 936, nr. 1021). Het beleidskader is om het publieke belang van 
goede verbondenheid objectief en eenduidig meetbaar te maken. De 
verschillende publieke belangen in de luchtvaart en hun (soms) conflicte-
rende doelstellingen vereisen bij besluitvorming een zorgvuldige integrale 
afweging. Deze afweging is gebaat bij objectieve gegevens per publiek 
belang. Het beleidskader is een nieuwe manier om netwerkkwaliteit op 
luchthavens objectief en eenduidig te meten. Hierbij staat de kwaliteit van 
de verbindingen centraal in plaats van de kwantiteit.
Een gezonde en aantrekkelijke leefomgeving
Tweede Kamer, vergaderjaar 2022–2023, 36 360 XII, nr. 1 94
