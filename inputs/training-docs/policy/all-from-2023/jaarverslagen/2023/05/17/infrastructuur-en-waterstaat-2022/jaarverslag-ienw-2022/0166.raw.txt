waarneeminfrastructuur (MWI) heeft in 2022 vertraging heeft opgelopen. 
Hier spelen de beschikbaarheid van hardware en een lastige arbeidsmarkt 
een rol. In Caribisch Nederland is in 2022 het monitoringsnetwerk uitgebreid 
voor de actieve vulkanen Mount Scenery en The Quill op de eilanden van 
Saba en St. Eustatius. 
De nieuwe supercomputer van UWC West – het samenwerkingsverband 
tussen het KNMI en onze Deense (DMI), Ierse (Met Éireann) en IJslandse 
(IMO) collega’s – is succesvol opgebouwd op zijn locatie in Reykjavik, zodat 
de eerste operationele tests uitgevoerd kunnen worden. Deze High 
Performance Computer werkt volledig op duurzame energie. Daarnaast 
heeft ECMWF een nieuwe supercomputer in Bologna in gebruik genomen, 
voor verbeterde lange-termijn weersverwachtingen. In 2022 is ook de eerste 
van een reeks nieuwe weer- en klimaatsatellieten van EUMETSAT (MTG-I1) 
gelanceerd. Het KNMI gaat deze nieuwe beelden gebruiken om beter en 
meer plaatselijk te kunnen waarschuwen voor bijvoorbeeld onweer. Toepas­
singen zoals artificial intelligence zijn opgenomen in meerjarige onder­
zoeksprogramma’s voor het verbeteren van weersverwachtingen. Middels 
klimaatberichten heeft het KNMI gewerkt aan de vergroting van het 
bewustzijn van klimaatverandering. In 2022 is de voorbereiding van klimaat­
scenario’s’23 volgens planning verlopen.
Aardbevingen, weeralarm en -waarschuwingen
Aardbevingen
In Nederland zijn er in 2022 65 aardbevingen opgetreden: 58 geïnduceerde 
aardbevingen en 7 natuurlijke aardbevingen. De meeste geïnduceerde 
aardbevingen vonden plaats in het Groningenveld, 52 in totaal. Met een 
totaal van 12 aardbevingen in Groningen boven de 1,5 is 2022 vergelijkbaar 
met 2021. In 2021 waren er ook 12 bevingen met een magnitude van 1,5 en 
hoger. Ook het seismisch moment, de totale hoeveelheid vrijgekomen 
energie, laat weinig verandering zien.
Luchtvaartmeteorologie
De luchtvaartmeteorologische dienstverlening door het KNMI wordt 
uitgevoerd conform afspraken met de Europese organisatie Eurocontrol en 
Luchtverkeersleiding Nederland (LVNL), op grond van de Wet Luchtvaart. In 
2022 heeft het KNMI een innovatieve technologie doorontwikkeld en 
geïmplementeerd waarmee grote hoeveelheden waarneemdata van zeer 
hoge kwaliteit worden gegenereerd, gebruikmakend van signalen van 
sensoren aan vliegtuigen. Deze innovatie is in 2022 door Europese 
weerdiensten overgenomen en draagt wereldwijd bij aan verbeterde 
weerverwachtingen en waarschuwingen.
Code Rood
In 2022 is er 1x Code Rood (Weeralarm) uitgegeven door het KNMI voor zeer 
zware windstoten in de kustprovincies, op 18 februari 2022. Het ging om 
storm Eunice, die in de top 3 zwaarste stormen in ruim vijftig jaar is 
gekomen. Eunice was de zwaarste van drie stormen die in vier dagen tijd 
over ons land raasden, naast Eunice ging het om storm Dudley en storm 
Franklin.
Code Oranje
Tweede Kamer, vergaderjaar 2022–2023, 36 360 XII, nr. 1 166
