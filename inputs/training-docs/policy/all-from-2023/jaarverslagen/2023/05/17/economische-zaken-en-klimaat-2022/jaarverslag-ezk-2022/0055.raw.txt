Wettelijke evaluatie universele postdienst
In 2022 heeft de evaluatie van de universele postdienst in de periode 
2017-2021 plaatsgevonden. Hieruit blijkt dat de uitvoering van de hoofdele­
menten van de UPD op orde is (Kamerstuk 29 502, nr. 184).
Consumentenregelgeving
In het kader van consumentenbescherming zijn in 2022 diverse resultaten 
geboekt. Zo bereikte de Raad en het Europees Parlement in november 2022 
een voorlopig akkoord over de General Product Safety Regulation 
(verordening algemene productveiligheid). Deze verordening moet ervoor 
zorgen dat consumenten beter beschermd worden tegen de verkoop van 
onveilige producten. Daarnaast zijn de Implementatiewet richtlijn verkoop 
goederen en levering digitale inhoud in april 2022 in werking getreden (Stb 
2022, 164). De richtlijnen leggen gemeenschappelijke regels vast over met 
name conformiteit van goederen, digitale inhoud of diensten, garanties en 
de wijze waarop de consument zijn recht kan halen. Een belangrijke 
wijziging voor de praktijk is de verplichting voor handelaren om updates te 
verstrekken voor goederen met digitale elementen, digitale inhoud en 
digitale diensten. Het gaat om updates die borgen dat het product minimaal 
blijft functioneren op hetzelfde niveau als ten tijde van de aankoop. Tevens 
is de Implementatiewet richtlijn modernisering consumentenbescherming 
in mei 2022 inwerking getreden (Stb 2022, 157). Deze richtlijn zorgt voor 
een betere handhaving van Europese consumentenregels. Met deze richtlijn 
worden vooral de regels die gelden voor online handelaren en aanbieders 
van onlinemarktplaatsen uitgebreid en verduidelijkt. Consumenten zoeken, 
vergelijken en kopen steeds vaker producten en diensten online. Het 
plaatsen of laten plaatsen van neprecensies op het internet wordt met deze 
richtlijn bijvoorbeeld verboden.
Wijziging van het Besluit prijsaanduiding producten (AMvB)
EZK heeft zich in 2022 ingezet voor meer transparantie bij prijsverlagingen. 
Met de wijziging van het besluit prijsaanduiding producten moeten 
verkopers per 1 januari 2023 transparanter zijn over prijsverlagingen. De 
nieuwe regels bepalen dat de oorspronkelijke prijs (de ‘van-prijs’) de laagste 
prijs moet zijn die de verkoper 30 dagen voorafgaand aan de kortingsactie 
heeft gevoerd. Dit moet voorkomen dat consumenten misleid worden door 
aantrekkelijke aanbiedingen die niet echt zijn. Uitgezonderd van deze 
maatregel zijn producten die snel bederven of beperkt houdbaar zijn, 
producten die minder dan dertig dagen op de markt zijn en onafgebroken 
progressieve prijsverlagingen (bijv. eerst 20%, dan 50% en dan 80%) 
gedurende een maximale periode van drie kalendermaanden.
2. Het scheppen van voorwaarden voor een goed functionerende digitale 
economie
Het faciliteren van de transitie naar een digitale economie is een van de 
strategische doelen van EZK. In november 2022 is de strategie voor de 
digitale economie uitgebracht (Kamerstuk 26 643, nr. 941) met daarin de 
ambities, doelstellingen en acties van EZK op het gebied van de digitale 
economie richting 2030.
Tweede Kamer, vergaderjaar 2022–2023, 36 360 XIII, nr. 1 55
