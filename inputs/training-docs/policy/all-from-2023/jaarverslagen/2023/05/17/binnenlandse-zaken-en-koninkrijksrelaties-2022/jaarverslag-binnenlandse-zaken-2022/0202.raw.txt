De realisatie van de totale baten voor 2022 komt uit op € 323,6 mln. In de 
begroting is de raming € 311,8 mln. Het verschil van € 11,8 mln. ten opzichte 
van de begroting, is het resultaat van prijsstijgingen en een stijging in de 
afname van mobiele apparatuur, accounts en vergadervoorzieningen. De 
omzet betreft uitsluitend generiek, gemeenschappelijk en klant specifiek.
Omzet generiek en gemeenschappelijk
De realisatie van generiek en gemeenschappelijk komt uit op € 289,7 mln. 
tegen een begroting van € 277,5 mln. Het verschil van € 12,2 mln. wordt 
voornamelijk verklaard door een toename in uitgifte van extra voorzie­
ningen in relatie tot het hybride werken waaronder ook de Audiovisuele 
dienstverlening op locaties. In de begroting was beperkt rekening gehouden 
met een stijging van het aantal gebruikers.
Omzet klant specifiek
Voor klant specifieke baten is de realisatie € 34,0 mln. en is nagenoeg gelijk 
aan de raming.
Vrijval voorzieningen
De vrijval van € 0,1 mln. betreft een vrijval op de voorziening dubieuze 
debiteuren.
Lasten
Personele kosten
De realisatie van de personele lasten komt uit op € 143,4 mln. Dit is totaal 
€ 5,5 mln. hoger dan de begroting. Het verschil wordt vooral veroorzaakt 
door de realisatie van personele kosten voor het transitieprogramma alsook 
de transformatie SSC-ICT. Dit is met name zichtbaar bij de kosten voor 
externe inhuur. Deze komen € 14,1 mln. hoger uit dan geraamd. Het gaat 
dan om de benodigde duurdere externe inhuur voor reguliere werkzaam­
heden als gevolg van de lagere bezetting ambtelijk personeel enerzijds en 
voor transitie en transformatie anderzijds. Voor het transitieprogramma en 
de transformatie is in totaal € 9,8 mln. verwerkt in de realisatie.
Eigen personeel
De gerealiseerde kosten voor eigen personeel komt uit op € 89,4 mln. ten 
opzichte van de begroting van € 93,9 mln. Dit is in totaal € 4,5 mln. lager dan 
geraamd. In de begroting was rekening gehouden met kosten voor het 
transitieprogramma maar door de lager bezetting intern personeel is 
hiervoor externe inhuur noodzakelijk geweest. Ook is in de realisatie € 2,5 
mln. verwerkt voor de gevolgen van het cao-akkoord van 2022 (loonaf­
spraken en een eenmalige uitkering).
Inhuur externen
De kosten voor externe inhuur zijn begroot op € 37,9 mln. De realisatie is 
€ 52,0 mln. Dit is € 14,1 mln. hoger dan begroot. In de realisatie is € 2,4 mln. 
verwerkt voor externe inhuur in het kader van het transitieprogramma en 
de transformatie. Naast de stijging van tarieven is ook het aantal fte externe 
inhuur hoger dan geraamd.
Overige personeelskosten
Tweede Kamer, vergaderjaar 2022–2023, 36 360 VII, nr. 1 202
