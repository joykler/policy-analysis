Innovatiebeleid (MTIB) versnelt de transitie naar een duurzame, gezonde, 
veilige en klimaatneutrale samenleving én versterkt de concurrentiekracht 
van ons land.
EZK heeft in 2022, gezamenlijk met het Ministerie voor Onderwijs, Cultuur 
en Wetenschap, de kabinetsinzet ter versterking van het innovatiebeleid 
7
kenbaar gemaakt.  De drie speerpunten zijn het scheppen van de juiste 
randvoorwaarden voor R&D en innovatie, strategische keuzes bij de inzet 
van middelen en een doelmatig en toegankelijk instrumentarium. De 
richting en uitgangspunten die in deze brief kenbaar zijn gemaakt zijn 
leidend voor het proces om dit jaar tot herijkte missies, nieuwe Kennis- en 
Innovatieagenda’s (KIA’s) en het Kennis- en Innovatieconvenant (KIC) te 
komen. Ook zijn stappen gezet bij de besteding van middelen uit het fonds 
Onderzoek en Wetenschap voor TO2-faciliteiten, EU-matching en EU-
partnerschappen.
Een belangrijk instrument voor innovatie is het in 2020 opgerichte Nationaal 
Groeifonds. In 2022 besloot het kabinet dat zes investeringsvoorstellen die 
EZK had ingediend bij het fonds op het terrein van R&D en Innovatie 
8
bekostigd gaan worden. Het gaat om de projecten Circulaire Plastics NL 
(€ 220 mln), Groenvermogen II (€ 250 mln), Nieuwe Warmte Nu! (€ 200 mln), 
NXTGEN HIGHTECH (€ 450 mln), Oncode-PACT (€ 164 mln) en PhotonDelta 
(€ 471 mln), met als totale som ruim € 1,75 mld. Hiermee kunnen de 
komende jaren grote investeringen worden gedaan om kansrijke 
ecosystemen in Nederland te versterken. Daarmee wordt geïnvesteerd in 
het toekomstig verdienvermogen van Nederland en bijgedragen aan het 
vinden van oplossingen voor belangrijke maatschappelijke vraagstukken.
In 2022 is ook de bilaterale en trilaterale innovatiesamenwerking verder 
ontwikkeld. Door de Nederlandse inschrijving van €389 mln bij de Minis­
teriële Conferentie van de European Ruimteagentschap (ESA) nemen de 
investeringen van Nederland via ESA ten opzichte van 2019 met 37 procent 
toe. Deze inschrijving maakt het mogelijk dat Nederlandse overheden en 
9
bedrijven ruimtevaarttechnologie bij de grote transities kunnen inzetten. 
Economische veiligheid
Een open economie en vrije handel vergroten de Nederlandse welvaart. 
Goede afspraken over concurrentieverhoudingen via multilaterale organi­
saties hebben daarvoor een basis gelegd. Geopolitieke ontwikkelingen en 
haperingen in mondiale waardeketens leggen echter kwetsbaarheden van 
open en vrije markten bloot. Zo zien we dat ons omringende machtsblokken 
protectionistisch handelen en proactief – soms ook agressief – beleid voeren 
om hun technologische positie te versterken en via economie hun geopoli­
tieke invloed proberen te vergroten.
Tegen deze achtergrond spannen we ons in om onze economische 
veiligheid te beschermen en streven we op Europees niveau naar ‘open 
strategische autonomie’. Dat stelt ons in staat om onze publieke belangen 
te blijven borgen in een onderling verbonden wereld. ‘Open’ staat voor 
open economie, waarbij de EU een wereldwijde speler is met wederzijdse 
afhankelijkheden, die bij voorkeur multilateraal samenwerkt en waar handel 
op regels gebaseerd is. De veranderde geopolitieke context vraagt echter 
7
 Kamerstuk 33 009, nr. 117
8
 Kamerstuk 35 925-XIX, nr. E
9
 Kamerstuk 24 446, nr. 78
Tweede Kamer, vergaderjaar 2022–2023, 36 360 XIII, nr. 1 18
