kleine afrondingsverschillen ontstaan (maximaal aantal begrotingsartikelen 
* 1 (in duizenden)) tussen de posten ‘Uitgaven en ontvangsten ten laste van 
de begroting’ en de bedragen in de Verantwoordingsstaat.
Ad 3) Liquide middelen
De post liquide middelen is opgebouwd uit het saldo van de banken en de 
contante gelden. Het Ministerie van SZW heeft geen contante gelden en 
geen saldo op haar bankrekeningen.
Ad 4 en 4a) Rekening-courant Rijkshoofdboekhouding
Op de rekening-courant met de Rijkshoofdboekhouding wordt de  financiële
verhouding met de schatkist van het Rijk geadministreerd. Het bedrag per 
31 december 2022 is in overeenstemming met de opgave van de Rijks­
hoofdboekhouding.
Ad 5 en 5a) Begrotingsreserves
Een begrotingsreserve op basis van artikel 2.21 van de Comptabiliteitswet 
2016 is een geoormerkte meerjarige budgettaire voorziening die door een 
ministerie op een afzonderlijke rekening-courant bij het Ministerie van 
Financiën wordt aangehouden. Het gaat om een budgettaire voorziening of 
reserve binnen de rijksbegroting. De reserve blijft meerjarig beschikbaar 
voor het doen van uitgaven in latere jaren. Het Ministerie van SZW heeft 
geen begrotingsreserves.
Ad 6) Vorderingen buiten begrotingsverband
Bij de vorderingen onder de post vorderingen buiten begrotingsverband 
worden de saldi van de betreffende grootboekrekeningen uitgaven buiten 
begrotingsverband uit de begrotingsboekhouding van het Ministerie van 
SZW opgenomen. Een uitgavensaldo op 31 december zal nog van derden 
ontvangen moeten worden (is dus een saldo van openstaande 
vorderingen).
Tabel 103 Vorderingen buiten begrotingsverband (bedragen x € 1.000)
Openstaand 
ultimo 2022
Europese gelden 40.462
RSO doorbelasting 5.583
derden 66
omzetbelasting 7
Totaal 46.118
Ad 7) Schulden buiten begrotingsverband
Bij de schulden onder de post schulden buiten begrotingsverband worden 
de saldi van de betreffende grootboekrekeningen ontvangsten buiten 
begrotingsverband uit de begrotingsboekhouding van het Ministerie van 
SZW opgenomen. Een ontvangstensaldo op 31 december zal nog aan 
derden afgedragen moeten (is dus een saldo van openstaande schulden).
Tweede Kamer, vergaderjaar 2022–2023, 36 360 XV, nr. 1 167
