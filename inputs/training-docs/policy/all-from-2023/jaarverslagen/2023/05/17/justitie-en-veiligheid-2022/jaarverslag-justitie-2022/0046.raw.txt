Subsidies
Meld misdaad anoniem
Deze subsidie wordt verstrekt aan de onafhankelijke Stichting Meld Misdaad 
Anoniem voor de exploitatie van de meldlijn Meld Misdaad Anoniem, zodat 
burgers anoniem een bijdrage kunnen leveren aan de bestrijding van crimi­
naliteit in Nederland.
Stichting Arbeidsmarkt en opleidingsfonds Politie (SAOP)
De Stichting Arbeidsmarkt en Opleidingsfonds Politie, het A&O fonds voor 
de sector politie, subsidieert, adviseert en registreert scholings-, arbeids­
markt- en werkgelegenheidsprojecten. Het primaire doel van de SAOP is 
het bevorderen van het goed functioneren van de arbeidsmarkt van de 
politie en het stimuleren van opleidingsactiviteiten. Dit doet de SAOP met 
behulp van een subsidie die zij op basis van arbeidsvoorwaardelijke 
afspraken ontvangt van de Minister. Door Corona zijn er de afgelopen jaren 
veel projecten «on hold» gezet, waarvan in 2022 voor een substantieel deel 
is geconcludeerd dat deze uiteindelijk niet meer opgestart/uitgevoerd gaan 
worden. Dit heeft in 2022 geleid tot een eenmalige neerwaartse bijstelling 
van de subsidieaanvraag.
Opdrachten
Providers
Op grond van hoofdstuk 13 van de Telecommunicatiewet zijn telecomaan­
bieders verplicht om hun netwerken en diensten aftapbaar te maken en mee 
te werken aan aftappen en gegevensverstrekkingen over hun klanten. De 
Staat vergoedt bepaalde kosten die aanbieders in dit verband maken.
Ontvangsten
Het verschil in ontvangsten is grotendeels het gevolg van herverdeling van 
de bestaande financiering van de politie om deze beter te laten aansluiten 
op de doelstellingen. Hiertoe zijn er een aantal bijzondere bijdragen 
beëindigd en teruggevorderd. Voor een groot deel zijn deze middelen 
opnieuw toegekend aan de Politie.
4.2 Artikel 32: Rechtspleging en rechtsbijstand
A. Algemene doelstelling
Een doeltreffend en doelmatig rechtsbestel.
Tweede Kamer, vergaderjaar 2022–2023, 36 360 VI, nr. 1 46
