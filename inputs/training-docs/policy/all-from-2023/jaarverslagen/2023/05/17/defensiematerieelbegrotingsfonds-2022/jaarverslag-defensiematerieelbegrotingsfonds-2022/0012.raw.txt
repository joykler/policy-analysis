samenwerking met de NLDTIB intensiveren aan de hand van diverse 
thema’s. Hierbij wordt bijvoorbeeld ingestoken op de maritieme sector, IT 
en een ecosystemen voor onderhoud van wapensystemen.
Op 2 november 2022 is de Uitvoeringsagenda Innovatie en Onderzoek 
(Kamerstuk 31 125, nr. 22) gedeeld met de Kamer. Uitgangspunt van deze 
brief is dat wetenschap en technologie meer en meer het verschil maken 
voor Defensie: kennisontwikkeling en innovatie geven de doorslag bij het 
winnen van de oorlog van vandaag en morgen. De Uitvoeringsagenda 
beschrijft hoe het innoverend vermogen van Defensie de komende jaren 
vorm gaat krijgen. Dat doet Defensie in nauwe samenwerking met bedrijfs­
leven en kennisinstellingen, samen met onze bondgenoten en partners.
Innovatie, onderzoek en de aanwezigheid in nieuwe domeinen zijn bij 
uitstek terreinen om samen met bondgenoten en partners op te pakken. 
Defensie draagt bij aan de Europese strategische autonomie door (co)finan-
ciering van initiatieven van de EU, waaronder PESCO en het Europese 
Defensiefonds (EDF). Hiermee draagt Defensie bij aan het vergroten van 
de strategische autonomie van Europa en aan de versterking van de 
(inter)nationale positie van de Nederlandse defensiesector. In 2022 werden 
e
de eerste toekenning gedaan uit het EDF. Nederland bereikte de 6 plaats 
van de EU-lidstaten, kijkend naar het aantal bedrijven en kennisinstellingen 
dat deelneemt aan projecten die subsidie ontvangen uit EDF 2021. Het gaat 
hierbij onder andere om projecten die moeten leiden tot nieuwe technolo­
gieën voor energieopslag in vooruitgeschoven operationele bases; en de 
ontwikkeling van innovatieve, digitale technologieën die toegepast kunnen 
worden bij toekomstige oppervlakteschepen zoals de opvolger van de 
huidige luchtverdedigings- en commandofregatten.
Vastgoed en omgeving
Defensie heeft een urgente en omvangrijke vastgoedopgave: de vastgoed­
portefeuille moet ingrijpend worden herzien. In deze kabinetsperiode wordt 
fors geïnvesteerd in de ontwikkeling van onze krijgsmacht, en daarmee ook 
in vastgoed.
Met het Strategisch Vastgoedplan (SVP) 2022 dat op 2 december 2022 naar 
de Tweede Kamer is gestuurd (Kamerstuk 36 124, nr. 12), zijn de kaders 
geschetst van de aanpak. Het SVP bevat een kabinetsreactie op de drie 
aanbevelingen van het Interdepartementaal Beleidsonderzoek (IBO) naar 
het defensievastgoed (Kamerstuk 34 919, nr. 77 van 16 april 2021) waarin is 
gesteld dat Defensie de vastgoedportefeuille met 35-40% zou moeten 
reduceren. Het strategisch perspectief dat in het SVP 2022 wordt gehanteerd 
is de groei van de krijgsmacht richting de NAVO-norm van 2 procent van 
het bruto binnenlands product in 2024 en 2025.
In de Contourenbrief van 13 mei 2022 (Kamerstuk 34 919, nr. 89) werd een 
vierledige doelstelling van deze opgave aangekondigd. Deze doelstelling is 
in het SVP 2022 verder uitgewerkt. Het betreft: goed voorbereid en klaar 
voor inzet; personeel centraal; verduurzaming; en financieel in balans.
Het ligt niet in de bedoeling om in één keer een blauwdrukplan vast te stellen 
en uit te rollen waarin voor alle ruim 10.000 defensiegebouwen staat 
beschreven of ze worden gerevitaliseerd, herbestemd of gesloopt. Wel is 
gekozen voor een aanpak waarbij de plannen in overleg met de betrokken 
gemeenten en provincies worden uitgewerkt. Daarmee kan Defensie 
flexibel inspelen op toekomstige ontwikkelingen zoals op technologisch 
gebied, binnen de krijgsmacht of in de samenleving. Defensie werkt het SVP 
Tweede Kamer, vergaderjaar 2022–2023, 36 360 K, nr. 1 12
