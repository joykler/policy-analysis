4.4 Artikel 4 Zorgbreed beleid
A. Algemene doelstelling
Het scheppen van randvoorwaarden om het zorgstelsel verder te 
optimaliseren zodat de kwaliteit, de toegankelijkheid en de betaalbaarheid 
van de zorg voor de burger gewaarborgd blijft.
B. Rol en verantwoordelijkheid
De Minister bevordert de werking van het stelsel door partijen in staat te 
stellen hun rol te spelen en door belemmeringen weg te nemen die een 
goede werking van het stelsel in de weg staan.
Daar waar publieke belangen in het geding zijn die niet voldoende door 
(partijen in) het stelsel behartigd kunnen worden, bevordert de Minister dat 
deze belangen worden behartigd.
De Minister is verantwoordelijk voor:
Stimuleren:
– Het stimuleren van zorg die waarde toevoegt voor de kwaliteit van leven 
van de patiënt en waarbij sprake is van transparantie over kwaliteit en 
kosten van de zorg, zodat keuzevrijheid voor de consumenten is.
– Stimuleren dat patiënten en verzekerden een stevige (informatie-) 
positie innemen in het zorgstelsel, onder meer door patiënten te 
voorzien van informatie uit hun eigen dossier.
– Stimuleren dat patiënten- en gehandicaptenorganisaties sterkere 
organisaties worden en goede informatievoorziening, lotgenoten­
contact en belangenbehartiging tot stand brengen.
– Het stimuleren van een logische beroepenstructuur die aansluit op de 
huidige en toekomstige zorg- en ondersteuningsvraag.
– Het stimuleren van beschikbaarheid van voldoende gekw alificeerd
zorgpersoneel (via meer aantrekken en behoud), andere manieren van 
werken en kwalitatief goede en toekomstbestendige opleidingen.
– Het stimuleren van innovaties in de zorg en de ontwikkeling en 
toepassing van ontwikkelde kennis en bevorderen van (digitale) vaardig­
heden.
– Het stimuleren van veilige en betrouwbare informatie-uitwisseling en 
authenticatie/identificatie en bewaking van een samenhangende basis­
infrastructuur in de zorg, uitgaande van het eenmalig slim vastleggen en 
hergebruiken van informatie, gebaseerd op basis van een met het 
zorgveld gedeelde prioritering. Waarbij aandacht is voor ontwikkelingen 
die een (internationale) elektronische gegevensuitwisseling versnellen.
– Het stimuleren van vertrouwen om data te laten werken voor de zorg: 
werken aan recht op organiseren van eigen gegevens, afspraken om 
concurrentie op bezit van persoonlijke data te voorkomen en gestan­
daardiseerde vastlegging van data.
– Het stimuleren van een gezonde leefstijl voor de mensen woonachtig in 
Caribisch Nederland.
Financieren:
– Het financieren van patiënten- en gehandicaptenorganisaties om de 
belangen van hun doelgroep in het systeem te behartigen en hen goed 
te informeren.
– Het financieren van ZBO’s en agentschappen om hun (wettelijke) verant­
woordelijkheid en taken in het zorgstelsel uit te voeren.
Tweede Kamer, vergaderjaar 2022–2023, 36 360 XVI, nr. 1 67
