beheersmaatregelen om een afwijking de volgende keer voorkomen. Al 
deze maatregelen zijn getroffen om een afwijking juist toe te lichten en in 
de toekomst te voorkomen.
In 2022 is de aanwijzing Materieel Beheer vastgesteld. Deze aanwijzing 
omschrijft de te nemen acties met betrekking tot het materieelbeheer van 
VWS. De aanwijzing gaat primair over de materialen die het kerndepar­
tement aanschaft en onder zich heeft. Maar raakt ook de kaders die gesteld 
kunnen worden aan goederen die door het RIVM aangeschaft worden. Het 
doel van deze aanwijzing is het doelmatig inrichten van het materieelbeheer 
bij VWS, zodanig dat wordt voldaan aan de eisen van rechtmatigheid, 
ordelijkheid, doelmatigheid, controleerbaarheid en een adequate admini­
stratie.
Met betrekking tot het subsidieproces zijn de handleidingen voor de beleids­
medewerker en de subsidieprofessional verbeterd. Door middel van deze 
handleidingen worden de medewerkers geholpen bij het opstellen van 
subsidieregelingen. Hiermee worden de risico’s op fouten in het subsidie­
proces gemitigeerd.
Daarnaast is vanuit interne beheersing de P&C cyclus aangescherpt. 
Onderdeel hiervan is een herziene rapportage- en overlegstructuur waarin 
aandacht wordt gevraagd voor risicomanagement. In aanvulling daarop is 
een management dashboard ontwikkeld wat de kerndirecties ondersteunt 
bij het financieel beheer. Middels het dashboard kunnen risico’s voortijdig 
worden gesignaleerd en beheersmaatregelen worden getroffen. Dit 
dashboard draagt bij aan de transformatie van incident gedreven naar risico 
gedreven financieel beheer.
Naast het versterken van de processen en het risicomanagement heeft het 
ministerie van VWS ook de bouwstenen voor de financiële functie 
opgesteld. Aan de hand van deze bouwstenen worden de rollen en verant­
woordelijkheden van de financiële kolom in 2023 verder uitgewerkt. 
Daarnaast wordt in het lopende jaar onderzocht in hoeverre de inrichting 
van de financiële functie kan worden verbeterd.
De ADR stelt positief te zijn over de inzet waarmee VWS bezig is om het 
programma vorm te geven en dat het hiermee de basis heeft gelegd voor 
55
een robuuste bedrijfsvoering .Het programmamanagement houdt 
rekening met de aandachtspunten die door de ADR zijn meegegeven. 
Daarbij moet VWS in het lopende jaar nog flinke stappen zetten om het 
financieel beheer op het gewenste niveau te krijgen.
Veranderplan; implementatiefase vraagt andere inzet
Waar in de ontwerpfase vooral financiële medewerkers betrokken waren, 
maar ook inkoop- en subsidieprofessionals, ICT’ers en juristen, worden in 
de implementatiefase ook het (midden)management, beleids- en stafme­
dewerkers betrokken. Onderdeel van deze verandering is de aanscherping 
van de rollen in de eerste lijn. Dat vraagt van het programma in 2023 om 
een bredere en veranderkundige aanpak die met name gericht is op de 
culturele borging van een sterkere eerstelijnsverantwoordelijkheid voor 
het financieel beheer.
55
 Interim auditrapport 2022 – ministerie van VWS
Tweede Kamer, vergaderjaar 2022–2023, 36 360 XVI, nr. 1 128
