om nieuwe betaalbare woningen te bouwen. Daarnaast is in 2022 gewerkt 
aan een wetsvoorstel voor hervorming van de huurtoeslag, dat begin 2023 
aan de Kamer zal worden aangeboden en is de eigen bijdrage van de 
huurtoeslag verlaagd.
Voor de koopwoningmarkt is het sinds 2022 mogelijk voor gemeenten om 
een opkoopbescherming in te voeren zodat koopwoningen in bepaalde 
gebieden beschikbaar blijven. Daarnaast is de Huisvestingswet 2014 
aangepast, waardoor gemeenten woningzoekenden met een lokale binding 
en in een vitale beroepsgroep voorrang kunnen geven. In een krappe 
woningmarkt is er veel concurrentie tussen woningzoekenden. Om dit 
speelveld gelijker te maken is vanaf 1 januari 2023 de schenkingsvrijstelling 
eigen woning verlaagd. Ook is er een biedlogboek ingevoerd, waardoor 
(ver)kopers meer transparantie hebben over het biedingsproces.
Voor Caribisch Nederland geldt dat er subsidies beschikbaar zijn gesteld om 
wonen betaalbaarder te maken.
Verduurzaming gebouwde omgeving
In 2030 moeten we veel minder energie in de gebouwde omgeving 
gebruiken om aan de klimaatdoelstellingen te voldoen. Hiermee verlagen 
we onze energierekening en verminderen we onze energieafhankelijkheid. 
In 2022 is daar invulling aan gegeven met de presentatie van het Programma 
Versnelling Verduurzaming Gebouwde Omgeving (PVGO) (Kamerstukken II 
2021/22, 32847, nr. 911). De beleidsinzet is daarbij gericht op isolatie, 
hernieuwbare energie en duurzame verwarming. Voorwaarde voor deze 
versnelling is dat er voldoende arbeidskrachten en materialen beschikbaar 
zijn. Daarvoor hebben we in 2022 meerjarige innovatietrajecten ontwikkeld 
op het gebied van industrialisatie, robotisering en digitalisering.
In april 2022 (Kamerstukken II 2021/2022, 30196, nr. 787) is het Nationaal 
Isolatieprogramma gepresenteerd. Inzet daarbij is het sneller, slimmer en 
socialer isoleren van slecht geïsoleerde huur- en koopwoningen, waarbij 
een deel van deze aanpak verloopt via gemeenten. Met deze lokale aanpak 
kunnen gemeenten extra ondersteuning bieden aan kwetsbare groepen in 
woningen met slechte energielabels. Naast de verruiming van de subsidie­
mogelijkheden zijn de mogelijkheden voor financiering via het 
Warmtefonds verruimd. Om te kunnen doorvoeren dat per 2026 bij 
vervanging van gasketels efficiëntere verwarmingsinstallaties terugkomen, 
is het van belang dat er tijdig voldoende apparaten en vakbekwame instal­
lateurs beschikbaar zijn. Daartoe is in 2022 het actieplan hybride warmte­
pompen gepresenteerd met de inzet voor verdere opschaling.
Om energiebesparing op korte termijn te realiseren is ingezet op gedrags­
verandering van inwoners via de campagne «Zet de knop om». Deze is 
gericht op bewustwording en concrete tips over hoe energie te besparen. 
Onder meer de energiebespaarcoalitie om alle groepen te bereiken en de 
aan gemeenten verstrekte middelen om energiearmoede te bestrijden 
dragen hieraan bij. Ook het kabinet zelf nam maatregelen om energie te 
besparen. In meer dan 80% van de Rijkskantoren is de verwarming 
gemiddeld 2 graden omlaag gegaan in de winter en werd er twee graden 
minder gekoeld in de zomer.
Gemeenten spelen een belangrijke rol in de energietransitie als het gaat om 
de uitfasering van aardgas voor verwarming van woningen en gebouwen. 
Daartoe is het noodzakelijk dat gemeenten over de bevoegdheden 
beschikken om de levering van aardgas te beëindigen. Daarom is in 2022 
Tweede Kamer, vergaderjaar 2022–2023, 36 360 VII, nr. 1
