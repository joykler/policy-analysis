duur en de verrekening. Denk aan het werken met gesloten beurzen voor 
detacheringen die korter duren dan drie maanden en het registreren en 
verrekenen bij detacheringen langer dan drie maanden met een maximale 
termijn tot één jaar. De maximale detacheringsduur van één jaar uit het SPB 
2025 blijft gehandhaafd. Bij werkzaamheden voor een langere periode 
neemt de inlenende organisatie de medewerker over. Voor uitzonderingen 
moet uitdrukkelijk ‘pas toe of leg uit’ worden toegepast. 
In 2022 werkte een interdepartementale werkgroep aan het verder concre­
tiseren van de maatregelen voor detacheringen. Ook was de werkgroep 
belast met het opstellen van een bijbehorende leidraad. Daarnaast stelde 
de werkgroep een governancestructuur vast om de komende jaren de 
naleving van de maatregelen te monitoren. P-Direkt werkt hard aan het 
nieuwe detacheringsproces om te zorgen dat implementatie in 2023 
plaatsvindt. Ook wordt gewerkt aan de voorbereidingen voor rijksbrede 
communicatie. Hierbij is verbinding gelegd met de departementen.
De maatregelen rondom flexconcepten gaan over hoe flexpools nog beter 
kunnen bijdragen aan een flexibelere en aantrekkelijke Rijksoverheid. Ook 
gaan ze over het oprichten van nieuwe pools voor breed inzetbare genera­
listen die met hun kennis niet goed bij de huidige pools aansluiten. De 
feitelijke invoering van deze maatregelen moet nog vorm krijgen.
1.2.6  Werknemers bij het Rijk ontwikkelen zich permanent
Rijksmedewerkers werken aan zeer diverse opgaven en maatschappelijke 
thema’s voor alle burgers van Nederland. Permanente ontwikkeling van 
rijksmedewerkers en een stimulerend leerklimaat in organisaties zijn 
belangrijk voor het huidige en toekomstige functioneren van het Rijk. 
Hiermee bedoelen we een leerklimaat waarin medewerkers zich zowel 
vakinhoudelijk als persoonlijk kunnen ontwikkelen, hun talenten kunnen 
ontplooien en de mogelijkheid krijgen om te leren van ervaringen. Dit zorgt 
voor medewerkers die werkplezier ervaren en op korte en lange termijn 
inzetbaar blijven. We behouden en versterken hiermee onze positie als 
aantrekkelijke werkgever.
Leren en ontwikkelen
In 2022 stopten de laatste maatregelen van de coronacrisis. Hierdoor 
kwamen medewerkers weer vaker als team bij elkaar en vonden trainingen 
weer op locatie (en in groepen) plaats. Dat geldt ook voor intervisie en 
coaching op locatie en het informeel (bewust of onbewust) leren van en met 
elkaar op de werkplek in nieuw ingerichte locaties. Het thuiswerken heeft 
een belangrijke invloed gehad op het aanbod van leren en ontwikkelen bij 
het Rijk. Het aanbod werd sterk uitgebreid met online opties. Onder andere 
via leer- en ontwikkelplatforms, webinars en podcasts. Deze vorm van leren 
is blijvend gebleken.
Het gemiddelde bedrag aan formele scholing en opleiding (per 
medewerker, per arbeidsjaar) kwam sinds 2012 uit op ongeveer 1.500 euro. 
In 2019 was er een stijging in het gemiddelde bedrag naar 1.700 euro. Deze 
stijging heeft zich in de coronajaren 2020/2021 niet doorgezet. Ondanks dat 
het gemiddelde bedrag in 2022 is gestegen ten opzichte van 2020 en 2021, 
ligt het nog niet op het oude niveau van 1.700 euro in 2019.
Kosten voor online leervormen zijn niet in de formele scholingsuitgaven 
opgenomen. In tabel 53 in bijlage 2a zijn de gemiddelde uitgaven per 
ministerie gespecificeerd.
Jaarrapportage Bedrijfsvoering Rijk 2022
