Samenvatting afgeronde evaluaties 2022 SEA-thema: Goed functionerende 
markten voor bedrijven en consumenten/Goed werkende (digitale) 
economie en markten
Beleidsdoorlichting artikel 1 Goed functionerende economie en markten
De Europese interne markt, met inbegrip van vrij verkeer van goederen, 
diensten, personen en kapitaal, vormt een kernonderdeel van de Europese 
Unie en is cruciaal voor het Nederlandse verdienvermogen. Goed functio­
nerende markten die concurrentie stimuleren en waar de consument goed 
wordt beschermd, leveren een belangrijke bijdrage aan economische groei 
en innovatie. Een goed functionerende interne markt is niet vanzelf­
sprekend, zoals in de corona pandemie o.a. bleek met grenssluitingen. EZK 
zet zich in EU-verband sterk in voor het competitief houden van markten, 
voor eerlijke onderlinge verhoudingen in markten, het bevorderen van vrije 
verkeer van diensten en goederen en bescherming van consumenten. Dit 
doet EZK door zich onder andere in te zetten voor de verbetering van de 
aanbestedingspraktijk, Europese afspraken t.a.v. consumentenbe­
scherming en door de actieagenda interne markt. De onafhankelijke 
deskundigen vinden dat de uitvoering van de beleidsdoorlichting 
zorgvuldig en professioneel is gedaan. Opmerkingen gaan over de weinige 
bronnen voor de beleidsdoorlichting, over de beleidsvisie en over de 
ingewikkeldheid en de manier van beleidsontwikkeling en -evaluatie. De 
deskundigen vinden, net als Panteia, dat de planning van de evaluaties van 
de afzonderlijke beleidsterreinen niet altijd samenloopt met de planning van 
de beleidsdoorlichting zelf. Ook vinden zij dat de onderliggende evaluaties 
onderling verschillen van aard, opzet en uitvoering. MEZK zal de aanbeve­
lingen benutten voor het verbeteren van de beleidsdoorlichting en de 
onderliggende rapportages. Dit betreft o.a. het benoemen van besparings­
mogelijkheden, planning en de aanpassing van de doelstellingen van het 
beleidsartikel.
Evaluatie roadmap digitaal veilige hard- en software
Uit de evaluatie van de roadmap uit 2018 kwamen aanbevelingen om stake­
holders nog meer te betrekken, de kenbaarheid te vergroten door op een 
website over de voortgang van de maatregelen te rapporteren, en de 
bijdrage van de roadmap aan de beleidsdoelstellingen beter meetbaar te 
maken. De evaluatie gaf als suggesties voor de herijking van de beleids­
doelen in de roadmap: meer aandacht voor ketens en ketenveiligheid, meer 
aandacht voor de verbinding tussen maatregelen, acties en betrokken 
partijen, prioritering van maatregelen, meer aandacht voor participatie van 
het ministerie van EZK in Europa en focussen op fabrikanten en leveranciers 
in plaats van consumenten. Deze suggesties zijn meegenomen in de 
totstandkoming van de Nederlandse Cybersecuritystrategie (NLCS) 2022, 
waar het beleid ten aanzien van digitaal veilige hard- en software een 
integraal onderdeel van uitmaakt.
Evaluatie bemiddelingsdienst doven en slechthorenden
In 2018 is KPN op grond van de Telecommunicatiewet aangewezen om de 
telefoniedienst voor doven, slechthorenden en mensen met een spraakbe­
perking te verzorgen. Deze tekst- en beeldbemiddelingsdienst maakt het 
mogelijk dat de doelgroep kan bellen met (horende) personen of instanties 
via een bemiddelaar of gebarentolk. De aanwijzing voor deze bemidde­
lingsdienst loopt 30 september 2023 af. Onder meer ter voorbereiding op 
een nieuwe aanwijzing is de uitvoering van de huidige bemiddelingsdienst 
in 2022 geëvalueerd. Uit de evaluatie volgt dat de bemiddelingsdienst 
functioneert conform de gestelde eisen. Verder zijn de gebruikers over het 
algemeen tevreden over de dienst. De evaluatie beschrijft tevens een aantal 
Tweede Kamer, vergaderjaar 2022–2023, 36 360 XIII, nr. 1
