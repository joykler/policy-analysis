inmiddels ook gedeeltelijk gekregen. De Douane zoekt nadrukkelijk de 
samenwerking met het bedrijfsleven om in gezamenlijkheid de planning en 
implementatie van IV-verbeteringen vorm te geven.
Scriptgebruik Belastingdienst en Douane 
80
Belastingdienst en Douane moeten voor scripts die rechtstreeks ingrijpen 
op de productieomgeving aantonen in control te zijn. De Belastingdienst 
heeft een procedure ingesteld en deels werkend gekregen voor controle op 
deze scripts. Ieder script krijgt een registratie met verwijzing naar testrap­
porten, verwerkingsverslagen en logboeken. De Douane werkt in 2023 ook 
aan beheersing van de scripts.
d.5 Informatiehuishouding
De informatievoorziening aan de Tweede Kamer en aan burgers liet te 
wensen over, mede doordat de informatiehuishouding van de overheid niet 
op orde was. Om tot verbetering te komen is het rijksbrede generieke 
actieplan Open op Orde opgesteld. Het ministerie van Financiën heeft 
hiervoor het programma Informatie op Orde ingericht. De uitvoeringsorga­
nisaties hebben ook programmaorganisaties ingericht en actieplannen 
opgesteld. Personele versterking is gerealiseerd door bijvoorbeeld de 
komst van informatiemanagers binnen alle dienstonderdelen. Zie ook de 
openbaarheidsparagraaf van dit jaarverslag.
d.6 Wet banenafspraak en quotum arbeidsbeperkten
Als werkgever heeft het ministerie van Financiën een quotum voor het 
aantal medewerkers banenafspraak (MBA). Het quotumpercentage wordt 
ondanks alle inspanningen niet behaald. Mede met behulp van het bureau 
Binnenwerk is het de ambitie om in 2023 het wettelijk quotum te realiseren. 
81
Deze aanpak is in een Kamerbrief met rijksbrede maatregelen opgenomen 
en wordt aangevuld met maatregelen per dienstonderdeel.
6.2 Rijksbrede bedrijfsvoeringsonderwerpen
6.2.1 Grote lopende ICT-projecten 
In 2022 voerde het ministerie van Financiën een aantal projecten uit met 
een ICT-component van meer dan € 5 mln. Over de status van deze projecten 
per 31 december 2022 wordt in het Rijks ICT-dashboard (RID) gerapporteerd. 
Deze informatie wordt vervolgens in de Jaarrapportage Bedrijfsvoering Rijk 
opgenomen die de Tweede Kamer elk jaar op 1 mei ontvangt. De Belasting­
dienst heeft in 2022 3 nieuwe projecten op het RID opgenomen. 
Voorgenomen nieuwe ICT-activiteiten van meer dan € 5 mln. zijn voor een 
toets aangemeld bij het Adviescollege ICT-toetsing.
6.2.2 Audit Committee 
Het Audit Committee (AC) is in 2022 vijf keer bijeengekomen. Naast de vaste 
agendapunten werden in het AC strategische onderwerpen als informatie­
beveiliging, het werven en behouden van personeel en grensover­
schrijdend gedrag behandeld. Daarnaast werden in verdiepende sessies 
80
 Scripts zijn kleine stukjes programmatuur die een taak uitvoeren.
81
 Kamerstukken II 2021-2022, 34 352, nr. 255
Tweede Kamer, vergaderjaar 2022–2023, 36 360 IX, nr. 1
