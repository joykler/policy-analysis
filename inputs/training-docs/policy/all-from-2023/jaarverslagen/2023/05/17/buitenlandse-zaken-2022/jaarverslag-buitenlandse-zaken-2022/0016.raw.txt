missies in Mali. Tevens profileerden andere internationale spelers, zoals 
Rusland, zich meer in de regio. De instabiliteit heeft negatieve gevolgen voor 
de West-Afrikaanse kuststaten die kwetsbaar zijn voor verspreiding van 
jihadistisch gedachtengoed en geweld vanuit de Sahel. Nederland organi­
seerde met Duitsland hierover een conferentie. Ten aanzien van de Grote 
Meren regio spande Nederland zich met succes in voor een meer coherente 
en regionale EU-benadering ten aanzien van de instabiliteit in deze regio. 
De Nederlandse inzet heeft er ook aan bijgedragen dat de EU snel en op 
een gebalanceerde manier kon reageren op VN-bevindingen over statelijke 
steun aan gewapende groepen in oost-DRC. 
Europese samenwerking
De EU is essentieel voor de Nederlandse vrijheid, veiligheid en welvaart. 
Hoe de EU door de grote transitities van deze tijd – de geopolitieke transitie, 
de klimaattransitie en de digitale transitie – komt zal in hoge mate bepalend 
zijn voor onze manier van leven in de toekomst. In lijn met het coalitieak­
koord heeft Nederland in 2022 daarom een leidende rol proberen te spelen 
om de EU slagvaardiger, economisch sterker, groener en veiliger te maken. 
Nederland heeft intensief samengewerkt met gelijkgezinde landen en waar 
nodig kopgroepen gevormd om tot oplossingen te komen, bijvoorbeeld op 
de gebieden klimaat, migratie, defensie en veiligheid, handel en het 
tegengaan van belastingontwijking.
In antwoord op de Russische invasie van Oekraïne heeft de EU het afgelopen 
jaar meer geopolitieke slagkracht getoond. Allereerst via de instelling, 
naleving en handhaving van negen ongeëvenaarde en omvangrijke sanctie­
pakketten. Om een aanjagende rol te kunnen spelen bij de ontwikkeling van 
sancties heeft het kabinet in 2022 de Nederlandse sanctiecapaciteit en 
Rijksbrede coördinatie van het sanctiebeleid versterkt, onder andere door 
het opzetten van een sanctie-eenheid binnen het ministerie.
Het bespoedigen van de klimaattransitie is cruciaal in het huidige geopoli­
tieke tijdsgewricht. Het behalen van het Europese klimaatdoel van ten 
minste 55% reductie in 2030 kwam dichterbij door het bereiken van een 
akkoord op een groot aantal voorstellen van het Fit for 55 pakket. Nederland 
was verder actief betrokken bij de totstandkoming en implementatie van 
de EU-Raadsconclusies klimaat- en energiediplomatie, het Europees 
netwerk voor klimaatgezanten en diverse EU-kopgroepen gericht op de 
raakvlakken van klimaat en buitenlandbeleid. Daarnaast spande Nederland 
zich in voor een snelle en ambitieuze implementatie van de Europese Green 
Deal.
Op het gebied van migratie heeft Nederland zich in 2022 sterk gemaakt voor 
betere registratie en screeningsprocedures aan de buitengrenzen, herstel 
van de implementatie van de Dublin-afspraken en het invoeren van 
verplichte asielgrensprocedures. Verder heeft Nederland zich in de EU hard 
gemaakt voor verbeterde samenwerking met belangrijke doorreis- en 
herkomstlanden om irreguliere migratie te beperken, terugkeer te 
bevorderen en migranten te beschermen. Vooral via het versterken van 
migratiepartnerschappen met deze landen, op basis van gelijkwaardigheid 
en wederzijdse belangen. Tot slot heeft de EU dit jaar een veilige haven aan 
ongeveer vier miljoen ontheemden uit Oekraïne geboden.
De Unie is sterk als de fundamenten van goed bestuur en de democratische 
rechtsstaat stevig zijn verankerd in de lidstaten en de instellingen en 
lidstaten gemaakte afspraken nakomen. Nederland heeft zich daarom met 
gelijkgestemde landen onverminderd hardgemaakt voor de effectieve inzet 
Tweede Kamer, vergaderjaar 2022–2023, 36 360 V, nr. 1 16
