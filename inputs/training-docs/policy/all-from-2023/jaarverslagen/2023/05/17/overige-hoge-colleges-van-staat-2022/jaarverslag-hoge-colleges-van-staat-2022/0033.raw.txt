ziekte of zwangerschap. Het aantal benoemingen in de Tweede Kamer is 
opvallend hoger dan in de jaren daarvoor. Dit is deels te verklaren door de 
formatie van het nieuwe kabinet in januari 2022. Diverse Kamerleden 
werden minister of staatssecretaris waardoor hun Kamerlidmaatschap op 
hield en nieuwe leden werden benoemd. Dit leidde tot acht tussentijdse 
benoemingen en één tijdelijke benoeming. Daarnaast nam, net als in het 
voorgaande jaar, het aantal tijdelijke vacatures toe.
In de Eerste Kamer vonden vijf benoemingen plaats. Dit waren allemaal 
tussentijdse vacatures. Van deze vacatures ontstonden er twee naar 
aanleiding van de formatie in januari 2022.
In het Europees Parlement benoemde de Kiesraad één lid in een tussentijdse 
vacature. Ook deze vacature ontstond door de formatie.
Aantal tussentijdse en tijdelijke benoemingen
Tabel 22 Aantal benoemingen in vacatures
2018 2019 2020 2021 2022
Tweede Kamer 16 15 9 15 26
Eerste Kamer 11 10 6 19 5
Europees Parlement 0 2 3 4 1
Totaal 27 27 18 38 32
Rechtszaken
In 2022 werd twee keer beroep ingesteld tegen de Kiesraad in zijn functie 
als centraal stembureau. In deze rechtszaken trad de Raad als verweerder 
op. Daarnaast was de Kiesraad als extern deskundige betrokken bij 
15 andere rechtszaken. Hierbij verstrekte de Raad inlichtingen op verzoek 
van de Afdeling bestuursrechtspraak van de Raad van State.
Informatiepunt
In aanloop naar de gemeenteraadsverkiezingen van maart 2022 werd van 
1 november 2021 tot en met 15 april 2022 het Informatiepunt Verkiezingen 
ingesteld. Het Informatiepunt behandelde 4.711 vragen, waarvan de meeste 
werden gesteld door gemeenten (3.330 vragen), gevolgd door burgers (734 
vragen) en politieke partijen (562 vragen). Eind 2022 ging een nieuw Infor­
matiepunt van start, met het oog op de verkiezingen in maart 2023.
Wet open overheid (Woo)
Op 1 mei 2022 is de Wet open overheid (Woo) in werking getreden. Deze 
wet regelt het recht op informatie over wat de overheid, inclusief de 
Kiesraad, doet. De Kiesraad heeft in 2022 1 Woo-verzoek ontvangen. De 
informatie waar in het verzoek om werd verzocht, was reeds openbaar 
toegankelijke informatie. De verzoeker is op de vindplaats van de 
betreffende informatie gewezen.
Burgerforum Kiesstelsel
De regering heeft ter invulling van een van de aanbevelingen van het advies 
van de Staatscommissie parlementair stelstel (de commissie-Remkes) een 
wetsvoorstel in procedure gebracht tot wijziging van het kiesstelsel (Kamer­
stukken II 2020/21, 34430, nr. 18). De minister heeft mede naar aanleiding 
van een kritisch advies van de Raad van State in juli 2022 aangekondigd 
eerst aan de slag te gaan met onderzoek, een verbeterde onderbouwing en 
Tweede Kamer, vergaderjaar 2022–2023, 36 360 IIB, nr. 1
