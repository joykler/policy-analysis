– De kosten WW zijn lager uitgevallen doordat korter gebruik is gemaakt 
van de WW wegens werkhervatting en daarnaast waren de uitkeringen 
gemiddeld lager (lagere functies).
– Kosten wachtgeld- en bovenwettelijke uitkeringen lopen af en vanwege 
de Wnra is er geen enkele instroom meer geweest.
– De doorlooptijden tot ontslag na toekenning WGA-uitkering zijn langer 
dan verwacht, waardoor kosten pas later op het budget drukken.
– De kortere uitkeringsduur (WW) of langere doorlooptijden (WGA) 
hebben ook tot gevolg dat de kosten voor de dienstverlening voor de re-
integratietrajecten lager zijn.
ICT
De uitgaven komen € 4,8 miljoen lager uit dan begroot. Dit heeft een aantal 
verklaringen:
– Een ontwikkelstop bij de ICT voor opsporing bij de Nederlandse Arbeids­
inspectie;
– Capaciteitstekort en leveringsproblemen zorgen voor vertraging in 
projecten;
– Verschuiving van budget naar externe inhuur, omdat die wordt ingezet 
voor automatisering.
Bijdrage aan SSO's
De uitgaven komen € 9,2 miljoen hoger uit dan begroot. Dit heeft een aantal 
verklaringen:
– hogere ICT-uitgaven;
– toename van de overhead vanwege de uitbreiding van het aantal 
medewerkers;
– de nominale ontwikkeling van het budget.
Overige materiële uitgaven
De overige materiële uitgaven komen € 1,7 miljoen lager uit dan begroot. 
We zien onder andere dat de kosten voor huisvesting minder zijn vanwege 
het digitale werken. Daarnaast worden diverse onderdelen van het 
materiële budget verantwoord onder ICT.
Ontvangsten
De ontvangsten komen € 1,0 miljoen lager uit. Aan de ene kant is er een 
aanpassing van de werkzaamheden voor de uitvoering van de subsidies, 
zodat de ontvangen vergoeding lager is uitgekomen. Aan de andere kant 
heeft de RSO hogere ontvangsten van de opdrachtgevers, zie onder.
Rijksschoonmaakorganisatie
In 2016 is begonnen met het uitvoeren van schoonmaakactiviteiten. De 
deelnemende departementen betalen voor het schoonmaken een 
vergoeding aan het Ministerie van SZW. De uitgaven van de RSO komen ten 
laste van de begroting van het Ministerie van SZW. Ter financiering van 
aanloopkosten van de RSO is voor de eerste jaren een transitiebudget 
voorzien, omdat de inkomsten in de eerste jaren onvoldoende zijn om de 
uitgaven te dekken.
Tabel 94 laat de apparaatsuitgaven van RSO afzonderlijk zien. Vanaf 2017 
nemen de jaarlijkse uitgaven toe doordat opdrachtgevers conform planning 
worden aangesloten op de dienstverlening van de RSO. Deze geplande 
aansluitingen zijn afgerond voor de departementen waarvan de externe 
schoonmaakdienstverlening contractueel is geëindigd.
Tweede Kamer, vergaderjaar 2022–2023, 36 360 XV, nr. 1
