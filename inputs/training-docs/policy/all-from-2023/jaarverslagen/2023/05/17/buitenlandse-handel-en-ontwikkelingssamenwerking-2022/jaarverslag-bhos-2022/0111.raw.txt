Indicator opvang en bescherming in de regio: Het aantal mensen dat wordt 
ondersteund in het ontwikkelen van inkomsten genererende activiteiten
Deze indicator omvat het ondersteunen van inkomsten-genererende activi­
teiten, zoals het opzetten van een eigen onderneming, seizoensarbeid en 
werk in de informele sector. De indicator sluit aan bij de internationale 
indicator voor werkgelegenheid (het aantal direct ondersteunde banen) die 
onder artikel 1 van de BHOS-begroting wordt gebruikt.
Naast onderwijs is werkgelegenheid essentieel voor het vergroten van 
perspectief en zelfredzaamheid van vluchtelingen, intern ontheemden en 
(kwetsbare) gastgemeenschappen. In de verslagperiode hebben dankzij 
de Nederlandse bijdrage bijna 8.085 personen in acht landen in de Hoorn 
van Afrika en de Syrië regio ondersteuning gekregen bij het ontwikkelen 
van inkomsten-generende activiteiten. Een groot deel hiervan is te danken 
aan het Prospects partnerschap, waarmee 5.776 mensen ondersteund zijn 
bij het opzetten van een bedrijf of bij het vinden van werk via technisch 
advies, stages of leiderschapstrainingen.
Dit resultaat valt flink lager uit dan de streefwaarde van 30.000 voor deze 
periode. Deels is dit te verklaren door COVID-19 restricties, waardoor veel 
projecten die in 2019 zijn begonnen een langere opstarttijd nodig hebben 
gehad. Resultaten zijn hierdoor uitgebleven. Daarnaast blijkt in de praktijk 
dat de effecten van duurzame interventies en investeringen op het gebied 
van private sectorontwikkeling (die uiteindelijk tot inkomsten generende 
activiteiten moeten leiden), onder andere via IFC, meer op de lange termijn 
zichtbaar worden. De verwachting is dan ook dat in de komende jaren de 
streefwaarde onder deze indicator dichter benaderd zal worden. Daarnaast 
zal de huidige, meer lange termijn gerichte aanpak op het gebied van 
werkgelegenheid aangevuld worden met meer directe werkgelegenheids­
projecten, bijvoorbeeld op het gebied van infrastructuurontwikkeling, 
waarbij lokale arbeidskrachten worden ingezet om toegang tot basisvoor­
zieningen zoals water, gezondheidszorg en educatie te verbeteren.
Indicator Duurzaam handels- en investeringssysteem incl. MVO: het 
aandeel grote bedrijven in Nederland dat de OESO-richtlijnen voor multi­
nationale ondernemingen expliciet onderschrijft als referentiekader voor 
hun internationale activiteiten.
In 2013 is de doelstelling geformuleerd dat 90% van de grote bedrijven in 
Nederland de OESO-richtlijnen voor multinationale ondernemingen 
expliciet onderschrijft als referentiekader voor hun internationale activi­
teiten. Daaraan is de tijdslijn van 2023 gekoppeld. Volgens de rapportage 
van de bedrijven over 2019 (tussenmeting uitgevoerd in 2020) ligt dit 
percentage op 35%. Op basis van de afspraken uit het coalitieakkoord met 
betrekking tot IMVO-wetgeving, heeft een herziening van de onderzoek­
sopzet plaatsgevonden. Besloten is ten behoeve van deze indicator een 
verbeterd monitoringsonderzoek op te zetten, waarvoor de aanbesteding 
momenteel wordt opgestart. Dit monitoringsonderzoek zal zo worden 
ingericht dat de voortgang op de oorspronkelijke 90%-doelstelling nog 
steeds vastgesteld kan worden en de resultaten tegelijkertijd kunnen dienen 
als 0-meting voor de nieuwe beleidsaanpak IMVO (wetgeving, steunpunt, 
sectorale samenwerking). De resultaten van de eerste nieuwe tussenmeting 
zijn naar verwachting na de zomer van 2023 beschikbaar en zullen 
meegenomen worden in het Jaarverslag BHOS 2023.
Tweede Kamer, vergaderjaar 2022–2023, 36 360 XVII, nr. 1 111
