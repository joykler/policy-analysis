E. Toelichting op de instrumenten
Verplichtingen
De verplichtingenrealisatie op artikel 1 Versterkte internationale rechtsorde 
valt ten opzichte van de vastgestelde begroting 2022 EUR 147,5 miljoen 
hoger uit, waarvan EUR 80,8 miljoen reeds is gemeld in de eerste 
suppletoire begroting en de tweede suppletoire begroting. Deze stijgingen 
hielden verband met het aangaan van nieuwe meerjarige verplichtingen 
binnen het Mensenrechtenfonds, vertraging in de uithuizing van de 
huurders van het Vredespaleis, verlenging van het VN-mandaat voor het 
Speciaal Tribunaal Libanon en de organisatie van de Ukraine Accountability 
Conference in juli 2022. Een verdere stijging van het verplichtingenbudget 
is toegelicht in de Decemberbrief Buitenlandse Zaken 2022 en hield verband 
met het aangaan van een vijfjarige subsidieovereenkomst met de Carnegie 
Stichting, het meerjarig vastleggen van de algemene vrijwillige bijdrage aan 
de OHCHR en van een committering aan de OHCHR voor het veldkantoor in 
Oekraïne. Tenslotte werden weer meerjarige verplichtingen aangegaan 
binnen het Mensenrechtenfonds.
Uitgaven
Artikelonderdeel 1.1
De uitgavenrealisatie op artikelonderdeel 1.1 Goed functionerende interna­
tionale instellingen met een breed draagvlak valt ten opzichte van de 
vastgestelde begroting 2022 EUR 6,0 miljoen hoger uit. Deze verhoging 
betreft een som van mutaties. De afname op het budget Internationaal recht 
(subsidies/regelingen) en de toename op het budget Internationaal recht 
(bijdrage internationale organisaties) worden met name veroorzaakt door 
administratieve interne overhevelingen (zie eerste suppletoire begroting). 
Het uitgavenbudget op Internationaal recht (opdrachten) is met 
EUR 3,1 miljoen gestegen als gevolg van de organisatie van de Ukraine 
Accountability Conference in juli 2022 en de High Level Round Table Anti-
corruptie in november 2022. Daarnaast is vanwege een hogere liquiditeits­
behoefte de verplichte bijdrage aan het ICC 2023 reeds in 2022 betaald.
Artikelonderdeel 1.2
De uitgavenrealisatie op artikelonderdeel 1.2 Bescherming en bevordering 
van mensenrechten valt ten opzichte van de vastgestelde begroting 2022 
EUR 4,9 miljoen hoger uit. In de eerste suppletoire begroting is een stijging 
gemeld die verband houdt met de toekenning van structurele additionele 
middelen vanuit het coalitieakkoord voor het thema mensenrechten en 
een generale compensatie van Oekraïnegerelateerde uitgaven. De mutaties 
binnen artikelonderdeel 1.2 zijn het gevolg van verschuivingen door verdere 
decentralisatie van het Mensenrechtenfonds, waarbij meer uitgaven als 
bijdrage werden verstrekt. Daarnaast is sterker ingezet op multilaterale 
organisaties.
Artikelonderdeel 1.3
De uitgavenrealisatie op artikelonderdeel 1.3 Gastlandbeleid internationale 
organisatie valt ten opzichte van de vastgestelde begroting 2022 
EUR 5,0 miljoen hoger uit. Deze stijging betreft met name het Vredespaleis 
(bijdrage aan agentschappen) en de Carnegie Stichting (subsidies/
regelingen). De stijging van het uitgavenbudget voor het Vredespaleis is 
Tweede Kamer, vergaderjaar 2022–2023, 36 360 V, nr. 1
