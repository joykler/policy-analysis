Bijdragen aan medeoverheden
Kwijtschelden publieke schulden
Gemeenten en Waterschappen kunnen hun schulden, die voortvloeien uit 
het kwijtschelden van gemeentelijke en waterschapslasten aan 
gedupeerden van de kinderopvangtoeslagaffaire, declareren op basis van 
nacalculatie (werkelijke kosten). Omdat in 2022 volgens de voorwaarden 
nog niet kon worden overgegaan tot betaling, is het beschikbare budget van 
€ 160 mln. niet tot uitputting gekomen en zijn deze middelen volgens 
afspraak in de 2e suppletoire begroting 2022 generaal teruggeboekt.
Bijdragen aan agentschappen
SSC-ICT (eigenaarsbijdrage)
Dit betreft voornamelijk uitgaven aan SSC-ICT ten behoeve van de dooront­
wikkelingsopgave.
Bijdrage aan (andere) begrotingshoofdstukken
Financiën (IXB)
Over de winst op een aantal activiteiten op de begroting van het ministerie 
van BZK en de daaronder vallende agentschappen moet vennootschapsbe­
lasting (VPB) worden afgedragen. De afgedragen VPB wordt verantwoord 
op artikel 12 'Algemeen'.
Er is ook vennootschapsbelasting betaald over de generale ontvangsten 
voor de veiling van locaties voor benzinestations langs Rijkswegen en 
bodemwinning.
Ontvangsten
De ontvangsten zijn toegenomen ten opzichte van de oorspronkelijke 
begroting vanwege het afgeroomde surplus eigen vermogen van het FMH, 
RVB, RVIG en SSC-ICT. Deze zijn conform de Regeling Agentschappen 
afgedragen aan de eigenaar.
Tweede Kamer, vergaderjaar 2022–2023, 36 360 VII, nr. 1
