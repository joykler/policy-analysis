ZZS
In 2022 is de beleidsevaluatie van het ZZS-emissiebeleid afgerond. Dit heeft 
geleid tot diverse suggesties voor verbetering van de uitvoering van het 
beleid. Deze suggesties worden onder andere opgepakt in het brede Impuls­
programma Chemische Stoffen. Het programmaplan van dit programma is 
24
bij brief van 16 december aangeboden aan de Tweede Kamer. In 2022 is 
daarnaast gewerkt aan de voorbereiding van een database voor ZZS-
emissies. Dit zal zijn beslag krijgen via een wettelijke verplichting in 2024.
Biociden
In 2022 is de Beleidsverkenning Biociden afgerond. Deze heeft een aantal 
knelpunten in beeld gebracht. Die worden deels separaat en deels onder 
het bovengenoemde Impulsprogramma Chemische Stoffen opgepakt. De 
25
Kamer is schriftelijk geïnformeerd over de beleidsreactie op deze 
verkenning.
Aandachtsgebieden en Register ExterneVeiligheid 
Onder de Omgevingswet gaat een nieuw regime gelden waarin onder meer 
de huidige, complexe aanpak van groepsrisico’s wordt vervangen door 
beter inzichtelijke aandachtsgebieden voor brand, explosie en gifwolk. In 
2022 zijn verbetervoorstellen voor de berekeningswijze van de aandachts­
gebieden opgeleverd. Ook is een consequentie-onderzoek uitgevoerd.
Alle Omgevingsdiensten kregen in 2022 toegang tot het REV, zodat zij daar 
hun gegevens over milieubelastende activiteiten voortaan kunnen wijzigen 
en aanvullen. De informatie uit het REV wordt getoond op kaarten in de Atlas 
Leefomgeving.
In 2022 is tevens een start gemaakt om de informatie in het REV stap voor 
stap te verbeteren en verder te laten aanvullen door de bronhouders: rijk, 
gemeenten, provincies en omgevingsdiensten. Er is een start gemaakt met 
de dataverzameling voor nieuwe milieubelastende activiteiten (bijvoor­
beeld windturbines, kleine propaantanks) en ook de aandachtsgebieden 
worden in het REV opgenomen.
Safety deals
De subsidieregeling versterking omgevingsveiligheid industriële activi­
teiten is in 2022 gewijzigd voortgezet. Belangrijke wijziging in de regeling is 
het toevoegen van IenW beleid in de vorm van speerpunten die gericht zijn 
op het ontwikkelen van best practices.
2022 was geen eenvoudig jaar voor de regeling Safety deals. Er zijn 
meerdere interventies gestart in het tweede helft van 2022 om het gebruik 
van de regeling te vergroten. Zo zijn er meerdere workshops, vervolg 
sessies, versnelling interventies over de SVO regeling georganiseerd. 
Daarnaast is samenwerking gezocht met de Safety Delta Nederland. Dat 
heeft geresulteerd meer belangstelling en enthousiasme voor safety deals.
Factoren die bedrijven naar voren brengen voor de geringe aanvragen is 
de COVID periode, beschikbaarheid van personeel en de energie crisis.
Er is een subsidie van € 2 miljoen gepubliceerd in 2022. In totaal zijn er 
14 Safety Deals aangevraagd in dat jaar.
24
 Kamerstuk II 2022-2023, 22343 nr. 350
25
 Kamerstuk II 2022-2023, 27858 nr. 603
Tweede Kamer, vergaderjaar 2022–2023, 36 360 XII, nr. 1 152
