E. Toelichting op de financiële instrumenten
Verplichtingen
De realisatie op de verplichtingen is per saldo ca. € 188 mln. lager dan 
begroot conform de ontwerpbegroting. Dit heeft verschillende oorzaken, 
de belangrijkste zijn:
– Aan het budget voor personele uitgaven is in totaal ca. € 115 mln. 
verplichtingenruimte toegevoegd. De reden hiervoor was met name om 
meer verplichtingen voor de inhuur van externen door UHT te kunnen 
aangaan.
– De verplichtingen zijn in relatie tot verschillende regelingen inzake de 
hersteloperatie toeslagen te hoog vastgelegd. Op basis van dat oordeel 
hebben er neerwaartse correcties plaatsgevonden (cumulatief circa ‒ 
€ 443 mln.).
Uitgaven
De realisatie op de uitgaven is per saldo circa € 863 mln. lager dan begroot 
conform de ontwerpbegroting. De belangrijkste oorzaken worden hieronder 
per financieel instrument vermeld.
Bijdrage aan medeoverheden
Gedupeerden in de toeslagenaffaire kunnen via gemeenten brede hulp 
krijgen. De realisatie op de uitgaven hieraan valt met name lager uit 
vanwege het aanpassen van de ritmes van de budgetten voor de nieuwe 
brede hulp regelingen (kindregeling, ex-partnerregeling en herijking). Deze 
budgetten zijn 1 jaar opgeschoven, omdat deze pas later nodig zijn (per 
saldo ‒ € 16 mln. in 2022).
(Schade)vergoeding
De meerjarige budgetten voor de hersteloperatie toeslagen zijn middels 
verschillende kasschuiven gedurende 2022 in het juiste ritme geplaatst. 
De belangrijkste worden hieronder toegelicht:
– De budgetten voor enkele van de regelingen inzake de hersteloperatie 
toeslagen (de kindregeling, de ex-partnerregeling en de compensatiere­
geling voor huur- en zorgtoeslag en kindgebondenbudget (HZK-
regeling)) zijn deels doorgeschoven naar 2023 en 2024. Het grootste deel 
van deze kasschuiven wordt gevormd door de kasschuif in de middelen 
van de kindregeling (€ 345 mln.). De kindregeling is in het vierde kwartaal 
van 2022 van start gegaan. Dit betekent dat de meeste middelen in 2023 
nodig zullen zijn. Voor de HZK-regeling is het budget van € 47 mln. voor 
2022 doorgeschoven naar 2023 en 2024. Voor de ex-partnerregeling is 
€ 60 mln. doorgeschoven.
– Daarnaast is ook circa € 180 mln. van het budget voor de forfaitaire 
30.000 euro-regeling en integrale beoordeling en € 149 mln. van het 
budget voor de kwijtschelding van private schulden doorgeschoven naar 
toekomstige jaren. Tot slot hebben er nog enkele kleinere kasschuiven 
plaatsgevonden voor in totaal circa € 36 mln. (emotioneel herstel, 
reservering rechtsbijstand en dwangsommen).
Bijdrage aan (andere) begrotingshoofdstukken
Een aantal dienstonderdelen van de Belastingdienst doet uitgaven ter 
ondersteuning van Dienst Toeslagen. Deze uitgaven zijn vanuit artikel 
1 Belastingen toegerekend aan artikel 13 Toeslagen en bestaan uit onder­
staande onderdelen. Deze toerekening wordt jaarlijks herijkt in de Ontwerp­
begroting. Voor de toegerekende uitgaven vindt geen nacalculatie plaats na 
Tweede Kamer, vergaderjaar 2022–2023, 36 360 IX, nr. 1 119
