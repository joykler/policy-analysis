behaald. Vooruitlopend op implementatie, wordt op nationaal niveau 
aandacht besteed aan het vormgeven van toezicht en handhaving, als ook 
ondersteunende kaders.
Digitale Inclusie
Digitalisering biedt vele kansen, maar kent ook risico’s. Zo is het mogelijk 
om digitaal het persoonlijke digitale contact te blijven onderhouden met 
naasten en kan men digitaal zaken doen met de overheid. Te veel mensen 
beschikken niet over voldoende digitale vaardigheden, zoals media-
wijsheid, informatievaardigheden en ICT-basisvaardigheden, om mee te 
komen in de samenleving en de kansen van digitalisering te benutten. We 
streven ernaar dat iedereen zo veel mogelijk mee kan doen in de digitale 
samenleving.
In 2022 zijn de (digi)basisvaardigheden van de 2,5 miljoen laaggeletterden 
in Nederland verhoogd door het Tel mee met Taal programma. Naast het 
verbeteren van de digitale vaardigheden omvat het thema Digitale Inclusie 
het verbeteren van de overheidsdienstverlening door deze toegankelijker, 
begrijpelijker en gebruiksvriendelijker te maken. Het expertisecentrum 
DigiToegankelijk en DigiToegankelijk Toezichts en Ondersteuningspro­
gramma stimuleren en ondersteunen overheden om hun websites en apps 
toegankelijker te maken. Gebruiker Centraal werkt aan een betere digitale 
toegankelijkheid en gebruiksvriendelijkheid van diensten door inclusief 
ontwerpen te stimuleren via het NL Design System en toetsingskader 
inclusie. Daarnaast stimuleert Gebruiker Centraal het gebruik van duidelijke 
taal, beeldtaal bij overheden (Direct Duidelijk) en is er een actieve 
community van en voor professionals.
Het verbeteren van de digitale toegankelijkheid, begrijpelijkheid en 
gebruiksvriendelijkheid moet steeds meer een onderdeel worden van een 
procesmatige aanpak binnen overheidsorganisaties.
Informatieveiligheid
In lijn met de Werkagenda Waardegedreven Digitaliseren is in 2022 verder 
gewerkt aan een cyberveilige en weerbare overheid. Door te oefenen kan 
de overheid zich voorbereiden en vaardiger worden in het handelen, nog 
voordat een echt incident zich voordoet. Vanwege het aanhoudende grote 
risico op ransomware aanvallen stond de gesimuleerde hackaanval van 
de Overheidsbrede Cyberoefening 2022 in het teken van een aanval op de 
kritieke systemen van een fictieve gemeente. Door het hele land namen voor 
het eerst 100 organisaties simultaan deel aan de cyberoefening. Gelet op 
de positieve respons, de steeds groter wordende groep overheden die elk 
jaar actief meedoet en een bijdrage levert aan het Cyberprogramma (zie 
hieronder) en belangstelling voorziet het simultaan oefenen duidelijk in 
een brede behoefte waarop het programma zal worden doorontwikkeld.
Behalve oefenen bestond het Cyberprogramma (zie: www.weerbaredigita­
leoverheid.nl) uit een serie webinars met daarin onder andere aandacht 
voor bestuurlijke afwegingen, presentaties van instrumenten en best 
practices voor het verhogen van digitale weerbaarheid en procesautomati­
sering binnen organisaties en ketens, alsook een masterclass Redteaming. 
Het aantal aanmeldingen voor het online programma is deze editie 
gestegen tot meer dan 2500, waarmee de groei van de afgelopen jaren 
opnieuw is doorgezet. Het ministerie van BZK blijft zo onverminderd 
inzetten op haar faciliterende, ondersteunende en aanjagende rol richting 
alle overheden om de digitale veiligheid te verhogen.
Tweede Kamer, vergaderjaar 2022–2023, 36 360 VII, nr. 1 92
