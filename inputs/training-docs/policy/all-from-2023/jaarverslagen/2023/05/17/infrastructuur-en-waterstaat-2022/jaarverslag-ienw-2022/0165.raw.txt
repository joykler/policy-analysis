Het imago-onderzoek heeft in 2021 plaatsgevonden en omdat het één keer 
per twee jaar wordt uitgevoerd, heeft het 2022 niet plaatsgevonden. Met 
een score van 78% in 2021 is de norm gerealiseerd van het percentage 
burgers dat KNMI op seismologisch gebied als betrouwbaar beschouwt.
Het KNMI kreeg in 2022 een klanttevredenheidscijfer van 7,0 onder 
gebruikers seismologische producten en zit daarmee op de norm.
5. Data beschikbaarheid
Deze streefwaarde/norm betreft de beschikbaarheid van data in het licht van 
de beleidsdoelstelling. Het KNMI streeft naar een beschikbaarheid van data 
voor weer en klimaat, van ≥ 98,5% over het hele jaar. Met een score van 
99,54% is dit gerealiseerd in 2022.
De beschikbaarheid van seismologische data moet voldoende zijn om het 
publiek volledig en onverwijld te informeren over bevingen. Het 
meetnetwerk is ontworpen naar gelang de magnitude die minimaal moet 
worden gemeten en dat is niet voor heel Nederland hetzelfde. Daarnaast 
geldt dat door de redundantie in het meetnetwerk, de hoeveelheid data 
groot is en ook bij het uitvallen van één of meer onderdelen van het 
meetnetwerk alle aardbevingen worden geregistreerd. Dit is vertaald naar 
een indicator die de gemiddelde beschikbaarheid van bruikbare data uit alle 
instrumenten in het veld weergeeft. Dit leidt tot een streefwaarde van 
databeschikbaarheid seismologie van 80% of hoger. Dit is met een score 
van 91,7% gerealiseerd in 2022.
6. Luchtvaart meteorologische dienstverlening
Luchtvaart meteorologische dienstverlening is een aparte categorie 
wettelijke taken van het KNMI. Daarom wordt de klanttevredenheid van 
de luchtvaartsector apart als indicator er uitgelicht. Het KNMI streeft naar 
een klanttevredenheidscijfer van ≥7,0. Voor zowel de kwaliteit van de 
producten als de communicatie is de norm met scores van respectievelijk 
8,0 en 7,9 gerealiseerd in 2022.
7. Wetenschappelijk onderzoek
Het KNMI realiseert minimaal 65 peer reviewed wetenschappelijke 
publicaties per jaar. Wetenschappelijk onderzoek is geen kwantitatief doel 
op zich, maar ondersteunend aan de taken en de beleidsdoelstelling van 
het KNMI. Een minimum aantal peer reviewed publicaties is een indicator 
van de wetenschappelijke toets die het KNMI werk heeft doorstaan. In 2022 
zijn 139 peer reviewed publicaties gerealiseerd, ruim boven de norm.
D. Beleidsconclusies
Het op dit artikel uitgevoerde beleid en de bijbehorende resultaten waren 
het afgelopen jaar grotendeels conform verwachting. Het KNMI werkt aan 
de ambities uit het Meerjarig Strategisch Plan (MSP2025) waaronder de 
ontwikkeling van het Early Warning Centre. Resultaten van het Early 
Warning Centre worden steeds meer zichtbaar, zoals bijvoorbeeld de 
toevoeging van de droogtemonitoring aan het klimaatdashboard. Het KNMI 
versterkt ook internationaal de mogelijkheden voor early warning, middels 
het programma KNMI Global, dat in 2022 is gestart. Het programma I-
strategie is afgerond en in de lijn ondergebracht, waar sturing op informa­
tiemanagement wordt gecontinueerd. De modernisering van de 
Tweede Kamer, vergaderjaar 2022–2023, 36 360 XII, nr. 1
