Organisatieomvang
Tabel 12 Ziekteverzuim voortschrijdend jaargemiddelde
Jaar 2018 2019 2020 2021 2022
Ziekteverzuim Rijk 5,7% 5,6% 5,3% 5,5% 6,5%
CBS >100 medewerkers 5,2% 5,2% 5,4% 5,5% 6,3%
Bron: P-Direkt, CBS.
Integriteit
Mensen zijn voor veel zaken afhankelijk van de overheid. Zij moeten daarom 
op de overheid kunnen vertrouwen. Dat maakt integriteit tot een belangrijk 
uitgangspunt voor het professioneel handelen van rijksmedewerkers. 
Integriteit is namelijk verbonden met alles wat de overheid doet. En dus ook 
met het vertrouwen dat de samenleving in de overheid heeft. In 2022 is 
verder gewerkt aan een rijksbrede infrastructuur voor integriteit. De profes­
sionaliteit van vertrouwenspersonen is versterkt en er is een rijksbrede 
klachtenregeling voor ongewenste omgangsvormen ontwikkeld. Daarnaast 
is gewerkt aan een nieuwe ambtseed voor rijksambtenaren.
Ook was sociale veiligheid in 2022 een belangrijk en actueel thema. Sociale 
veiligheid staat voor een integere en inclusieve organisatie. Een organisatie 
waar respectvolle bejegening de norm is en waar geen plaats is voor grens­
overschrijdend gedrag. We streven naar een cultuur waarin medewerkers 
zich durven uit te spreken als zij worstelen met ervaringen van ongewenst 
gedrag. Zij moeten daarbij op steun van collega’s en leidinggevenden 
kunnen rekenen. Voor het creëren van een sociaal veilige werkomgeving is 
vooral ingezet op het voorkomen en bespreekbaar maken van ongewenste 
omgangsvormen. De Personeelsenquête Rijk Integriteit en sociale 
veiligheid en het Werkonderzoek 2022 laten zien dat op dit punt binnen 
het Rijk nog stappen zijn te zetten.
Resultaten 2022
• Samen met het A&O fonds Rijk onderzoekt het Rijk hoe tegenspraak kan
worden gestimuleerd. Er is gewerkt aan interventiemethoden om de
ruimte voor het geven van tegenspraak te vergroten. Ook is gebouwd
aan een ‘kennishuis’ met praktische voorbeelden en wetenschappelijke
inzichten over tegenspraak.
• Het programma ‘Dialoog en Ethiek’ draagt bij aan het versterken van
sociale veiligheid. Dit doet het programma door het agenderen van
ethiek, onderzoek, webinars en met verhalen. In opdracht van het
programma is begin 2022 door I&O Research onderzoek gedaan naar
morele vragen van rijksmedewerkers. Het onderzoeksrapport benadrukt
de noodzaak om te investeren in een gezonde gesprekscultuur om de
sociale veiligheid te versterken. Het programma doet dit door binnen
de gehele rijkoverheid methodisch gesprekken te begeleiden en hiervoor
een netwerk te creëren van gespreksleiders.
• Onder de noemer ‘Rijk voor Iedereen’ is begonnen met het expliciet
tegengaan van discriminatie en racisme binnen de Rijksoverheid. Er zijn
omstandertrainingen, workshops voor vertrouwenspersonen en
gesprekken georganiseerd voor collega’s die zelf getroffen zijn door
discriminatie en racisme op de werkvloer. Het onderwerp is bij de
medewerkers breed onder de aandacht gebracht. Onder meer via
lezingen en een theatervoorstelling over alledaags racisme. Er is ook
een interdepartementale werkgroep voor de rijksbrede aanpak van
discriminatie en racisme opgestart. Hierin kunnen departementen van
elkaar leren over een effectieve aanpak van discriminatie en racisme op
de werkvloer en de daarbij passende instrumenten.
Jaarrapportage Bedrijfsvoering Rijk 2022
