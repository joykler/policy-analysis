veroorzaakt door (al dan niet bewust) menselijk handelen bij digitaal 
ondersteund thuiswerken, online vergaderen en voor de beperkingen van 
berichtenapps werd preventief via verschillende wegen voortdurend 
aandacht gevraagd. Interne incidentmeldingen zijn opgepakt en 
gemonitord. Er hebben geen grote incidenten plaatsgevonden. De 
mogelijkheid om de thuiswerkplek te verbeteren is met enkele aanpas­
singen in de nieuwe CAO verder uitgebreid.
6.3 Belangrijke ontwikkelingen en verbeteringen in de bedrijfsvoering
Noodregelingen in het kader van de coronacrisis
Tijdelijke noodmaatregel overbrugging voor behoud van werkgelegenheid 
(NOW)
De NOW is door het kabinet ingevoerd om werkgevers tegemoet te komen 
in de loonkosten. Begin 2022 is de 8e en laatste NOW-tranche opengesteld 
waar werkgevers een beroep op konden doen. In totaal is er in de 8e NOW-
tranche circa € 1,2 miljard aan NOW-voorschotten verstrekt aan werkgevers 
waarmee zij de lonen door konden betalen.
Het vaststellingsproces van eerdere NOW-tranches liep in 2022 onver­
minderd door en hierop zijn verschillende controles uitgevoerd. Naast 
enkele belangrijke controles bij het voorschotproces, bevindt het 
zwaartepunt van de controles om het recht op NOW vast te stellen zich bij 
het vaststellingsproces van de NOW. Meer controles vooraf zou de snelheid 
waarmee werkgevers hun voorschot krijgen echter ernstig verminderen en 
zou, gezien de beperkte uitvoeringscapaciteit, ten koste gaan van de 
controles achteraf. Door de snelheid en inrichting van het NOW-proces 
bestaan er risico’s op misbruik en oneigenlijk gebruik (M&O). Door de 
uitzonderlijke situatie worden bij de NOW meer restrisico’s op M&O 
aanvaard dan in reguliere omstandigheden het geval zou zijn. Tegelijkertijd 
is naar mogelijkheden gezocht om deze risico’s zoveel mogelijk te 
adresseren met controles in zowel het voorschot- als het vaststellingen­
proces.
De beheersmaatregelen blijken in de praktijk tot nu toe effectief en worden 
gemonitord en indien nodig aangescherpt. De grootste M&O-risico’s 
betreffen manipulatie van de omzet en loonsom. In samenwerking met de 
Koninklijke Nederlandse Beroepsorganisatie van Accountants (NBA) is door 
middel van speciaal voor de NOW ontwikkelde accountantsprotocollen en 
opgestelde standaarden vastgelegd dat accountants specifieke werkzaam­
heden moeten verrichten om risico’s onder andere ten aanzien van de 
gerapporteerde omzet en loonsom in de NOW tegen te gaan. De afdeling 
Uitvoering van Beleid (UVB, onderdeel van de directie Dienstverlening, 
Samenwerkingsverbanden en Uitvoering) van het Ministerie van SZW 
onderzoekt daarnaast risicogericht vaststellingsaanvragen waarbij geen 
aanvullende verklaring of een derdenverklaring vereist is. UVB selecteert 
vaststellingsaanvragen onder meer op basis van verschillende objectieve 
risico-indicatoren die periodiek worden herijkt. Op basis van de risicoge­
richte analyse wordt indien nodig een werkgever gevraagd extra gegevens 
en documenten aan te leveren. Deze worden onderzocht en afhankelijk van 
de uitkomst kunnen er correcties op het door de werkgever verantwoorde 
omzetverliespercentage worden doorgevoerd.
Reviews uitgevoerd door de ADR
De controles van accountants, deskundige derden en UVB zijn een 
belangrijk onderdeel van het vaststellingsproces met het oog op het kunnen 
vaststellen van de rechtmatigheid van de NOW-subsidie. Als onderdeel van 
Tweede Kamer, vergaderjaar 2022–2023, 36 360 XV, nr. 1 160
