Fiscale regelingen gericht op bedrijfsopvolging
Eind april 2022 heeft het CPB het rapport van de evaluatie opgeleverd. De 
evaluatie betreft de bedrijfsopvolgingsregelingen (BOR) in de schenk- en 
erfbelasting, de doorschuifregeling (DSR) in de inkomstenbelasting (IB) bij 
overdracht van aanmerkelijk belang respectievelijk bij doorschuiven van 
de stakingswinst, de stakingsaftrek in de inkomstenbelasting en de 
vrijstelling overdrachtsbelasting bedrijfsoverdracht in de familiesfeer en ten 
slotte een aantal regelingen in de Invorderingswet. Bij de DSR gaat het om 
belastinguitstel en bij de BOR om belastingafstel. De evaluatie was met 
name gericht op de BOR en de DSR vanwege het feit dat deze het grootste 
(budgettaire) belang en de grootste maatschappelijke impact kennen. De 
belangrijkste conclusies voor de BOR zijn dat de vrijstelling goingconcern­
waarde doeltreffend maar niet doelmatig is. Dit omdat bij een groot deel 
van de bedrijfsopvolgingen bij de verkrijgers, schenkers of erflaters 
voldoende vrije middelen beschikbaar zijn om de erf- of schenkbelasting 
direct te betalen. Het CPB concludeert verder dat het niet mogelijk is om 
de noodzakelijkheid en de doelmatigheid van de DSR kwantitatief te 
toetsen. De kabinetsreactie op de evaluatie bevat een aantal kanttekeningen 
met betrekking tot de beschikbaarheid van vrije middelen om de erf- of 
schenkbelasting direct te betalen. Aangekondigd is dat in de komende 
maanden onderzoek zal worden gedaan naar de beste manier om de fiscale 
regelingen gericht op bedrijfsoverdracht verder aan te passen met als doel 
een positief effect op de doelmatigheid en uitvoerbaarheid van de 
regelingen.
Regionale Ontwikkelingsmaatschappijen (ROM's)
ROM’s zijn actief om de innovatie- en concurrentiekracht van Nederlandse 
regio’s te bevorderen. De ROM’s zijn over de periode 2016-2022 
geëvalueerd. Deze evaluatie is uitgevoerd door Buck Consultants en 
bestond uit een kwantitatieve analyse, econometrisch onderzoek en het 
houden van enquêtes en interviews. In de evaluatie is gekeken naar de 
doeltreffendheid en doelmatigheid van de inspanningen van de ROM’s op 
hun drie kerntaken: investeren, innoveren, en internationaliseren. De 
evaluatie schetst over het geheel een positief beeld van de toegevoegde 
waarde van de ROM’s waarbij de meerwaarde vooral zit in de geïntegreerde 
aanpak van investeren, innoveren en internationaliseren in de regio waarbij 
gelijktijdig de verbindingen met landelijk beleid worden georganiseerd. 
De evaluatie geeft aan dat het lastig is om de doelmatigheid en doeltref­
fendheid van de ROM-activiteiten scherp kwantitatief te onderbouwen. Wel 
kan gesteld worden dat ROM’s over het algemeen hun (output gerelateerde) 
kritieke prestatie indicatoren (KPI’s) realiseren voor alle drie de ROM-taken. 
De belangrijkste beleidsaanbeveling van het onderzoeksbureau is om de 
betrokkenheid van het Rijk in de ROM’s als uitvoeringsorganisatie te 
continueren.
Qredits
Qredits verstrekt relatief kleine (tot 250 duizend euro) kredieten aan 
(startende) ondernemers met een goed ondernemingsplan die niet in 
aanmerking komen voor het reguliere aanbod van financiering door bijvoor­
beeld banken. De (tweede) evaluatie van Qredits is uitgevoerd door het 
bureau SEO, waarbij gebruik is gemaakt van microdata-analyse: difference-
in-difference-regressie, klanttevredenheidsdata en deskresearch. Qredits 
heeft een belangrijke positie in het financierslandschap voor starters en 
kleine ondernemers. Uit de evaluatie blijkt dat Qredits deze kredieten 
doeltreffend en doelmatig aanbiedt. Qredits heeft een positief effect op de 
omzet en werkgelegenheid van ondernemers. Dit geldt zowel voor 
bestaande als startende bedrijven. Bij starters zijn de gevonden effecten van 
Tweede Kamer, vergaderjaar 2022–2023, 36 360 XIII, nr. 1 227
