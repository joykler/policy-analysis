In 2022 zijn er geen renovaties of verbouwingen uitgevoerd. Wel zijn de 
voorbereidingen voor het groot onderhoud aan het dak, het timpaan en 
de toren opgestart.
Defensie (begroting X, artikel 5), uitgaven bewaking leden koninklijke huis
De Minister van Defensie is beheersverantwoordelijk en verantwoordelijk 
voor de vaststelling van de omvang, samenstelling en de vereiste mate van 
gereedheid van de marechaussee. De uitvoering is opgedragen aan de 
Commandant marechaussee. Het gezag over de marechaussee berust bij 
meerdere ministeries. Afhankelijk van de betreffende taak zijn dat de 
ministeries van Justitie en Veiligheid (inclusief de Directoraat-Generaal 
Migratie, het Openbaar Ministerie en de Nationaal Coördinator Terrorisme­
bestrijding en Veiligheid), Buitenlandse Zaken, Binnenlandse Zaken en 
Koninkrijksrelaties en Defensie. In artikel 4 van de Politiewet (2012) wordt 
de marechaussee onder meer het waken over de veiligheid van de leden 
van het Koninklijk Huis, in samenwerking met andere daartoe aangewezen 
organen, opgedragen.
Justitie en Veiligheid (begroting VI, artikel 36)
Op basis van onder andere de Politiewet heeft de minister de verantwoor­
delijkheid voor de veiligheid van de leden van het Koninklijk Huis en is 
daarmee verantwoordelijk voor een adequate en proportionele uitvoering 
van de beveiliging rondom de leden van het Koninklijk Huis en hun woon- 
en werkverblijven. De Minister van Justitie en Veiligheid en de Minister van 
Defensie zorgen voor de uitvoering daarvan in personele zin. Deze ministers 
hebben middelen voor deze beveiligingstaken op hun begroting staan, 
ongeacht of deze uitgaven voor beveiliging betrekking hebben op leden van 
het kabinet, van de Kamers der Staten-Generaal of het Koninklijk Huis. De 
Minister van Binnenlandse Zaken en Koninkrijkrelaties zorgt voor een 
adequate uitvoering van fysieke beveiliging van woon- en werkverblijven. 
Vanwege veiligheidsrisico’s worden deze uitgaven niet nader toegerekend, 
omdat daar informatie over de beveiliging aan zou kunnen worden ontleend 
naar de te beveiligen objecten en personen.
Tweede Kamer, vergaderjaar 2022–2023, 36 360 I, nr. 1
