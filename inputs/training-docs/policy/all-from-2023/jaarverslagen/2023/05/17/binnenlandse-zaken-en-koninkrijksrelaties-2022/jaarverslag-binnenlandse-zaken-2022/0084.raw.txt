De ministeries van BZK en Onderwijs, Cultuur en Wetenschap (OCW) 
hebben het Stimuleringsfonds Creatieve Industrie (SCI) gevraagd een 
vierjarig stimuleringsprogramma op te zetten. Het stimuleringsprogramma 
werkt met het instrument open oproep (tender). Jaarlijks starten twee open 
oproepen, elk gericht op een ander actueel thema. Elke open oproep biedt 
tevens een platform voor kennisdeling en het zichtbaar maken van de 
resultaten. Zo zijn de resultaten en inzichten ook elders bruikbaar. In 2022 
is het SCI twee open oproepen gestart: «Bouwen vanuit de Bodem» 
en 'Wegen naar Welzijn'. Bij eerste suppletoire begroting is € 1,2 mln. 
overgeboekt naar het ministerie van OCW voor de uitvoering van dit 
programma. Bij tweede suppletoire begroting is € 0,3 mln. gerealloceerd 
naar het budget Kadaster voor een bijdrage voor publieke dienstverlening 
op de kaart.
Basisregistraties
Aan de stichting Geonovum is een subsidie verleend voor het basispro­
gramma voor het ontwikkelen en beheren van de geo-standaarden, kennis­
overdracht en advisering over geo-informatie en geo-informatie-
infrastructuur.
Ruimtelijk instrumentarium (diversen)
In 2022 is een subsidie verstrekt aan de Eo Wijersprijsvraag, een ontwerp­
prijsvraag over regionale ontwikkeling met ruimtelijke kwaliteit. De 
uitkomsten zijn voor de regio´s input voor het uitwerken van regionale en 
lokale inrichtingsplannen als nadere uitwerking van de Provinciale 
Programma´s. Ook is er een subsidie verstrekt aan Testlab Nieuw Bos en 
Tiny Houses: dit platform onder leiding van de Natuurverdubbelaars 
ondersteunt gemeenten, initiatiefnemers en grondeigenaren in het 
verkennen en realiseren van de kansen voor natuurontwikkeling in 
combinatie met off the grid wonen. De Dialoog Bouwcultuur is gesubsi­
dieerd, waarbij de Federatie Ruimtelijke kwaliteit samen met een aantal 
partners deze dialoog organiseert om te komen tot een bouwcultuur voor 
stad en land, die uitgaat van ontwikkelen met ruimtelijke kwaliteit.
Basisregistraties Ondergrond (BRO)
Het betreft hier een subsidie aan BIJ12 voor het aansluiten van het landelijk 
register grondwater. De subsidie is in 2021 verstrekt maar loopt door tot 
2022. In 2023 wordt de laatste 20% betaald na afronding.
Opdrachten
Programma Ruimtelijk Ontwerp
Bij tweede suppletoire begroting is circa € 1 mln. gerealloceerd voorna­
melijk naar het instrument bijdragen aan medeoverheden voor bijdragen 
aan de provincies voor de NOVI gebieden.
In 2022 is de uitvoering van het Actieprogramma gekoppeld aan het 
programma Mooi Nederland, een rijksbreed programma dat begin juli 2022 
is gelanceerd. Het budget is ingezet om de stapeling van opgaven in beeld 
te brengen en de verkenningen te starten naar werkende toekomstperspec­
tieven en innovatieve inrichtingsconcepten voor een aantal lokale en 
regionale vraagstukken. Het gaat hierbij bijvoorbeeld om de groenblauwe 
dooradering (het samenstel van ‘groene’ en ‘blauwe’ landschapselementen 
in agrarische cultuurlandschappen) van het landelijk gebied, functiecombi­
naties bij de inpassing van energienetwerken, de integrale transformatie 
van naoorlogse woonwijken en stedelijke knooppunten. Naast de inzet voor 
thematische verkenningen en conceptontwikkeling is ook ingezet op de 
Tweede Kamer, vergaderjaar 2022–2023, 36 360 VII, nr. 1 84
