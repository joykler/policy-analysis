(plus € 26 mln) waarmee een hogere openstelling van de regeling Energie-
efficiëntie glastuinbouw (EG) mogelijk kon worden gemaakt. Bij 2e 
suppletoire was de verwachting dat de toegevoegde middelen toch niet 
volledig uitgeput zouden worden, onder andere omdat bepaalde modules 
uit de EG-regeling een ander meerjarig uitfinancieringsritme hebben dan 
oorspronkelijk verondersteld. Om deze reden is toen het budget verlaagd 
(minus circa € 7 mln). Bij Slotwet bleek dat de uitvoering toch meer 
voorspoedig is verlopen (plus circa 2 mln).
De uitgaven voor Marktintroductie energie-innovaties glastuinbouw (MEI) 
regeling zijn de met € 3 mln. verlaagd, omdat uitgaven op de MEI regeling 
langzamer lopen dan oorspronkelijk gedacht. En ook bij het onderdeel 
Innovatieagenda energie zijn de uitgaven lager uitgevallen met € 3,7 mln.
De uitgaven voor Bodem en klimaatadaptatie is verlaagd met € 2,8 mln. Deze 
verlaging wordt met name veroorzaakt door overhevelingen (€ 2,2 mln) ten 
behoeve van onderzoek van artikel 21 naar het artikel 23 Kennis en 
Innovatie.
Tot slot zijn bij de eerste suppletoire begroting de uitgaven met € 22 mln. 
verhoogd. Het betreft uitgaven die op het opdrachtenbudget Glastuinbouw 
en weerbare planten en teeltsystemen geraamd stonden, maar nu op het 
subsidiebudget van Glastuinbouw en weerbare planten en teeltsystemen 
verantwoord. Dit wordt veroorzaakt door de in eerdere stukken benoemde 
herrubricering van diverse begrotingsposten op aangeven van de ADR. Dit 
heeft het gevolg dat in sommige gevallen uitgaven onder andere posten zijn 
verantwoord dan eerder in de begroting is opgenomen.
Mestbeleid
In 2022 zijn van de gereserveerde middelen ten behoeve van waterbassins 
mest, € 55,0 mln. niet tot besteding gekomen. Dit komt doordat uit de eerste 
resultaten is gebleken, dat de stikstofreductie minder groot is dan oorspron­
kelijk gedacht. Dit is bij Miljoenennota en bij 2e Suppletoire begroting 
gemeld.
Daarnaast is de nieuwe regeling kunstmestvervanging en mestverwerking 
eind 2022 opengesteld, maar door het late moment van openstelling 
konden hierop in 2022 geen uitgaven meer plaatsvinden. Dit zorgt voor € 3,0 
mln. aan lagere uitgaven.
Bij het onderdeel projecten mestbeleid zijn middelen overgeheveld naar 
de NVWA en RVO ten behoeve van uitvoering activiteiten met betrekking 
tot het 7e Actieprogramma. Door deze overheveling van middelen naar 
artikel 24 Uitvoering en toezicht worden er voor € 14,4 mln. minder uitgaven 
op artikel 21 gerealiseerd. Ook is sprake van vertraging bij de opstart van 
het 7e Actieprogramma . Hierdoor vallen de uitgaven € 8 mln. lager uit.
Integraal voedselbeleid
In 2021 is er op aangeven van de ADR sprake geweest van herrubricering 
van diverse begrotingsposten. Dit heeft het gevolg dat in sommige gevallen 
uitgaven onder andere posten zijn verantwoord dan eerder in de begroting 
is opgenomen. Deze herrubricering heeft ook zijn weerslag in 2022. 
Hierdoor wordt de geraamde uitgaven integraal voedselbeleid toegelicht 
onder de specifieke uitkeringen.
Tweede Kamer, vergaderjaar 2022–2023, 36 360 XIV, nr. 1 46
