TVL en Corona
De Tegemoetkoming Vaste Lasten (TVL) kende in 2022 één reguliere 
openstelling, namelijk in het eerste kwartaal (TVL Q1 2022). Na dit kwartaal 
waren er geen verdere reguliere openstellingen meer vanwege het 
afschalen van de coronamaatregelen. In totaal is er ruim € 10 mld aan TVL-
subsidies verstrekt en kende de TVL zeven reguliere openstellingen. Verder 
stond 2022 voor de TVL in het teken van het definitief vaststellen van de 
subsidies. Inmiddels is ruim 98% van alle toegekende TVL-subsidies 
definitief vastgesteld. Bij ongeveer 15% van de vaststellingen moet de 
ondernemer de subsidie gedeeltelijk of volledig terugbetalen. RVO biedt 
ruime betalingsregelingen aan, waarbij altijd maatwerk mogelijk is.
Het uitgangspunt van de langetermijnstrategie corona is een open 
samenleving. Dit is de gezamenlijke verantwoordelijkheid van de overheid, 
sectoren en burgers. Ondernemers en instellingen hebben de afgelopen 
jaren veel ervaringen opgedaan met het omgaan met het coronavirus. Deze 
inzichten van de sectoren zijn gebruikt in de langetermijnstrategie, door 
middel van de sectorale aanpak. Aan sectoren waar veel mensen bij elkaar 
komen en die de afgelopen jaren vaak met beperkingen te maken hebben 
gehad, is gevraagd een sectorplan op te stellen. Met deze sectorplannen 
bereiden sectoren zich voor op de verschillende scenario’s, van lichtere 
maatregelen voor lichte scenario’s tot zwaardere maatregelen (interventie­
maatregelen) die ingezet kunnen worden bij een sterke opleving van het 
virus. De definitieve sectorplannen zijn gepubliceerd. Door de overheid zijn, 
op basis van de sectorplannen, de maatregelenladders opgesteld. De 
maatregelenladders per sector staan aan de basis van adviezen en 
maatregelen van het kabinet. Alleen bij zwaarwegende redenen zal de 
overheid van de maatregelenladders afwijken.
Impulsaanpak winkelgebieden
De Impulsaanpak winkelgebieden helpt om de belangrijke sociaal-
economische functie van de Nederlandse binnensteden te herstellen en 
zeker te stellen voor de toekomst. In totaal staan vier openstellingsronden 
gepland waarin gemeenten een projectaanvraag in kunnen dienen. De 
eerste ronde is eind augustus 2022 afgerond. In totaal werd aan 
11 gemeenten een bijdrage toegekend en het beschikbare budget van € 22 
mln is vrijwel volledig uitgeput. De beoordeling van de tweede openstel­
lingsronde loopt momenteel. Beschikkingen zullen in maart 2023 worden 
afgegeven. De derde openstellingsronde start voor de zomer van 2023.
D. Budgettaire gevolgen van beleid
Tabel 12 Budgettaire gevolgen van beleidsartikel 2 (bedragen x € 1.000)
Vastge­
Realisatie stelde 
1,2
begroting Verschil
2018 2019 2020 2021 2022 2022 2022
Verplichtingen 1.555.400 1.745.131 6.249.234 10.788.922 5.290.393 4.960.189 330.204
Uitgaven 875.705 913.164 3.578.266 7.004.468 4.995.025 3.735.006 1.260.019
Subsidies 91.402 102.042 2.046.853 5.702.794 3.956.769 2.606.144 1.350.625
Lucht- en Ruimtevaart 107 0
MKB Innovatiestimulering Topsectoren (MIT) 14.036 15.496 16.467 10.818 7.626 25.908 ‒ 18.282
Eurostars 15.432 16.530 16.961 17.764 18.930 19.583 ‒ 653
Bevorderen Ondernemerschap 12.058 18.367 17.144 21.714 19.417 27.107 ‒ 7.690
Tweede Kamer, vergaderjaar 2022–2023, 36 360 XIII, nr. 1
