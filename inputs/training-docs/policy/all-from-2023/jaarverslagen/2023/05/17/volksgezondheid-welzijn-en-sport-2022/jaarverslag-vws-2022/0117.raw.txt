Stichting Open Nederland
Met de Stichting Open Nederland (SON) is in maart 2021 een dienstverle­
ningsovereenkomst afgesloten. Onder de naam ‘Testen voor Toegang’ is 
door de Stichting Open Nederland in korte tijd een landelijk dekkend 
netwerk van testlocaties gerealiseerd. Via dit netwerk konden burgers 
zonder corona-gerelateerde klachten zich laten testen en bij een negatieve 
testuitslag weer deelnemen aan een sociale activiteit of evenement. Deze 
overeenkomst is tijdens de uitvoering steeds per fase (vaak een periode van 
een maand) gespecificeerd. De afrekening van de voorschotten die in 2021 
en begin 2022 zijn verstrekt, heeft plaatsgevonden op basis van de jaarre­
kening van SON met een controleverklaring van de accountant over de 
periode maart 2021 – maart 2022. Naast het financiële dossier is door de 
beleidsdirectie ook een inhoudelijk dossier opgesteld. Hierin staat welke 
prestaties SON heeft geleverd. VWS wil hier wel benoemen dat er door SON 
een grote inspanning is geleverd met aantoonbare resultaten en dat er geen 
aanwijzingen zijn dat er sprake is geweest van onregelmatigheden.
De reden dat deze afrekening onzeker is, is dat het controledossier dat VWS 
heeft opgesteld te weinig specifiek op de per fase afgesproken en gereali­
seerde prestaties is gericht. Overkoepelend kan achteraf gesteld worden dat 
het gekozen instrument voor deze opdracht, een inkoop o.b.v. de Rijksin­
koopvoorwaarden, niet de meest voor hand liggende keuze was. Een ander 
financieel instrument was wellicht een betere optie geweest, ook omdat er 
aan SON meer een inspanningsverplichting gevraagd is. Tot slot gaat de 
controleverklaring welke SON op haar jaarrekening heeft gekregen alleen 
over getrouwheid van de jaarrekening en niet over de rechtmatigheid. Dit 
leidt in totaal tot een onzekerheid van € 405 miljoen.
Subsidieregeling Kwaliteitsimpuls Personeel Ziekenhuiszorg
De subsidie Kwaliteitsimplus Personeel Ziekenhuiszorg (KiPZ) is bedoeld 
voor alle activiteiten ten behoeve van het opleiden van medewerkers in 
ziekenhuizen en klinieken. De uitbraak van corona heeft grote impact op 
de uitvoering van de opleidingsactiviteiten: veel activiteiten zijn niet 
doorgegaan of zijn vervangen door alternatieve activiteiten. Begin juli 2020 
heeft VWS daarom bestuurlijke afspraken gemaakt met de Nederlandse 
Vereniging van Ziekenhuizen (NVZ) en de Nederlandse Federatie van 
Universitair Medisch Centra (NFU). De kern van deze afspraken is dat 
ziekenhuizen zich zo goed als mogelijk volgens de huidige regeling zullen 
verantwoorden. Gelet op de hoge druk die is ontstaan op de ziekenhuizen 
is tevens gezocht naar een manier om de administratieve last bij de verant­
woording te verminderen voor de duur van de regeling (t/m 2022). Daarbij 
is gekozen voor een beoordelingsverklaring in plaats van een controlever­
klaring, deze beoordelingsverklaring biedt daarbij minder zekerheid. Dit 
gegeven leidt tot een onzekerheid van € 195 miljoen.
Zorgtoeslag 
De onrechtmatigheden bij de zorgtoeslag voor de afgerekende voorschotten 
wordt vooral veroorzaakt door onzekerheid rond het juist vaststellen van 
het Awir-partnerschap. Dit heeft geleidt tot een onzekerheid van 
€ 130 miljoen. Omdat het ministerie van Financiën de uitvoerder is van de 
zorgtoeslag, wordt ook verwezen naar de bedrijfsvoeringsparagraaf van dit 
departement.
Tweede Kamer, vergaderjaar 2022–2023, 36 360 XVI, nr. 1 117
