36
ouders die nu in het buitenland wonen. Direct na deze goedkeuring zijn we 
gestart met de uitvoering van de kindregeling, zodat kinderen van 
gedupeerde ouders een financiële bijdrage ontvangen. Er wordt op dit 
moment gewerkt aan een aanvullend wetsvoorstel waarin een regeling voor 
ex-partners van gedupeerde aanvragers van kinderopvangtoeslag wordt 
opgenomen evenals een regeling voor nabestaanden van overleden 
gedupeerden en overleden kinderen van gedupeerde ouders. Het streven is 
om deze nieuwe regelingen in het voorjaar van 2023 bij de Kamer in te 
dienen.
Werken aan vertrouwen
We werken hard om vertrouwen te herstellen, zowel buiten als binnen de 
organisatie. We doen dit door de gedupeerden zo goed en zo snel mogelijk 
te helpen. Er is sinds 1 januari 2022 een programma DG Herstel om de 
hersteloperatie te coördineren. Tot slot is binnen Toeslagen - zowel binnen 
het programma cultuur en leiderschap als in de dagelijkse praktijk - gewerkt 
aan thema’s zoals bouwen aan vertrouwen, samenwerken aan de 
menselijke maat en signaalmanagement. Bij signaalmanagement haalt de 
organisatie bij de burger en medewerker signalen op. Ontvangen berichten 
van burgers vanuit Toeslagen en Herstel worden geregistreerd, beantwoord 
in samenwerking met andere departementen en geanalyseerd op beleids­
signalen. Relevante beleidssignalen worden meegenomen in evaluatie van 
beleid en waar mogelijk omgezet in verbeteringen in de uitvoering. Met deze 
zogenaamde verbetercirkels vergroten we het oplossend vermogen van 
de werkvloer.
Verbeteringen en vernieuwing dienstverlening
Programma vernieuwing dienstverlening
We hebben bij de reguliere toeslagverstrekking een nieuwe werkwijze 
ingevoerd waarbij de burger centraal staat. Zo werken we steeds meer met 
actuele gegevens. We attenderen burgers proactief bij afwijkingen, om 
onnodige terugvorderingen te voorkomen. Zo bieden we burgers meer 
zekerheid. Ook is expliciet rekening gehouden met verschillen in inkomens­
ontwikkeling bij het berekenen van de voorschotten voor 2023. We zijn nog 
niet in staat om alle specifieke vragen van burgers, bezwaren en beroepen 
binnen acceptabele behandeltermijnen af te handelen. Dat komt onder meer 
door een tekort aan personeel en doordat de nieuwe aanpak arbeidsinten­
siever is. Er zijn diverse acties opgestart om de oplopende werkvoorraden 
komend jaar in te lopen.
In 2022 hebben we de herijking van de handhavings- en invorderingsstra­
37
tegie uitgewerkt. De aangepaste invorderingsstrategie is 23 december 
37
naar de Tweede Kamer gestuurd. De afronding van de handhavingsstra­
tegie volgt in 2023. Met deze strategieën leggen we een meerjarig 
fundament voor een visie en aanpak van Toeslagen. Na de invorderings­
pauze als gevolg van corona is gestart met de terugvordering over eerdere 
toeslagjaren.
Het intensief toezicht (ITO) heeft vanwege het uitzetten van de Fraude Signa­
lerings Voorziening (FSV) geruime tijd stil gelegen. In 2022 hebben we 
verder gewerkt aan de benodigde randvoorwaarden zodat het proces weer 
opgestart kan worden in 2023.
36
 https://www.rijksoverheid.nl/documenten/kamerstukken/2022/06/21/beleidsbesluit-ouders-in-
het-buitenland
37
 www.rijksoverheid.nl/documenten/kamerstukken/2022/12/23/bijlage-2-invorderingsstrategie-
toeslagen
Tweede Kamer, vergaderjaar 2022–2023, 36 360 IX, nr. 1 27
