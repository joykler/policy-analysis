Voor alle mutaties van de Nota van Wijziging geldt dat de kamerbehan­
deling op de 1e suppleoitre begroting nog niet had plaats gevonden. Om 
deze reden is er gekozen voor een Nota van Wijziging op de eerste 
suppletoire begroting 2022.
5. 2e Incidentele Suppletoire Begroting 2022, Kamerstukken II 2021/22, 36 
117 VII nr 1.
Art. 7 Werkgevers- en bedrijfsvoeringsbeleid
In het voorjaar 2022 is de doorstroom en opvang van asielzoekers hevig 
onder druk komen te staan. Het kabinet heeft daarom - vanwege de ernst 
van de situatie – aanleiding gezien om op 17 juni 2022 de nationale crisis­
structuur te activeren met het doel om snel extra opvangcapaciteit te 
kunnen bereiken. Vanwege de urgentie van het vraagstuk en het tijdig 
leveren van capaciteit aan de veiligheidsregio’s, acht het kabinet het 
wenselijk om – vooruitlopend op formele autorisatie door beide Kamers – 
uitvoering te geven aan het besluit tot het verstrekken van maximaal € 33,1 
mln. euro aanvullende middelen ten behoeve van de personele inzet voor 
de crisisopvang van asielzoekers.
Dit betrof een mutatie op de begrotingsstand 2022 en de kamerbehandeling 
van de eerste suppletoire begroting 2022 had al plaats gevonden en de 
tweede suppletoire begroting 2022 was nog te ver weg. Om deze reden is 
er gekozen voor een Incidentele suppletoire begroting.
De extra personele inzet in de crisisopvang is in het belang van het Rijk, en 
kan niet wachten op formele autorisatie van beide Kamers der Staten-
Generaal. Dit komt door de urgentie van het vraagstuk en het belang van 
tijdig leveren van capaciteit aan de veiligheidsregio’s. Het kabinet heeft op 
1 juli 2022 afgesproken dat de middelen hiervoor middels een verdeelsleutel 
worden opgehaald bij alle departementen. De bijdragen zijn verwerkt bij 
de 2e suppletoire begroting 2022. Hiermee wordt gehandeld conform lid 
2 van artikel 2.27 van de Comptabiliteitswet 2016.
Bij de tweede suppletoire begroting 2022 is aangekondigd dat een groot 
deel van deze middelen in 2022 niet tot besteding komt en daarom schuift 
dit deel voor de personele inzet crisisopvang door naar 2023. Dit komt neer 
op € 30,5 mln. Om de middelen in 2023 meteen beschikbaar te hebben, zijn 
deze middelen middels nota van wijziging in 2022 toegevoegd aan de 
begroting 2023.
6. 3e Incidentele Suppletoire Begroting 2022, Kamerstukken II 2021/22, 36 
183 VII nr 1.
Art. 3 Woningmarkt
Dit is een wijziging van de begrotingsstaat in het kader van het huisves­
tingspakket migratiecrisis. Deze mutaties hebben betrekking op de generale 
middelen die beschikbaar zijn gekomen voor onder meer de herplaatsings­
garantie, de overlooplocaties als ook middelen voor het Rijksvastgoed om 
2.000 flexwoningen aan te schaffen. Gezien de maatschappelijke impact van 
de migratiecrisis wil het kabinet zo spoedig mogelijk starten met de 
uitvoering van het maatregelenpakket waarbij onder andere sneller extra 
flexwoningen gerealiseerd moet worden om de asielopvang op zo kort 
mogelijke termijn te ontlasten.
Tweede Kamer, vergaderjaar 2022–2023, 36 360 VII, nr. 1 380
