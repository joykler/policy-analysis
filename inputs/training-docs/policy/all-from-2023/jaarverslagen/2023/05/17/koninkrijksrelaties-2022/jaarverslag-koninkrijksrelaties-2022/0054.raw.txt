E. Toelichting op de instrumenten
Uitgaven
Bijdragen aan medeoverheden
Vrije uitkering
De vrije uitkering omvat de vrij besteedbare middelen voor de Openbare 
Lichamen Bonaire, Sint Eustatius en Saba waarmee zij publieke taken 
financieren. De hoogte van de vrije uitkering wordt vastgesteld in US 
dollars.
In de loop van 2022 is de vrije uitkering bijgesteld met de jaarlijkse loon- en 
prijsbijstelling voor een bedrag van € 1,5 mln. Hiervan heeft € 0,5 mln. 
betrekking op de structurele dekking van de negatieve prijsbijstelling uit 
2021. Deze negatieve prijsbijstelling was ontstaan door de tijdelijke subsidie 
op nutsvoorzieningen in verband met de pandemie. Doorbelasting hiervan 
zou leiden tot een ongewenste verlaging van de vrije uitkering. In 2021 is 
deze negatieve prijsbijstelling incidenteel gedekt. Vanaf 2022 is voorzien in 
structurele dekking.
Vanuit de CN-envelop hebben de Openbare Lichamen in 2022 € 4,1 mln. 
ontvangen voor de verhoging van de vrije uitkering (Bonaire € 2,3 mln., Sint 
Eustatius € 1,0 mln. en Saba € 0,8 mln.). Dit bedrag loopt de komende jaren 
op tot € 10 mln. structureel. Het Openbaar Lichaam Saba heeft daarnaast 
de middelen uit de CN-envelop – voor het versterken van de uitvoerings­
kracht en het wegwerken van eilandelijke achterstanden – en de middelen 
ter uitvoering van de motie Van den Berg en Kuiken via de vrije uitkering 
ontvangen (€ 3,4 mln. waarvan € 1,7 mln. incidenteel). De voor Bonaire en 
Sint Eustatius bestemde middelen zijn door het ministerie van Binnen­
landse Zaken en Koninkrijksrelaties verstrekt via een vrije uitkering.
Vanuit het ministerie van Landbouw, Natuur en Voedselkwaliteit (LNV) 
hebben de Openbare Lichamen Bonaire, Sint Eustatius en Saba middelen 
ontvangen in het kader van de uitvoering van het Natuur en Milieube­
leidsplan Caribisch Nederland 2020-2030. Bonaire (€ 5,7 mln.) en Saba (€ 2,6 
mln.) hebben deze middelen via de vrije uitkering ontvangen. De middelen 
voor Sint Eustatius (€ 2,6 mln.) zijn verstrekt via een bijzondere uitkering. 
Hier is door LNV voor gekozen om nauwe samenwerking en sturing op de 
inzet van de middelen beter mogelijk te maken, en daarmee de doelmatige 
en doeltreffende besteding van de middelen beter te kunnen waarborgen.
Vanuit het ministerie van Volksgezondheid, Welzijn en Sport (VWS) 
ontvangt het openbaar lichaam Saba circa € 0,4 mln. via de vrije uitkering 
voor de uitvoering van het Caribisch Sport- en Preventieakkoord en 
naschoolse activiteiten op Saba.
Tot slot heeft het ministerie van Binnenlandse Zaken en Koninkrijksrelaties 
in 2022 middelen ter gesteld aan de openbare lichamen om de toeganke­
lijkheid van de verkiezingen van 2023 te bevorderen. Dit conform de Verkie­
zingsagenda 2030.
Bij de uitbetaling van de vrije uitkering zijn de aflossingen van de renteloze 
leningen aan de openbare lichamen verrekend. Conform artikel 89 van de 
Wet financiën openbare lichamen Bonaire, Sint Eustatius en Saba (hierna: 
Wet FinBES) mogen de openbare lichamen een renteloze lening aangaan 
voor investeringen ten behoeve van het uitoefenen van een publieke taak, 
Tweede Kamer, vergaderjaar 2022–2023, 36 360 IV, nr. 1
