4.2 Artikel 2 Investeren in zoetwatervoorziening
A. Omschrijving van de samenhang in het beleid
Op het gebied van zoetwatervoorziening is het beleid gericht op een 
duurzame zoetwatervoorziening die economisch doelmatig is. De 
uitvoering is gericht op het zoveel mogelijk voorkomen van tekorten. Dit is 
een gezamenlijke verantwoordelijkheid van overheden en gebruikers. Het 
Ministerie van IenW werkt samen met deze partijen in het Deltaprogramma 
Zoetwater. De maatregelen die in uitvoering worden genomen staan in 
het Deltaplan Zoetwater.
In periodes van ernstig watertekort (in droge zomers) wordt water verdeeld 
op basis van een verdringingsreeks.
Op dit artikel worden de producten op het gebied van zoetwatervoorziening 
verantwoord. De waterkwaliteit maatregelen in het hoofdwatersysteem die 
niet verbonden zijn aan waterveiligheid en zoetwatervoorziening worden op 
artikel 7 van het deltafonds verantwoord.
Dit artikel is gerelateerd aan beleidsartikel 11 (Integraal waterbeleid) op de 
begroting van hoofdstuk XII.
Ambities voor zoetwater
Nederland heeft een unieke ligging in een delta. Water speelt niet alleen 
een cruciale rol in de leefbaarheid van onze omgeving, het is ook een 
verbindend element in onze economische positie. Zelfs in droge tijden 
komen via de Rijn en de Maas nog honderdduizenden liters zoetwater ons 
land binnen. Dit is een belangrijk concurrentievoordeel ten opzichte van 
landen die deze rivieren niet hebben. Nederland bezit unieke kennis en 
kunde op het gebied van waterbeheer en waterkwaliteit en verdient daar 
veel geld mee.
Om de bijdrage van zoetwater aan onze sterke economische positie te 
behouden en te versterken, in harmonie met de leefomgeving, is het zaak 
dat er geanticipeerd wordt op toekomstige trends en ontwikkelingen. Nu al 
zijn er knelpunten en deze nemen toe bij klimaatverandering. De ambitie is 
om de rol die zoetwater in onze sterke economische positie speelt niet alleen 
te behouden, maar ook te versterken en ervoor te zorgen dat water blijft 
bijdragen aan de kwaliteit van de leefomgeving. Rijk, regio en gebruikers 
nemen samen de verantwoordelijkheid voor een goede zoetwatervoor­
ziening en het voorkomen van tekorten. Voor het 2e zoetwatermaatregel­
enpakket 2022-2027 is er € 250 miljoen beschikbaar vanuit het Deltafonds. 
Deze middelen dienen om de gevolgen van langdurige droogte en lage 
rivierafvoer als gevolg van klimaatverandering zoveel mogelijk te beperken. 
Hiervoor is een gezamenlijk (Rijk en regio) uitvoeringsprogramma, het 
Deltaplan Zoetwater. Dit Deltaplan gaat in op de inzet (financiële bijdrage) 
van Rijk en regio. IenW levert een belangrijke (financiële en personele) 
bijdrage aan het Programmabureau Zoetwater ten behoeve van de 
uitvoering van het Deltaprogramma Zoetwater.
Het hoofddoel is dat Nederland weerbaar is tegen watertekorten in 2050. 
Deze ambitie is uitgewerkt in vijf nationale zoetwaterdoelen:
• Het in stand houden en bevorderen van een gezond en evenwichtig 
watersysteem.
Tweede Kamer, vergaderjaar 2022–2023, 36 360 J, nr. 1
