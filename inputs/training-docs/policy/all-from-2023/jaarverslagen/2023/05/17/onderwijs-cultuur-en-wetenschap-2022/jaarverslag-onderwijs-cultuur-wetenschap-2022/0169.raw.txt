12. WNT-verantwoording 2022 Ministerie van Onderwijs, Cultuur en 
Wetenschap (VIII)
De Wet normering topinkomens (WNT) bepaalt dat de bezoldiging en 
eventuele ontslaguitkeringen van topfunctionarissen in de publieke en 
semi-publieke sector op naamsniveau vermeld moeten worden in het 
financieel jaarverslag. Deze publicatieplicht geldt tevens voor topfunctio­
narissen die bij een WNT-instelling geen - al dan niet fictieve - dienstbe­
trekking hebben of hadden. Daarnaast moeten van niet-topfunctionarissen 
de bezoldiging (zonder naamsvermelding) gepubliceerd worden indien 
deze het wettelijk bezoldigingsmaximum te boven gaan. Niet-topfunctiona­
rissen zonder dienstverband vallen echter buiten de reikwijdte van de wet.
Voor dit departement heeft de publicatieplicht betrekking op onderstaande 
functionarissen. De bezoldigingsgegevens van de leden van de Top 
Management Groep zijn opgenomen in het jaarverslag van het Ministerie 
van Binnenlandse Zaken en Koninkrijksrelaties. Het algemeen bezoldigings­
maximum bedraagt in 2022 € 216.000.
Naast de hier vermelde functionarissen zijn er geen andere functionarissen 
die in 2022 een bezoldiging boven het toepasselijke WNT-maximum hebben 
ontvangen, of waarvoor in eerdere jaren een vermelding op grond van de 
WOPT of de WNT heeft plaatsgevonden of had moeten plaatsvinden.
Er zijn in 2022 geen ontslaguitkeringen betaald die op grond van de WNT 
dienen te worden gerapporteerd. Er zijn in 2022 geen leidinggevende 
topfunctionarissen die op grond van de WNT in verband met de cumulatie 
van dienstbetrekkingen dienen te worden gerapporteerd.
Tweede Kamer, vergaderjaar 2022–2023, 36 360 VIII, nr. 1 169
