effect kan sorteren. Een belangrijke pijler voor deze afweging is de ILT-Brede 
Risicoanalyse (IBRA). Deze wordt tegelijk met het MJP aangeboden aan 
de Tweede Kamer. Deze ontwikkelde methode helpt de ILT om ordelijk te 
kiezen, op basis van maatschappelijke schade, aan welke taken zij prioriteit 
geeft en aan welke niet. De grootste maatschappelijke risico’s worden door 
de ILT programmatisch aangepakt, met telkens de meest kansrijke 
combinatie van disciplines, specialisten en instrumenten. Daarbij worden 
instrumenten ingezet van gerichte nalevingscommunicatie tot opsporing. 
De basis voor de ILT- werkwijze is:
A. informatiegestuurd (data) werken en transparant over resultaten;
B. selectieve en effectieve inzet gebaseerd op de hiervoor genoemde risico 
analyse;
C. invulling geven aan reflectieve en signalerende functie;
D. optimale dienst-(vergunning)verlening en verbetering kostendek 
kendheid.
D. Beleidsconclusies
Luchtvaartautoriteit
De inspectie en de directie Luchtvaart zijn in 2022 van start gegaan met 
het vormen van een luchtvaartautoriteit. Het gaat daarbij om een 
herkenbare, volwaardige luchtvaartautoriteit. De belangrijkste doelen zijn 
het voldoen aan internationale verplichtingen, het verbeteren van de lucht­
vaartveiligheid en leefomgeving. Daarnaast moet de autoriteit pro-actief 
inspelen op de ontwikkelingen en innovaties in de luchtvaart. Tot slot wordt 
gestreeft naar onafhankelijk en zichtbaar toezicht.
Om dit te bereiken zijn de volgende elementen benoemd om de luchtvaart­
autoriteit concreet vorm te geven:
• visieontwikkeling
• deskundigheid
• onderzoek volwaardige luchtvaartautoriteit
• samenwerking
• governance
• kenniscentrum
Bij de uitvoering van het plan om te komen tot de luchtvaartautoriteit wordt 
intensief samengewerkt door de Directie Luchtvaart van DGLM en de 
Inspectie Leefomgeving en Transport.
IOD (Inlichtingen en Opsporingsdienst)
In het rapport van de commissie van Aartsen (TK 2021D49499) over de 
versterking van het VTH stelsel is geconcludeerd het VTH-stelsel voor het 
milieudomein niet goed functioneert en wordt gekenmerkt door fragmen­
tatie en vrijblijvendheid. Hierdoor ontstaat veel vermijdbare milieuschade. 
Deze milieuschade loopt in de miljarden, exclusief bijkomende veiligheids- 
en gezondheidsschade.
Tweede Kamer, vergaderjaar 2022–2023, 36 360 XII, nr. 1 172
