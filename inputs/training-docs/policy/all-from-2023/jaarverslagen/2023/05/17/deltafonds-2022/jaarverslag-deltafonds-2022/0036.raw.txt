Motivering
Het beheer, onderhoud en vervanging omvat waterveiligheid (bescherming 
tegen overstromen door hoogwater) en de zoetwatervoorziening. Het is 
gericht op het zodanig in conditie houden van het hoofdwatersysteem dat 
de primaire functie voor zowel waterveiligheid als voor de zoetwatervoor­
ziening wordt vervuld.
Producten
De activiteiten die door RWS centraal worden uitgevoerd, worden gefinan-
cierd uit de budgetten voor netwerkgebonden kosten. Deze staan op artikel 
5.
Uitgesteld en achterstallig onderhoud
Conform toezegging aan de Tweede Kamer wordt in het jaarverslag 
aangegeven wat de omvang van het uitgesteld en (eventueel) achterstallig 
onderhoud aan het einde van het jaar was. Voor het Hoofdwatersysteem 
beliep het uitgesteld onderhoud per 31 december 2022 € 249 miljoen, 
daarvan was € 16 miljoen achterstallig. Ten opzichte van 2021 is het achter­
stallig onderhoud met € 13 miljoen toegenomen.
Voor een overzicht van het uitgesteld en achterstallig onderhoud op alle 
RWS-netwerken, wordt u verwezen naar de bijlage 1 'Instandhouding 
netwerken Rijkswaterstaat' bij dit Jaarverslag.
Tabel 16 Uitgesteld en achterstallig onderhoud Hoofdwatersystemen (bedragen x € 1 miljoen)
2018 2019 2020 2021 2022
Volume Volume Volume Volume Volume 
Waarvan Waarvan Waarvan Waarvan Waarvan 
uitgesteld uitgesteld uitgesteld uitgesteld uitgesteld 
achterstallig achterstallig achterstallig achterstallig achterstallig
onderhoud onderhoud onderhoud onderhoud onderhoud
Hoofdwatersysteem 106 8 106 8 159 1 190 3 249 16
Bron: Rijkswaterstaat, 2022
3.02.01 Onderhoud Waterveiligheid
Binnen waterveiligheid wordt onderscheid gemaakt tussen:
1. Kustlijnhandhaving (conform de herziene basiskustlijn 2017).
2. Beheer en onderhoud Rijkswaterkeringen en stormvloedkeringen 
(conform de Waterwet).
3. Beheer en onderhoud uiterwaarden.
RWS heeft de wettelijke zorg voor de primaire waterkeringen en de storm­
vloedkeringen, die in beheer zijn bij het Rijk, en voor de handhaving van 
de basiskustlijn. De handhaving van de basiskustlijn gaat afslag van strand 
en duinen tegen (veiligheid) en houdt Nederland (het strand) op zijn plaats. 
Het zijn voornamelijk de waterschappen die de primaire waterkeringen 
(dijken en duinen) beheren, ook die langs de Nederlandse kustlijn. Er wordt 
hier alleen gerapporteerd over het areaal dat in beheer van het Rijk is.
ad 1. Kustlijnhandhaving
Het handhaven van de kustlijn wordt gerealiseerd door het suppleren van 
zand op het strand of in de vooroever (onder water). Het Nederlandse 
kustsysteem kent een continu tekort aan zand mede als gevolg van de 
zeespiegelstijging. Tevens wordt ook extra zand in het kustfundament 
gesuppleerd om de zandverliezen deels te compenseren. Daarnaast zijn 
lokale maatregelen zoals onderhoud van dammen en strandhoofden van 
belang, om structurele kusterosie te bestrijden.
Tweede Kamer, vergaderjaar 2022–2023, 36 360 J, nr. 1
