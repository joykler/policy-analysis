Het vaststellingsproces van eerdere NOW-tranches liep in 2022 onver­
minderd door. De loketten van de NOW-1 en NOW-2 (eerste en tweede 
tranche) zijn inmiddels gesloten. De vaststellingsloketten van de NOW-3.1,
‒ 3.2, ‒ 3.3, ‒ 4, ‒ 5 en ‒ 6 (derde tot en met achtste tranche) staan nog open. 
UWV en UVB zijn in 2023 en mogelijk ook 2024 bezig met het afhandelen 
van alle vaststellingsaanvragen.
In 2022 is tweemaal een Kamerbrief verstuurd met de stand van zaken 
rondom de NOW (Kamerstukken II 2021/22, 35 420, nr. 486, Kamerstukken 
II 2022/23, 35 420, nr. 512). Daarnaast worden periodiek monitoringsbrieven 
verstuurd aan de Kamer die inzicht geven in het gebruik van de regelingen, 
de ontwikkelingen in de uitvoering, het afhandelen van bezwaren (en 
beroepen) en inspanningen om financiële middelen zoveel mogelijk ten 
goede te laten komen van de gestelde beleidsdoelen (Kamerstukken II 
2021/22, 35 420, nr. 474, Kamerstukken II 2022/23, 35 420, nr. 513). In 2023 
zal de evaluatie van de NOW worden uitgevoerd, waarin onder andere 
wordt ingegaan op de doeltreffendheid en doelmatigheid van de regeling 
(Kamerstukken II 2022/23, Z03756).
Inkomensoverdrachten
Tijdelijke verhoging LIV
Om de lasten op arbeid te verlagen, met name voor het MKB, wordt er via 
verschillende maatregelen in de jaren 2023 tot en met 2027 jaarlijks 
€ 500 miljoen lastenverlichting gegeven. Eén van die maatregelen is het met 
terugwerkende kracht eenmalig verhogen van het lage inkomensvoordeel 
(LIV) over 2022. Dit wordt uitbetaald in 2023. Op deze manier worden 
werkgevers gedeeltelijk tegemoet gekomen voor de kosten in verband met 
de verhoging van het wettelijk minimumloon per 1 januari 2023.
Evaluatie loonkostenvoordelen
Op 14 september 2022 is de evaluatie van de loonkostenvoordelen naar 
de Tweede Kamer gezonden (Kamerstukken II 2021/22, 34 352, nr. 257). 
Het loonkostenvoordeel voor oudere werknemers met een uitkering (LKV 
ouderen) blijkt geen significant effect te hebben op de werkgelegenheid van 
de doelgroep. Voor het LKV banenafspraak en het LKV arbeidsgehandi­
capten kunnen hierover geen harde uitspraken worden gedaan, vanwege 
het ontbreken van een goede controlegroep. De loonkostenvoordelen zijn 
wel belangrijk voor het in dienst houden van mensen met een kwetsbare 
positie op de arbeidsmarkt. Vervolgstappen zijn te bezien hoe het LKV 
ouderen kan worden ingezet om werkloze senioren aantrekkelijker te maken 
in de beeldvorming bij werkgevers, zoals opgenomen in de seniorenkan­
senvisie van 24 november 2022 (Kamerstukken II 2022/23, 29 544, nr. 1159). 
In november 2022 is een verdiepend onderzoek gestart naar het bij de 
evaluatie geconstateerde hoge niet-gebruik van LKV.
Gezond en veilig werken
Arbovisie
In het kader van de Arbovisie konden in 2022 geen verdere stappen worden 
gezet; het advies van de SER is vertraagd, waardoor verwacht wordt dat 
eerst medio 2023 de definitieve visie kan worden vastgesteld en een start 
kan worden gemaakt met de beleidsagenda.
Tweede Kamer, vergaderjaar 2022–2023, 36 360 XV, nr. 1 42
