heeft de commissie ook een aanpassing gedaan aan het appreciatiekader 
voor moties door bewindspersonen, met de verwachting dat er hierdoor 
meer moties zullen worden overgenomen door de regering.
Met ingang van de eerste vergadering na het zomerreces is het openbare 
toezeggingenregister in gebruik genomen, zoals gevraagd in het 
amendement van de leden Van der Molen en Van Meenen (Kamerstuk 35 
322, nr. 31). De verwachting is dat de openbare toezeggingenregistratie 
een bijdrage kan leveren aan het beperken van het aantal moties.
Op verzoek van de commissie voor de Werkwijze heeft het Rathenau 
Instituut een onderzoek uitgevoerd naar de toegankelijkheid en transpa­
rantie van petities en burgerinitiatieven die aan de Tweede Kamer worden 
aangeboden. Doel van dit onderzoek was om zicht te krijgen op mogelijke 
verbeteringen van deze instrumenten, bijvoorbeeld door middel van een 
digitaal platform. Het rapport ‘Voor het voetlicht. Kansen voor het vergroten 
van de stem van burgers met petities en burgerinitiatieven’ is op 
22 december 2022 aan de Voorzitter aangeboden (Kamerstuk 35 992, nr. 
20). Hiermee heeft de commissie voor de Werkwijze uitvoering gegeven aan 
de motie van de leden Van der Molen en Özütok over onderzoek naar de 
mogelijkheid van een digitaal platform voor het starten van petities 
(Kamerstuk 35 340, nr. 7).
De Werkgroep Effectief Opereren in crisissituaties heeft op 30 november 
2022 haar verslag aan het Presidium aangeboden. Deze werkgroep, onder 
voorzitterschap van het lid Sneller, is door het Presidium ingesteld naar 
aanleiding van de motie-Van Gent c.s. (Kamerstuk 35 322, nr. 43) om te 
onderzoeken hoe de Kamer in tijden van crisissituaties effectief kan 
opereren, rekening houdend met het staatsrechtelijk kader en specifiek 
ingaand op crisissituaties waarin fysieke aanwezigheid voor plenaire 
beraadslaging en besluitvorming bemoeilijkt wordt.
Het verslag van de werkgroep biedt handvatten en randvoorwaarden voor 
de vraag of, in welke mate en op welke wijze er gebruik kan worden gemaakt 
van digitale vergadermogelijkheden. Tevens geeft de werkgroep enkele 
overwegingen en doet zij aanbevelingen aan het Presidium rondom de 
toepassing van een digitaal quorum, digitaal beraadslagen en digitaal 
stemmen in tijden van crisissituaties. Bij brief d.d. 5 december 2022 heeft 
het Presidium het eindverslag aangeboden aan de Kamer (Kamerstuk 36 
062, nr. 16). Het Presidium heeft besloten de aanbevelingen van de 
werkgroep verder ter hand te nemen.
Transparantie
Er is wederom geïnvesteerd in de doorontwikkeling van de apps Debat 
Direct en Debat Gemist, die het mogelijk maken om debatten, briefings en 
gesprekken, plenair en in commissieverband, live te volgen of terug te 
kijken. Voor beide apps is met een aanbesteding de continuïteit geborgd 
voor de voorgeschreven ondertiteling van de beschikbare debatten. Deze 
ondertiteling is niet live, maar wordt na publicatie aan de video toegevoegd.
Onderzoeksinstrumenten Kamer
De Kamer heeft in de afgelopen periode in toenemende mate gebruik 
gemaakt van de haar beschikbare onderzoeksinstrumenten.
- Februari 2021 is de Parlementaire Enquête Aardgaswinning Groningen van 
start gegaan. De werkzaamheden liggen goed op schema. Publicatie van 
het eindrapport is voorzien eind februari 2023.
Tweede Kamer, vergaderjaar 2022–2023, 36 360 IIA, nr. 1
