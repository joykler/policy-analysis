Lasten
Apparaatskosten
Personele kosten
De personele kosten bestaan uit de kosten van het eigen personeel en de 
kosten van de ingehuurde capaciteit voor de uitvoering van kerntaken.
Tabel 87 Specificatie personele kosten (bedragen x € 1.000)
Omschrijving Vastgestelde Realisatie (2) Verschil (3) = (2) - Realisatie 2021 (4)
begroting (1) (1)
Eigen personeel 940.862 1.002.239 61.377 948.392
Inhuur externen 84.678 64.901 ‒ 19.777 79.843
Overige personele kosten 0 0 0 0
Totaal personele kosten 1.025.540 1.067.140 41.600 1.028.235
FTE formatie 9.297 9.674 377 9.661
FTE bezetting 10.167 10.089
Eigen personeel
De hogere kosten eigen personeel ten opzichte van de begroting 2022 ad. 
€ 61,4 miljoen worden, met name veroorzaakt door toename van het 
verlofsaldo Individueel Keuze Budget, de nieuwe CAO Rijk 2022-2024 en 
het aantrekken van capaciteit voor de toegenomen productieopgave van 
RWS. Met ingang van 1 juli 2022 zijn de salarisbedragen in de CAO Rijk 
2022-2024 met eerst 2,5% plus daarna een bedrag van € 75,- verhoogd en 
hebben alle medewerkers die op 1 december 2022 in dienst waren in 
december 2022 een eenmalige bruto uitkering van € 450,- naar rato van 
de volledige arbeidsduur ontvangen. De formatie in 2022 is gedurende het 
jaar met 377 FTE opgehoogd van 9.297 FTE naar 9.674 FTE als gevolg van 
onderstaande ontwikkelingen:
• Instroom van arbeidsbeperkten in het kader van de banenafspraak (173 
FTE);
• Verbetering Cyber Security (51 FTE);
• Extra capaciteit in het kader van Beleidsondersteuning en -advisering 
(BOA) (38 FTE);
• Verbetering informatiehuishouding (30 FTE);
• Financieel management in eigen beheer (16 FTE);
• Specialistische capaciteit Stikstof (13 FTE);
• Diverse: het restant van 55 FTE wordt met name verklaard door extra 
capaciteit in het kader van het programma Vrachtwagenheffing, het 
project tijdelijke tolheffing, de Parlementaire ondervragingscommissie 
Kinderopvangtoeslag (POK), het programma Monitoring Onderzoek 
Natuurversterking Soortenbeschermingsplannen (MONS), de wegbe­
heerderstaken vrachtwagenheffing, het bestedingsplan Schoon en 
Emissieloos Bouwen en het programma Slim watermanagement.
De bezetting ultimo 2022 bedraagt 10.167 FTE en ligt boven de formatie 
ultimo 2022 van 9.674 FTE. Deze overbezetting wordt met name veroorzaakt 
door FTE die kennis en expertise ter beschikking stellen aan overige depar­
tementen en derden in het kader van Werken voor en met Partners. Deze 
FTE zitten niet in de formatie en worden gefinancierd vanuit de opbrengsten 
Werken voor en met Partners.
Tweede Kamer, vergaderjaar 2022–2023, 36 360 XII, nr. 1
