Artikel 6 BTW-compensatiefonds
A. Algemene doelstelling
Gemeenten, provincies en andere regionale openbare lichamen als bedoeld 
in de Wet op het BTW-compensatiefonds hebben de mogelijkheid om een 
evenwichtige keuze te maken tussen in- en uitbesteding. De btw speelt 
hierin geen rol.
B. Rol en verantwoordelijkheid
De minister van Financiën is verantwoordelijk voor en heeft een uitvoerende 
rol bij:
– het verstrekken, verzamelen en controleren van de opgaafformulieren 
en het uitbetalen van de compensabele btw;
– het beheer van het BCF.
Het BTW-compensatiefonds (BCF) is opgericht om btw weg te nemen als 
factor in de afweging van decentrale overheden tussen uitbesteden en 
inbesteden (uitvoering door de eigen organisatie). Decentrale overheden 
kunnen betaalde btw terugvragen bij het BCF. De betaalde btw moet 
daarvoor aan een aantal voorwaarden voldoen. Zo moet de btw betaald zijn 
over een niet-ondernemerstaak en mag er geen sprake zijn van verstrekking 
aan een individuele derde. Voorbeelden van taken waarvoor gemeenten en 
provincies btw kunnen terugvragen zijn: inzameling van huisvuil, 
onderhoud aan gebouwen, straatbeheer, schoonmaakactiviteiten, 
archivering, ingenieurs werkzaamheden en groenbeheer.
C. Beleidsconclusies
In 2022 hebben zich wat betreft de beoogde resultaten geen bijzonderheden 
voorgedaan en de beleidsdoelen zijn bereikt zoals voorzien.
Naar analogie van de normeringssystematiek (zie bijlage 11 van de Miljoe­
nennota 2023 voor een toelichting) is het volumedeel van het accres van 
het BCF voor het Gemeentefonds deel halverwege 2022 vastgezet op de 
stand van de Voorjaarsnota 2022. Het volumedeel van het accres van het 
BCF voor het Provinciefonds deel wordt conform reguliere systematiek 
berekend.
Compensatie
De Belastingdienst heeft als taak om opgaafformulieren te verstrekken en 
te verzamelen en de btw over niet-ondernemersactiviteiten te 
compenseren.
Activiteiten 2022
Het toezicht BCF richt zich zowel op bestaande als reeds opgeheven 
gemeenten. Op 1 januari 2022 waren er 345 gemeenten en 12 provincies. 
Eind 2022 is bij 60% van deze lagere overheden een fiscaal inhoudelijke 
uitvoerings- en toezichtactiviteit inzake BCF uitgevoerd. De Belastingdienst 
heeft in het kader van de doorontwikkeling Horizontaal toezicht een herbe­
oordeling van de bestaande convenanten gedaan. Ultimo 2023 is duidelijk 
met hoeveel gemeenten er wederom een individueel toezichtconvenant is 
gesloten.
Tweede Kamer, vergaderjaar 2022–2023, 36 360 IX, nr. 1 92
