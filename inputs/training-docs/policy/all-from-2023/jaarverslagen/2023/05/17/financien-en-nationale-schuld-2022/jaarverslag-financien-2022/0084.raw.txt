Artikel 5 Exportkredietverzekeringen, -garanties en 
investeringsverzekeringen
A. Algemene doelstelling
Het verzekeren van betalingsrisico’s die zijn verbonden aan Nederlandse 
export en investeringen in het buitenland die zonder deze verzekering niet 
tot stand zouden zijn gekomen, en het creëren en handhaven van een inter­
nationaal gelijkwaardig speelveld voor bedrijven op het terrein van de 
exportkredietverzekeringsfaciliteit (ekv-faciliteit).
B. Rol en verantwoordelijkheid
De minister van Financiën heeft de rol van regisseur bij de uitvoering van 
de exportkredietverzekeringsfaciliteit (ekv-faciliteit). De Nederlandse staat 
treedt op als verzekeraar en Atradius Dutch State Business N.V. (ADSB) voert 
de ekv-faciliteit uit, in naam van en voor rekening en risico van de Staat. 
De minister stelt de randvoorwaarden vast waaronder ADSB verzekeringen 
mag afgeven. De minister van Financiën is budgetverantwoordelijk, maar 
is samen met de minister voor Buitenlandse Handel en Ontwikkelingssa­
menwerking verantwoordelijk voor het beleid op gebied van de ekv. Beide 
ministers stimuleren een gelijkwaardig speelveld op het gebied van deze 
exportondersteunende maatregelen.
Op basis van de ‘Kaderwet financiële verstrekkingen Financiën’ biedt de 
Nederlandse staat, in aanvulling op de private markt, faciliteiten aan 
waarmee Nederlandse ondernemers en hun financiers betalingsrisico’s 
kunnen afdekken bij de Staat. Met de verschillende producten binnen de 
exportkrediet- en investeringsverzekeringen kunnen Nederlandse bedrijven 
meer exportorders binnenhalen die in het bijzonder op (middel)lange 
50
termijn gefinancierd worden .
De ekv-faciliteit van de Nederlandse staat is aanvullend aan de markt. Dit 
betekent dat exporteurs aanspraak kunnen maken op de ekv-faciliteit als 
exportorders niet commercieel verzekerd kunnen worden. Zo kan de export, 
ook naar politiek en economisch ingewikkelde landen, toch doorgaan. Er is 
duidelijk vastgelegd welke risico’s (looptijd, omvang en landen) verzekerd 
kunnen worden op de private markt en dus voor welke risico’s de 
Nederlandse staat aanvullende zekerheid kan bieden. Daarnaast stelt de 
minister van Financiën voor alle verzekeringsproducten een risicokader 
vast. Hierin staan de randvoorwaarden voor het afgeven van een 
verzekering, waarmee de Staat vaststelt welke risico’s als verantwoord 
worden beschouwd.
Net als Nederland hebben veel andere landen ook een ekv-faciliteit. 
Nederland zet zich internationaal in om afspraken te maken over exporton­
dersteuning en om Nederlandse exporteurs en hun financiers onder gelijke 
voorwaarden te kunnen laten concurreren. Deze afspraken zijn vastgelegd 
51
in de ‘Arrangement’ en waarborgen een internationaal gelijk speelveld . Zo 
zijn er afspraken gemaakt over de voorwaarden waaronder 
50
 Het productassortiment dat ADSB namens de Staat aanbiedt betreft onder andere: kapitaalgoe­
derenverzekering, financieringsverzekering werkkapitaaldekking en de exportkredietgarantie 
(ekg). Zie voor een volledige beschrijving van het productassortiment de website van ADSB: 
www.atradiusdutchstatebusiness.nl/index.html
51
 De Arrangement of the Offically Suported Export Credits. Voor EU-lidstaten is de Arrangement 
bindend
Tweede Kamer, vergaderjaar 2022–2023, 36 360 IX, nr. 1
