route bekostigd, namelijk door verwerking in de tarieven. Aangezien 
dit voor 2022 niet meer mogelijk was, zijn deze middelen in 2022 
verwerkt als directe vermogensmutatie en niet als omzet moederde­
partement: ‒ € 11,1 miljoen (begroot € 0,0 miljoen);
• Verrekeningen voor specifiek met het moederdepartement overeen­
gekomen werkzaamheden welke, gedurende 2022, via facturen bij 
het moederdepartement in rekening zijn gebracht: € 7,7 miljoen 
(begroot € 6,0 miljoen).
De hogere agentschapsbijdrage ten opzichte van de begroting 2022 ad. 
€ 591,1 miljoen wordt per saldo veroorzaakt door:
• Afrekening van de SLA 2018-2021 (€ 173,1 miljoen);
• Kasschuif van € 100 miljoen van 2023 naar 2022. Om de tekorten op 
beheer en onderhoud t/m 2023 op te lossen, is er in de begroting 2022 
€ 300 miljoen van de jaren 2031-2033 naar 2023 geschoven;
• Uitkering van de loon- en prijsbijstelling 2022 (€ 138,0 miljoen);
• Middelen voor de kosten door het hoogwater in Limburg in juli 2021 
(€ 24,9 miljoen);
• Bijdrage van het ministerie van Economische Zaken en Klimaat (EZK) 
aan het programma Windenergie op zee (€ 13,9 miljoen). RWS werkt 
samen met EZK aan het realiseren van de doelstelling in de Routekaart 
windenergie op zee 2030;
• Bijdrage van het ministerie van EZK voor het Maritiem Informatievoor­
ziening Servicepunt (MIVSP). In opdracht van EZK verzamelt RWS data 
over water, wind, neerslag en fauna bij diverse windparken op zee 
(€ 12,3 miljoen);
• Bijdrage van het ministerie van EZK ten behoeve van het Maritiem Infor­
matievoorziening Servicepunt II (MIVSP II). RWS verzamelt data over 
water, wind, neerslag en fauna bij diverse windparken op zee, 
zogenoemde Maritieme IV-Servicepunten. MIVSP II is het vervolg en 
betreft de uitrol voor de windparken uit de routekaart Windenergie op 
zee 2030 en omvat zowel nautische sensoren als sensoren ten behoeve 
van het functioneren van het windpark (€ 10,2 miljoen);
• Middelen voor stikstofmaatregelen om te komen tot een onherroepelijk 
Tracébesluit in de planuitwerkingsfase (€ 27,8 miljoen), onder andere ten 
behoeve van aankoop stikstofrechten en berekeningen van de 
mitigerende maatregelen voor stikstof;
• Binnen de overeenkomst Beheer en Onderhoud 2022-2023 is een extra 
opdracht op het Hoofdwatersysteem afgesproken. Deze opdracht betreft 
groot onderhoud IJmuiden en Schellingwoude, klimaatadaptatie, 
bestuurlijke afspraken Wadden, toezegging Chinese riviercommissie, 
zeer zorgwekkende stoffen en thermische energie (€ 9,9 miljoen);
• Middelen voor extra capaciteit die RWS levert in het kader van beleids­
ondersteuning en advisering (€ 14,1 miljoen);
• Apparaatsmiddelen voor de verdere versterking van de Cyber Security 
van RWS (€ 6,8 miljoen);
• Budget voor de planfase voor de vervanging van de Industriële Automa­
tisering (IA) op de Vaarweg Lemmer Delfzijl (€ 6,0 miljoen);
• Verlenging van de Search and Rescue (SAR) contract op de Noordzee 
(€ 6,0 miljoen). Voor het uitvoeren van de SAR-functie op de Noordzee 
huurt IenW een helikopter. De administratieve verantwoordelijkheid 
voor het contract ligt bij het ministerie van IenW (RWS). Het benodigde 
budget voor de verlenging is door het ministerie van Defensie 
overgemaakt aan IenW;
• Apparaatsmiddelen voor het verbeteren van de informatiehuishouding 
(€ 5,7 miljoen);
Tweede Kamer, vergaderjaar 2022–2023, 36 360 XII, nr. 1 204
