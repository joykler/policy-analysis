De permanente bijdragen in NAVO-verband zijn geïntensiveerd, waaronder 
de bijdrage aan de enhanced Forward Presence (eFP) inzet in Litouwen. Hier 
heeft een uitbreiding van het aantal militairen plaatsgevonden. In het kader 
van extra eFP activiteiten is in Roemenië een compagnie infanterie geïnte­
greerd in een Franse eenheid. Tevens heeft Nederland vanaf medio april tot 
medio oktober in Slowakije met een Patriot Fire Unit binnen de door 
Duitsland geleide Multinational Air and Missile Defence Task Force een 
bijdrage geleverd.
Eveneens zijn gedurende periodes van vijf weken Oekraïense militairen 
door Nederlandse militaire trainers getraind in het Verenigd Koninkrijk als 
voorbereiding om aan het front te worden ingezet en is Oekraïne 
ondersteund met verwerven en het leveren van militaire middelen. 
Daarnaast heeft Defensie tweemaal een geïntegreerd team naar Oekraïne 
gezonden om forensische opsporingscapaciteit te leveren ter onder­
steuning van het International Criminal Court.
De Standing NATO Maritime Groups (SNMG en SNMCMG) zijn in 
verhoogde staat van paraatheid gebracht en zijn omgedoopt naar Task 
Group 441.01 t/m TG-441.04. De groepen zijn meer dan anders actief 
geweest bij het oostfront. Zo voerde Nederland het commando over de 
SNMG-1 dat door de inval in Oekraïne direct onder bevel is gesteld van 
Supreme Allied Commander Europ (SACEUR) van de NAVO. Tevens heeft 
Nederland een additionele bijdrage geleverd met een mijnenjager aan 
SNMCMG-2 in de Middellandse Zee.
Ook stonden er F-16’s klaar voor de Quick Reaction Alert om het luchtruim 
van Nederland, België en Luxemburg te beschermen.
Qua overige missies leverde defensie in 2022 een bijdrage aan de anti-ISIS 
coalitie en bredere veiligheidsinzet in Irak.
Voorts heeft Nederland de eerste vijf maanden van 2022 bijgedragen met 
een C-130 vliegtuig inclusief bemanning en ondersteunend personeel aan 
de VN-missie MINUSMA te Mali. Gedurende het gehele jaar 2022 heeft 
Nederland de Force Commander (FC) MINUSMA geleverd met een kleine 
staf.
Daarnaast continueerde Defensie de bijdragen aan verschillende missies in 
het Midden-Oosten zoals UNDOF, UNTSO, UNIFIL en USSC. Ook leverde 
Defensie onder andere een kleinschalige bijdrage aan de EU maritieme 
missies Atalanta en Irini. Hierbij is de bijdrage aan Irini in het derde kwartaal 
van 2022 beëindigd. Eveneens leverde Nederland stafcapaciteit aan twee 
missies in Mali (EUTM en MINUSMA). Daarnaast heeft Nederland stafca­
paciteit geleverd aan de EU Liaison and Planning Cell (EULPC) in Tunis.
Defensie heeft ondersteuning geleverd aan het door de Verenigde Staten 
geleide Global Peace Operations Initiative (GPOI) programma in Togo 
gedurende de maanden juli tot oktober. Tijdens deze training zijn Togolese 
militairen voorbereid op hun inzet in MINUSMA.
Tweede Kamer, vergaderjaar 2022–2023, 36 360 X, nr. 1 34
