wederrechtelijk verkregen voordeel, verbeurdverklaringen en ontnemingen 
als onderdeel van een transactie. In 2022 is in totaal een afpakbedrag 
ontvangen van € 106,2 mln. Ten opzichte van de begroting is de realisatie 
€ 278,2 mln. lager uitgevallen, vanwege het uitblijven van een grote afpak­
opbrengst/schikking.
4.4 Artikel 34: Straffen en beschermen
Figuur 3
A. Algemene doelstelling
Voorkomen dat burgers (opnieuw) dader of slachtoffer worden van crimi­
naliteit, volwassenen en kinderen beschermen die vanwege de kwetsbare 
positie waarin zij verkeren bedreigd of verleid worden door (herhaalde) 
criminaliteit of die bedreigd worden in hun ontwikkeling en bewerkstelligen 
dat met een straf genoegdoening wordt geboden aan het slachtoffer en aan 
de samenleving als geheel.
Het borgen van de veiligheid door de tenuitvoerlegging van strafrechtelijke 
sancties, het bevorderen van het nemen van preventieve maatregelen door 
burgers en bedrijven, het versterken van de positie van slachtoffers, het 
beschermen van jeugdigen die in hun ontwikkeling worden bedreigd in de 
opvoed- en leefsituatie en het realiseren van een effectieve aanpak van 
jeugdcriminaliteit en geweld in huiselijke kring.
B. Rol en verantwoordelijkheid
De Minister voor Rechtsbescherming heeft verantwoordelijkheden ten 
24
aanzien van preventie, tenuitvoerlegging van strafrechtelijke sancties , 
slachtofferzorg en jeugdbescherming en jeugdsancties.
Met betrekking tot preventie:
• draagt de Minister voor Rechtsbescherming stelselverantwoordelijkheid 
voor het kansspelbeleid, met als doel dat Nederlandse burgers op een 
veilige en verantwoorde manier kunnen deelnemen aan kansspelen;
• stimuleert de Minister voor Rechtsbescherming preventie door het 
beschikbaar stellen van integriteitsinstrumenten.
24
 De wettelijke grondslag wordt onder meer gegeven door het Wetboek van Strafrecht, het Wetboek 
van Strafvordering, de Penitentiaire beginselenwet, de Beginselenwet verpleging terbeschik­
kinggestelden, de Beginselenwet justitiële jeugdinrichtingen en de Vreemdelingenwet.
Tweede Kamer, vergaderjaar 2022–2023, 36 360 VI, nr. 1
