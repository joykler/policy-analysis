Op grond van de gemiddelde omzet over de jaren 2020, 2021 en 2022 
bedraagt de maximaal toegestane stand van het eigen vermogen € 130,5 
mln. De berekening van het maximale eigen vermogen is gebonden aan 
een maximumomvang van 5% van de gemiddelde jaaromzet berekend over 
de laatste drie jaar (artikel 27 lid 4 c van de Regeling agentschappen).
De toevoeging door moederdepartement bestaat uit de aanvulling van het 
negatieve eigen vermogen per 31-12-2021 (€ 1,45 mln.) en voor mutaties in 
het eigen vermogen voor bijdragen in de bedrijfsvoering (€ 78 mln.)
Het exploitatieresultaat 2022 bedraagt € 22,1 mln. en is verantwoord als 
onverdeeld resultaat 2022. Dit zal in 2023 ten gunste van de exploitatiere­
serve worden gebracht.
Voorzieningen
Tabel 66 Voorzieningen (x € 1.000)
Omschrijving voorziening Stand per Overdracht JIO Vrijval Dotatie Onttrekking Stand per
1-1-2022 / herrubicering in 2022 in 2022 in 2022 31-12-2022
Voorziening SBF 39.300 ‒ 177 28.660 ‒ 26.003 41.780
Reorganisatievoorziening 8.601 8 ‒ 1.037 2.138 ‒ 2.024 7.686
Voorziening van Werk naar Werk 2.711 ‒ 151 ‒ 462 581 ‒ 1.419 1.260
Voorziening doorlopende salariskosten 3.597 ‒ 1.084 1.167 ‒ 822 2.858
Voorziening Regeling vervroegde uittreding 0 488 488
Voorziening verzelfstandiging Mesdagkliniek 1.060 90 ‒ 152 998
Voorziening zorgkosten in detentie 7.500 7.500
Totaal 62.769 ‒ 143 ‒ 2.760 33.124 ‒ 30.420 62.570
De voorzieningen zijn in 2022 met een bedrag van circa € 0,2 mln. gedaald. 
Belangrijkste oorzaken zijn de uitstroom van medewerkers die gebruik 
maken van de VWNW regeling uit de CAO. Tevens de uitstroom van 
medewerkers die opgenomen waren in de voorziening doorlopende salaris­
kosten in verband met reorganisaties inzake het Masterplan in 2013 t/m 
2015. De belangrijkste posten binnen de voorzieningen betreffen de 
(substantieel bezwarende functies) SBF regeling vanuit de CAO Rijk. Omdat 
deze regeling bij volledige beëindiging van het dienstverband fiscaal als 
«pre-pensioen» is aangemerkt, geldt hier de fiscale eindheffing RVU 
(regeling voor vervroegde uittreding) van 52% naast de reguliere 
loonheffing. Voor deeltijd SBF geldt deze heffing niet. Deze regeling wordt 
sinds 1-10-2014 met de invoering van een nieuwe SBF-regeling uitgevoerd 
door APG/Loyalis. Onder de reorganisatievoorzieningen vallen met name 
medewerkers die uit dienst zijn gegaan met een vaststellingsovereenkomst 
alsmede is hieronder een voorziening verantwoord inzake te betalen 
suppletie voor medewerkers waarvoor een garantie geldt op het behoud 
van het salarisniveau vòòr de reorganisatie. De voorziening zorgkosten 
betreft de claim van zorgverzekeraars voor ten onrechte betaalde zorg voor 
gedetineerden. Tenslotte is er een voorziening gevormd voor de Regeling 
Vervroegde Uittreding voortvloeiend uit de CAO afspraken 2022.
Tweede Kamer, vergaderjaar 2022–2023, 36 360 VI, nr. 1 130
