Artikel 4: Consulaire dienstverlening en uitdragen Nederlandse waarden
A. Algemene doelstelling
Het verlenen van goede consulaire diensten aan Nederlanders in nood in 
het buitenland, evenals het verstrekken van reisdocumenten aan Neder­
landers in het buitenland. Daarnaast levert het kabinet een bijdrage aan 
een gereguleerd personenverkeer door de Nederlandse inbreng in het 
Europese visumbeleid en is verantwoordelijk voor de visumverlening kort 
verblijf.
Het versterken van de Nederlandse cultuursector door internationale uitwis­
seling en presentatie; verbindingen leggen met economische diplomatie en 
andere prioriteiten van geïntegreerd buitenlandbeleid, zoals het mensen­
rechtenbeleid en veiligheidsbeleid.
De strategische inzet van publieksdiplomatie door het postennetwerk en BZ 
heeft als doel begrip en draagvlak te vergroten voor het geïntegreerde 
buitenlandbeleid (HGIS) en het eenduidig versterken van de beeldvorming 
over Nederland bij buitenlandse doelgroepen via de publieke band. De 
aanpak verstevigt het netwerk van beleidsbeïnvloeders die de besluit­
vorming op voor Nederland relevante beleidsterreinen kunnen 
beïnvloeden.
B. Rol en verantwoordelijkheid
De Minister van Buitenlandse Zaken is verantwoordelijk voor:
Consulaire dienstverlening 
Uitvoeren 
– Visumbeleid kort verblijf van het Koninkrijk der Nederlanden.
– Afgifte van machtigingen voorlopig verblijf (MVV’s) op de posten.
– Afname van inburgeringsexamens buitenland.
– Orange Carpet-beleid, ter bevordering van het Nederlandse bedrijfs­
leven.
– Bijstand aan Nederlanders in nood in het buitenland.
– Begeleiding van Nederlanders die in het buitenland gedetineerd zijn.
– Uitbrengen van reisadviezen.
– Crisisresponse.
– Afgifte van Nederlandse reisdocumenten in het buitenland en van diplo­
matieke en dienstpaspoorten.
– Afgifte van consulaire verklaringen en legalisaties.
Visumbeleid kort verblijf van het Koninkrijk der Nederlanden
Doorlooptijden visumaanvragen: percentage visumaanvragen kort verblijf 
dat binnen 15 dagen wordt afgehandeld.
2020 2021 2022
Streefwaarde 85% 85% 85%
Realisatie 92% 89% 76%
Bron: Ministerie van Buitenlandse Zaken
Tweede Kamer, vergaderjaar 2022–2023, 36 360 V, nr. 1 47
