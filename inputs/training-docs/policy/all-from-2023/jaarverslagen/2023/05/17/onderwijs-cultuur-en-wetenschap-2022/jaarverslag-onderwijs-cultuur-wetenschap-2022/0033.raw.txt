indicatoren, bestuurlijke overleggen en een jaarlijkse werkconferentie. 
Daarnaast kondigt de beleidsbrief hoger onderwijs en wetenschap een 
toekomstverkenning aan. Deze verkenning is in 2022 gestart. In de 
toekomstverkenning wordt een aantal fundamentele vragen gesteld die 
verder gaan dan de huidige beleidsvoornemens, om te onderzoeken wat er 
nodig is voor een toekomstbestendig stelsel van hoger onderwijs en 
wetenschap.
Dit kabinet maakt zich sterk voor wetenschappers en voor de uitkomsten 
van wetenschappelijk onderzoek. Die zijn noodzakelijk om maatschappelijke 
uitdagingen het hoofd te bieden. De beleidsbrief hoger onderwijs en 
wetenschap bevat een samenhangende set aan ambities en instrumenten 
specifiek voor de wetenschap. Het gaat allereerst om het versterken van 
het fundament. In 2022 zijn de starters- en stimuleringsbeurzen voor (jonge) 
onderzoekers aan universiteiten geïntroduceerd (oplopend tot € 156 miljoen 
structureel en € 144 miljoen uit het Fonds voor Onderzoek en Wetenschap). 
Het doel van de beurzen is het vergroten van de ruimte voor ongebonden 
onderzoek en het verlagen van de werk- en aanvraagdruk. Startersbeurzen 
zijn bedoeld voor jonge onderzoekers die een vaste positie als Universitair 
Docent krijgen aan een universiteit. Stimuleringsbeurzen kunnen ook aan 
andere onderzoekers aan universiteiten worden verstrekt. Met deze inves­
teringen wil het kabinet de balans tussen onderwijs en onderzoek weer 
terugbrengen en komt het kabinet tegemoet aan de knelpunten die werden 
geconstateerd in het bekostigingsonderzoek van PwC. Ook investeert dit 
kabinet in sectorplannen voor onderzoek en onderwijs (oplopend tot 
€ 200 miljoen structureel). Dit levert meer vaste posities op in het onderzoek 
en onderwijs en bevordert samenwerking tussen universiteiten in 
Nederland. Daarnaast wordt vanaf 2022 extra geïnvesteerd in praktijkgericht 
onderzoek aan hogescholen en onderzoeksinfrastructuur (oplopend tot 
€ 50 miljoen structureel en € 50 miljoen uit het fonds). Tot slot wordt een 
matchingsregeling voorbereid om Nederlandse kennisinstellingen te 
stimuleren om nog meer te profiteren van Horizon Europe, het Europese 
programma voor onderzoek en innovatie (zeven jaar lang € 75 miljoen uit 
het fonds).
Om bij te dragen aan de tweede hoofddoelstelling in de beleidsbrief hoger 
onderwijs en wetenschap - meer ruimte voor divers talent - is het budget 
van de Nederlandse Organisatie voor Wetenschappelijk Onderzoek (NWO) 
voor de Open Competitie verhoogd (een extra investering van € 60 miljoen 
per jaar, uit het Fonds voor Onderzoek en Wetenschap). Daarnaast lanceert 
NWO voorjaar 2023 een onderzoekscall voor consortia die behoren tot de 
wereldtop of hiertoe de potentie hebben (€ 200 miljoen uit het fonds). Ook 
worden beleidsinitiatieven gelanceerd, inclusief investeringen, voor meer 
sociale veiligheid, diversiteit en inclusie. Het is belangrijk dat weten­
schappers altijd in vrijheid hun werk kunnen doen en tegelijkertijd met hun 
onderzoek verbinding zoeken met de samenleving. En dat wij als 
samenleving kennis uit wetenschappelijk onderzoek koesteren en benutten. 
Om bedreigde wetenschappers te steunen is in november 2022 het 
Meldpunt WetenschapVeilig gelanceerd. WetenschapVeilig helpt weten­
schappers de juiste hulp te vinden in geval van bedreiging, intimidatie en 
haatreacties. Het biedt relevante informatie over wat medewerkers, leiding­
gevenden en instellingen kunnen doen ter preventie van- of als reactie op 
bedreigingen en intimidatie. Verder is in 2022 de subsidie voor het landelijk 
programma Erkennen en Waarderen van start gegaan om samen met het 
veld te zorgen dat alle kerntaken van wetenschappers (onderzoek, 
onderwijs, impact, leiderschap, en voor umc’s patiëntenzorg) onderdeel te 
laten zijn van het belonings- en bevorderingssysteem.
Tweede Kamer, vergaderjaar 2022–2023, 36 360 VIII, nr. 1
