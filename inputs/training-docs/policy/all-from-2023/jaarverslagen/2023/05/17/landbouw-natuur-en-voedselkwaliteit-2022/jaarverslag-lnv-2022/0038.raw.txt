van maatregelen in de praktijk ontwikkeld, door gebruik te maken van 
bestaande databronnen van de Gecombineerde Opgave. Deze zal vanaf 
2023 jaarlijks worden ingezet voor het kunnen volgen van de bodemdoelen.
Vanuit het spoor ‘Kennisontwikkeling’ zijn in 2022 nieuwe tussenresultaten 
behaald via meerjarig onderzoek ten aanzien van onder meer koolstofvast­
legging, lachgasemissie, het meekoppelen van maatregelen met duurzaam 
bodembeheer en toepassing in praktijknetwerken. Op het spoor ‘Kennis­
verspreiding’ heeft het Deltaplan Agrarisch Waterbeheer gezorgd voor 
continuering van de kennisdeling met agrariërs omtrent duurzaam 
bodembeheer en klimaatadaptatie via het opzetten van regionale 
bodemteams, versterking van de kennisbasis en kenniscarrousel. In 2022 
zijn vanuit het spoor ‘Innovatieopgaven agroketen’ activiteiten uitgevoerd 
voor het versterken van de inzet van rustgewassen voor biogrondstoffen 
(verdienmodel) en om bodemverdichting te voorkomen in samenwerking 
met ketenpartijen. De Nationale Bodemtop van 2022 is in 2022 georgani­
seerd waarop vele partijen elkaar weer fysiek konden ontmoeten. Op het 
spoor ‘Versterken regionale initiatieven’ zijn bijdragen geleverd aan Regio 
Deals en het IBP Vitaal Platteland en is een gewerkt aan een studie gestart 
voor de regionale potentie en kansen van koolstofvastlegging en duurzaam 
bodembeheer.
Klimaatadaptatie
In 2022 is de uitvoering van het Actieprogramma Klimaatadaptatie 
Landbouw voortgezet. Het doel van het actieprogramma is dat alle 
ondernemers in de land- en tuinbouw in 2030 voorbereid zijn om duurzaam 
en effectief om te gaan met veranderingen in het klimaat, zoals neerslagex­
tremen, droogte, hitte en verzilting. De urgentie van klimaatadaptatie is in 
2022 onderstreept door de extreme droogte, met schade aan gewassen tot 
gevolg. In juli 2022 is er een brief naar de Tweede Kamer gestuurd met de 
stand van zaken en vervolg van het Actieprogramma Klimaatadaptatie 
Landbouw(TK 35925-XIV-159).. Ook is LNV aangesloten bij een werkgroep 
klimaatadaptatie van de financiële sector van de Nederlandse Bank. LNV 
was aangesloten op de Beleidstafel wateroverlast en hoogwater, met name 
voor de opgaven waterkwantiteit in het landelijk gebied (overlast én 
droogte), die integraal benaderd mee genomen zullen moeten gaan worden 
in het Nationaal Programma Landelijk Gebied.
Borgstelling MKB-landbouwkredieten
De corona-module onder de Borgstelling MKB-landbouwkredieten (BL-C) is 
per 1 juli 2022 definitief beëindigd. En op 18 december heeft het kabinet 
besloten in verband met de economische effecten van de Russische oorlog 
tegen Oekraïne een borgstelling voor de glastuinbouwsector (BL-G, TK 
32637-529) in het leven te roepen, voor een groep bedrijven die tijdelijk meer 
werkkapitaal nodig hebben voor zij zich aan de gewijzigde omstandigheden 
hebben kunnen aanpassen. Deze zal begin 2023 opengesteld kunnen gaan 
worden. Daarnaast is onder het Omschakelprogramma begin 2022 de 
borgstelling voor werkkapitaal bij omschakeling (BL-O) geopend.
Waardering voor voedsel
In 2022 is het beleid geëvalueerd (TK 31532-271). Op basis van de evaluatie 
kan worden geconcludeerd dat er over het algemeen tevredenheid is over 
de inzet, de tot stand gekomen samenwerking en de ‘output’ van de afzon­
derlijke activiteiten vanuit de Voedselagenda. De losse activiteiten die onder 
de Voedselagenda vallen, worden in grote lijnen als doelmatig ervaren. 
Tegelijk constateert de evaluatie dat er geen sprake is geweest van een 
integraal voedselbeleid. In reactie op de evaluatie is aangegeven dat in 
Tweede Kamer, vergaderjaar 2022–2023, 36 360 XIV, nr. 1
