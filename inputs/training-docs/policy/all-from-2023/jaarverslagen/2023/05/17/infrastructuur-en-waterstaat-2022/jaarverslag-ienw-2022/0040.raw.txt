Kennisprogramma zeespiegelstijging
In het Kennisprogramma Zeespiegelstijging wordt onderzoek gedaan naar 
zeespiegelstijging, de effecten ervan voor Nederland en de handelingsper­
spectieven voor de korte en de lange termijn. In 2022 heeft KNMI aanvullend 
onderzoek afgerond dat bijdraagt aan de nieuwe scenario’s voor zeespie­
gelstijging. Met behulp van ontwikkelde en aangepaste modellen hebben 
berekeningen plaatsgevonden van de gevolgen van zeespiegelstijging voor 
waterveiligheid, zoetwaterbeschikbaarheid en de zandige kust.
Integraal Riviermanagement (IRM)
In 2022 is de bestuurlijke opdracht herijkt en is gewerkt aan de basisstukken 
voor besluitvorming in 2023 over het POW-IRM (Programma onder de 
Omgevingswet, 50%-versie gereed). In het POW worden beleidsbeslis­
singen ten aanzien van bodemligging en sedimenthuishouding en afvoer­
capaciteit, prioritaire gebieden en urgente systeemingrepen vastgelegd. 
Daarnaast worden afspraken gemaakt over een werkwijze voor de realisatie 
van IRM en input gegeven voor de IRM-kennisagenda.
De werkzaamheden voor de plan MER en MKBA zijn in 2022 gestart.
In het praktijknetwerk IRM komen betrokkenen van diverse rivierprojecten, 
bijvoorbeeld de pilots, bij elkaar om kennis en ervaring te delen zodat deze 
ook in andere (nieuwe) projecten toegepast kunnen worden. Het afgelopen 
jaar zijn de eerste twee praktijknetwerkdagen georganiseerd en succesvol 
verlopen.
Het gesprek met de internationale gremia over IRM is in 2022 nog niet 
gestart vanwege geen/onvoldoende capaciteit. De internationale context 
speelt een belangrijke rol voor de uitvoering van maatregelen in een 
adaptief uitvoeringsprogramma.
Grondwater
De ambtelijke Studiegroep Grondwater heeft in 2022 haar advies voor de 
duurzame instandhouding van grondwatervoorraden afgerond. Onderdeel 
van dit advies was een Feitenrelaas Grondwater. Als aanvulling op dit 
feitenrelaas is Deltares gevraagd een visuele analyse te maken, welke 
hierop aansluit. Dit heeft geresulteerd in de Integrale Grondwaterstudie 
Nederland (ISGN). In deze studie wordt een beeld geschetst van de 
bestaande en gewenste toestand van het grondwater op landelijke schaal. 
Trends en aandachtspunten zijn beschreven en gevisualiseerd voor 
5 thema’s: ‘verdroging natuur’ (Hoog Nederland), ‘bescherming grondwa­
terkwaliteit’, ‘energietransitie en grondwater’ en ‘stedelijk gebied en 
grondwater’ (focus op Laag Nederland) en ‘zoetwatervoorziening en 
grondwater’. Tevens worden mogelijke oplossingsrichtingen gegeven voor 
deze opgaven en eerste inzichten voor integrale oplossingen om het grond­
watersysteem van Nederland te herstellen en robuust te maken voor 
toekomstige veranderingen. Op dit moment wordt de laatste hand gelegd 
aan de afronding van het onderzoek
E. Budgettaire gevolgen van beleid
Tabel 7 Budgettaire gevolgen van beleids art. 11 Integraal Waterbeleid (bedragen x € 1.000)
Vastgestelde 
Realisatie Verschil
begroting
2018 2019 2020 2021 2022 2022 2022
Verplichtingen 36.485 41.220 30.283 30.650 96.183 55.320 40.863 1
Tweede Kamer, vergaderjaar 2022–2023, 36 360 XII, nr. 1 40
