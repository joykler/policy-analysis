Vordering EU uitgaven ELFPO (POP3)
De vordering EU uitgaven ELFPO is als volgt te specificeren: Bedrag
Te veel ontvangen ELFPO voorgaand dienstjaar ‒ 90
ELFPO boekjaar 2022, in 2021 gerealiseerde uitgaven 32.926
Vordering 31 december 2021 32.836
ELFPO boekjaar 2022, in 2022 gerealiseerde uitgaven 93.234
Ontvangsten uit ELFPO boekjaar 2022 ‒ 126.072
Afrekeningen 2021 0
Te veel ontvangen ELFPO boekjaar 2022 ‒ 2
ELFPO boekjaar 2023, in 2022 gerealiseerde uitgaven 32.009
Vordering 31 december 2022 32.007
De jaaraangifte is lager vastgesteld dan de maandelijkse gedeclareerde 
bedragen. Naar verwachting zal de Europese Commissie de jaaraangifte 
2022 in 2023 definitief vaststellen en het te veel ontvangen bedrag 
verrekenen.
* Het boekjaar van ELFPO loopt van 16 oktober tot en met 15 oktober van 
het volgende jaar.
Vorderingen op provincies inzake POP
De provincies zijn betrokken bij de uitvoering van de projecten en 
regelingen van het Plattelandsontwikkelingsprogramma (POP). Het gaat 
hier om uitgaven die door RVO.nl zijn gerealiseerd waarvan de provincies 
een deel van de financiering voor hun rekening nemen volgens het 
afgesloten convenant voor de uitvoering. De gerealiseerde uitgaven worden 
per kwartaal door RVO.nl bij de provincies in rekening gebracht. Het huidige 
POP3 loopt van 2014 tot en met 2022.
Vorderingen op overige opdrachtgevers RVO
RVO.nl voert opdrachten uit voor derden. De opdrachten worden verstrekt 
door publieke, particuliere en Europese organisaties. Het openstaande 
bedrag zal RVO.nl in rekening brengen bij de betreffende opdrachtgevers.
Superheffing
RVO.nl heeft van 1 januari 2014 tot 1 april 2015 de melkquoteringsregeling 
uitgevoerd. Op grond van de Europese regelgeving was bij overschrijding 
van het landenquotum superheffing verschuldigd aan Brussel. De verschul­
digde heffing is vervolgens doorberekend aan kopers en veehouders. In 
verband met recente uitspraken van het hof in een procedure en een door 
RVO gestarte bestuurdersaansprakelijkheidsprocedure zal de afwikkeling 
nog enige tijd vergen.
Europees Fonds voor Maritieme Zaken en Visserij
Het betreft de door LNV gedane uitgaven voor de uitvoering van projecten 
en regelingen van het Europees Fonds voor Maritieme Zaken en Visserij.
Balanspost 7
Schulden buiten begrotingsverband 67.219
Onder de schulden buiten begrotingsverband zijn de bedragen opgenomen die nog 
ten gunste van derden moeten worden gebracht.
Tweede Kamer, vergaderjaar 2022–2023, 36 360 XIV, nr. 1
