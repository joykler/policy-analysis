Op voorhand worden uitsluitingscriteria toegepast zoals bijvoorbeeld ‘of 
elders ook financiering is gevraagd’ of ‘betreft het uitsluitend een vraag om 
mensen zonder dat daar resultaat aan gekoppeld is’. Wat overblijft zijn de 
initiatieven die deel uitmaken van het programmaportfolio Open op Orde.
Omdat veel initiatieven grote investeringen vragen en daarmee vaak ook 
een lange doorlooptijd kennen, worden de initiatieven uitgewerkt in 
kleinere werkpakketten. De werkpakketten kennen een doorlooptijd van 
normaliter 3 tot 5 maanden en vertegenwoordigen een waarde van 
ongeveer € 250.000,-. Op deze manier blijft het programma wendbaar en is 
eventueel bijsturen en/of herprioriteren tijdig mogelijk.
Ook deze werkpakketten worden geordend. Dit gebeurt op basis van hun 
bijdrage aan kritieke succesfactoren in de Informatiehuishouding. Voor elk 
initiatief wordt bepaald wat de meest waardevolle werkpakketten zijn die als 
eerste opgepakt worden. Er is dus niet alleen sprake van het prioriteren van 
initiatieven maar er van het ordenen van werkpakketten binnen een 
initiatief. De ordening van werkpakketten vindt plaatst binnen de backlog 
van elke afzonderlijke prioritaire categorie.
JenV heeft dit geconcretiseerd in het volgende schema, van Input naar 
Impact.
De ordening gebeurt op basis van de bijdrage van het werkpakket aan vijf 
kritieke succesfactoren voor het verbeteren van de informatiehuishouding: 
«waar we beter in moeten worden»:
Verbeterde duurzame toegankelijkheid, het vermogen dat aanwezige en 
gebruikte gegevens (incl. documenten en content) leesbaar en in de 
oorspronkelijke vorm beschikbaar blijven gedurende de wettelijke termijn.
Verbeterde traceerbaarheid van processtappen, het vermogen om de wijze 
waarop een resultaat tot stand is gebracht te reconstrueren op basis van 
de doorlopen stappen die tot dit resultaat hebben geleid.
Vergrote betrouwbaarheid van gegevens, het vermogen om de waarde 
(data) van een gegeven (betekenis) op een juiste manier te kunnen duiden 
in termen van betekenis, authentiek, controleerbaar, correcte substitutie.
Vergrote kenbaarheid van de datacontext, het vermogen om de juiste 
context van de beschikbare data (waardes) te interpreteren (transitie van 
‘data’ naar 'informatie'). Om juist gebruik van data te verhogen is het 
noodzakelijk om de betekenis (zie 'betrouwbaarheid gegevens') en de 
context te weten waarin de data is ontstaan
Verbeterde beschikbaarheid en juiste IHH kennis en kunde, de vaardigheden 
van medewerkers vormen een belangrijke component om het gestelde doel 
te behalen. Zowel in termen van communicatie met de maatschappelijke 
doelgroepen als het beheren en (door)ontwikkelen van de benodigde 
oplossingen.
Tweede Kamer, vergaderjaar 2022–2023, 36 360 VI, nr. 1 31
