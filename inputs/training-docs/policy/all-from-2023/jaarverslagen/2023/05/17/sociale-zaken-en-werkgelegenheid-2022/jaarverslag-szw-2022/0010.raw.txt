2.2 Specifieke aandachtspunten
Begrotingsgefinancierde en premiegefinancierde regelingen
In de begrotingen en de jaarverslagen van het Ministerie van SZW wordt 
gerapporteerd over zowel begrotingsgefinancierde als premiegefinan-
cierde regelingen. In de beleidsartikelen waar  premiegefinancierde
uitgaven en ontvangsten voorkomen zijn deze opgenomen in een afzonder­
lijke tabel ‘Budgettaire gevolgen van beleid’. In de paragraaf beleidspriori­
teiten wordt ingegaan op de ontwikkeling van het totaal van deze uitgaven. 
De begrotingsgefinancierde uitgaven en ontvangsten komen een-op-een 
voort uit de administratie van SZW. De premiegefinancierde uitgaven en 
ontvangsten zijn afgeleid uit de jaarverslagen van UWV en de SVB.
Rol en verantwoordelijkheid: taakverdeling Minister van Sociale Zaken en 
Werkgelegenheid en Minister voor Armoedebeleid, Participatie en 
Pensioenen
De politieke leiding van het Ministerie van Sociale Zaken en Werkgele­
genheid bestaat uit de Minister van Sociale Zaken en Werkgelegenheid en 
de Minister voor Armoedebeleid, Participatie en Pensioenen. De verdeling 
van de beleidsterreinen is vastgelegd in de portefeuilleverdeling van het 
kabinet Rutte IV. Waar in dit jaarverslag gesproken wordt van 'de Minister', 
wordt bedoeld de Minister in wier portefeuille betreffend beleidsterrein valt.
Focusonderwerp
Naar aanleiding van het verzoek van de Tweede Kamer om bij de verant­
woording over het jaar 2022 aandacht te besteden aan de terugkeer naar 
een regulier en voorspelbaar begrotingsproces, is in de Rijksbegrotings­
voorschriften een eenmalige bijlage bij het jaarverslag voorgeschreven. 
Deze bijlage is opgenomen als bijlage 5 in het jaarverslag 2022 van het 
Ministerie van SZW.
Grondslagen voor de vastlegging en waardering
De verslaggevingsregels en waarderingsgrondslagen die van toepassing 
zijn op de in dit jaarverslag opgenomen financiële overzichten zijn ontleend 
aan de Comptabiliteitswet 2016 en de daaruit voortvloeiende regelgeving, 
waaronder de Regeling rijksbegrotingsvoorschriften 2023 en de Regeling 
agentschappen. Voor de departementale begrotingsadministratie wordt 
het verplichtingen-kasstelsel toegepast en voor de baten-lasten agent­
schappen het baten-lastenstelsel. Sinds 1 januari 2018 vallen onder het 
Ministerie van SZW geen agentschappen meer.
Gegevens oude jaren
In dit jaarverslag worden ook kerncijfers gepresenteerd over jaren vóór 
2022. Hierbij wordt uitgegaan van de meest recente informatie. Dit betekent 
dat deze cijfers kunnen afwijken van voorlopige gegevens die in vorige 
jaarverslagen werden gepresenteerd.
Afwijkingen van de Rijksbegrotingsvoorschriften
Bij de budgettaire tabellen in het beleidsverslag wordt het verschil tussen 
de budgettaire raming uit de begroting 2022 en de realisatie voor het jaar 
2022 toegelicht indien de afwijking tussen raming en realisatie groter is dan 
5% van het begrotingsbedrag of groter is dan € 25 miljoen. Hiermee wordt 
afgeweken van de RBV-model 3.22e.
Tweede Kamer, vergaderjaar 2022–2023, 36 360 XV, nr. 1 10
