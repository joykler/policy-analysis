om de dienstverlening en de tevredenheid over hybride werken en de 
hybride werkomgeving verder te verbeteren. Daarnaast zijn in een aantal 
rijkskantoren bezettingsgraadmetingen uitgevoerd. De metingen vormen 
input voor een rijksbrede database die in ontwikkeling is. In 2022 is verder 
het rijksbreed kunstbeleid geëvalueerd. De aangestelde programmama­
nager is gestart met het uitwerken van de aanbevelingen. 
Organisatieomvang* Rijks Beveiligings Organisatie (RBO)
De RBO vervult een onmisbare functie binnen de Rijksoverheid. Ze beveiligt 
met zo’n 1.250 beveiligingsprofessionals meer dan 450 (rijks)locaties voor 
ruim 30 afnemers. Er zijn ongeveer 500 fte’s in vaste dienst. Verder werkt 
de RBO met particuliere beveiligingsorganisaties (PBO’s). Bij die samen­
werking houdt de RBO toezicht op voorwaarden en werkwijze. Afspraak met 
de branche en bonden is gemaakt om in het kader van een evenwichtige 
verhouding 100 fte’s extra aan te nemen en 25 banen te creëren voor 
mensen met een afstand tot de arbeidsmarkt. De rijkslocaties en afnemers 
zijn ministeries en uitvoeringsorganisaties, maar ook belangrijke waterke­
ringen.
Naast de (rijks)locaties beveiligt de RBO ook zo’n 120 (inter)nationale rijks­
evenementen. De omzet van de RBO bedraagt in 2022 ongeveer 96 miljoen 
euro.
Organisatieomvang*1
Interdepartementale Post- en Koeriersdienst (IPKD)
De IPKD verzorgt transport- en koeriersdiensten voor ministeries en 
agentschappen. De dienst richt zich vooral op vertrouwelijke en 
gerubriceerde zendingen. Als wettelijke taak heeft de dienst het bezorgen 
van gerechtelijke brieven voor het Openbaar Ministerie. De IPKD voert ook 
bijzondere opdrachten uit. Zo verspreidde de dienst in 2022 voor het 
ministerie van OCW zelftesten aan ongeveer 9.000 onderwijsinstellingen 
in Nederland. Ook bezorgde de dienst, vanwege de coronamaatregelen, 
meubilair en ICT-middelen voor thuiswerkplekken. De IPKD werkt met een 
vaste bezetting van ongeveer 135 medewerkers, aangevuld met zo’n 20 
fte aan uitzend­krachten. Daarnaast werkt de dienst via 
aanbestedingscontracten met onderaannemers. Jaarlijks bezoekt de IPKD 
ongeveer één miljoen adressen. De omzet bedraagt in 2022 circa 23 
miljoen euro.
RBO en IPKD nu RBL
Per 1 januari 2023 zijn de RBO en de IPKD ondergebracht in één 
zelfstandige organisatie. Dit agentschap heeft de naam Rijksorganisatie 
Beveiliging en Logistiek (RBL). Hiermee geven we helderheid over de 
taken van de betreffende organisaties, en inrichting van de governance, 
sturing op tarieven en bijbehorend kostprijsmodel. De taakbesluiten die 
gemaakt zijn voor de RBO en de IPKD zijn hierin meegenomen. 
Samenvoegen betekent ook samen kijken naar de transitie. Dat betekent 
dat specifiek een transitie­programma is gestart onder de directeur RBL 
die naast organisatorische en cultuuraspecten ook aandacht besteedt aan 
de positionering van deze organisatie in het totaal van de dienstverleners 
van en voor het Rijk.
* Uitzonderingen organisatieomvang: Nationaal Comité 4 en 5 mei.
*1 Uitzonderingen organisatieomvang: Incidenteel zbo’s en adviescolleges.
Jaarrapportage Bedrijfsvoering Rijk 2022
