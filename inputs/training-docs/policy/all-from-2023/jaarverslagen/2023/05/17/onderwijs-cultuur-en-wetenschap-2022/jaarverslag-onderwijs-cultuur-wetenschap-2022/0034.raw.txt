Om, ten derde, de maatschappelijke impact van onderzoek te vergroten, 
wordt in samenwerking met het Ministerie van Economische Zaken en 
Klimaat geïnvesteerd in deelname aan Europese partnerschappen 
(gemiddeld circa € 50 miljoen per jaar, uit het Fonds voor Onderzoek en 
Wetenschap). Ook wordt met financiële en niet-financiële impulsen ingezet 
op kennisveiligheid, open science and education, kennisbenutting en 
wetenschapscommunicatie. Een voorbeeld bij kennisbenutting is de 
investering in de Faculty of Impact, een programma om onderzoekers te 
ondersteunen bij het vertalen van nieuwe kennis in een startup met 
maatschappelijke impact. Verder wordt gewerkt aan de voorbereiding van 
een centrum voor het delen van expertise over wetenschapscommunicatie.
Naast de wetenschap maakt dit kabinet zich ook sterk voor het hoger 
onderwijs. Voor het hoger onderwijs bevat de beleidsbrief een omvangrijke 
financiële impuls. Na de afloop van de kwaliteitsafspraken worden de 
middelen voor de instellingen ten behoeve van de kwaliteit van het 
onderwijs voortgezet. Het gaat hierbij om een structureel bedrag van 
ongeveer € 625 miljoen per jaar. Daarnaast kondigt de brief meer eigen regie 
aan binnen het kwaliteitszorgstelsel, investeringen voor de ontwikkeling 
van een integrale aanpak voor studentenwelzijn (€ 15 miljoen per jaar) en 
het versterken van het beroepsonderwijs door samenwerking in de regio 
(€ 18 miljoen in 2023 oplopend naar € 20 miljoen structureel). Het kabinet 
stelt daarnaast structureel € 30 miljoen per jaar beschikbaar om de 
aansluiting van het onderwijs op de arbeidsmarkt te verbeteren in het hbo. 
Ook wordt in de brief € 90 miljoen aangekondigd voor hbo’s die in krimpre­
gio’s gevestigd zijn. De eerste tranche van dit geld is inmiddels besteed.
Voor het hoger onderwijs heeft het kabinet verder in 2022 het wetsvoorstel 
ingediend om de basisbeurs opnieuw in te voeren. Ook komt het kabinet 
met een tegemoetkoming voor jongeren die gestudeerd hebben onder het 
leenstelsel. Naast de herinvoering van de basisbeurs wordt de aanvullende 
beurs voor het hoger onderwijs verbreed zodat meer studenten hier gebruik 
van kunnen maken. De hernieuwde basisbeurs is een belangrijke stap in 
het in het versterken van de financiële positie van jongeren.
In het najaar van 2022 heeft het ministerie van OCW een expertconsultatie 
laten uitvoeren over internationalisering in het hoger onderwijs om onder 
andere, met het oog op de beleidsbrief internationalisering, te verkennen 
welke instrumenten en maatregelen ingezet kunnen worden om de 
groeiende instroom van internationale studenten meer beheersbaar te 
maken. Verder is financiële ondersteuning voor de Nederlandse 
deelnemende hoger onderwijsinstellingen aan het Europese Universiteiten 
Initiatief aangekondigd per Kamerbrief. Vanaf 2023 ontvangen deelnemers 
deze financiering en kunnen ook instellingen die in de komende periode 
een aanvraag voor het initiatief indienen financiering voor aanvraagpro­
cedure ontvangen.
10.4. Cultuur
Het jaar 2022 stond in het teken van de uitwerking van de plannen uit het 
coalitieakkoord. Het kabinet investeert € 170 miljoen structureel extra in 
cultuur, bovenop de reguliere € 1 miljard. De nieuwe middelen zijn voor 
blijvende investeringen die de positie van cultuur en makers versterken en 
zorgen voor de toegankelijkheid en kwaliteit van cultuur in het hele land. In 
de Meerjarenbrief cultuur - De kracht van creativiteit staat de uitwerking 
voor de komende jaren. Er zijn vijf prioriteiten: het versterken van de 
(arbeidsmarkt)positie van de culturele en creatieve professional; de 
denkkracht van makers en creatieven beter benutten bij grote 
Tweede Kamer, vergaderjaar 2022–2023, 36 360 VIII, nr. 1 34
