Bijlage 9: Rapportage burgercorrespondentie
1. Inleiding
Het Ministerie van Economische Zaken en Klimaat (EZK) rapporteert hierbij 
over de correspondentie van het kerndepartement, het Agentschap Telecom 
37
(AT) en de Rijksdienst voor Ondernemend Nederland (RVO) met burgers 
voor het kalenderjaar 2022. In deze rapportage wordt een beeld geschetst 
van de omvang van de correspondentie tussen burgers en EZK en binnen 
welke termijn deze correspondentie wordt behandeld.
Onder de term "burgerbrief' wordt volgens de definitie van de Nationale 
ombudsman verstaan: elk schriftelijk stuk dat een overheidsinstantie van 
een burger ontvangt. Het medium (brief, fax of e-mail) maakt daarbij niet 
uit. Ook het begrip burger is breed. Hieronder worden niet alleen individuele 
burgers begrepen, maar ook groepen en organisaties.
Specifiek betreft het bezwaarschriften, klaagschriften, Wob- en Woo-
38
verzoeken en overige brieven en e-mails.
Ook via Rijksoverheid.nl (verzorgd door het Ministerie van Algemene Zaken) 
zijn er vele contacten met burgers over de EZK-beleidsterreinen.
2. Aantallen
Tabel 122 Aantal burgerbrieven
Categorie 2021 2022
a. Bezwaarschriften (als bedoeld in de AwB) 17.534 13.032
b. Klaagschriften 460 534
c. Overige brieven en e-mails 3.746 5.156
d. Wob-verzoeken 215 237
a. Bezwaarschriften
Het kerndepartement, AT en RVO ontvingen in 2022 de volgende aantallen 
bezwaarschriften:
Tabel 123 Aantal bezwaarschriften
Aantal bezwaarschriften Afgehandeld binnen verdaagde 
(wettelijke) termijn
2021 2022 2021 2022
Kerndepartement EZK 69 77 48% 57%
1 2
RVO.nl 17.149 12.717 69% 39%
AT 316 238 90% 88%
1 Het aantal bezwaarschriften werd in 2022 sterk beïnvloed door de regeling Tegemoetkoming Vaste Lasten (TVL). 
Van de ontvangen bezwaarschriften waren er 9.257 voor de TVL.
2 Van de in totaal ca. 17.500 afgehandelde zaken, zagen er ca. 14.500 op de TVL. Vanwege de grote hoeveelheid 
TVL-bezwaren en ook de druk daardoor op de organisatie, was het zeer moeilijk om deze bezwaren binnen de 
wettelijke termijn af te handelen. Dit is sec voor TVL voor 28% van de zaken gelukt. Dit drukt de cijfers van het 
totaal. Wanneer we TVL buiten beschouwing laten is 92% van de zaken tijdig afgehandeld.
37
 Per 1 januari 2023 heet het AT: Rijksinspectie Digitale Infrastructuur (RDI).
38
 Op 1 mei 2022 is de Wet open overheid (Woo) in werking getreden en is daarmee de Wet 
openbaarheid van bestuur (Wob) vervallen.
Tweede Kamer, vergaderjaar 2022–2023, 36 360 XIII, nr. 1
