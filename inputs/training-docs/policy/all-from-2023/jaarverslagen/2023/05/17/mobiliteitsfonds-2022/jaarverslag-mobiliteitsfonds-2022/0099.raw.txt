– Diverse kleinere mutaties leiden tot per saldo hogere uitgaven 
(€ 4,4 miljoen).
3. De lagere uitgaven op artikelonderdeel 3.02.03 Vernieuwing Hoofdwater­
systeem (€ 6,7 miljoen) betreft het saldo van een kasschuif van € - 7,9 miljoen 
GVO Vervanging en Renovatie als gevolg van het aanpassen van het 
kasritme van het project Landelijk Meetnet Water. En € 1,2 miljoen aan 
diverse kleine mutaties.
Balanspost nog uit te voeren werkzaamheden
RWS is een agentschap met een baten lasten administratie. Bij de instelling 
van het agentschap is met het ministerie van Financiën afgesproken dat 
RWS geen resultaat (verlies of winst) mag behalen op de kosten die worden 
gemaakt voor activiteiten die door de markt worden verricht. De middelen 
die aan het einde van een boekjaar tekort of over zijn , worden op de balans 
van RWS verantwoord onder de post Nog Uit Te voeren Werkzaamheden 
(NUTW).
Via deze balanspost kunnen middelen eerder of later worden aangewend 
dan oorspronkelijk voorzien. Deze werkwijze is analoog aan de werkwijze 
die wordt gevolgd op het Deltafonds en het Mobiliteitsfonds. Daar wordt 
immers een saldo dat in enig jaar ontstaat meegenomen naar of verrekend 
met het volgende begrotingsjaar.
Deze post omvat overigens meer. Onder andere ook de mee- en tegenvallers 
op beheer- en onderhoudscontracten komen in deze balanspost. Tijdens 
de voorbereiding en uitvoering van werkzaamheden kan immers blijken dat 
deze op een later of eerder moment gerealiseerd zullen worden dan bij 
het opstellen van de programmering en begroting was voorzien. Dit kan 
komen door:
– het moeten inpassen van maatregelen die niet waren voorzien;
– wijzigende marktomstandigheden, met kostprijzen die sneller stijgen 
dan eerder geraamd. Dit leidt tot aanbestedingstegenvallers;
– gebrek aan beschikbare capaciteit bij de uitvoeringsorganisatie of op 
de markt.
De omvang van deze balanspost wordt aan het eind van ieder jaar bepaald 
door de kosten in dat jaar van de opbrengsten af te trekken. De balanspost 
wordt in een volgend jaar weer aan de opbrengsten toegevoegd.
Hieronder worden de belangrijkste posten toegelicht die de opbouw van 
de post NUTW per ultimo 2022 bepalen. Het overgrote deel van de post 
betreft de met RWS afgesloten SLA.
Tweede Kamer, vergaderjaar 2022–2023, 36 360 A, nr. 1 99
