Figuur 5
Nationale inzet
Evenals voorgaande jaren waren in 2022 militairen dagelijks actief voor de 
derde hoofdtaak. Voorbeelden van deze inzet zijn de verleende bijstand voor 
de handhaving van de openbare orde en veiligheid, inzet van zoek- en 
observatieteams en de inzet van de Explosieven Opruimingsdienst 
Defensie.
In 2022 heeft Defensie samen met de ministeries van Justitie en Veiligheid 
en Financiën verdere stappen gezet in het Brede Offensief Tegen de Onder­
mijnende Criminaliteit op het gebied van bewaken en beveiligen vanuit de 
Koninklijke Marechaussee, als partner in de Nationale Samenwerking tegen 
Ondermijnende Criminaliteit (NSOC). Tevens onderschepte de Kustwacht 
Carib en Defensie ruim 35.000 kilo aan verdovende middelen in het 
Caribisch deel van het Koninkrijk.
Daarnaast heeft Defensie gedurende een lange periode in 2022 onder­
steuning geleverd aan de Politie Amsterdam bij het bewaken en beveiligen 
van de extra beveiligde rechtbank in Amsterdam-West.
In 2022, en nu nog steeds, heeft Defensie een belangrijke bijdrage geleverd 
aan het opvangen van ontheemden en asielzoekers. Defensie stelde onder 
andere militaire locaties ter beschikking in Amsterdam, Ede, Huis ter Heide 
en Zoutkamp. Op de piek van de ondersteuning maakten ruim 2.000 
personen gebruik van deze opvanglocaties. Tevens leverde de KMar 
bijstand aan de politie om bij te dragen aan de openbare orde gerelateerd 
aan de opvang.
Zoals ieder jaar heeft Defensie bluscapaciteit met een helikopter standby 
gehad in Nederland tijdens de risicoperiode voor natuurbranden. Deze 
helikopter is tweemaal daadwerkelijk ingezet in Midden-Nederland om 
een natuurbrand te bestrijden.
Tweede Kamer, vergaderjaar 2022–2023, 36 360 X, nr. 1 35
