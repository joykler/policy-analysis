middelen uit de begrotingsreserve FOM ingezet voor het DTIF. Hierdoor 
komt de begrotingsreserve FOM per 31 december 2022 uit op 
EUR 29,022 miljoen. Omdat er geen nieuwe garanties meer worden 
verleend onder het FOM, is het plafond verlaagd naar EUR 3,188 miljoen. 
Dit is overeenkomstig het totaal aan uitstaande garanties.
DTIF
Het Dutch Trade and Investment Fund (DTIF) is een revolverend fonds dat 
financiering verschaft voor risicodragende investeringen en exporttrans­
acties en bestaat uit twee onderdelen. Binnen beide onderdelen is het 
mogelijk om garanties te verstrekken. Binnen onderdeel twee worden 
garanties verstrekt in de vorm van wisselfinancieringen. Door het 
verstrekken van garanties kan het DTIF onverwachts geconfronteerd 
worden met onvoorziene uitgaven indien de garantieverstrekking leidt tot 
claims. Er kan een flinke mismatch in de tijd optreden tussen inkomsten en 
uitgaven. Om een buffer op te kunnen bouwen en de schommelingen in 
de tijd op te kunnen vangen wordt voor beide onderdelen van het DTIF, 
ingevolge artikel 5, vierde lid, van de Comptabiliteitswet 2001, gebruik 
gemaakt van het instrument «interne begrotingsreserve». De uiteindelijke 
hoogte van de begrotingsreserve is gerelateerd aan de hoogte van de 
garantieplafonds die voor de onderdelen van het DTIF zijn vastgesteld. Er 
is besloten een initiële storting van EUR 5 miljoen in de begrotingsreserve 
te doen bij de start van het DTIF ter dekking van het extra financiële risico 
dat de Staat kan gaan lopen door het verstrekken van garanties en wissel­
financieringen.
Per saldo is in 2022 voor EUR 16.251 miljoen aan garanties en/of wisselfi-
nancieringen verstrekt. In 2022 is de begrotingsreserve per saldo met 
EUR 1,089 miljoen afgenomen. Dit saldo bestaat uit een storting van 
ontvangen premies en aflossingen van wisselfinancieringen ad 
EUR 6,149 miljoen en een onttrekking van EUR 7,238 miljoen. De stand van 
de begrotingsreserve komt per 31 december 2022 op EUR 22,997 miljoen. 
De huidige omvang van de begrotingsreserve is gerelateerd aan de 
uitstaande garantieverplichtingen en de verwachte groei van de portefeuille 
in 2023.
Voor het DTIF is een garantieplafond ingesteld in lijn met het garantiekader. 
Het cumulatieve bedrag dat op enig moment aan garanties binnen het DTIF 
kan uitstaan is gemaximeerd op EUR 140 miljoen.
DRIVE
Met DRIVE faciliteert de minister voor Buitenlandse Handel en Ontwikke­
lingssamenwerking (BHOS) investeringen in publieke infrastructuurpro­
jecten die bijdragen aan een goed ondernemingsklimaat en de ontwikkeling 
van de private sector in lage- en middeninkomenslanden. DRIVE doet dit 
middels het verstrekken van subsidies met of zonder terugbetalingsver­
plichting (lening of à fonds perdu) aan het bedrijfsleven. Ook kunnen 
garanties worden verstrekt en is er aanvullende Exportkredietverzekering 
(EKV) beschikbaar. Het garantieplafond voor DRIVE is vastgesteld op 
EUR 55 miljoen per jaar. Ter afdekking van de risico’s en ter compensatie 
van de mismatch in de tijd tussen (premie)inkomsten en uitgaven (ten 
behoeve van schades), is afgesproken een interne begrotingsreserve aan te 
houden. Bij de herziening van het toetsingskader risicoregelingen is in 2022 
besloten de hefboom aan te passen naar de verhouding 1:3. Bij de start van 
DRIVE is besloten een initiële storting van EUR 12,5 miljoen in de begro­
tingsreserve te doen ter dekking van het extra financiële risico dat de Staat 
kan gaan lopen door het verstrekken van garanties en verzekeringen. Er is 
Tweede Kamer, vergaderjaar 2022–2023, 36 360 XVII, nr. 1 33
