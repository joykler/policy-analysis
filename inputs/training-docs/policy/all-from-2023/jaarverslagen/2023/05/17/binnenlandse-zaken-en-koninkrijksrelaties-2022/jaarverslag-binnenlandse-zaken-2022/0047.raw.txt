De VNG ondersteunde gemeenten bij o.a. het uitdaagrecht en bij het 
vervangen van inspraakverordeningen door participatieverordeningen, 
voortvloeiend uit het wetsvoorstel Versterking Participatie op decentraal 
niveau. De Landelijke Vereniging Kleine Kernen (LVKK) ontving subsidie ter 
ondersteuning van bewonerparticipatie op lokaal niveau in buurten, wijken 
en dorpen.
Er zijn verschillende subsidies verstrekt voor onderzoeksprojecten en –
programma’s op het terrein van democratie en bestuur. Aan het Koninklijk 
Instituut voor Taal-, Land en Volkenkunde (KITLV) is subsidie verstrekt om 
terrein te verkennen voor een meerjarig nationaal onderzoek naar het 
slavernijverleden. In lijn met de afspraken gemaakt in de Bestjoersôfs­
praken Fryske Taal en Kultuer (BFTK) 2019-2023 ontving de Rijksuniversiteit 
Groningen een jaarlijkse subsidie voor de leerstoel Friese taal- en 
letterkunde.
Het Nederlands Gebarencentrum ontving een subsidie ten behoeve van 
het adviescollege Nederlandse Gebarentaal, dat op 1 januari 2022 volgens 
de Wet Erkenning Nederlandse Gebarentaal is ingesteld.
Toerusting en ondersteuning politieke ambtsdragers
Diverse organisaties, zoals de beroeps- en belangenverenigingen voor 
burgemeesters, raadsleden, griffiers, wethouders, Statenleden, gemeente­
secretarissen en rekenkamers ontvingen subsidie voor intervisie en 
adequate (digitale) opleidingsprogramma’s voor hun beroepsgroepen.
Stichting Centrum voor Arbeidsverhoudingen Overheidspersoneel (CAOP) 
ondersteunde het Steunpunt Integriteitsonderzoek Politieke Ambtsdragers 
(SIPA) en het Adviescollege rechtspositie politieke ambtsdragers, dat in 
2022 volgens de Wet adviescollege rechtspositie politieke ambtsdragers is 
ingesteld.
In het kader van het actieplan politieke ambtsdragers met een beperking 
(Kamerstukken II 2019/20, 24170, nr. 240) startte de Nederlandse Vereniging 
voor Raadsleden (NVvR) pilots voor (financiële) ondersteuning van 
decentrale volksvertegenwoordigers en kandidaat statenleden met 
beperkingen. De pilots lopen tot aan de Staten- en waterschapsverkiezingen 
in 2023.
Het Kennispunt Lokale Politieke Partijen ondersteunde lokale politieke 
partijen die geen financiële ondersteuning ontvangen op grond van de 
Wfpp door het organiseren van trainingsactiviteiten, veelal gericht op het 
professionaliseren van de politieke partij en ter voorbereiding op de Staten- 
en waterschapsverkiezingen in 2023.
Weerbaar bestuur
In het kader van weerbaar bestuur heeft het ministerie van BZK samen met 
het Nederlands Genootschap van Burgemeesters (NGB), de Vereniging van 
Gemeentesecretarissen (VGS) en de Vereniging van Griffiers (VvG) verder 
vorm gegeven aan de versterking van de lokale driehoek van burgemeester, 
gemeentesecretaris en griffier. Deze lokale driehoeken zijn belangrijk voor 
democratische versterking en vernieuwing en dragen daarmee bij aan 
bestuurlijke weerbaarheid. In regionale bijeenkomsten met 3 á 6 driehoeken 
zijn ervaringen uitgewisseld.
Tweede Kamer, vergaderjaar 2022–2023, 36 360 VII, nr. 1
