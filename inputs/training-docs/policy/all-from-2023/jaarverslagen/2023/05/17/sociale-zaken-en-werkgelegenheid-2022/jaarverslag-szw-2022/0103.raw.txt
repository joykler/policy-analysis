4.7 Artikel 7 Kinderopvang
A. Algemene doelstelling
De overheid biedt financiële ondersteuning aan werkende ouders voor 
kinderopvang en bevordert de kwaliteit van kinderopvang. 
De overheid hecht aan goede, veilige en financieel toegankelijke kinder­
opvang, zodat ouders arbeid en zorg kunnen combineren. Voor de 
bevordering van de arbeidsparticipatie is het belangrijk dat ouders van 
jonge kinderen actief blijven op de arbeidsmarkt. Bovendien zorgt goede 
kinderopvang er ook voor dat kinderen worden gestimuleerd in hun ontwik­
keling. De kinderopvangtoeslag houdt formele kinderopvang betaalbaar 
voor ouders. Om de kwaliteit van kinderopvang te bevorderen heeft de 
overheid in de Wet kinderopvang (Wko) vastgesteld aan welke eisen de 
kinderopvangvoorzieningen moeten voldoen. De GGD houdt hier, in 
opdracht van gemeenten, toezicht op. Daarnaast steunt de Minister via 
subsidies projecten die de (informatie)positie van ouders versterken. Dit om 
te zorgen dat ouders hun kind naar een kinderopvangvoorziening kunnen 
brengen die veilig en van goede kwaliteit is. De kinderopvangondernemers 
zijn verantwoordelijk voor het goed functioneren van de kinderopvang. 
Gastouderbureaus en gastouders zijn verantwoordelijk voor de kwaliteit 
van gastouderopvang. Ouders hebben een eigen verantwoordelijkheid bij 
de keuze voor een kinderopvangvoorziening en kunnen hun invloed onder 
andere via de oudercommissies uitoefenen.
B. Rol en verantwoordelijkheid
De Minister regisseert met wet- en regelgeving het stelsel, financiert met 
de kinderopvangtoeslag (KOT) het gebruik van kinderopvang en stimuleert 
met subsidies de (informatie)positie van ouders. Zij is in deze rollen verant­
woordelijk voor:
– de vormgeving, het onderhoud en de werking van het stelsel van wet- 
en regelgeving;
– het vaststellen van de hoogte van de kinderopvangtoeslag en de 
voorwaarden waaronder deze wordt toegekend;
– het ter beschikking stellen van middelen aan gemeenten via het 
Gemeentefonds ter financiering van toezicht en handhaving op de 
kinderopvang;
– het borgen van de kwaliteit van toezicht en handhaving;
– het verstrekken van middelen ten behoeve van de kinderopvang en voor- 
en naschoolse voorzieningen in Caribisch Nederland in het kader van 
het programma BES(t) 4 kids;
– het bevorderen van de kwaliteit en veiligheid van de kinderopvang.
De Minister van Financiën is verantwoordelijk voor de rechtmatige, doeltref­
fende en doelmatige uitvoering van de KOT door Dienst Toeslagen.
C. Beleidsconclusies
Verbetertraject Kinderopvangtoeslag
Vooruitlopend op het nieuwe kinderopvangstelsel wordt samen met Dienst 
Toeslagen binnen het Verbetertraject kinderopvangtoeslag doorgewerkt 
aan verbeteringen binnen het huidige stelsel. In 2022 is de Kamer geïnfor­
meerd over de voortgang van het verbetertraject (Kamerstukken II 
2021/22, 31 066, nr. 1016). Per 1 januari 2022 zijn kinderopvangorganisaties 
Tweede Kamer, vergaderjaar 2022–2023, 36 360 XV, nr. 1
