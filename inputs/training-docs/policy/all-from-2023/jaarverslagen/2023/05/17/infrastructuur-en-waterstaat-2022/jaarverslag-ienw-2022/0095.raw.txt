In de Schipholregio spelen veel maatschappelijke opgaven en wensen 
waaronder op het gebied van woningbouw, verduurzaming van industrie 
en versterking van het energienet. In 2022 is gestart met de uitwerking van 
een gebiedsagenda waarmee Rijk en regio samen invulling gaan geven aan 
maatregelen om de leefomgevingskwaliteit in de Schipholregio te 
verbeteren, in het kader van de NOVEX-aanpak. In de afgelopen periode is 
intensief gewerkt aan het maken van samenwerkingsafspraken tussen Rijk 
en regio. Deze afspraken zijn vastgelegd in een bestuursovereenkomst 
‘intenties samenwerking NOVEX Schipholregio’, die op 10 oktober jl. 
officieel is vastgesteld door middel van ondertekening door de betrokken 
partijen. In deze bestuursovereenkomst hebben Rijk en regio zich gecom­
mitteerd aan het gezamenlijk uitwerken van verschillende nationale en 
regionale opgaven in het gebied. Bij deze gezamenlijke uitwerking staat 
centraal dat de partijen tot een integrale afweging van de verschillende 
opgaven komen, ten behoeve van het verbeteren van de leefomgevings­
kwaliteit.
Eind 2022 is de concretiseringsfase gestart, waarin de afspraken uit de 
bestuursovereenkomst in samenspraak met de stakeholders nader worden 
uitgewerkt. Dit moet ertoe leiden dat inzichtelijk is welke concrete keuzes en 
prioriteringen noodzakelijk zijn om gezamenlijk de leefomgevingskwaliteit 
te verbeteren (Kamerstukken II 2022-2023, 29 665, nr. 450).
Duurzame luchtvaart
Op mondiaal niveau heeft het milieucomité van ICAO de haalbaarheids­
studie naar een langetermijndoel voor CO2-emissiereductie vastgesteld en 
besloten tot het ontwikkelen van een gecombineerde CO2-geluidstandaard. 
Op basis van de haalbaarheidsstudie heeft de Algemene Vergadering van 
ICAO, mede dankzij de inzet van Nederland, een resolutie aangenomen met 
betrekking tot klimaat met daarin een langetermijndoel van netto-nul CO2-
emissies in 2050 voor alle internationale luchtvaart (Kamerstukken II 
2022-2023, 31 936, nr. 996). In EU-verband heeft Nederland zich ingezet voor 
de totstandkoming van een ambitieuze Europese bijmengverplichting (de 
triloogonderhandelingen lopen nog door in 2023) en voor een principeak­
koord op het emissiehandelsysteem (ETS) voor de luchtvaart.
Het Nationaal Groeifondsvoorstel ‘Luchtvaart in Transitie’ is grotendeels 
gehonoreerd. De kern van de toekenning richt zich op doorbraaktechnolo­
gieën voor ultra-efficiënte vliegtuigontwikkeling. Om innovaties in de 
luchtvaart verder te stimuleren, is met input van de sector gestart met het 
opstellen van een innovatiestrategie. Er is een update opgeleverd (Kamer­
stukken II 2022-2023, 31 936, nr. 1001) over het Actieprogramma hybride 
elektrisch vliegen (AHEV). Hiervoor is ook een analyse uitgevoerd naar de 
haalbaarheid van vluchten binnen 500 km vanuit Nederland met waterstof-
elektrische vliegtuigen. Hiervan zijn de uitkomsten positief. Ook is er, tijdens 
een succesvol event op Aruba over elektrisch vliegen, een Memorandum of 
Understanding (MoU) ondertekend door de verschillende (lucht­
vaart)partijen in het Koninkrijk, om verdere kennisontwikkeling en imple­
mentatie van elektrisch vliegen in het Caribische deel van het Koninkrijk te 
ondersteunen.
Verder is er gewerkt aan het uitwerken van een plafond voor de CO2-uitstoot 
van uit Nederland vertrekkende internationale vluchten (Kamerstukken II 
2022-2023, 31 936, nr. 1027). Hiervoor zijn een effectenstudie en juridische 
analyse uitgevoerd naar drie opties voor de inrichting. De effectenstudie is 
naar aanleiding van het Hoofdlijnenbesluit Schiphol uitgebreid. Er is 
onderzoek gedaan naar de waterstofbehoefte van de luchtvaart (in het kader 
Tweede Kamer, vergaderjaar 2022–2023, 36 360 XII, nr. 1 95
