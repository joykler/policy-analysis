accreditaties en risicomanagement en incidentmanagement weg te nemen. 
Hiervoor zijn o.a. de Governance Risk management & Compliance (GRC)-
tool en Incidentregistratietool geïmplementeerd. Daarnaast zijn beheers­
maatregelen uit de BZ-baseline nader uitgewerkt en deels 
geïmplementeerd. Ook zijn in 2022 accreditaties verleend en heeft BZ het 
proces van bewaken, aanvragen en afgeven van accreditaties geborgd in 
de lijnorganisatie. Tot slot zijn de controles op toegang tot gevoelige 
informatie aangescherpt. Het verder aanscherpen van de toegang tot BZ-
informatie wordt de komende jaren programmatisch aangepakt.
Algemene Verordening Gegevensbescherming (AVG) 
In 2022 heeft BZ de verantwoordelijkheid voor het verwerken van persoons­
gegevens in de lijn versterkt door het reeds bestaande AVG-coördinatore­
noverleg en het AVG-managementoverleg aan te vullen met themasessies. 
Onder meer over het updaten van de Standard Contractual Clauses. Dit met 
het oog op het actualiseren van het overzicht van de persoonsgegevens die 
doorgegeven worden buiten de Europese Economische Ruimte (EER), 
waarvoor BZ in 2022 een start heeft gemaakt. Op basis van dit overzicht zijn 
directies gestart met het uitvoeren van Data Transfer Impact Assessments 
(DTIA’s) en het updaten van de Standard Contractual Clauses (SCC’s) aan 
de hand van de nieuwe modellen. Uit onderzoek van het privacyteam in 
2022 blijkt dat het huidige AVG Verwerkingsregister geen mogelijkheid biedt 
voor het publiceren van gegevensverwerkingen die geregistreerd zijn in 
het verwerkingsregister. In 2023 wordt verdere invulling gegeven aan de 
opgestelde planning voor publicatie.
Op basis van feedback van de AVG-coördinatoren heeft het privacyteam in 
het vierde kwartaal een aanpassing in de werkwijze gemaakt. Het team 
werkt bijvoorbeeld met het vier-ogen-principe, wat onder meer de unifor­
miteit en kwaliteit zal bevorderen in gegeven adviezen. Hierbij is de focus 
verlegd van kwantiteit naar kwaliteit. In 2022 is de Informatiebeveiliging- & 
privacyvragenlijst verstuurd naar alle risicovolle directies en posten. Naast 
opvolging van de aanbevelingen uit de vragenlijst monitort het Information 
Security Centre de opvolging van aanbevelingen door de Autoriteit 
Persoonsgegevens (AP) op de gegevensverwerking met betrekking tot het 
Schengen Visa.
In februari 2022 heeft de AP BZ een boete opgelegd die betrekking heeft op 
de huidige applicatie die wordt gebruikt bij het afhandelen van Schengen 
visumaanvragen. BZ informeerde visum-aanvragers onvoldoende over de 
gegevens die gedeeld werden met andere partijen (art. 13 AVG). Ook was 
de beveiliging van de verwerking van de persoonsgegevens onvoldoende 
gewaarborgd (art. 32 AVG). Op beide onderdelen heeft de AP tevens een last 
onder dwangsom opgelegd om de overtreding te beëindigen. BZ heeft in 
maart 2022 aan de opvolging van het eerste lastonderdeel voldaan. Dit is 
schriftelijk bevestigd door de AP. Om opvolging te geven aan het tweede 
lastonderdeel heeft BZ een Plan van Aanpak opgesteld en voorgelegd aan 
de AP. In oktober zijn de benodigde documenten ingeleverd bij de AP. De AP 
heeft op onderdelen ingestemd met de maatregelen die door BZ zijn 
voorgedragen en doorgevoerd. Goedkeuring op de resterende onderdelen 
en een formele bevestiging over het voldoen aan het tweede lastonderdeel 
is eind 2022 nog niet gegeven.
Paragraaf 2: Rijksbrede bedrijfsvoeringsonderwerpen
Grote ICT-projecten 
Het project FOBO (Front Office Back Office ) heeft tot doel consulaire klanten 
Tweede Kamer, vergaderjaar 2022–2023, 36 360 V, nr. 1 65
