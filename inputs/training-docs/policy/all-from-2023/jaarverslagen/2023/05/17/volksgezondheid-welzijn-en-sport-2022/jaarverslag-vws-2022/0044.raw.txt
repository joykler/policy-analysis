Bijdrage Medeoverheden
Seksuele gezondheid
De subsidieregelingen PrEP en Aanvullende Seksuele Gezondheid zijn 
specifieke uitkeringen en dienen te worden verantwoord onder het 
instrument Bijdrage Medeoverheden. Er heeft een correctieboeking plaats­
gevonden van € 41,6 miljoen vanuit het instrument Subsidies Bevordering 
van seksuele gezondheid. De overige mutaties bedragen per saldo minus 
€ 0,8 miljoen.
Ontvangsten
Overige
 
De ontvangsten zijn per saldo ruim € 444 miljoen hoger dan geraamd. Dit 
heeft een aantal oorzaken:
 
– Niet geraamde ontvangsten van ZonMw 
Uit de jaarrekening 2021 van ZonMw blijkt dat de toegestane hoogte van 
de overlooppost wordt overschreden. Op basis van de wet- en 
regelgeving dient ZonMw deze overschrijding terug te betalen. Dit 
betreft een bedrag van € 59,3 miljoen.
 
– COVID-19
Er zijn bij de definitieve afrekening van diverse opdrachten en subsidies 
middelen teruggevloeid naar de schatkist. Het gaat dan om afrekeningen 
van opdrachten en voorschotten m.b.t. testen voor toegang 
(€ 260 miljoen), de werkzaamheden van GGD’en en GGD GHOR 
(€ 98 miljoen), de afrekening van subsidies voor vaccinaties door 
huisartsen (circa € 22 miljoen) en enkele terugontvangsten van vacci­
naankopen over het jaar 2021 (€ 5 miljoen).
Tweede Kamer, vergaderjaar 2022–2023, 36 360 XVI, nr. 1
