Toelichting
Het beoordelings- en besluitvormingstraject met betrekking tot de REACH-
werkprocessen stofevaluatie, autorisatie, restrictie en geharmoniseerde 
classificatie en labelling beperkt zich veelal niet tot één kalenderjaar. 
Daarmee wordt de ermee samenhangende werklast over meerdere jaren 
verspreid. De getallen betreffen door NL ingebrachte of becommentarieerde 
dossiers of door NL RAC- en SEAC-leden gedragen (co)rapporteur­
schappen. De aantallen door Nederland beoordeelde ontwerpbesluiten, 
RMO-analyses en becommentarieerde dossiers staan steeds tussen 
haakjes. De NL RAC- en SEAC-leden leveren inzet op alle dossiers, al dan 
niet met ondersteuning vanuit het RIVM. In het lidstaatcomité en RiME 
leveren Nederlandse vertegenwoordigers inzet op een selectie van geprio­
riteerde dossiers.
1. In 2022 zijn (wederom) meer ontwerpbesluiten uitgestuurd door ECHA 
dan voorzien. Eind 2021 is de door Nederland gehanteerde prioriterings­
systematiek aangepast, waardoor er verhoudingsgewijs minder 
ontwerpbesluiten worden geprioriteerd voor beoordeling door 
Nederland. Door de maatregel sloot de werklast in 2022 (in tegenstelling 
tot 2021) weer goed aan bij het vooraf beraamde ambitieniveau
2. Het aantal stofevaluaties is conform de actielijst CoRAP in 2022 op vier 
uitgekomen. Nederland heeft in afwezigheid van een geschikte stof geen 
uitgevoerd. Van de 13 van ECHA ontvangen ontwerpbesluiten met 
betrekking tot stofevaluaties zijn er zeven beoordeeld.
3. A) Aan het Nederlandse screeningswerk om tot de selectie te komen 
voor kandidaten voor risicobeheersmaatregelen (stofevaluatie, classifi-
catie, autorisatie of restrictie) zijn in plaats van de enkele oorspronkelijk 
geplande stofgroep 12 stofgroepen opgepakt om ervaring op te doen 
met de nieuwe screeningsdocumenten van stofgroepen van ECHA. 
B) Van de 13 ontvangen RMO-analyses zijn er zeven geprioriteerd en 
becommentarieerd.
4. A) In 2021 is aan een zeer complex en tijdsintensief SVHC-dossier voor 
een PFAS-verbinding begonnen die in 2022 is afgerond en ingediend. Er 
zijn 10 SVHC-dossiers ontvangen (waarvan één van Nederland), 
waarvan er zes beoordeeld zijn. Het totaal aantal stoffen op de Kandida­
tenlijst is in 2022 uitgekomen op 224.
B) Autorisatieaanvragen zijn in dit overzicht geclusterd per aanvraag. 
Eén aanvraag kan meerdere gebruiken omvatten. Opinies worden per 
gebruik opgesteld. Een NL SEAC-lid heeft aan één rapporteurschap 
gewerkt. Op alle autorisatieverzoeken is door de NL vertegenwoordigers 
in de RAC autorisatie werkgroep- en door de RAC- en SEAC-leden al dan 
niet met ondersteuning vanuit Bureau REACH inzet geleverd.
5. Naast twee SEAC-rapporteurschappen heeft Nederland input geleverd 
op alle lopende besluitvormingstrajecten m.b.t. restrictiedossiers. Ook 
is in 2022 door Nederland een Annex XV restrictiedossier voor twee 
aprotische oplosmiddelen afgerond en ingediend. Tevens werkt 
Nederland sinds medio 2020 met vier andere lidstaten aan een Annex 
XV restrictiedossier voor een brede groep poly- en perfluor verbindingen 
(PFAS) als een additionele opdracht, waarvan de submissie in januari 
2023 is voorzien.
6. Er zijn door Nederland zes voorstellen voor geharmoniseerde classifi-
catie en labelling opgesteld en ingediend. Daarnaast zijn er zes rappor­
teurschappen door NL RAC-leden vervuld en is op alle andere 
voorstellen een bijdrage geleverd aan de totstandkoming van de RAC 
opinie.
7. Het RIVM beantwoordt zowel vragen van de REACH Helpdesk als de CLP-
Helpdesk. In 2022 zijn in totaal 425 vragen van bedrijven beantwoord.
Tweede Kamer, vergaderjaar 2022–2023, 36 360 XII, nr. 1 148
