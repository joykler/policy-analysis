– Het creëren van de randvoorwaarden voor een zo snel mogelijke 
beëindiging van de gaswinning uit het Groningenveld, met behoud van 
leveringszekerheid;
– Het creëren van mogelijkheden voor gebruik van geïmporteerd hoogca­
lorisch gas in Nederland;
– Ervoor zorgen dat het Nationaal Programma Groningen (NPG) zo veel 
mogelijk een programma is van Groningers voor Groningers waarbij 
de regierol en de uitvoering in de regio zelf is belegd.
Stimuleren
– Het stimuleren van een rechtvaardige, ruimhartige en doelmatige 
afhandeling van alle vormen van schade als gevolg van de gaswinning 
in Groningen en de gasopslag in Norg.
C. Beleidsconclusies
Daling gaswinning
Vanwege de gascrisis en de daardoor ontstane risico’s voor leveringsze­
kerheid is de wet beëindiging gaswinning Groningen in 2022 niet ingediend 
bij de Tweede Kamer. Desondanks was het toch mogelijk om met ingang 
van 1 oktober 2022 de gaswinning in het Groningenveld terug te brengen 
tot waakvlamniveau. Daarmee is weer een belangrijke stap gezet naar 
sluiting van het veld. Het is de doelstelling van het kabinet om het veld in 
2023 of uiterlijk 2024 te sluiten. Hierbij is de situatie op de internationale 
gasmarkt een onzekere factor. Het voorstel voor de wet beëindiging 
gaswinning Groningen zal in het eerste kwartaal van 2023 worden 
ingediend. Voor het definitief sluiten van het Groningenveld is dit 
wetsvoorstel niet noodzakelijk, maar wel om de situatie daarna juridisch 
structureel vast te leggen.
Evaluatie Tijdelijke wet Groningen (onderdeel schade)
In artikel 20 van de Tijdelijke wet Groningen is vastgelegd dat de wet binnen 
twee jaar na inwerkingtreding geëvalueerd dient te worden. In september 
2022 is het rapport van de door Andersson Elffers Felix uitgevoerde 
evaluatie opgeleverd en aan de Tweede Kamer aangeboden (Kamerstuk 35 
250, nr. 45). Het rapport bevat aanbevelingen die zien op eventuele aanpas­
singen van de Tijdelijke wet Groningen. Deze aanbevelingen worden 
bestudeerd en in samenhang bezien met andere brede maatschappelijke 
ontwikkelingen en wensen aangaande de schadeafhandeling in Groningen.
Tijdelijke wet Groningen (wet Versterken)
Het voorstel van wet tot wijziging van de Tijdelijke wet Groningen in 
verband met de versterking van gebouwen in de provincie Groningen (wet 
Versterken) is het afgelopen jaar aanhangig geweest bij de Eerste Kamer, in 
afwachting op de novelle uitvoerbaarheid. De novelle uitvoerbaarheid is op 
13 december 2022 door de Tweede Kamer aangenomen en vervolgens bij 
de Eerste Kamer ingediend. Na behandeling van het wetsvoorstel en de 
novelle in de Eerste Kamercommissie voor Economische Zaken en 
Klimaat / Landbouw, Natuur en Voedselkwaliteit zullen deze, indien 
goedgekeurd, in werking treden.
Schadevergoedingen Groningen
Het IMG handelt schade af die is ontstaan door de gaswinning in het 
Groningenveld en de gasopslag Norg. Bij de oprichting in juli 2020 had 
het IMG enkel een werkwijze voor de afhandeling van fysieke schade aan 
gebouwen. Sindsdien is aan vergoedingen voor fysieke schade tot eind 
2022 meer dan € 1.040 mln uitgekeerd. Hiervan heeft ongeveer € 150 mln 
Tweede Kamer, vergaderjaar 2022–2023, 36 360 XIII, nr. 1 118
