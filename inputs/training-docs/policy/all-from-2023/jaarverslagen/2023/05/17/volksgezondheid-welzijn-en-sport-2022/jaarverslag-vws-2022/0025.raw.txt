In het kort worden hieronder de opzet, conclusies en aanbevelingen van 
de afgeronde synthese onderzoeken die opgenomen zijn in de SEA 2022 
44
vermeld :
Doorlichting RIVM
In de Regeling Agentschappen (RA) is bepaald dat alle agentschappen 
tenminste eens per vijf jaar worden doorgelicht. In de periode 2021-2022 is 
de doorlichting voor het RIVM uitgevoerd. De doelstelling hiervan is het 
vormen van een oordeel met betrekking tot het functioneren van het 
agentschap in het licht van de RA op de gebieden van governance, financieel 
beheer en bekostiging, doelmatigheid en de toekomst van de organisatie. 
Het rapport analyseert deze onderdelen, vormt conclusies en geeft op 
onderdelen ook aanbevelingen. De doorlichting concludeert dat de 
governance en de sturing binnen de driehoek opdrachtgever, opdracht­
nemer (RIVM) en eigenaar goed is gedocumenteerd en de hiermee samen­
hangende rapportage- en afstemmingsmomenten goed zijn ingeregeld. 
Wel is de afgelopen jaren meer ingezet op de actuele vraagstukken en 
opdrachten, waardoor bij alle partijen het beeld is dat de kennis voor de 
lange termijn vraagstukken – in de doorlichting voornamelijk gekoppeld aan 
de kennisbasis– is achtergebleven.
In het financieel beheer heeft het RIVM de nodige stappen gemaakt door 
bijvoorbeeld extra personeel en is er een stijgende lijn in de kwaliteit. Wel 
zijn er enkele knelpunten in de financiering van de opdrachten, met name 
bij de losse, interdepartementale en meerjarige opdrachten, waarbij de 
kosten niet altijd volledig gedekt worden. Deze kunnen worden ingedamd 
door ervoor te zorgen dat de opdrachten volledig bekostigd worden. Het 
rapport doet daarnaast een voorstel om te onderzoeken of er een meer 
duurzame oplossing mogelijk is. 
In deze doorlichting zijn ook de knelpunten uit de ‘IBO Agentschappen: 
Samen werken aan publieke waarde’ meegenomen. Voor agentschappen 
die voornamelijk kennis gestuurd werken is het bij uitstek belangrijk dat 
kwaliteit en de publieke waarde die daarmee gegenereerd wordt, nadruk­
kelijk centraler komt te staan dan de focus op doelmatigheid. Doelmatigheid 
en de tendens naar meer publieke waarde creatie staat met de huidige 
Regeling agentschappen op gespannen voet.
Het RIVM vervult een belangrijke rol voor VWS en de samenleving. Het 
agentschapsmodel functioneert en met enkele veranderingen in de 
Regeling agentschappen via de verdere uitwerking van het ‘IBO Agent­
schappen’ zal de meerwaarde en kwaliteit van het RIVM binnen dit model 
ook op de lange termijn mogelijk moeten zijn.
Evaluatie schema Rijksvaccinatieprogramma
Het Rijksvaccinatieprogramma (RVP) beoogt te beschermen tegen ernstige 
infectieziekten. Daarbij gaat het om bescherming van individuen in 
kwetsbare groepen, om groepsbescherming en/of om uitbannen van 
ernstige infectieziekten. Op verzoek van de staatssecretaris van VWS heeft 
de Gezondheidsraad het schema van het RVP geëvalueerd. De raad 
constateert dat alle vaccinaties bijdragen aan de doelen van het programma 
en adviseert dan ook ze allemaal te behouden. Wel kunnen een aantal vacci­
natiemomenten beter verschoven worden. De voorgestelde aanpassingen 
hebben geen invloed op het totale aantal prikmomenten in het RVP. Met 
44
 Voor de (overige) onderzoeken vermeld in bijlage 5 volstaan we met een verwijzing (hyperlink) 
naar het rapport zelf (bij voorkeur naar Rijksoverheid.nl).
Tweede Kamer, vergaderjaar 2022–2023, 36 360 XVI, nr. 1 25
