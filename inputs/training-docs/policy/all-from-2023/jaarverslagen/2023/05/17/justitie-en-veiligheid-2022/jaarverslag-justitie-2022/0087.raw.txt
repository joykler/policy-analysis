4.7 Artikel 37: Migratie
A. Algemene doelstelling
Een op maatschappelijk verantwoorde wijze en in overeenstemming met 
internationale verplichtingen gereglementeerde en beheerste toelating tot, 
verblijf in en vertrek uit Nederland van vreemdelingen, alsmede verkrijging 
van het Nederlanderschap of de intrekking daarvan.
B. Rol en verantwoordelijkheid
De Minister ontwikkelt en geeft uitvoering aan het vreemdelingenbeleid en 
het beleid op grond van de rijkswet op het Nederlanderschap. Hij heeft 
daarbij:
– een uitvoerende rol ten aanzien van de opvang van asielzoekers, de 
afwikkeling van toelatingsprocedures in Nederland en de terugkeer van 
vreemdelingen uit Nederland;
– verantwoordelijkheid voor de uitvoering van de Vreemdelingenwet en 
de Rijkswet op het Nederlanderschap door het geheel aan overheidsor­
ganisaties dat zich (primair) met het vreemdelingen- en nationaliteits­
beleid bezighoudt;
– verantwoordelijkheid voor de uitvoeringsorganisaties Immigratie- en 
Naturalisatiedienst (IND), Dienst Terugkeer en Vertrek (DT&V), het 
zelfstandig bestuursorgaan Centraal Orgaan opvang asielzoekers (COA) 
en voor de centra van de Dienst Justitiële Inrichtingen (DJI) waar de 
vreemdelingenbewaring en de grensdetentie ten uitvoer wordt gelegd;
– een gezagsrelatie met de Koninklijke Marechaussee (Kmar) en de politie 
voor wat betreft het vreemdelingentoezicht.
C. Beleidsconclusies
Met de onderstaande verrichte inspanningen in 2022 is verder gewerkt aan 
een op maatschappelijk verantwoorde wijze en in overeenstemming met 
internationale verplichtingen gereglementeerde en beheerste toelating tot, 
verblijf in en vertrek uit Nederland van vreemdelingen, alsmede verkrijging 
van het Nederlanderschap of de intrekking daarvan.
Het jaar 2022 was een bewogen jaar met een crisis door de stroom van 
ontheemden veroorzaakt door de oorlog in Oekraïne en door de crisis in 
de opvang. Dit heeft extra inspanningen gevraagd en forse opgaven met 
zich meegebracht. Vanaf het moment dat de eerste Oekraïners in Nederland 
arriveerden, is er opgeschaald naar een crisisstructuur. Ook de opvangcrisis 
heeft de nodige extra inspanningen gevraagd in 2022.
Tweede Kamer, vergaderjaar 2022–2023, 36 360 VI, nr. 1
