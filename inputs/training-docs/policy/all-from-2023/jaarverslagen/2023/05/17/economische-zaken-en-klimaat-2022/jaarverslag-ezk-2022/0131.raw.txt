b. Totstandkoming niet-financiële verantwoordingsinformatie
Een klein deel van de niet-financiële indicatoren (NFI’s) is niet of nog niet 
beschikbaar. Voor artikel 2 'Bedrijvenbeleid: innovatie en ondernemerschap 
voor duurzame welvaartsgroei' geldt dat de niet opgenomen NFI’s nog niet 
beschikbaar zijn doordat deze zijn opgebouwd uit (internationale) bronnen 
die ten tijde van het opstellen van het jaarverslag nog niet beschikbaar zijn. 
Jaarlijks is sprake van deze timelag. Voor artikel 4 ‘Een doelmatige energie­
voorziening en beperking van de klimaatverandering’ geldt dat de bron 
Monitor Klimaatbeleid 2022 is aangepast, waardoor een enkel kengetal op 
een andere manier gepresenteerd wordt. Deze gewijzigde presentatie zal in 
de begroting 2024 verwerkt worden. Voor alle kengetallen die gebaseerd 
zijn op de Monitor Klimaatbeleid 2023 geldt dat de realisatie over 2022 pas 
in november 2023 bekend zal zijn.
c. Begrotingsbeheer, financieel beheer en de materiële bedrijfsvoering
Opvolging aanbevelingen Algemene Rekenkamer 
De Algemene Rekenkamer (AR) heeft met haar verantwoordingsonderzoek 
EZK 2021 van 18 mei 2022 geconcludeerd dat het jaarverslag EZK 2021 aan 
de gestelde eisen voldoet, met uitzondering van twee onvolkomenheden. 
Dit betreft (1) het autorisatiebeheer (toegang tot financiële systemen van 
dienstonderdelen van EZK en (2) het IT-beheer van de applicatie UPNL die 
RVO gebuikt voor de beoordeling van subsidies. Hierop zijn in 2021 en 2022 
verbeteracties uitgezet door (1) het in overleg met dienstonderdelen imple­
menteren van procedures om het risico van ongewenste toegangs-rechten 
en functievermenging in het financiële systeem beter te beheersen en (2) 
door het in overleg tussen RVO en de Auditdienst Rijk (ADR) doorvoeren 
van verbeteringen in UPNL. RVO heeft daarbij de effectieve werking van 
het IT-beheer voor UPNL aangetoond.
RVO heeft, in het kader van de rechtmatigheid van de TVL-geldstromen, 
een verbeterplan opgesteld met acties omtrent het aantonen van de 
ingerichte Interne Beheersing op de TVL en de samenwerking met de ADR. 
De Interne Auditdienst van RVO heeft de effectieve werking van de Interne 
Beheersing TVL 2022 vastgesteld. RVO heeft de ADR gedurende het jaar 
actief meegenomen in ingezette verbeteracties en de lessons learned uit 
2021 en 2022. Deze lessons learned worden nu toegepast voor de ingerichte 
Energieregelingen en de verdere professionalisering van de vastlegging 
rondom de interne beheersing binnen RVO.
Beleid ter voorkoming van misbruik en oneigenlijk gebruik van subsidies
Het Ministerie van EZK beschikt over een toereikend beleid om de risico’s 
van misbruik en oneigenlijk gebruik (M&O) van subsidies door begun­
stigden zo veel mogelijk te beperken. Bestaande maatregelen om misbruik 
en oneigelijk gebruik van subsidies door begunstigden te bestrijden zijn 
onder andere: de tijdige opstelling van risicoanalyses M&O met beheers­
maatregelen, het opvragen van gegevens zoals die bekend zijn bij andere 
departementen, het in voorkomende gevallen opvragen van accountants­
producten bij subsidieverantwoordingen, het via de fraudesectie van RVO 
melden van vermoedens van fraude bij het OM en het goed informeren van 
de Tweede Kamer.
EZK, Financiën en SZW hebben de Tweede Kamer in 2022 tussentijds over 
de uitvoering van de tijdelijke steunmaatregelen COVID-19 geïnformeerd 
(zie Kamerstuk 35420 Nr. 513 van 21 oktober 2022 en beantwoording 
Kamervragen met brief van 27 februari 2023). De focus lag in 2022 vooral 
Tweede Kamer, vergaderjaar 2022–2023, 36 360 XIII, nr. 1
