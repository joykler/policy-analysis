4.12 Beleidsartikel 16 Onderzoek en wetenschapsbeleid
A. Algemene doelstelling
De algemene doelstelling is het scheppen van een internationaal concurre­
rende onderzoeksomgeving die onderzoekers uitdaagt tot optimale weten­
schappelijke prestaties en die goed aansluit op maatschappelijke behoeften.
De overkoepelende ambitie van het onderzoek en wetenschapsbeleid is 
het creëren van een sterk en duurzaam stelsel van hoger onderwijs en 
wetenschap, met een hoge kwaliteit onderwijs en onderzoek over de volle 
breedte, waarin kennisinstellingen en regio’s hun onderscheidende sterktes 
maximaal kunnen benutten.
De Minister heeft drie hoofddoelen geformuleerd om het stelsel toekomst­
bestendig te maken, namelijk:
1. het versterken van het fundament;
2. ruimte geven aan divers talent;
3. het vergroten van de maatschappelijke impact van hoger onderwijs en 
onderzoek en de publieke erkenning ervan (Kamerstukken II 2021/22, 
31288, nr. 964).
B. Rol en verantwoordelijkheid
De Minister is verantwoordelijk voor het stelsel van onderzoek en 
wetenschap.
Financieren
De Minister bekostigt het onderzoeks- en wetenschapsbestel.
Stimuleren 
De Minister stimuleert in het wetenschappelijk onderzoek:
• kwaliteit en excellentie;
• zwaartepuntvorming en profilering. De afspraken die hierover gemaakt 
zijn met de universiteiten staan vermeld in het hoofdlijnenakkoord;
• samenwerking in de gouden driehoek van bedrijven, kennisinstellingen 
en overheid. In het innovatiebeleid, waarvoor de Minister van EZK 
verantwoordelijk is, is hiervoor de topsectorenaanpak nieuwe stijl 
ontwikkeld.
Regisseren
De Minister schept voorwaarden voor:
• een klimaat voor universiteiten en kennisinstellingen voor het doen van 
excellent onderzoek;
• de borging van het vernieuwend vermogen en de kwaliteit van het 
Nederlands onderzoek;
• het doelmatig functioneren van wetenschappelijke instellingen die, 
zowel zelfstandig als in relatie tot universiteiten en bedrijven een 
belangrijke plaats innemen;
• de Nederlandse en internationale onderzoeksfaciliteiten;
• de coördinatie en positionering van het wetenschapsbeleid op nationaal 
en internationaal niveau.
De Minister is verantwoordelijk voor het toezicht op een efficiënte besteding 
van publieke middelen en op voldoende verspreiding van kennis naar de 
maatschappij.
Tweede Kamer, vergaderjaar 2022–2023, 36 360 VIII, nr. 1 118
