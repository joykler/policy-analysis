Overige verplichtingen
Verwerving vermogenstitels
In mei 2022 heeft het kabinet besloten om deel te nemen aan de aandelen­
emissie van Air France-KLM om het huidige belang in stand te houden. De 
kosten van de deelname aan de emissie zijn lager uitgevallen dan de 
raming, vanwege de koers van het aandeel op dat moment.
Kapitaalinjectie Invest International 
In 2022 is € 37 mln. minder kapitaal gestort in Invest International dan 
oorspronkelijk was geraamd. Het verplichtingenbudget en de begrote 
kasuitgave zijn daarom neerwaarts bijgesteld. Dit bedrag zal in de komende 
jaren bovenop de dan al voorziene kapitaalstortingen verschoven worden. 
Daarmee wijzigt het totaal van de beoogde kapitaalinjecties niet.
Afdrachten Staatsloterij 
Om te voldoen aan de Wet op de kansspelen wordt in de begroting en 
verantwoording een technische post opgenomen bij zowel de uitgaven, 
betalingsverplichtingen als de ontvangsten ter hoogte van de afdrachten 
van de Staatsloterij. Deze post is met € 16,6 mln. bijgesteld.
Lening SRH
SRH heeft een vordering op de Nederlandse staat. Sinds oktober 2020 is 
hierop een negatieve rente van toepassing. Conform de afspraken in de 
leningdocumentatie is de rente (€ 11,3 mln.) niet betaald, maar afgeboekt 
op de vordering.
Kapitaalinjectie TenneT
Uit de berekeningen van TenneT, gevalideerd door een externe adviseur, 
bleek dat TenneT een grotere eigenvermogensbehoefte had dan de totale 
kapitaalinjectie die in de begroting was gereserveerd voor TenneT. Via een 
kasschuif is zowel het ritme van het verplichtingenbudget als het kasbudget 
aangepast om dit deels te ondervangen. In 2022 betrof deze kapitaalinjectie 
€ 1,23 mld. De oorspronkelijke (meerjarige) verplichting van € 4,25 mld. is 
naar beneden bijgesteld omdat de kapitaalinjectie niet meerjarig verplicht 
is aangegaan.
Uitgaven
Vermogensverschaffing/ - onttrekking 
Kapitaalinjectie TenneT
Zie toelichting onder 'verplichtingen'.
Verwerving vermogenstitels
Zie toelichting onder 'verplichtingen'.
Afdrachten Staatsloterij
Zie toelichting onder 'verplichtingen'.
Kapitaalinjectie Invest-NL
In 2022 is € 155 mln. minder kapitaal gestort in Invest-NL dan oorspronkelijk 
geraamd. Dit bedrag zal in de komende jaren bovenop de dan al voorziene 
kapitaalstortingen verschoven worden. Daarmee wijzigt het totaal van de 
beoogde kapitaalinjecties niet.
Tweede Kamer, vergaderjaar 2022–2023, 36 360 IX, nr. 1
