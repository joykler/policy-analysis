in rekening brengen van kosten voor bron- en contactonderzoek en klant­
contactcentra leidt tot een onzekerheid van € 1,2 miljard. Momenteel 
leveren de externe BCO partijen een verantwoording op aan de GGD GHOR 
over de door hen geleverde diensten en daarvoor in rekening gebrachte 
bedragen. Hierop worden vervolgens werkzaamheden uitgevoerd om vast 
te stellen dat deze verantwoordingen aansluiten op de achterliggende 
administraties bij de externe BCO partijen. Dit is voor VWS echter te laat om 
de voorschotten nu met zekerheid vast te kunnen stellen.
De voornaamste oorzaak van deze onzekerheid ligt in de contracten die de 
GGD GHOR in 2020 met call center diensten heeft afgesloten. Deze 
contracten liepen door tot in 2021 en soms tot in 2022. Door de in de 
contracten opgenomen voorwaarden, is het tijdens de uitvoering van deze 
overeenkomsten niet mogelijk gebleken om op factuurniveau een afdoende 
controledossier samen te stellen. Dit neemt niet weg dat er sprake is 
geweest van uitgevoerd bron- en contactonderzoek en dat gebruik is 
gemaakt van de verschillende klantcontact-centra en loketten. Begin 2022 
zijn er, mede op aangeven van VWS, maatregelen getroffen om de contro­
leerbaarheid en de zekerheid omtrent de facturen te vergroten. Onder meer 
door versterking van de interne controle en afspraken over de onder­
bouwing van facturen van call centers richting GGD GHOR, vastgelegd in 
contracten die door middel van een nieuwe aanbesteding in 2022 zijn 
afgesloten.
Afwikkeling Mediq-LCH
Als gevolg van de coronapandemie heeft VWS in 2020 verschillende 
overheidsinstellingen en commerciële instanties in Nederland gevraagd om 
te helpen met de inkoop, distributie, verkoop, facturatie en debiteurenin­
casso van de persoonlijke beschermingsmiddelen en andere relevante 
producten aan de zorginstellingen in Nederland. Dit gebeurde vanuit het 
Landelijk Consortium Hulpmiddelen (hierna: LCH). Het LCH is een vrijwillig 
publiek privaat samenwerkingsverband van experts en juridisch gezien 
geen onderdeel van het ministerie van VWS. Het LCH zelf heeft ook geen 
rechtspersoonlijkheid en kan daardoor ook geen rechtshandelingen 
verrichten. Om die reden heeft VWS ervoor gekozen om Mediq, die als partij 
deelnam aan het LCH, te vragen om de inkoop, financiële coördinatie 
gedeeltelijk distributie en verkoop van de hulp en testmiddelen in 
Nederland te verzorgen en dit in een overeenkomst te bekrachtigen. Mediq 
heeft zich bereid verklaard om namens de Staat op grote schaal persoonlijke 
beschermingsmiddelen en andere relevante producten in te kopen en mede 
door te leveren aan zorgaanbieders en deze te factureren en te innen. De 
financiële verantwoording dient ook de voorraden persoonlijke bescher­
mingsmiddelen en andere relevante producten (in hoeveelheden) te 
bevatten aangezien dit van belang is voor het materieelbeheer door VWS. 
VWS en Mediq zijn in dit kader overeengekomen dat Mediq zich namens 
LCH tussentijds verantwoordt richting VWS door middel van het opstellen 
van de financiële verantwoording LCH Mediq 2020.
Een externe accountant heeft een controleverklaring met beperking 
verstrekt. De beperking in de controleverklaring heeft betrekking op: de 
totstandkoming van de inkoopprijs, het proces van de totstandkoming van 
de inkooporders, onderzoek naar achtergrond van de leverancierskeuze, 
mandatering en goedkeuring van de order, kwaliteit van de ingekochte 
goederen en de toetsing van de inkopen aan de aanbestedingsregelgeving. 
Tweede Kamer, vergaderjaar 2022–2023, 36 360 XVI, nr. 1
