waarop er momenteel gewerkt wordt volgens de operationele doelen van 
OCW Open. Daarna worden deze uitkomsten besproken in teams of in 
directies en worden er eigen prioriteiten en ambities gesteld. De deelpro­
gramma’s van OCW Open kunnen dan ondersteunen bij het behalen van die 
ambities. Op deze manier kunnen we ervoor zorgen dat iedereen werkt aan 
wat voor hen relevant is en past bij het werk, en dat de verandering in 
beweging blijft.
Dienst Uitvoering Onderwijs (DUO) werkt ook op verschillende manieren 
aan versterking van de dienstverlening. Zo is de wachttijd aan de telefoon 
voor particuliere klanten aangepakt. Ook versterken we de maatwerk­
aanpak, bijvoorbeeld door inzet van arbitraire beraden; plekken om multi­
disciplinair casuïstiek te bespreken. Er is een eerste Stand van 
DUO uitgebracht waarin aandachtspunten zijn opgenomen vanuit de ogen 
van de klanten. Knelpunten in wet- en regelgeving die onbedoeld negatieve 
impact hebben op de klanten worden geïnventariseerd en zoveel mogelijk 
opgelost. DUO werkt samen met andere uitvoerders in het kader van het 
overheidbrede programma loketfunctie, onder meer in enkele experi­
menten om gezamenlijke dienstverlening in te richten. Daarnaast heeft DUO 
een eerste proef gedaan met de doenvermogentoets over de herinvoering 
van de basisbeurs.
10. Beleidsprioriteiten coalitieakkoord 2021-2025
10.1. Primair en voortgezet onderwijs
In het kader van de beleidsprioriteiten die volgen uit het coalitieakkoord 
2021-2025 wordt in het primair en voortgezet onderwijs ingezet op de 
thema’s kwaliteit, kansengelijkheid, vrij en veilig onderwijs en leraren. In 
het nieuwe coalitieakkoord is € 1 miljard aan structurele middelen 
opgenomen om de onderwijskwaliteit te versterken. Een onderdeel hiervan 
is het Masterplan Basisvaardigheden, waarover de Tweede Kamer op 12 mei 
is geïnformeerd. Het Masterplan moet eraan bijdragen dat de prestaties van 
leerlingen op de basisvaardigheden taal, rekenen, digitale geletterdheid en 
burgerschap zichtbaar verbeteren. Om de komende jaren te werken aan 
het verbeteren van basisvaardigheden onder leerlingen zetten we in op 
extra tijd en ruimte voor kwalitatief goede leraren, effectieve leer- en ontwik­
kelmiddelen en een verbeterde aansluiting tussen de school en organisaties 
rondom de school, zoals de bibliotheken en de kinderopvang. Daarnaast 
hebben we aangekondigd dat we door monitoring en toezicht beter zicht 
willen krijgen op de prestaties van leerlingen op basisvaardigheden, zodat 
we de effectiviteit van de maatregelen beter kunnen toetsen. Een randvoor­
waarde hiervoor is dat het curriculum van het funderend onderwijs wordt 
bijgesteld zodat de doelen voor met name de basisvaardigheden veel 
helderder zijn dan nu het geval is. Sinds afgelopen najaar zijn 645 scholen 
in het funderend onderwijs al aan de slag gegaan met het verbeteren van 
de basisvaardigheden, waarvan 144 scholen hierbij hulp krijgen van 
basisteams. Deze basisteams ondersteunen de scholen in hun aanpak en 
helpen met het organiseren van de juiste hulp voor de school. Op 
21 november is de Tweede Kamer geïnformeerd over de voortgang van 
het Masterplan basisvaardigheden. In deze brief schetsen wij onze beelden 
bij de structurele aanpak van het Masterplan basisvaardigheden. Zo is in 
de brief aangekondigd dat scholen de komende periode gerichter worden 
gefinancierd door middel van een meerjarige subsidieregeling in aanloop 
naar structurele bekostiging met een nieuw financieringsinstrument vanaf 
2025/2026.
Tweede Kamer, vergaderjaar 2022–2023, 36 360 VIII, nr. 1 28
