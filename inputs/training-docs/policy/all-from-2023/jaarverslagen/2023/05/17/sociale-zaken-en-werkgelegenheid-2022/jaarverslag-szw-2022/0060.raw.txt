Het wetsvoorstel tot wijziging van de Participatiewet (uitvoeren Breed 
Offensief) is in 2022 door beide Kamers der Staten-Generaal aangenomen. 
Het inwerkingtredingsbesluit is op 13 december 2022 gepubliceerd (Stb. 
2022, 500). De wet regelt een nieuwe inkomensvrijlating van 15 procent voor 
minstens een jaar voor mensen die in deeltijd met loonkostensubsidie 
werken en daarnaast bijstand ontvangen. Deze maatregel is per 1 januari 
2023 in werking getreden. De andere maatregelen uit de wet, zoals verbe­
teringen van het instrument loonkostensubsidie en meer waarborgen voor 
ondersteuning op maat treden per 1 juli 2023 in werking. Gemeenten 
hebben tijd nodig om hun verordeningen aan te passen en de maatregelen 
te implementeren.
In verband met het voorstel om een gedeelte van de inkomsten van mensen 
die in deeltijd met loonkostensubsidie werken vrij te laten, is structureel 
€ 40 miljoen toegevoegd aan het macrobudget voor participatiewetuitke­
ringen. Voor de overige voorstellen uit het breed offensief is incidenteel 
€ 53 miljoen beschikbaar gesteld. Deze middelen zijn ingezet voor imple­
mentatie van diverse maatregelen geregeld in wetgeving, lagere 
regelgeving en de uitvoering van Breed Offensief. Zo is bijvoorbeeld een 
deel van de middelen ingezet voor de invoering van het preferent 
werkproces loonkostensubsidie bij gemeenten, voor de invoering en de 
opzet van het beheer van de uniforme loonwaardebepaling en voor de 
invoering van de maatregel tot het wegnemen van administratieve 
knelpunten bij de samenloop van loonkostensubsidie en no-riskpolis. 
Laatstgenoemde maatregel is met de Verzamelwet SZW 2022 per 1 januari 
2022 geregeld.
Wet banenafspraak en quotum arbeidsbeperkten
De banenafspraak uit het Sociaal Akkoord van 2013 heeft tot doel om meer 
mensen met een arbeidsbeperking aan het werk te helpen bij reguliere 
werkgevers. Met de sociale partners is afgesproken 125.000 banen voor 
deze doelgroep te creëren. De opgave voor markt en overheid tot en met 
2021 was om 80.000 extra banen te realiseren ten opzichte van de 
nulmeting. In 2021 is de landelijke doelstelling van 80.000 extra banen 
(sector en markt samen) met 72.809 banen niet gehaald. De coronacrisis zal 
hieraan hebben bijgedragen, hoewel de mate van invloed hiervan op het 
realiseren van banen voor de doelgroep niet duidelijk is. Met 60.966 extra 
banen heeft de sector markt de doelstelling van 60.000 banen weer gehaald. 
De overheidswerkgevers hebben de doelstelling ook in 2021 niet gehaald. 
Ten opzichte van de nulmeting heeft de sector overheid 11.842 extra van 
de afgesproken 20.000 extra banen gerealiseerd. Het resultaat van de sector 
overheid over 2021 geeft dus geen aanleiding om de quotumregeling te 
deactiveren. In juli 2023 wordt de Tweede Kamer geïnformeerd over de 
realisatiecijfers van 2022.
De Minister voor Armoedebeleid, Participatie en Pensioenen heeft de 
Tweede Kamer op 7 juli 2022 (Kamerstukken II 2021/22, 34 352, nr. 255) 
geïnformeerd over de resultaten banenafspraak 2021 en de gesprekken over 
de toekomst van de banenafspraak. Daarin zijn enkele vervolgstappen 
aangekondigd om de banenafspraak te verbeteren en de inzet van 
overheidswerkgevers te verstevigen. Op basis van onder andere de uitvoe­
ringstoetsen van het UWV en de Belastingdienst zal de Minister voor 
Armoedebeleid, Participatie en Pensioenen een definitief besluit nemen 
over het al dan niet indienen van het wetsvoorstel bij de Tweede Kamer.
Tweede Kamer, vergaderjaar 2022–2023, 36 360 XV, nr. 1
