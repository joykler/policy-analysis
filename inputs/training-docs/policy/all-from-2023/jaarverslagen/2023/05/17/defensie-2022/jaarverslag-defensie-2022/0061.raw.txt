4.8 Beleidsartikel 8 Defensie Ondersteuningscommando
A. Algemene doelstelling
Het Defensie Ondersteuningscommando (DOSCO) ondersteunt de 
krijgsmacht in haar taken. Het DOSCO doet dit door te zorgen voor 
personele diensten, opleidingen, huisvesting, vastgoed, catering, 
beveiliging, bewaking, facilitaire zaken, gezondheidszorg, logistiek en 
transport. Het DOSCO voorziet zelf in die ondersteuning en koopt een deel 
van de producten en diensten in bij organisaties buiten het Ministerie van 
Defensie.
B. Rol en verantwoordelijkheid
De Minister is verantwoordelijk voor een doeltreffende en doelmatige 
ondersteuning van de krijgsmacht. Het DOSCO kreeg voor 2022, net als de 
operationele commando's, een generieke gereedstellingsopdracht. DOSCO 
krijgt deze voor de perifere bloedbank en chirurgisch team.
C. Beleidsconclusies
Het jaar 2022 was ook voor DOSCO een bewogen jaar waarin we de 
krijgsmacht maximaal hebben ondersteund. We zijn geconfronteerd met 
gevolgen van de inval van Rusland in Oekraïne. Daarbij is snel en gericht 
ondersteuning vanuit geheel DOSCO geleverd, onder meer met het leveren 
van diverse goederen en de opvang van ontheemden uit Oekraïne. De vraag 
naar ondersteuning is in 2022 toegenomen, onder meer door het vervallen 
van de COVID-19 maatregelen, waardoor bijvoorbeeld de transportbehoefte 
bij de verschillende defensieonderdelen toegenomen is. Maar ook vanwege 
de ondersteuning die Defensie biedt aan de Oostgrens van Europa.
Naast dagelijks ondersteunen, is in 2022 voortvarend gestart met het imple­
menteren van de maatregelen uit de Defensienota. Deze maatregelen 
vergroten vanuit de gehele defensieorganisatie de vraag naar onder­
steuning vanuit DOSCO. Met initiatieven voor verdere robotisering en intel­
ligente automatisering zorgden we ervoor dat de (meer en meer schaarse) 
mens wordt ingezet voor het werk waar zij de grootste toegevoegde waarde 
heeft.
Tweede Kamer, vergaderjaar 2022–2023, 36 360 X, nr. 1
