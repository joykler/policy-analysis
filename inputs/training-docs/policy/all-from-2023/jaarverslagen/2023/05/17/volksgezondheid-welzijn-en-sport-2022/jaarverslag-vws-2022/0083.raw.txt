• Om de wachttijden terug te dringen, heeft het Ondersteuningsteam Zorg 
voor de Jeugd (OZJ) in samenwerking met het Ketenbureau i-Sociaal 
Domein inzicht en overzicht van regionale wachttijden gecreëerd. Deze 
aanpak bestaat uit 1) inzicht in data, 2) structurele oplossingen en 3) 
specifieke ondersteuning. Met behulp van pilotregio’s is de aanpak 
vormgegeven. In pilotregio’s is inzicht verkregen in het aantal 
wachtenden, de regionale oorzaken en de oplossingsrichtingen. Tevens 
is een gezamenlijke infrastructuur in de regio opgezet. De inzichten zijn 
gedeeld door middel van publicaties;
• In juni 2022 heeft het kabinet de aanpak ‘Mentale gezondheid: van ons 
allemaal’ gelanceerd. De aanpak richt zich op alle inwoners van 
Nederland, met in het bijzonder aandacht voor onze jeugd.
Wetgevingstrajecten
Er lopen diverse wetstrajecten waarin in 2022 stappen zijn gezet:
• De Wet maatschappelijk verantwoord inkopen Jeugdwet en Wmo 2015 
is behandeld in de Tweede Kamer en op 1 juli 2022 in werking getreden. 
Gemeenten kunnen bij het aanbesteden van jeugdzorg en maatschap­
pelijke ondersteuning nu gemakkelijker gebruikmaken van het 
zogenoemde ‘verlichte regime’;
• De Wet verlenging duur pleegzorg en vervallen van de verleningsbe­
schikking bij machtigingen tot uithuisplaatsing en gesloten jeugdhulp is 
in de Tweede Kamer aangenomen en treedt in werking op 1 januari 2023. 
e
Deze wet regelt onder meer dat pleegkinderen standaard tot hun 21 jaar 
e
(i.p.v. 18 jaar) in een pleeggezin mogen verblijven;
• Het wetsvoorstel rechtspositie gesloten jeugdhulp is gereed voor 
plenaire behandeling in de Tweede Kamer;
• Het wetsvoorstel ‘Integere bedrijfsvoering zorg- en jeugdhulpaan­
bieders’ is op 31 oktober 2022 gepubliceerd voor internetconsultatie.
• Het Wetsvoorstel beschikbaarheid zorg voor jeugdigen (toezichtdeel) ligt 
ter advisering bij de Raad van State.
Werken aan veiligheid voor kinderen en gezinnen
Geweld hoort nergens thuis. Iedereen moet in zijn of haar eigen huis veilig 
op kunnen groeien of kunnen leven. Daarom is in 2022 verder gewerkt om 
geweld in afhankelijkheidsrelaties eerder en beter in beeld te krijgen, het 
duurzaam te stoppen en terug te dringen en de schade ervan te beperken.
Het programma Geweld hoort nergens thuis (GHNT) is in 2022 verder 
opgenomen in het programma Toekomstscenario Kind- en gezinsbe­
scherming. In 2022 zijn de regio’s in staat gesteld de regionale aanpak te 
versterken en te borgen met een regionale projectleider. Binnen het 
programma toekomstscenario kind- en gezinsbescherming wordt de basis 
benut die met GHNT is gelegd en zal wordt verder gewerkt worden aan 
het versterken van de regionale aanpak. De voortgangsrapportage van het 
programma Toekomstscenario kind- en gezinsbescherming is als bijlage bij 
de brief over de stand van zaken jeugdzorg op 14 november naar de Tweede 
Kamer gestuurd en op 28 september 2022 (Kamerstukken II 2022/23, 28345, 
nr. 259)(Kamerstukken II 2022/23, 31015, nr. 259) is de Tweede Kamer 
geïnformeerd over overige ontwikkelingen op het terrein van de aanpak van 
huiselijk geweld en kindermishandeling. Met het Toekomstscenario kind- en 
gezinsbescherming worden structurele verbeteringen aangebracht in de 
Tweede Kamer, vergaderjaar 2022–2023, 36 360 XVI, nr. 1 83
