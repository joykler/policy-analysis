Bevolkingsdaling
De SPUK (specifieke uitkering) Bevolkingsdaling is gebaseerd op de 
voormalige decentralisatie- uitkering (DU) bevolkingsdaling, ingesteld voor 
negen krimpgemeenten. In 2021 is deze DU met een jaar verlengd in 
afwachting van de evaluatie van de DU bevolkingsdaling en de evaluatie 
van het Actieplan Bevolkingsdaling. Dit vanwege het uitstel van het nieuwe 
verdeelmodel voor het Gemeentefonds, per 1 januari 2022 of later. De 
invoering van het nieuwe verdeelmodel is uitgesteld naar 2023. Daarom is 
deze aparte uitkering in 2022 nog eenmaal verstrekt. Dit keer in de vorm van 
een specifieke uitkering. Het doel van de uitkering is om gemeenten in staat 
te stellen een bijdrage te leveren aan de transformatieopgave als gevolg van 
demografische veranderingen. De uitkering beoogt de regionale en 
integrale aanpak van de krimpproblematiek te bevorderen. Deze middelen 
bij de tweede suppletoire begroting toegevoegd van het Gemeentefonds 
naar de BZK-begroting.
Waterschappen
Aan enkele waterschappen is een incidentele bijdrage verstrekt in verband 
met de inkomstenderving van de waterschappen als gevolg van de 
COVID-19 pandemie. Deze middelen zijn bij de tweede suppletoire begroting 
overgeheveld van de Aanvullende Post naar de BZK-begroting.
Bijdrage aan agentschappen
RWS
Aan Rijkswaterstaat is een bijdrage verstrekt voor het beheren van het 
kenniscentrum aangaande explosieven uit de Tweede Wereldoorlog. Met 
het Kenniscentrum Conventionele Explosieven (KCE) ondersteunt Rijkswa­
terstaat, in opdracht van het ministerie van BZK, gemeenten om ervoor te 
zorgen dat deze conventionele explosieven geen risico vormen voor de 
openbare orde en veiligheid.
1.2 Democratie
Subsidies (regelingen)
Politieke partijen
Politieke partijen krijgen subsidie op grond van de Wet financiering politieke 
partijen (Wfpp). Een politieke partij komt voor subsidie in aanmerking als zij 
voldoet aan de in de Wfpp genoemde voorwaarden voor subsidie. In 2022 
ontvingen achttien politieke partijen subsidie. Als gevolg van de motie-
Jetten c.s. (Kamerstukken II 2019/20, 35300, nr. 19; Kamerstukken II 2019/20, 
35300 IIA, nr. 8) is het beschikbare budget voor de subsidie voor de politieke 
partijen met ingang van 2020 verhoogd. Tot en met 2024 betreft de 
verhoging van dit budget jaarlijks € 8,65 mln. en met ingang van 2025 
structureel € 5 mln.
Daarnaast is bij de eerste suppletoire begroting 2022 van het ministerie van 
BZK (Kamerstukken II 2021/22, 36120 VII, nr. 1) een bedrag van circa € 0,6 
mln. overgeboekt vanuit het ministerie van Buitenlandse Zaken conform 
de Wfpp. Deze middelen gebruiken politieke partijen voor de steun die 
zusterpartijen in het buitenland geven aan de opbouw van een solide functi­
onerend democratisch meerpartijensysteem.
Tweede Kamer, vergaderjaar 2022–2023, 36 360 VII, nr. 1
