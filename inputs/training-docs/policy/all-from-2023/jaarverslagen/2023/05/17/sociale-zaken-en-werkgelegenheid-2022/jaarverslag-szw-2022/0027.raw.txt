inzicht gegeven in de onderverdeling van de uitgaven onder het SZ-plafond 
naar de verschillende regelingen. Ten slotte worden de uitgavenmutaties 
sinds de begroting 2022 gegroepeerd weergegeven en vindt toetsing van 
de SZ-uitgaven aan het plafond plaats. Om een goede vergelijking te maken 
tussen begrote en gerealiseerde uitgaven zijn de uitgaven van de begroting 
2022 (prijzen 2021) omgerekend naar prijzen 2022. Daarnaast worden in 
deze paragraaf de ontvangsten in mindering gebracht op de uitgaven (netto 
SZ-uitgaven). Ook geldt dat in deze paragraaf enkel uitgaven en 
ontvangsten worden verantwoord die onder het uitgavenplafond Sociale 
Zekerheid vallen, dus niet die onder het uitgavenplafond Rijksbegroting of 
Investeringen vallen. Tot slot zijn de maatregelen uit het coalitieakkoord 
opgenomen in de begrotingsstand 2022. Om deze redenen wijken de gepre­
senteerde uitgaven af van de uitgaven zoals opgenomen in de beleidsarti­
kelen.
Uit tabel 5 is af te leiden dat de totale uitgaven onder het SZ-plafond 
€ 9,9 miljard lager zijn uitgekomen dan voorzien bij de begroting 2022. De 
uitgaven onder het SZ-plafond bestaan uit  begrotingsgefinancierde
uitgaven en premiegefinancierde uitgaven. De begrotingsgefinancierde 
uitgaven worden uit belastinginkomsten betaald, de premiegefinancierde 
uitgaven worden voornamelijk door middel van premies gefinancierd. Het 
merendeel van de uitgaven op de SZW-begroting valt onder het uitgaven­
plafond SZ.
1
Tabel 5 SZ-uitgaven 2022 (x € 1 mln)
Realisatie Begroting Verschil
2022 2022 2022
Totaal uitgaven begrotingsgefinancierd 46.013 52.582 ‒ 6.569
-/- Correctie dubbeltelling rijksbijdragen 20.291 22.838 ‒ 2.546
-/- Uitgaven R-plafond 1.071 1.400 ‒ 330
-/- Uitgaven I-plafond 3 0 3
-/- Correctie ontvangsten begrotingsgefinancierd 4.724 475 4.250
A. SZ-uitgaven begroting 19.924 27.870 ‒ 7.946
Totaal uitgaven premiegefinancierd 64.224 66.317 ‒ 2.093
-/- Correctie ontvangsten premiegefinancierd 164 240 ‒ 76
B. SZ-uitgaven premie 64.060 66.076 ‒ 2.017
C. Integratie-uitkering sociaal domein 1.965 1.889 77
Totaal SZ-uitgaven (A + B + C) 85.949 95.835 ‒ 9.886
1 Als gevolg van afronding kan de som van de delen afwijken van het totaal.
Op de totaaltelling van de uitgaven vindt een correctie plaats om dubbel­
telling te voorkomen die ontstaat doordat sociale fondsen voor een deel 
gefinancierd worden uit begrotingsmiddelen. Deze zogeheten rijksbij­
dragen worden verantwoord op artikel 12 van dit jaarverslag. Dit betreft 
hoofdzakelijk een bijdrage aan het Ouderdomsfonds. De opbrengsten van 
de AOW-premie zijn namelijk onvoldoende om de ouderdomsuitgaven 
(AOW) te dekken.
De apparaatsuitgaven en enkele andere uitgaven, waaronder subsidies en 
opdrachten, behoren tot de uitgaven onder het plafond Rijksbegroting en 
zijn daarom niet relevant voor het SZ-plafond. Deze uitgaven worden in 
mindering gebracht op de totaaltelling. Dat geldt ook voor uitgaven die 
vallen onder het plafond Investeringen.
Tweede Kamer, vergaderjaar 2022–2023, 36 360 XV, nr. 1 27
