Bijdrage aan andere begrotingshoofdstukken
EGO
Bij de eerste suppletoire begroting is er € 5 mln. doorgeschoven naar latere 
jaren. Er is bij de tweede suppletoire begroting € 12 mln. gerealloceerd voor 
de regelingen Demonstatie Energie- en Klimaatinnovatie (DEI), Missiege­
dreven Onderzoek, Ontwikkeling en Innovatie (MOOI), Meerjarige Missie­
gedreven Innovatie Programma's (MMIP) en bijdragen aan diverse 
departementen voor Kennis en innovatie platform (KIP) en natuurinclusief 
isoleren. De bijdrage aan de regeling DEI viel lager uit en het innovatie­
budget is met € 1,2 mln. onderbesteed. Dit is het volledige bedrag dat nog 
resteert.
Gemeentefonds (B)
Bij de eerste suppletorie begroting zijn voor € 95 mln. aan bijdragen gedaan 
aan gemeentefonds, provinciefonds en BTW-compensatiefonds. Onder 
andere ter ondersteuning van RES, om het bestaande klimaatbeleid voort 
te kunnen zetten en voor de proeftuin Aardgasvrije Wijken (PAW). Bij de 
tweede suppletoire begroting is er € 9 mln. budget van PAW gerealloceerd 
om dit op het juiste instrument te verantwoorden. Het volledige budget is 
gerealloceerd.
Kennis en innovatie emmissiearme bouwproduct
In de eerste- en tweede suppletoire begrotingen is aan het TNO programma 
emmissieloos bouwen in totaal ca. € 4,1 mln. bijgedragen. Daarnaast is 
het resterende budget gerealloceerd naar het instrument subsidies (Kennis 
en innovatie emmissie arme bouwproducten) om de subsidies aan stichting 
bouw en techniek en building balance te verstrekken.
4.2 Bouwregelgeving en bouwkwaliteit
Subsidie(regelingen)
Bouwregelgeving en bouwkwaliteit
In 2022 verstrekte het ministerie van BZK diverse subsidies in het kader van 
onderzoek naar mogelije aanpassingen in de bouwregelgeving en overige 
onderwerpen die betrekking hebben op de veiligheid, toegankelijkheid, 
duurzaamheid en gezondheid van gebouwen en het versterken van de 
positie van de bouwconsument. Bij de tweede suppletoire begroting is er 
€ 3 mln. toegevoegd aan het budget vanuit de Loon-en prijs bijstelling. In 
totaal is hiervoor in 2022 € 11,7 mln. uitgegeven.
Opdrachten
Bouwregelgeving en bouwkwaliteit
Het ministerie van BZK verstrekte ten behoeve van een goed functionerend 
stelsel van bouwregelgeving ook in 2022 opdrachten voor werkzaamheden 
van het Nederlands Normalisatie-instituut (NEN), de Helpdesk bouwregel­
geving en de Adviescommissie toepassing en gelijkwaardigheid bouwvoor­
schriften. Vanuit de kerntaak «het wettelijk waarborgen van een 
maatschappelijk noodzakelijk minimum kwaliteitsniveau van bouwwerken» 
zijn waar nodig wijzigingen in het Besluit bouwwerken leefomgeving 
aangebracht. In totaal is hier € 1,7 mln. uitgegeven.
Tweede Kamer, vergaderjaar 2022–2023, 36 360 VII, nr. 1
