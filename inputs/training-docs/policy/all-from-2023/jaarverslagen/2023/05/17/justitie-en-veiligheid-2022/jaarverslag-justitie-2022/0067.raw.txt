betrokken organisaties verstrekt. Voor de logistieke knooppunten is € 12,5 
mln. beschikbaar gesteld aan gemeenten en RIEC’s en tenslotte is € 34 mln. 
aan de 10 RIEC’s verstrekt voor de regionale versterkingsprojecten.
Overige opsporing en vervolging
Dit betreffen onder andere bijdragen voor vergoeding voor de verstrekking 
van persoonsgegevens van Telecomproviders aan het CIOT (Centraal Infor­
matiepunt Onderzoek Telecommunicatie), Internationale- en Europese 
arrestatiebevelen, de bestrijding van mensenhandel op de Nederlandse 
Antillen, de Nationaal Rapporteur Mensenhandel, het tegengaan van 
misbruik van rechtspersonen, het passagiersnamen register systeem (PNR) 
en de Veiligheidsmonitor.
Het verschil tussen de stand begroting en de realisatie van € 9,7 mln. is mede 
een gevolg van de overboeking van 6,9 mln. voor onder andere Categorale 
Opvang Slachtoffers Mensenhandel (COSM), de vergoedingen voor 
verstrekking van persoonsgegevens van Telecomproviders, de Nationaal 
Rapporteur Mensenhandel, een bijdrage e-screener, DGO (UBO, verwijs­
portaal), de Nationaal Coördinator Antisemitismebestrijding en het garan­
tiefonds faillissementscuratoren. Een deel van het budget is niet besteed als 
bijdrage maar als subsidie (€ 0,7 mln.) of opdracht (€ 0,2 mln.). Daarnaast 
zijn een aantal bijzondere bijdragen aan de politie niet tot besteding 
gekomen en is er een onderbesteding geweest als gevolg van onder andere 
corona waardoor activiteiten niet zijn uitgevoerd dan wel vertraagd.
Subsidies
Overige subsidies
Bij de overige subsidies zijn in 2022 onder andere extra middelen 
toegevoegd (€ 3,5 mln.) ten behoeve van extra aandacht voor de slachtoffers 
van seksuele misdrijven die online plaatsvinden.
Opdrachten
Schadeloosstellingen
Het betreft de budgetten voor schadeloosstellingen buiten de strafrechte­
lijke keten, zoals vergoedingen vanwege onrechtmatige vreemdelingenbe­
waring en in het geval van bijzondere opnemingen in psychiatrische 
ziekenhuizen (BOPZ). Daarnaast kunnen ook vergoedingen worden 
verstrekt voor bijvoorbeeld juridische bijstand of schadevergoedingen voor 
gemaakte proceskosten. JenV kan nauwelijks sturen op deze uitgaven, 
daarom is er sprake van een openeinde regeling.
Keten Informatie Voorziening (KIV)
Keteninformatievoorziening heeft als doel de ondersteuning van de 
informatie-uitwisseling in de strafrechtketen. In dit kader worden bijv. 
ketenvoorzieningen in opdracht van DGRR beheerd en (door)ontwikkeld bij 
de Justitiele Informatiedienst en wordt een bijdrage geleverd aan de 
totstandkoming van de architectuur voor de IV in de strafrechtketen. 
Daarnaast wordt er ook beleidsmatig gekeken naar de kaders voor 
informatie-uitwisseling en de uitvoerbaarheid daarvan, bijv. d.m.v. de 
herziening van de Wet politiegegevens en de Wet justitiele en strafvorder­
lijke gegevens, en in het programma Identiteitsvaststelling op orde.
Tweede Kamer, vergaderjaar 2022–2023, 36 360 VI, nr. 1 67
