In 2022 heeft het voorbereidende werk plaatsgevonden. De bijbehorende 
subsidie en uitvoering leiden vanaf 2023 – in plaats van vanaf 2022 – tot 
kosten. Het resterende budget komt daardoor vanaf 2023 tot uitgaven.
LLO Collectief Laagopgeleiden en Laaggeletterden
In de tweede helft van 2022 is de projectorganisatie van het LLO Collectief 
Laagopgeleiden en Laaggeletterden opgestart. Er is een landelijk project­
leider aangesteld en er zijn twee pilotregio’s geselecteerd, te weten Zuidoost 
Brabant en Twente. Deze regio’s werken begin 2023 aan een plan van aanpak 
om verder uitvoering te geven aan het project. Het landelijke netwerk is ook 
in kaart gebracht en neemt zitting in een klankbordgroep. Regionale en 
landelijke samenwerking moet in 2023 ervoor zorgen dat de eerste 
kandidaten geholpen kunnen worden met hun basis- én vakvaardigheden 
om zo een betere positie op de arbeidsmarkt te verwerven.
Leeroverzicht en Skills
Op 12 juli 2022 is het investeringsvoorstel «Leeroverzicht en Skills» in het 
kader van het Nationaal Groeifonds definitief gehonoreerd. Met dit inves­
teringsvoorstel worden twee programma’s gefinancierd: de doorontwik­
keling van het Programma Leeroverzicht en het Programma Vaardig met 
Vaardigheden (onder regie van het Ministerie van SZW). Na definitieve 
honorering is voor beide programma’s een programma-organisatie 
ingericht en is de opstartfase begonnen en heeft er voor beide programma’s 
ook een kick-off plaatsgevonden. Doordat de beslissing over honorering 
langer dan gepland op zich heeft laten wachten hebben beide programma’s 
een vertraging opgelopen wat betreft de uitvoering van fase 1, maar deze 
vertraging wordt binnen de totale looptijd van de beide programma’s ook 
weer ingelopen. Voor het Programma Leeroverzicht is in totaal tot en met 
2026 € 19,7 miljoen beschikbaar, voor het Programma Vaardig met Vaardig­
heden is dat € 8,8 miljoen.
Nationale Leven Lang Ontwikkelen (LLO)-katalysator
Met de nationale LLO-katalysator wordt een forse impuls gegeven aan de 
ontwikkeling van bij-, op- en omscholingsaanbod. De middelen die gemoeid 
zijn met dit programma, zijn bedoeld voor de mbo-, hbo- en wo-instellingen. 
De precieze invulling van het project en verdeling van de middelen dient 
nog uitgewerkt te worden, voor de opstartfase is in 2022 een subsidie 
verstrekt van € 0,9 miljoen.
Digitaliseringsimpuls onderwijs NL
Het doel van het programma digitaliseringsimpuls is om de kansen die 
digitalisering biedt aan het mbo, hbo en wo beter te benutten. Hierdoor zijn 
studenten vaardiger in een digitale wereld en kunnen docenten beter les 
geven. Het programma is opgeknipt in twee fases; fase 1 loopt van 2022 tot 
en met 2024 en fase 2 loopt van 2025 tot en met 2030. De precieze invulling 
van het project en de verdeling van de middelen dient nog nader uitgewerkt 
te worden, in 2022 is voor de opstart van dit programma € 1,4 miljoen aan 
subsidie verstrekt.
Biotech Booster
Biotech Booster is een uniek verbond van kennisinstellingen en bedrijven 
om kennis over biotechnologie beter om te zetten in bedrijvigheid en 
toepassingen. Zo draagt innovatie in biotechnologie maximaal bij aan het 
oplossen van maatschappelijke uitdagingen in gezondheid, klimaat, 
energie, landbouw en voeding. Biotech Booster vergroot ons toekomstige 
Tweede Kamer, vergaderjaar 2022–2023, 36 360 VIII, nr. 1
