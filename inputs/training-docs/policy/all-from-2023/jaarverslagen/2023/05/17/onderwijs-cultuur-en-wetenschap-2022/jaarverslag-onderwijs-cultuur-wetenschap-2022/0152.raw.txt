10.2 Nationaal Archief
Het Nationaal Archief (NA) beheert de archieven van de rijksoverheid en 
archieven van maatschappelijke organisaties en individuele personen die 
van nationaal belang zijn (geweest). In de depots ligt bijna duizend jaar 
geschiedenis van Nederland opgeslagen in archieven en in duizenden 
kaarten, tekeningen en foto’s. De missie van het Nationaal Archief is het 
dienen van ieders recht op informatie en het geven van inzicht in het 
verleden van ons land door inzet voor een sterk archiefbestel, een 
afgewogen beleid voor archiefwaardering en selectie en optimale zorg voor 
alle rijksarchieven en de nationale archiefcollectie in Den Haag te beheren 
en onsite en online te presenteren.
Nationaal Archief en Regionale Historische Centra
Op basis van de Archiefwet 1995 heeft de Minister van OCW een specifieke 
verantwoordelijkheid voor alle rijksarchiefbewaarplaatsen, zijnde het 
Nationaal Archief in Den Haag en elf rijksarchiefbewaarplaatsen in de 
provinciehoofdsteden. De archiefbewaarplaatsen in de provinciehoofds­
teden maken deel uit van de Regionale Historische Centra (RHC’s). De RHC’s 
zijn zelfstandige openbare lichamen, die vanuit het Rijk en andere partners 
een financiële bijdrage ontvangen. Dit jaarverslag handelt alleen om de 
baten en lasten van het Nationaal Archief. De rijksbijdragen aan de afzon­
derlijke RHC’s zijn onderdeel van artikel 14 (Cultuur) van de begroting van 
het Ministerie van OCW.
Nasleep impact Coronavirus
Door nasleep van de gevolgen van de coronapandemie is het financieel 
resultaat van het Nationaal Archief zoals verwacht ook in 2022 positief 
beïnvloed. Reguliere werkzaamheden en projecten zijn in de jaren hiervoor 
uitgesteld, vertraagd of anders ingevuld. De coronacrisis heeft verder tot 
gevolg dat er minder archieven zijn geworven, gedigitaliseerd en gerestau­
reerd. Daarnaast zijn er vertragingen geweest in de doorontwikkeling op 
toegangsketens en projecten zoals Handschriftherkenning en Internationale 
Erfgoedsamenwerking. In 2022 zijn veel activiteiten weer opgepakt en zijn 
er nieuwe projecten gestart, onder andere op het gebied van informatie­
huishouding en oorlogsarchieven.
Tweede Kamer, vergaderjaar 2022–2023, 36 360 VIII, nr. 1
