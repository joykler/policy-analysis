Voorzieningen
Tabel 92 Specificatie voorzieningen (bedragen x € 1.000)
Reorganisatie- Reorganisatie- Voorziening Voorziening groot Totaal
voorziening RWS voorziening Rijks­ milieusanering onderhoud 
rederij vaartuigen
Stand per 31/12/2021 5.000 0 355 11.511 16.866
Mutaties 2022
- Dotatie 2022 460 2.002 407 8.520 11.389
- Onttrekking 2022 ‒ 2.264 ‒ 227 ‒ 7.903 ‒ 10.394
- Vrijval 2022 ‒ 196 ‒ 52 ‒ 248
Totaal mutaties 2022 ‒ 2.000 2.002 128 617 747
Stand per 31/12/2022 3.000 2.002 483 12.128 17.613
Reorganisatievoorziening RWS
In 2012 is voor RWS een reorganisatievoorziening getroffen gebaseerd op 
de besluitvorming over het ondernemingsplan RWS (OP 2015).
Ultimo 2022 valt de reorganisatievoorziening uiteen in drie gedeelten:
• Verwachte toekomstige wachtgeldkosten ad. € 2,3 miljoen (verwachte 
looptijd tot en met 2031);
• Verwachte toekomstige maatwerkkosten ad. € 0,6 miljoen (verwachte 
looptijd tot en met 2025);
• Verwachte toekomstige salariskosten VWNW-kandidaten ad 
€ 0,1 miljoen (verwachte looptijd tot en met 2024).
Reorganisatievoorziening Rijksrederij
De reorganisatievoorziening Rijksrederij is in 2022 gevormd vanuit de 
plannen van de Rijksrederij om zichzelf verder te ontwikkelen naar een 
robuuste, uniforme, flexibele en wendbare organisatie. Met deze 
voorziening wordt mogelijke inkomstenverschillen gecompenseerd voor 
een termijn van 5 jaar bij betrokken werknemers. De voorgestelde regeling 
voorziet in een afbouw van compensatie in 5 jaar, als volgt: 100%, 100%, 
75%, 50%, 25%.
De verwachte kosten ad. € 2,0 miljoen (gebaseerd op een reële schatting van 
de kosten, rekening houdend met de meest recente inzichten en besluiten) 
zijn gedoteerd aan de reorganisatievoorziening. Jaarlijks zullen kosten voor 
deze reorganisatie ten laste van de voorziening worden gebracht.
Voorziening milieusanering
RWS heeft een groot aantal gebouwen waarin asbest zit verwerkt. Omdat 
de wettelijke noodzaak om op korte termijn alle daken te saneren is komen 
te vervallen, is een groot aantal saneringsprojecten naar de toekomst 
geschoven.
Tot en met 2021 werd de milieuvoorziening berekend voor alle asbestpro­
jecten vanaf het moment dat de vervuiling zich voordoet. Met ingang van 
2022 is deze berekeningsmethodiek gewijzigd. Op basis van het beleid van 
RWS, waarbij asbest passief wordt opgeruimd, dient er geen voorziening 
voor alle asbestprojecten te worden gevormd. Vanaf 2022 vormt RWS een 
milieuvoorziening voor de asbestprojecten waarvan een betrouwbare 
schatting gemaakt kan worden en het zeker is dat er uitstroom van middelen 
plaats zal vinden.
Tweede Kamer, vergaderjaar 2022–2023, 36 360 XII, nr. 1
