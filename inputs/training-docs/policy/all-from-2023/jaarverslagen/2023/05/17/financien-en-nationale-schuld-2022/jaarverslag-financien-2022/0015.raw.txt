Gezonde en beheersbare overheidsfinanciën 
De omstandigheden waarbinnen het kabinet het begrotingsbeleid voert 
blijven onrustig en zijn met veel onzekerheden omgeven, zo ook de raming 
van het EMU saldo. Volgens de recentste inschatting komt het EMU-saldo 
voor 2022 uit op 0 procent bbp (€ 88 mln.). De EMU-schuld wordt geraamd 
op 51 procent bbp (€ 480 mld.).
De economie is beter dan verwacht door de coronacrisis gekomen, zij het 
dat dit gegeven wordt overschaduwd door de impact van de oorlog in 
Oekraïne. De oorlog in Oekraïne veroorzaakt niet alleen veel menselijk leed, 
maar ook financiële onzekerheid die de Nederlandse economie raakt. Net 
als bij de coronacrisis heeft het kabinet ervoor gekozen om uitgaven direct 
gerelateerd aan de oorlog in Oekraïne te financieren uit de staatsschuld, om 
te voorkomen dat zij ten koste gaan van andere uitgaven. Hiermee werd 
tijdelijk afgeweken van de Nederlandse begrotingsregels. Bij de Miljoe­
nennota 2023 heeft het kabinet tot een koopkrachtpakket besloten om steun 
te bieden voor de gestegen energieprijzen. Na de Miljoenennota besloot 
het kabinet tot aanvullende maatregelen, waaronder een prijsplafond voor 
gas en elektriciteit en steunmaatregelen voor het energie-intensieve 
midden- en kleinbedrijf. De overheidsfinanciën moeten niet alleen gezond 
zijn, maar de overheidsuitgaven en -verplichtingen dienen ook rechtmatig 
te zijn. Er is een taskforce gestart die helpt om het financieel beheer van 
de Rijksuitgaven te verbeteren zodat de rechtmatigheid verbeterd.
Herstel corona: ondersteuning financiële gezondheid burgers en bedrijven
Het kabinet heeft een breed pakket aan fiscale maatregelen genomen om 
ondernemers te ondersteunen tijdens de coronacrisis. Onderdeel van dit 
fiscale pakket is het versoepelde uitstel van betaling van belastingen. 
Ondernemers die gebruik maakten van het versoepelde uitstelbeleid 
begonnen vanaf 1 oktober 2022 met het aflossen van de door de corona­
crisis opgebouwde belastingschuld. Daarnaast was tijdens de coronape­
riode de rente op belastingschuld (de invorderingsrente) tijdelijk verlaagd 
naar 0,01%. Deze rente is per 1 juli 2022 gewijzigd naar 1% en zal stapsgewijs 
ieder half jaar met 1 procentpunt worden verhoogd tot de oorspronkelijke 
4% per 1 januari 2024.
Tot slot stelt de Belastingdienst zich tijdelijk soepeler op voor ondernemers 
die ondanks de coronasteunmaatregelen toch in financiële moeilijkheden 
zijn beland. Vanaf 1 augustus 2022 neemt de Belastingdienst tijdelijk 
Tweede Kamer, vergaderjaar 2022–2023, 36 360 IX, nr. 1
