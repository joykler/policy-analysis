andere milieueffecten. Voor de normstelling zullen de milieueffecten van 
het maximum van 440.000 vliegtuigbewegingen als bovengrens worden 
gehanteerd. In 2022 is een start gemaakt met deze ontwikkeling.
In oktober 2022 is de bestuursovereenkomst ‘intenties samenwerking 
NOVEX Schipholregio’ officieel vastgesteld. Het Rijk en de regio hebben zich 
hierin gecommitteerd aan het gezamenlijk uitwerken van verschillende 
nationale en regionale opgaven in het gebied. Ten behoeve van het 
verbeteren van de leefomgevingskwaliteit moeten partijen moeten komen 
tot een integrale afweging van de verschillende opgaven.
Zomerdrukte Schiphol
Vanaf de meivakantie was er sprake van grote drukte op Schiphol. De 
minister van Infrastructuur en Waterstaat heeft Schiphol herhaaldelijk 
opgeroepen alles op alles te zetten om de problemen op te lossen en daarbij 
aandacht te hebben voor de arbeidsomstandigheden en arbeidsvoor­
waarden van medewerkers op de luchthaven. Schiphol heeft op verzoek van 
het ministerie wekelijks gerapporteerd over de voortgang van de acties die 
Schiphol ondernam langs vier actielijnen. Op basis van die rapportages is 
de Tweede Kamer (zesmaal) geïnformeerd. Ook heeft Schiphol op verzoek 
van het ministerie opdracht verleend aan een externe partij om een 
evaluatie uit te voeren. Vanaf medio oktober 2022 zijn de wachtrijen beter 
onder controle, maar geldt nog wel een capaciteitsbeperking voor uit 
Nederland vertrekkende passagiers.
Luchtruimherziening
Op 14 oktober 2022 heeft de Ministerraad ingestemd met de Voorkeursbe­
slissing Luchtruimherziening. Het kabinet neemt zo een richtinggevend 
besluit op hoofdlijnen om het luchtruim klaar te maken voor de toekomst. 
Het beschrijft de beoogde nieuwe indeling van het Nederlandse luchtruim 
en de daarbij passende afhandelingsconcepten om de negatieve effecten 
van de luchtvaart op mens, natuur en milieu te verminderen. Veiligheid is 
hierbij de randvoorwaarde. De Voorkeursbeslissing markeert ook de start 
van de volgende fase van het programma Luchtruimherziening: de 
Ontwerp- en realisatiefase. Tegelijkertijd met de Voorkeursbeslissing is de 
Reactienota gepubliceerd. De Reactienota verantwoordt op welke wijze met 
ruim 2100 zienswijzen en het advies van de Commissie m.e.r. is omgegaan.
Scheepvaart
Duurzame scheepvaart
Op nationaal niveau wordt gezamenlijk gewerkt met sector- en ketenpartijen 
gewerkt aan de Routekaart Verduurzaming Zeevaart, de Roadmap Brand­
stoftransitie en een verbeterd voorstel van het Maritiem Masterplan voor 
het Nationaal Groeifonds. Op Europees niveau is er een akkoord bereikt 
over de herziening van ETS, waardoor vracht- en passagiersschepen boven 
5000 bruto tonnage vanaf 2024 gefaseerd onder het ETS-systeem gaan 
vallen. De RED III, AFIR en FuelEU Maritime zijn in de laatste fase voor het 
bereiken van een akkoord beland. Binnen de IMO (International Maritime 
Organisation) is in 2022 verder onderhandeld over de revisie van de 
strategie en zijn voorstellen in behandeling genomen voor de zogenaamde 
middentermijnmaatregelen. Daarnaast is gewerkt aan de LifeCycleAs­
sessment-richtlijn voor beoordeling van GreenHouseGas-intensiteit van 
brandstoffen en zijn er voorstellen gedaan voor verdere uitbreiding van 
het Data Collection System. Nederland heeft een proactieve rol gespeeld in 
de totstandkoming van de Europese inbreng in de IMO. Een andere ontwik­
keling in de scheepvaart is de subsidieregeling voor walstroom voor 
zeeschepen, die in 2022 is geopend. Deze regeling draagt als bronmaatregel 
Tweede Kamer, vergaderjaar 2022–2023, 36 360 XII, nr. 1 17
