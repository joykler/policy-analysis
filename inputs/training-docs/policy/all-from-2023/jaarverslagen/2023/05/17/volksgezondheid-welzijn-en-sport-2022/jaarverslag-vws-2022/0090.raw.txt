Opdrachten
Sportakkoord
Vanuit de verschillende deelthema’s van het Sportakkoord is in 2022 via 
opdrachten ingezet op: Duurzame en toegankelijke accommodaties, 
Inclusief sporten, Vitale sportaanbieders en Topsport. In totaal is aan diverse 
opdrachten via betalingen € 0,6 miljoen uitgeven. Een bedrag van 
€ 3,9 miljoen is niet tot besteding gekomen, hoofdzakelijk doordat het 
inregelen van ontzorgingstrajecten met betrekking tot adviezen in 
duurzaamheid meer tijd in beslag nam.
Bijdragen aan medeoverheden
Duurzame en toegankelijke sportaccommodaties
In 2022 is via de ‘specifieke uitkering stimulering sport’ € 192,2 miljoen 
ingezet voor de ontwikkeling en instandhouding van sportaccommodaties 
en de aanschaf van sportmaterialen door gemeenten. Hiertoe heeft bovenop 
de oorspronkelijke raming van € 185,3 miljoen een bedrag van € 8 miljoen 
via een technische mutatie (desaldering) in verband met afrekeningen 
regelingjaar 2021, een mutatie met betrekking tot de loonbijstelling 
(€ 4,2 miljoen) en een aantal budgettaire bijstellingen (minus € 5,3 miljoen) 
plaatsgevonden, waaronder een mutatie in het kader van de bijdrage aan 
het European Para Championship 2023 .
Sportakkoord
In 2022 is aan de oorspronkelijke raming van € 10,2 miljoen via een aantal 
budgetmutaties, waarvan de belangrijkste de coalitieakkoordmiddelen, 
een bedrag van € 8,9 miljoen toegevoegd. Daarnaast heeft een kleine 
mutatie (minus € 0,1 miljoen) plaatsgevonden. De middelen zijn ingezet 
voor het uitvoeren van lokale en/of regionale sportakkoorden. Deze sport­
akkoorden zijn het aangewezen instrument om de ambities uit het Nationaal 
Sportakkoord vorm te geven. Zo werken 347 gemeenten met een lokaal/
regionaal akkoord. Hiervoor is door gemeenten voor een bedrag van 
€ 19,0 miljoen aanspraak gemaakt op uitvoeringsbudget, welke vrij kan 
worden besteed aan een of meer thema’s van het sportakkoord.
Tegemoetkoming COVID-19
Gemeentelijke verhuurders van sportaccommodaties die de huur aan sport 
verenigingen wilden kwijtschelden, konden een beroep doen op de 
Tegemoetkoming Verhuurders Sportaccommodaties (TVS). Vanuit de TVS 
is de huur aan circa 800 organisaties kwijtgescholden. Daarnaast is de 
Specifieke uitkering IJsbanen en Zwembaden (SPUK IJZ) uitgevoerd om 
de exploitatietekorten van zwembaden en ijsbanen in gemeentelijk beheer 
te dekken. In 2022 is op beide regelingen in totaal een bedrag van 
€ 48,0 miljoen toegekend. Een bedrag van € 5,1 miljoen is niet tot besteding 
gekomen omdat dit deel van het tegemoetkomingsbudget niet nodig bleek.
Bijdrage aan (inter)nationale organisaties
Organisaties in de sport
Het beschikbare budget van € 3,2 miljoen ter compensatie als gevolg van 
een wijziging op de wet kansspelen is via een budget neutrale mutatie 
binnen de sportbegroting toegevoegd aan de instellingsubsidie Topsport 
(vallend binnen de subsidie Sportakkoord).
Tweede Kamer, vergaderjaar 2022–2023, 36 360 XVI, nr. 1
