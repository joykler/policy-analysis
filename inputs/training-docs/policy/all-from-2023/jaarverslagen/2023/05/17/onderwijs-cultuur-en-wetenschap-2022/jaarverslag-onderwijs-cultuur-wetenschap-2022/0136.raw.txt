Hieronder volgt een toelichting op de geldstromen met een restant M&O 
groter dan € 1 miljoen.
Aanvullende beurs
Studenten kunnen in aanmerking komen voor een aanvullende beurs. De 
hoogte van de aanvullende beurs hangt mede af van het ouderlijk inkomen. 
Wanneer ouders in Nederland wonen is het risico op misbruik beperkt. De 
Belastingdienst beheert de inkomensgegevens vanuit het basisregister 
inkomen. DUO is bevoegd deze inkomensgegevens van de Belastingdienst 
te gebruiken en is ook afhankelijk van deze gegevens. In 2022 is totaal 
€ 881,3 miljoen aan aanvullende beurs verstrekt. Daarvan heeft 
€ 58,3 miljoen betrekking op studenten met ouders in het buitenland. DUO 
vraagt de bewijsstukken bij de ouders zelf of bij de student op, maar de 
juistheid en volledigheid van het opgegeven buitenlands inkomen is niet 
volledig met zekerheid door DUO vast te stellen. Uitzondering hierop zijn 
de voormalige Nederlandse Antillen (€ 12,4 miljoen), waar dit wel mogelijk 
is. Hierdoor is er sprake van een restrisico bij studenten met een 
aanvullende beurs met ouders in het buitenland van € 45,9 miljoen.
Studiefinanciering en tegemoetkoming onderwijsbijdrage, uitwonende 
beurzen
Op grond van de Wet studiefinanciering 2000 (WSF 2000) en de Wet 
tegemoetkoming onderwijsbijdrage en schoolkosten (WTOS) komt een deel 
van de studerenden in aanmerking voor een hogere beurs wanneer ze 
uitwonend zijn. Dit geldt alleen voor mbo-studenten en voor studenten in 
het hoger onderwijs die niet onder het studievoorschot vallen. In 2022 is 
de basisbeurs voor een uitwonende mbo-student € 288,77 per maand (en 
voor een thuiswonende mbo-student € 88,48 per maand). In 2022 is de 
maximale aanvullende beurs voor een uitwonende mbo-student € 385,86 
1
(en voor een thuiswonende mbo-student € 362,50) . De totale uitgaven aan 
uitwonende beurzen bedroeg in 2022 € 133,0 miljoen (WSF 2000).
Bij de vaststelling van de studiefinanciering wordt nu uitgegaan van het 
adres in de Basis Registratie Personen (BRP). Niet alle studerenden wonen 
daadwerkelijk op het geregistreerde adres. Daarom worden fysieke 
controles op het opgegeven woonadres uitgevoerd, zodat het risico op 
misbruik voor een uitwonendenbeurs wordt beperkt. Vanwege de corona­
pandemie is er vanaf eind maart 2020 in het kader van de  studiefinanciering,
lesgeld en WTOS een aantal coulancemaatregelen opgesteld. Veel van deze 
maatregelen zijn ingesteld om studenten en debiteuren met acute financiële 
problemen tegemoet te komen. Zo konden studenten extra lenen en zijn 
controles en de overdracht naar deurwaarders gestaakt. Het uitstellen van 
deze controles heeft vooralsnog geen effect gehad op de M&O-gevoeligheid 
van de uitgaven op grond van de WSF 2000, omdat de controles later 
worden opgepakt. Studenten moeten de onterecht ontvangen studiefinan-
ciering terugbetalen en krijgen een boete opgelegd.
Het bovenstaande betreft studerenden die in Nederland wonen. Studenten 
met een woonadres in België of Duitsland, de grensbewoners, zijn 
uitgesloten van controle indien hun ouders op meer dan 120 km van de 
studieplaats van de student woonachtig zijn. Hiermee is een restant M&O 
gemoeid van € 0,71 miljoen. Dit is gebaseerd op controles voor de 
studiejaren 2019-2020. Bij studenten met een buitenlands woonadres buiten 
1
 Per 1 januari 2022 zijn dit de bedragen voor de maximale aanvullende beurs inclusief de verhoging 
voor lesgeldplichtigen. Per 1 augustus 2022 is de maximale aanvullende beurs verhoogd naar 
€ 387,78 voor uitwonende en € 364,42 voor thuiswonende BOL-studenten.
Tweede Kamer, vergaderjaar 2022–2023, 36 360 VIII, nr. 1
