12. Jaarverantwoording agentschap Uitvoeringsorganisatie Bedrijfsvoering 
Rijk (UBR) per 31 december 2022
Inleiding
De maatschappelijke dynamiek en de veelal complexe departement overstij­
gende maatschappelijke opgaves, vragen om een wendbare overheid met 
een interdepartementale aanpak en innovatiekracht. De organisatieonder­
delen van Uitvoeringsorganisatie Bedrijfsvoering Rijk (UBR) zijn niet in 
overeenstemming met elkaar en bevinden zich in verschillende levensfasen. 
Daarnaast is het dienstverleningsprofiel van UBR erg diffuus.
Om de uitvoeringskracht van de rijksbrede bedrijfsvoering te versterken is 
het noodzakelijk om het versnipperde landschap aan organisaties te herpo­
sitioneren in dezelfde, voor opdrachtgevers heldere bedrijfsvoeringdo­
meinen:
– Organisatie en Personeel
– Digitalisering, informatisering
– Inkopen, huisvesting, facilitaire zaken en integrale beveiliging
Als gevolg hiervan is het jaar 2022 het laatste jaar dat het agentschap UBR 
in deze hoedanigheid verantwoording aflegt. Sinds 2007 draagt UBR bij aan 
een effectieve en efficiënte bedrijfsvoering van de rijksdienst. UBR levert 
(kennisintensieve) dienstverlening op het gebied van ICT, personeel, 
organisatie, inkoop, overheidspublicaties, beveiliging en logistiek. In het 
Ontwikkelbedrijf (OW) wordt sinds enige jaren vormgegeven aan 
programma’s waarbinnen in opdracht van bestuurders nieuwe dienstverle­
ningsconcepten worden ontwikkeld.
De dienstverlening van UBR wordt aangeboden vanuit onderstaande 
organisatieonderdelen:
– Rijks beveiligingsorganisatie (RBO) verzorgt de beveiliging 
van(Rijks)locaties;
– Interdepartementale Post- en Koeriersdienst (IPKD) is de rijks leverancier 
voor rijks vertrouwelijke, gerubriceerde koeriers- en transportdiensten;
– Personeel levert HR-expertise op het gebied van Bedrijfszorg, 
Advocaten/ adviseurs arbeidsrecht, Loopbaan- en Talentontwikkeling, 
Organisatie-inrichting, Arbeidsmarktcommunicatie en wervingsadvies 
en Advies op instroom/doorstroom en inclusiviteit;
– Binnenwerk (BW) is opgericht voor het rijksbreed creëren, invullen en 
begeleiden van banen voor arbeidsparticipanten;
– Onder de paraplu van Organisatie worden advisering door Rijksconsul­
tants, Gateway-reviews, Deltareviews en de coachtrajecten en coaching 
programma’s aangeboden;
– Binnen het Ontwikkelbedrijf (OW) worden programma’s zoals innovatie, 
Rijks I-trainees, het ICT gilde en Rijks I-stage vormgegeven;
– I-Interim Rijk (IIR)vult interim opdrachten op het gebied van strategisch 
project- en programma management;
– Kennis- en Exploitatiecentrum OfficiëleOverheidspubli-
caties (KOOP) heeft als 
– primairetaak het rechtsgeldig bekendmaken en beschikbaar stellen van 
wet- en regelgeving voor alle overheden van Nederland;
– Haagsche Inkoop Samenwerking (HIS) biedt ondersteuning bij de 
inkoop van 6 departementen op het gebied van advisering en uitvoering.
Tweede Kamer, vergaderjaar 2022–2023, 36 360 VII, nr. 1 178
