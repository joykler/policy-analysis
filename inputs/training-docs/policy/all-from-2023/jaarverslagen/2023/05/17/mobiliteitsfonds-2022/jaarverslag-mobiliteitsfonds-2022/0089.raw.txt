Bijlage 2: Instandhouding
In deze bijlage bij het jaarverslag van het Mobiliteitsfonds en van het 
Deltafonds wordt een toelichting gegeven op de instandhouding van de 
netwerken die onder verantwoordelijkheid van het Ministerie van Infra­
structuur en Waterstaat vallen. In onderdeel A van deze bijlage wordt een 
toelichting gegeven op de instandhouding van de netwerken die door Rijks­
waterstaat worden beheerd. Dit betreft het Hoofdwegennet (HWN), het 
Hoofdvaarwegennet (HVWN) en het Hoofdwatersysteem (HWS). In 
onderdeel B wordt een toelichting gegeven op de instandhouding van de 
Hoofdspoorweginfrastructuur (HWSI) welke beheerd wordt door ProRail.
Bij instandhouding gaat het om het behouden van de huidige functie van 
de infrastructuur. Hieronder vallen alle activiteiten op het vlak van 
exploitatie, onderhoud en vernieuwing van de bestaande infrastructuur. 
Aan uw Kamer is toegezegd (Kamerstuk 2018-2019, 35 000A, nr. 98) om bij 
de begrippen voor instandhouding aan te sluiten bij de Europese begrippen 
voor activiteiten van een infrastructuurbeheerder uit de spoorrichtlijn 
2012/34/EU. De begrippen die met ingang van de begroting 2022 in het 
Mobiliteitsfonds en Deltafonds gehanteerd worden zijn: exploitatie, 
onderhoud, vernieuwing (samen staan deze drie voor de instandhouding 
van de infrastructuur), verbetering en aanleg (samen staan deze twee voor 
de ontwikkeling van de infrastructuur):
• Tot het domein van de exploitatie (voorheen ‘beheer’) behoren activi­
teiten die gericht zijn op het reguleren van het gebruik: verkeersleiding 
en capaciteitsmanagement, verkeersmanagement en watermana­
gement;
• Onderhoud betreft de activiteiten die erop zijn gericht de beoogde 
(ontwerp)levensduur van de infrastructuur te realiseren;
• Vernieuwing (voorheen ’vervanging’ en/of ‘renovatie’) is gericht op het 
begin van een nieuwe levenscyclus van een nieuw object of het 
verlengen van de levensduur van het bestaande object. Het gaat bij 
vernieuwing expliciet niet om activiteiten die gericht zijn op toevoeging 
van functies of om aanleg van nieuwe of uitbreiding van bestaande 
infrastructuur (ontwikkeling).
1 Onderdeel A - Instandhouding van de netwerken Rijkswaterstaat
Bij de instandhouding van de netwerken staan de prestaties die 
deze netwerken moeten leveren en de doelmatigheid van onderhoud 
centraal. Het zijn de prestaties – de beschikbaarheid, betrouw­
baarheid, duurzaamheid en veiligheid van de infrastructuur –
 die de gebruikers directervaren. In de begroting 2022 is aangegeven de 
periode 2022-2023 als overbruggingsperiode te behandelen in afwachting 
van besluitvorming van een nieuw kabinet over de financiering van de 
instandhoudingsopgave. Er zijn geen prestatieafspraken gemaakt. Wel 
blijven we de prestatieindicatoren monitoren.
Allereerst wordt een overzicht gegeven van de geleverde prestaties op de 
netwerken. Vervolgens wordt de ontwikkeling van het areaal in beheer bij 
RWS, de gerealiseerde budgetten voor instandhouding, de ontwikkeling 
van de balanspost nog uit te voeren werkzaamheden en het volume 
uitgesteld en achterstallig onderhoud toegelicht. Over duurzaamheidspres­
taties wordt vooralsnog gerapporteerd via het IenW Duurzaamheids­
verslag.
Tweede Kamer, vergaderjaar 2022–2023, 36 360 A, nr. 1
