B. BELEIDSVERSLAG
3 Beleidsprioriteiten
Inleiding
In 2022 werd Europa met de neus op de feiten gedrukt. Met de invasie van 
Oekraïne door Rusland werd pijnlijk duidelijk dat de verslechterde mondiale 
veiligheidssituatie, mede door toegenomen geopolitieke spanningen 
directe gevolgen hebben voor de veiligheid van Europa en Nederland. De 
Russische invasie van Oekraïne veroorzaakt onnoemelijk leed in Oekraïne 
en vormt een grote bedreiging voor de Oekraïense soevereiniteit en 
onafhankelijkheid. Daarbij is het van directe invloed op de Nederlandse en 
Europese veiligheidsbelangen. Nederland en zijn partners staan voor de 
internationale rechtsorde en hebben de illegale acties van Rusland sterk 
veroordeeld. Nederland heeft in 2022 samen met andere landen Oekraïne 
gesteund door middel van militaire en financiële middelen. Deze steun 
zetten we zolang dat nodig is onverminderd voort, voor Oekraïne en voor 
onze eigen vrijheid, veiligheid en welvaart. Maar het onderstreept tevens 
dat Europa meer verantwoordelijkheid moet nemen in het beschermen van 
de eigen veiligheidsbelangen. Onder andere door gerichte investeringen in 
Europese veiligheid, maar met name ook intensieve samenwerking tussen 
Europese partners op het gebied van capaciteitsontwikkeling, standaardi­
satie en interoperabiliteit zijn hierbij essentieel.
De Russische inval heeft het belang van meer Europese zelfredzaamheid op 
het gebied van defensie extra benadrukt, maar de verslechtering van de 
mondiale veiligheidssituatie speelt al langer. Verschuivende machtsverhou­
dingen in de wereld, een assiertever China, hybride dreigingen en cyber, 
de impact van klimaatverandering, de toenemende instabiliteit aan de 
randen van Europa, maar ook directe dreigingen tegen vitale infrastructuur 
vormen een steeds grotere bedreiging voor onze (veiligheids)belangen. In 
de huidige verslechterde geopolitieke context is daarom een sterk en 
modern defensieapparaat noodzakelijk voor geloofwaardige afschrikking 
en verdediging. Dit was voor het Kabinet, met steun van de Tweede Kamer 
middels de motie-Sjoerdsma (Kamerstuk 36045, nr. 4), reden om fors extra 
te investeren in Defensie: structureel €5 miljard extra per jaar.
Defensie gaat met deze investering de operationele gereedheid en inzet­
baarheid en de wendbaarheid van de organisatie verhogen. Dit is een grote 
opgave waarbij Defensie haar capaciteiten herstelt, moderniseert, 
vernieuwt en uitbreidt zoals uiteen is gezet in de Defensienota 2022. Het 
bouwen aan een toekomstbestendige organisatie kost tijd. Inzet op groei en 
investeringen is een kwestie van een lange adem. Belemmerende factoren 
hierbij zijn de overspannen arbeids- en defensiemarkten en het absorptie­
vermogen en de transitiesnelheid van Defensie.
1
Ondertussen is Defensie constant ingezet binnen alle drie de hoofdtaken . 
Zo zijn onze mensen in het kader van Enhanced Forward Presence ingezet 
in Litouwen, Roemenië en Slowakije. Maar ook heeft Defensie zijn bijdrage 
aan internationale missies in bijvoorbeeld Irak en Mali, waar Nederland 
het afgelopen jaar zelf de Force Commander leverde, het afgelopen jaar 
1
 [1] Hoofdtaken Defensie: (1) Bescherming van het eigen en bondgenootschappelijke grondgebied, 
(2) Bescherming en bevordering van de internationale rechtsorde en stabiliteit, (3) Ondersteuning 
van de civiele autoriteiten bij de handhaving van de openbare orde, de strafrechtelijke handhaving 
van de rechtsorde, de bestrijding van rampen en incidenten en de beheersing van crises.
Tweede Kamer, vergaderjaar 2022–2023, 36 360 X, nr. 1
