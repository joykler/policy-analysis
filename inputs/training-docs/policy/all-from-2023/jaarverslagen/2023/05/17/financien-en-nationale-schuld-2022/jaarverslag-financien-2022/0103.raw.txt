Artikel 11 Financiering staatsschuld
A. Algemene doelstelling
Schuldfinanciering tegen zo laag mogelijke kosten onder acceptabel risico 
voor de begroting. 
B. Rol en verantwoordelijkheid
De minister van Financiën is verantwoordelijk voor de financiering van de 
staatsschuld. De wettelijke basis voor deze verantwoordelijkheid is geregeld 
56
in de Comptabiliteitswet 2016. Het Agentschap van de Generale Thesaurie 
van het ministerie van Financiën is namens de minister van Financiën 
verantwoordelijk voor de financiering van de staatsschuld.
De doelstelling van artikel 11 sluit aan bij de internationaal geaccepteerde 
uitgangspunten voor schuldmanagement, zoals verwoord door het Interna­
tionaal Monetair Fonds (IMF) en de Wereldbank in de ‘Revised Guidelines 
57
for Public Debt Management’. Voor de uitvoering van de schuldfinan-
ciering wordt steeds voor meerdere jaren een beleidskader vastgesteld dat 
is gebaseerd op twee belangrijke pijlers: het financieringsbeleid en het 
renterisicokader.
Het financieringsbeleid dient er vooral toe het (her)financieringsrisico en 
het liquiditeitsrisico te beheersen en mitigeren. Het bestaat uit de regels en 
randvoorwaarden die het Agentschap hanteert bij het gebruik van financiële 
instrumenten voor het financieren van de staatsschuld. Zo valt niet alleen 
de keuze voor de schuldinstrumenten hieronder, maar bijvoorbeeld ook 
de communicatie naar investeerders. Drie kernwaarden staan centraal in 
het financieringsbeleid: consistentie, transparantie en liquiditeit. Binnen 
de kernwaarden probeert het Agentschap zo flexibel mogelijk te zijn, om 
bijvoorbeeld veranderingen in de financieringsbehoefte en marktomstan­
digheden gedurende het jaar op te kunnen vangen.
Het renterisicokader heeft als belangrijkste doel het beheersen van het 
renterisico; het risico dat de rentelasten op de staatsschuld stijgen door 
veranderingen in de rente. Gemiddeld genomen geldt dat hoe langer de 
looptijd van een lening, hoe lager het risico voor de begroting. Immers, bij 
gemiddeld langere financiering is het gedeelte van de staatsschuld dat 
jaarlijks opnieuw gefinancierd moet worden, en waarvoor dus de rente 
opnieuw moet worden vastgesteld, lager. Hierdoor werken tegenvallende 
renteontwikkelingen minder snel door in de rentelasten. Echter, hoe langer 
de looptijd van een financieringsinstrument, hoe hoger over het algemeen 
de rentekosten zijn. Er zal daarom steeds een optimale afweging gezocht 
moeten worden tussen kosten en risico. Het renterisicokader wordt 
minimaal één keer in de zeven jaar herzien. Het huidige kader is in 2020 
ingegaan en geldt tot en met 2025. Daarnaast wordt het kader één keer in 
de twee jaar intern geëvalueerd. 
Naast bovengenoemde risico’s en kernwaarden houdt het Agentschap bij 
het opstellen van het beleidskader verder nog rekening met onder andere 
valutarisico, kredietrisico (tegenpartijrisico) en operationele risico’s.
56
 Stb. 2017, 139.
57
 IMF Revised guidelines for public dept management, april 2014. Zie https://www.imf.org/external/ 
np/pp/eng/2014/040114.pdf. 
Tweede Kamer, vergaderjaar 2022–2023, 36 360 IX, nr. 1 103
