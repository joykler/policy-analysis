Tabel 195 Overzicht NvW en ISB's en beroep art. 2.27 van de CW
nr begrotingsstuk onderwerp Beroep art. Verplichtingen Uitgaven voor indienings- Aangenomen 
2.27 lid aangegaan voor autorisatie EK datum door EK
2 CW autorisatie EK
1 NvW 1 OB 2022 Motie Hermans nee nee nee 4-11-2021 21-12-2021
2 NvW 2 OB 2022 Regeling tegemoetkoming schade 2021 nee nee nee 9-11-2021 21-12-2021
3 NvW 3 OB 2022 Overheidsbijdrage in de nee nee nee 24-11-2021 21-12-2021
Arbeidskostenontwikkeling
4 NvW 4 OB 2022 Handhaving coronatoegangsbewijzen nee nee nee 6-12-2021 21-12-2021
5 ISB 1 Handhaving coronatoegangsbewijzen ja ja nee 15-2-2022 10-5-2022
6 ISB 2 Opvang van ontheemden uit Oekraïne ja ja nee 2-5-2022 12-7-2022
7 ISB 3 Opvang van ontheemden uit Oekraïne ja ja nee 31-5-2022 12-7-2022
8 ISB 4 Opvang ontheemden Oekraïne, ja ja ja 14-7-2022 6-12-2022
coalitieakkoordmiddelen en veiligheidsgelden
9 ISB 5 Medische zorg voor ontheemden uit Oekraïne ja ja ja 6-9-2022 17-11-2022
De gemaakte afweging
Nota van wijziging
De nota van wijziging met als onderwerp motie Hermans is ingediend naar 
aanleiding van de Algemene Politieke Beschouwingen over de Miljoe­
nennota en de Rijksbegroting 2022. Hiermee worden de wensen van de 
Tweede Kamer verwerkt in het wetsvoorstel alvorens het in stemming wordt 
gebracht. De middelen zijn op artikel 92 (onverdeeld) aan de begroting 
toegevoegd en in een later stadium (ISB4) nader verdeeld.
Bij de overige nota 's van wijziging betreffen het de verplichtingen (en 
uitgaven) voor het jaar 2022 welke worden aangegaan vóór het moment dat 
de eerste suppletoire begroting over 2022 wordt ingediend. Gezien de fase 
van het proces waarin de behandeling van de ontwerpbegroting 2022 in 
de Staten Generaal zich bevond, was een nota van wijziging de meest 
geschikte vorm van begrotingsvoorstel.
Incidentele suppletoire begrotingen (ISB)
De directe aanleiding voor het indienen van een aantal ISB´s is gelegen in 
het feit dat het uitvoeren van het beleid op korte termijn diende plaats te 
vinden gelet op de maatschappelijke impact: handhaving coronamaatre­
gelen en de opvang van ontheemden uit Oekraïne. 
Ten aanzien van de coalitieakkoordmiddelen en veiligheidsgelden (motie 
Hermans) geldt dat in de eerste maanden van 2022 het beleid nader is 
uitgewerkt om deze extra gelden in hun onderlinge samenhang te bezien 
en tot concrete bestemmingen te komen. Een groot deel van de genoemde 
middelen heeft ook betrekking op het jaar 2022. Om in 2022 voortvarend 
aan de slag te kunnen gaan was een ISB noodzakelijk. Het alternatief zou 
zijn dat deze gelden pas in december tot besteding konden komen nadat 
de Kamer begin december de reguliere suppletoire begroting naar 
aanleiding van de Najaarsnota zou hebben ontvangen.
Nadere inhoudelijke toelichting
1. NvW1 OB 2022 Motie Hermans
Tijdens de Algemene Politieke Beschouwingen over de miljoenenota 2022 
zijn door de Tweede Kamer met een motie een aantal voorstellen gedaan 
aangaande de grote opgaven waar Nederland in 2022 voor staat. Door 
middel van een nota van wijziging zijn de uit deze motie voortvloeiende 
middelen om de veiligheid en handhaving te versterken aan de JenV-
begroting toegevoegd.
Tweede Kamer, vergaderjaar 2022–2023, 36 360 VI, nr. 1
