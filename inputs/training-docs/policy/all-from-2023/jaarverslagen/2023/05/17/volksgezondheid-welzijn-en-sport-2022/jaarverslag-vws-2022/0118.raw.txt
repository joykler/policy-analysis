Subsidieregeling Bonus zorgprofessionals
Onder de Subsidieregeling bonus zorgprofessionals COVID-19 is in 2020 en 
2021 voor 2,8 miljard euro aan subsidies uitgekeerd aan zorgprofessionals. 
In 2022 is hiervan 2,1 miljard euro definitief vastgesteld. Om de administra­
tieve lasten voor de instellingen te beperken is na advies van de NBA en 
ADR besloten om voor subsidies vanaf € 125.000 af te wijken van de gebrui­
kelijke controleverklaring van een accountant over het financieel verslag. 
Subsidies vanaf dit grensbedrag worden door zorgaanbieders verantwoord 
door het financieel verslag als een afzonderlijke bijlage op te nemen in de 
andere informatie van de jaarverslaggeving. In aanvulling daarop heeft 
VWS als controlemiddel een aselecte steekproef uitgevoerd over het 
grootste deel van de in 2022 verantwoorde subsidies. Uit deze steekproef 
zijn geen afwijkingen naar voren gekomen. Inherent aan het uitvoeren van 
een steekproef is het bestaan van een basisonnauwkeurigheid, ook als er 
geen afwijkingen zijn. Er bestaat een onzekerheid van € 24,3 miljoen 
vanwege het niet controleren van bonussen onder de € 25.000 op het belas­
tingdeel. Hiernaast heeft een klein deel van de in 2022 verantwoorde 
subsidies nog betrekking op de steekproef die in 2021 is uitgevoerd. Hieruit 
volgt een onzekerheid van € 4,8 miljoen. De overige fouten en onzekerheden 
zijn totaal € 8,1 miljoen.
Totstandkoming niet-financiële verantwoordingsinformatie
De verzorging en aanlevering van niet­financiële informatie door beleids­
directies van VWS (die hiervoor primair verantwoordelijk zijn) wordt op 
een ordelijke en controleerbare wijze uitgevoerd. Er wordt zoveel mogelijk 
aangesloten bij de Staat van Volksgezondheid. Wanneer dit niet mogelijk is 
komt de informatie uit andere openbare bronnen.
Begrotingsbeheer, financieel beheer en de materiële bedrijfsvoering
Financieel beheer
Omtrent het financieel beheer van de corona-gerelateerde verplichtingen 
en uitgaven heeft de Algemene Rekenkamer (AR) over 2020 en 2021 
geoordeeld dat deze (ernstig) tekort is geschoten. Dit oordeel werd en wordt 
ook door VWS erkend. Om de noodzakelijke verbetering in het financieel 
beheer te bewerkstelligen is in 2021 het programma ‘Verbetering financieel 
beheer VWS’ gestart dat bestond uit drie sporen: het herstellen van 
gemaakte fouten in 2020 en 2021, het voorkomen van nieuwe onrechtma­
tigheden en het structureel versterken van het financieel beheer binnen 
VWS. De onderdelen herstel van gemaakte fouten en het voorkomen van 
nieuwe onrechtmatigheden zijn inmiddels opgenomen in de lijnorganisatie. 
Zo is in 2022 verder gewerkt aan verschillende coronadossiers uit 2020 en 
2021 waarvan de verantwoording was voorzien in 2022 (categorie 
afgerekende voorschotten). De afwikkeling van deze dossiers is zoals 
beschreven in paragraaf 1.1. complexer dan ingeschat te midden van de 
pandemie. Verantwoordingsafspraken die toentertijd zijn gemaakt blijken 
tijdens de controle niet altijd de benodigde informatie te bevatten voor 
een rechtmatige afwikkeling. In verschillende gevallen waarin de verant­
woordingsafspraken eerder waren gemaakt konden herstelwerkzaamheden 
worden uitgevoerd.
Tweede Kamer, vergaderjaar 2022–2023, 36 360 XVI, nr. 1
