werkenden die getroffen werden door de contactbeperkende maatregelen. 
Er kon daarom niet gewacht worden tot de eerste suppletoire begroting 
2022.
Er is een beroep gedaan op artikel 2.27, tweede lid van de CW, aangezien 
de spoedeisende maatregelen in de ISB leiden tot betalingen voordat de 
formele autorisatie van beide Kamers is afgerond. De gemaakte afweging 
hierbij is dat het niet in het belang van het Rijk is om uitvoering van het 
beleid uit te stellen, aangezien het kabinet door de epidemiologische situatie 
gedwongen werd de contactbeperkende maatregelen te verlengen, met 
grote gevolgen voor bedrijven en werkenden. Om ondernemers en 
werkenden hierbij te ondersteunen heeft het kabinet besloten om het 
economisch steunpakket ook in het eerste kwartaal van 2022 beschikbaar te 
stellen.
4. Nota van Wijziging op de eerste incidentele suppletoire begroting
In deze nota van wijziging op de eerste incidentele suppletoire begroting 
2022 wordt de begroting van SZW aangepast in verband met aanvullende 
steunmaatregelen.
De gemaakte afweging voor het indienen van een nota van wijziging is dat 
de aanvullende steunmaatregelen direct in werking moesten treden ter 
ondersteuning van ondernemers en werkenden die getroffen werden door 
de abrupt aangekondigde lockdown. Er kon daarom niet gewacht worden 
tot de eerste suppletoire begroting 2022.
Er is een beroep gedaan op artikel 2.27, tweede lid van de CW, aangezien 
de spoedeisende maatregelen in de nota van wijziging leiden tot betalingen 
en ontvangsten voordat de formele autorisatie van beide Kamers is 
afgerond. De gemaakte afweging hierbij is dat het niet in het belang van 
het Rijk is om uitvoering van het beleid uit te stellen, gezien de abrupt 
aangekondigde lockdown waar ondernemers zich niet op hebben kunnen 
voorbereiden.
5. Tweede Incidentele suppletoire begroting inzake Energietoelage
In deze incidentele suppletoire begroting wordt de begroting van SZW 
aangepast in verband met de compensatie energierekening via gemeenten.
De gemaakte afweging voor het indienen van een incidentele suppletoire 
begroting is dat huishoudens door de gestegen energierekening zich in 
acute financiële nood bevonden en daarom kon met de uitvoering van de 
tegemoetkoming niet gewacht worden tot de eerste suppletoire begroting 
van 2022.
Er is een beroep gedaan op artikel 2.27, tweede lid van de CW, aangezien 
de spoedeisende maatregelen uit deze incidentele suppletoire begroting 
leiden tot betalingen voordat de formele autorisatie van beide Kamers is 
afgerond. De gemaakte afweging hierbij is dat de stijging van de energie­
rekening bij huishoudens met een laag inkomen hard aankomt en dat deze 
huishoudens zich in acute financiële nood bevinden. Gezien de hierboven 
beschreven urgentie is het kabinet van mening dat het niet in het belang 
van het Rijk is om uitvoering van deze spoedeisende maatregelen uit te 
stellen en kan er daarmee niet gewacht worden op de formele autorisatie 
van beide Kamers.
Tweede Kamer, vergaderjaar 2022–2023, 36 360 XV, nr. 1
