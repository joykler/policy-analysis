Opdrachten
Project NL-Alert
NL-Alert is het alarmmiddel van de overheid dat de bevolking waarschuwt 
en informeert over een noodsituatie. Een NL-Alert wordt uitgezonden bij 
levens- en gezondheidsbedreigende situaties. In ieder NL-Alert bericht staat 
wat er aan de hand is, wat mensen moeten doen, en waar informatie en 
updates kunnen worden gevonden. NL-Alert wordt ontvangen op de 
mobiele telefoon en daarnaast getoond op digitale reclameborden en 
vertrekborden in het openbaar vervoer. Het Ministerie van Justitie en 
Veiligheid financiert de jaarlijkse beheer- en exploitatiekosten voor het NL-
Alert systeem, de doorontwikkeling ervan en andere activiteiten zoals 
publieksvoorlichting en opleiding.
COVID-19
De uitgaven voor COVID-19 hebben vooral betrekking op de kosten voor 
het call center, die het gehele jaar actief is gebleven. Voor deze uitgaven is 
bij de eerste suppletoire begroting een budget van € 7 mln. toegekend.
Regeling tegemoetkoming schade 2021
Op grond van de Wet tegemoetkoming schade bij rampen (Wts) kunnen 
de door de overstromingen in juli 2021 getroffen inwoners en organisaties 
in Limburg worden bijstaan. Om gedupeerden deels tegemoet te komen bij 
schade die niet redelijkerwijs verzekerbaar, niet verhaalbaar en niet 
vermijdbaar is, is onder de Wts de Regeling tegemoetkoming schade 2021 
opgesteld. In 2022 is € 72 mln. aan schadevergoeding uitgekeerd.
36.3 Onderzoekszaak voor de Veiligheid
Bijdragen ZBO/RWT’s
Onderzoekszaak voor de Veiligheid (OvV)
De OvV verricht op grond van de rijkswet Onderzoeksraad voor veiligheid 
onafhankelijk onderzoek en stelt op basis daarvan aanbevelingen op voor 
het structureel vergroten van de veiligheid. De OvV fungeert als onafhan­
kelijk onderzoeksorgaan, dat op eigen gezag kan besluiten tot het doen van 
onderzoek naar de oorzaak van (ernstige) ongevallen en rampen of een 
dreiging daartoe. De onderzoeken die zijn gedaan in 2022 zijn te vinden op 
www.onderzoeksraad.nl.
Ontvangsten
De extra ontvangsten op dit artikel zijn met name een gevolg van de 
afrekening van de bevoorschotte uitgaven voor de aanleg van een 
noodvoorraad persoonlijke beschermingsmiddelen (PBM) voor 45 dagen. 
Tevens zijn er middelen ontvangen van de KMar, Politie en de ministerie van 
Defensie in het kader van kennisopbouw via TNO.
Tweede Kamer, vergaderjaar 2022–2023, 36 360 VI, nr. 1 86
