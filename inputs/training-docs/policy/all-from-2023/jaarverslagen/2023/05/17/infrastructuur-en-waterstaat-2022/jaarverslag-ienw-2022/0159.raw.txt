Opdrachten
Omgevingsveiligheid
Het betreft hier uitgaven in het kader van de Meerjarenagenda Versterking 
Omgevingsveiligheid (2021-2024) voor de clusters Besluit risico’s zware 
ongevallen (Brzo), Publicatiereeks Gevaarlijke stoffen (PGS), Informatie/
Kennisinfrastructuur, modernisering Omgevingsveiligheid, nieuwe ontwik­
kelingen en prioriteiten Rijks-omgevingsveiligheidsbeleid. Door middel van 
een programmatische aanpak wordt ingezet op het creëren van een 
veiligere leefomgeving. Het geheel wordt uitgevoerd onder de governance 
afspraken gemaakt in het Bestuurlijk Omgevingsberaad (BOb).
Overige opdrachten
Het betreft hier opdrachten voor (wettelijke) taken in het kader van Brzo-
bedrijven, vuurwerk, de monitoring van basisnetten (weg, water, spoor), 
veiligheid energietransitie, modellenbeheer buisleidingen (Bevb), 
onderhouden Activiteitenbesluit voor het realiseren vermindering 
regeldruk bedrijven en de stelselontwikkeling en het beheer van 
standaarden voor vergunningverlening, toezicht en handhaving (VTH). 
Daarnaast worden opdrachten verstrekt voor onderzoek en implementatie 
van risicoreductie maatregelen alsmede de ondersteuning en begeleiding 
van het verwijderen van asbestdaken.
Verder betreft dit middelen die beschikbaar zijn gesteld uit het Coalitie 
Akkoord omtrent Vergunningverlening, Toezicht en Handhaving (VTH).
Subsidies
Subsidies inrichtingen en transport
Het betreft hier de uitgaven in het kader van de Subsidieregeling versterking 
omgevingsveiligheid chemische sector, die door de RVO wordt uitgevoerd. 
Jaarlijks wordt in de Staatscourant het beschikbare jaarbudget gepubli­
ceerd. Als onderdeel van de uitvoeringsagenda Brzo kunnen ook subsidies 
worden toegekend onder de noemer Safety Deals. De Safety Deals zijn 
complementair aan de maatregelen die versterking van toezicht en 
handhaving tot doel hebben. Het gaat hier om het creëren van een 
duurzame veiligheidscultuur bij onder meer de bedrijfsprocessen binnen 
de chemiesector.
Subsidies vuurwerk
Hier zijn middelen gereserveerd voor de tijdelijke subsidieregeling 
vuurwerkverbod COVID-19 (TSVC-19) Opslag en vervoer 2 en de tijdelijke 
subsidieregeling vuurwerkverbod COVID-19 detailhandel 2.
Overige subsidies
De overige subsidies hebben voornamelijk betrekking op subsidies aan 
organisaties die een bijdrage leveren aan het vervolmaken van het stelsel 
van Omgevingsdiensten.
Bijdrage aan medeoverheden
Hier zijn middelen gereserveerd voor de specifieke uitkering omgevings­
diensten inzet interbestuurlijk programma VTH 2022-2023.
Tweede Kamer, vergaderjaar 2022–2023, 36 360 XII, nr. 1
