2040 op zowel regionaal, nationaal, Europees en mondiaal niveau. Het 
akkoord beschrijft een toekomstbestendige positie van de landbouw als 
strategisch belangrijke economische sector, producent van duurzaam 
voedsel en grondstoffen en essentiële drager van een vitaal platteland en 
de bijdrage van de landbouw aan de opgaven op het gebied van natuur­
herstel, water en klimaat. De agrarische sector heeft daarbij te maken met 
verschillende onontkoombare doelen op natuur, klimaat, stikstof en water 
(Kamerstuk 33 576, nr. 265).
In de Kamerbrief Toekomst Landbouw van 25 november 2022 is tevens 
aangegeven dat het kabinet in totaal € 226,6 miljoen reserveert voor 2023 
en 2024 vooruitlopend op en ter ondersteuning van de gebiedspro­
gramma’s en no-regretmaatregelen die de transitie van de landbouw een 
impuls geven. Daarbinnen reserveert het kabinet € 101 miljoen om boeren 
nu al in staat te stellen zich voor te bereiden op de transitie en op de 
gebiedsgerichte aanpak. Hiervoor worden boeren ondersteund in het 
denken over de toekomst van hun bedrijven en daar ook plannen voor te 
maken. Hiervan is € 64 miljoen gereserveerd voor onafhankelijk advies aan 
individuele ondernemers en € 37 miljoen voor duurzame praktijkproeven 
op boerderijen.
Gebiedsgerichte aanpak en Transitiefonds
Het ministerie van LNV pakt de omvangrijke opgaven in het landelijk gebied 
in samenhang aan, om zo de stikstofuitstoot te verlagen, de natuur en 
waterkwaliteit te verbeteren en de uitstoot van broeikasgassen te 
verminderen. Dit geeft de landbouw en andere ruimtelijke functies in het 
landelijk gebied op lange termijn perspectief en draagt het bij aan de 
vitaliteit van het platteland. Omdat de uitdagingen in elk gebied anders zijn, 
vraagt het realiseren van de ambities om een gebiedsgerichte aanpak. In 
het Coalitieakkoord is een gebiedsgerichte, integrale aanpak voor de samen­
hangende uitdagingen op het gebied van stikstof, klimaat, water, biodiver­
siteit en de transitie naar kringlooplandbouw gepresenteerd. Deze majeure 
operatie krijgt vorm in een Nationaal Programma Landelijk Gebied (NPLG) 
en met een Transitiefonds van €24,3 miljard. n het NPLG gaan Rijk, 
provincies, waterschappen, gemeenten en maatschappelijke partners, zoals 
(agrarisch) ondernemers, grondeigenaren en grondgebruikers, samen op 
zoek naar oplossingen per gebied. Om op Rijksniveau adequaat te kunnen 
opereren heeft LNV het bestaande programma-DG Stikstof omgezet in 
een lijn-DG (LG&S) en is voor de uitvoering van de transitie van het landelijk 
gebied de Regieorganisatie Transitie Landelijk Gebied (RTLG) opgericht.
Nationaal Programma Landelijk Gebied (NPLG)
Het NPLG bevat kerndoelen en kaders op het gebied van natuur, water en 
klimaat. Het uitgangspunt is dat water en bodem sturend zijn voor de 
structurele keuzes in het landelijk gebied. De overheid wil vóór 2030 de 
natuur ruimte bieden voor herstel en versterking, de kwaliteit van water en 
bodem verbeteren en meer doen tegen klimaatverandering. Provincies 
dienen hiertoe uiterlijk 1 juli 2023 hun eerste versie van de plannen per 
gebied klaar te hebben. In deze plannen staan bijvoorbeeld de regionale 
doelen voor emissiereductie, natuurherstel en water, en hoe die doelen 
bereikt moeten worden. Begin 2022 zijn de kerndoelen voor natuur, water 
en klimaat vastgesteld in de startnotitie NPLG. Een eerste concrete 
uitwerking van de doelen is opgenomen in het Ontwikkeldocument NPLG 
van november 2022. Dit document is voor het kabinet de basis voor de 
verdere uitwerking van de gebiedsprogramma’s en om in gesprek te gaan 
Tweede Kamer, vergaderjaar 2022–2023, 36 360 XIV, nr. 1 13
