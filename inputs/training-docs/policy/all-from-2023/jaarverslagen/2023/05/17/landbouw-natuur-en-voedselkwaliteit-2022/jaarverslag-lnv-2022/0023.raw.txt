complexe honden. Daarnaast is LNV voorzitter van de werkgroep die de 
opties verkent rondom EU-dierenwelzijnswetgeving voor honden en katten 
die worden gehouden/verhandeld met commercieel oogmerk.
Beter benutten mest, verbeteren waterkwaliteit, minder gebruik kunstmest
Eind 2021 is het zevende actieprogramma Nitraatrichtlijn vastgesteld voor 
de periode 2022-2025. De maatregelen uit het voorgestelde actiepro­
gramma bleken onvoldoende voor het behalen van de doelen voor betering 
van de waterkwaliteit. Om die reden is begin 2022 een addendum opgesteld 
met aanvullende maatregelen. Met het zevende actieprogramma en het 
bijbehorende addendum wordt invulling gegeven aan de verplichtingen van 
de Nitraatrichtlijn. In 2022 is gewerkt aan de uitwerking van verschillende 
maatregelen uit het actieprogramma en het addendum.
Zo zijn in 2022 wijzigingen in het mestbeleid voorbereid die per 1 januari 
2023 van kracht zijn geworden. De uitrijperiode van vaste strorijke mest op 
gras- en bouwland op zand- en lössgronden is vervroegd naar 1 januari. 
Drijfmest of vloeibaar zuiveringsslib op bouwland mag pas vanaf 16 maart 
worden uitgereden, dit is kort voor de inzaai. Verder wordt op zand- en 
lössgronden een 1 op 4 rotatie van rustgewassen verplicht. Met deze 
wijzigingen wordt een positieve bijdrage geleverd aan het verminderen van 
de nitraatuitspoeling, de verbetering van de bodem- en waterkwaliteit. Ook 
is in 2022 veel inzet gedaan ter voorbereiding van de implementatie van 
het realtime Vervoersbewijs Dierlijke Meststoffen (rVDM), welke per 
1 januari 2023 is ingevoerd.
Op 30 september 2022 heeft de Europese Commissie de derogatiebe­
schikking van de Nitraatrichtlijn gepubliceerd, waarin aan Nederland voor 
de jaren 2022 tot en met 2025 een derogatie voor het uitrijden van dierlijke 
mest wordt verleend. Conform de derogatiebeschikking krijgen 
landbouwers tot en met 2025 de mogelijkheid om meer dan 170 kg N/ha uit 
dierlijke mest uit te rijden. Er geldt een afbouw pad voor de derogatie vanaf 
2023 en vanaf 2026 zal er geen derogatie meer zijn. Aan de beschikking zijn 
voorwaarden verbonden, zoals het verplicht aanleggen van bufferstroken, 
het aanwijzen van nutriënten verontreinigde gebieden, het verlagen van 
de mestproductieplafonds en voortzetting van de Versterkte Handhavings­
strategie Mest (VHS). Vanwege de afbouw van de derogatie heeft het 
kabinet besloten een transitietegemoetkomingsregeling op te stellen. In 
2022 is deze regeling uitgewerkt die begin 2023 zal worden gepubliceerd, 
zodat bedrijven hiermee rekening kunnen houden bij het aanvragen van 
derogatie.
Teneinde het gebruik van kunstmest te reduceren heeft LNV zich ingezet op 
verruiming van de Europese afspraken voor het gebruik van hoogwaardige 
producten uit dierlijke mest. De Europese Commissie heeft op 9 november 
2022 een mededeling gepubliceerd over het gebruik en betaalbaarheid van 
meststoffen. In deze mededeling worden zogenaamde RENURE-criteria 
genoemd, die in 2023 in Europees verband verder worden bediscussieerd. 
In 2022 is de subsidieregeling hoogwaardige mestverwerking opgesteld, 
die van 1 december 2022 tot 12 januari 2023 is opengesteld.
In 2022 is aangekondigd dat in het landbouwakkoord afspraken zullen 
worden gemaakt over de twee sporen van het toekomstig mestbeleid 
(Kamerstuk 30252, nr. 77). Uitgangspunten van het toekomstig mestbeleid 
zijn een grondgebonden melk- en rundveehouderij en afvoer en verwerking 
van alle mest van niet-grondgebonden bedrijven (Kamerstuk 33037, nr. 374).
Tweede Kamer, vergaderjaar 2022–2023, 36 360 XIV, nr. 1
