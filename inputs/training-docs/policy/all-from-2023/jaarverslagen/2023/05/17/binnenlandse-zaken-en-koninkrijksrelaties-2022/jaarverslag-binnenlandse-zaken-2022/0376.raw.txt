1. Nota van Wijziging op Ontwerp Wet 2022, Kamerstukken II 2021/22, 35 
925 VII nr. 50
Art. 1 Openbaar bestuur en democratie
Naar aanleiding van het rapport «Ongekend onrecht» van de Parlementaire 
Ondervragingscommissie Kinderopvangtoeslag heeft het Kabinet 
structureel € 150 mln. beschikbaar gesteld voor de versterking van de 
directe dienstverlening aan inwoners door gemeenten. Deze middelen 
worden voor een groot deel via het gemeentefonds uitgekeerd aan de 
gemeenten. Voor 2022 is € 10 mln. beschikbaar gesteld op artikel 1. 
Openbaar bestuur en democratie om een infrastructuur via het Samenwer­
kingsplatform Sociaal domein in te richten met als doel een interbestuurlijke 
samenwerking om gemeenten te ondersteunen met de opgaven in het 
brede sociaal domein. In deze structuur wordt op initiatief van de Vereniging 
Nederlandse Gemeenten (VNG) en het Rijk samengewerkt.
Art. 4 Energietransitie gebouwde omgeving en bouwkwaliteit
Het demissionaire kabinet heeft in de Miljoenennota ruim € 1,3 mrd. in de 
periode 2022–2024 beschikbaar gesteld voor de verduurzaming van 
woningen en gebouwen (Kamerstukken II 2021/22, 35 925, nr. 2).:
– Voor het Nationaal Isolatie Programma is in totaal € 514 mln. in de 
periode 2022–2024 beschikbaar gesteld. Hiervan is € 316,9 mln. 
toegevoegd aan de begroting van het ministerie van BZK.
– Voor de periode 2022–2024 is een totaal van € 525 mln. beschikbaar 
gesteld voor de versnelde aanpak van maatschappelijk vastgoed. 
Hiervan is € 399,7 mln. aan de begroting van het ministerie van BZK 
toegevoegd. Het doel van deze aanpak is om uitvoering te geven aan 
het Urgenda-vonnis en om de klimaatdoelstellingen voor 2030 en 2050 
te realiseren.
– Er is € 288 mln. beschikbaar gesteld voor de toepassing van hybride 
warmtepompen.
Het kabinet heeft op 15 oktober 2021 de Tweede Kamer geïnformeerd over 
maatregelen voor de tegemoetkoming van de gestegen energiekosten voor 
huishoudens (Kamerstukken II 2021/2022, 29 023, nr. 272). Eén van de 
voorstellen betreft een uitkering van € 150 mln. aan gemeenten om 
kwetsbare huishoudens met een hoge energierekening en/of een slechte 
energetische staat van hun woning te ondersteunen. Hiervan is € 1 mln. 
expliciet gereserveerd voor uitvoeringskosten op landelijk niveau.
Art. 6 Overheidsdienstverlening en informatiesamenleving
Naar aanleiding van het rapport ‘Ongekend onrecht’ heeft het kabinet snel 
middelen beschikbaar gesteld de aanbevelingen uit het rapport op te 
volgen, dit vanwege de politieke en maatschappelijke wensen. Door een 
Nota van Wijziging op 10 november 2021 in te dienen was het kabinet in 
staat hiermee in 2022 meteen aan de slag te gaan.
Art. 10 Groningen versterken en perspectief
Van de Aanvullende Post wordt € 145,8 mln. voor het jaar 2022 overgeboekt 
naar de begroting van het ministerie van BZK (samenvoeging tranches 2022 
en 2023), hetgeen resulteert in een totaal van € 220,8 mln. bestemt voor 
Subsidies Verduurzaming en Verbetering Groningen.
Voor alle mutaties van de Nota van Wijziging geldt dat de kamerbehan­
deling van de ontwerpbegroting nog niet had plaats gevonden. Om deze 
reden is gekozen voor een Nota van Wijziging op de ontwerpbegroting 2022.
Tweede Kamer, vergaderjaar 2022–2023, 36 360 VII, nr. 1
