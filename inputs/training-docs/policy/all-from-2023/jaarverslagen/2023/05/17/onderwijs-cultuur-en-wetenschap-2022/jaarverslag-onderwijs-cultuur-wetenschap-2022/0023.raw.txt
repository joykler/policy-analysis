6 ROA schoolverlatersonderzoek (BVE-Monitor).
7 Bron: Onderzoek SBB. De onderzoekspopulatie leerbedrijven in 2016 en 2018 verschillen licht van elkaar. De cijfers betreffen een tweejaarlijks onderzoek. De nieuwe cijfers 
worden in het eerste kwartaal van 2023 verwacht.
8 Bron: Onderzoek SBB. De cijfers betreffen een tweejaarlijks onderzoek. De nieuwe cijfers worden in het eerste kwartaal van 2023 verwacht.
9 Bron: Eurostat, Labour Force Survey (LFS). De cijfers over 2021 zijn niet zonder meer vergelijkbaar met eerdere jaren vanwege wijzigingen in het onderzoeksdesign en 
de vragenlijst.
10Bron: CBS, maatwerk. Het gaat om het aandeel werkenden (minimaal 12 uur per week) van afgestudeerde hbo-bachelors ruim een jaar na afstuderen (uitstroom en 
arbeidsmarktpositie gemeten op 1 oktober).
11 Bron: CBS, maatwerk. Het gaat om het aandeel werkenden (minimaal 12 uur per week) van afgestudeerde wo-masters ruim een jaar na afstuderen (uitstroom en 
arbeidsmarktpositie gemeten op 1 oktober).
12Bron: VH, HBO-Monitor 2021, factsheet.
13Bron: ROA, Schoolverlaters tussen onderwijs en arbeidsmarkt, 2011, 2018 en 2019. De enquête onder wo-afgestudeerden (Nationale Alumni Enquête) wordt tweejaarlijks 
gehouden. In 2020 is daardoor geen onderzoek gedaan. Data van de NAE voor 2021 is nog niet openbaar gemaakt waardoor er geen cijfer kan worden aangeleverd bij 
deze indicator.
4. Wetenschap van wereldformaat
De noodzakelijke en forse investeringen in wetenschap, zoals toegelicht in 
paragraaf 10.3, versterken het fundament, vergroten de ruimte voor divers 
talent en de maatschappelijke impact van hoger onderwijs en onderzoek. 
Een deel van de investeringen is structureel: circa € 400 miljoen. Daarnaast 
komen de investeringen uit het Fonds voor Onderzoek en Wetenschap: 
10 jaar lang gemiddeld € 500 miljoen per jaar. Het betreft investeringen in 
onder andere starters- en stimuleringsbeurzen, sectorplannen, wetenschap­
pelijke infrastructuur, de Open Competitie, Europese samenwerking, open 
science, sociale veiligheid en kennisveiligheid.
Een aantal trajecten op het gebied van wetenschap van wereldformaat was 
al voor 2022 in gang gezet. Zo is er met de tweede ronde van het NGF aan 
een aantal verschillende projecten in 2022 een subsidie toegekend. De 
Nationale Groeifondscommissie keurde drie door OCW ingediende 
voorstellen goed voor de R&D&I pijler van het NGF. Het gaat om: Biotech 
Booster, over het vergroten van impact van kennis over biotechnologie; 
Einstein Telescoop, een grootschalige infrastructuur voor zwaartekrachts­
golvenonderzoek; en Zelfdenkende moleculaire systemen, over onderzoek 
en innovatie op het snijvlak van moleculaire scheikunde en digitale 
technieken zoals kunstmatige intelligentie en robotica. Alle drie de projecten 
zijn in 2022 van start gegaan. Daarnaast bevorderen we samenwerking en 
profilering, en rust en ruimte voor studenten, onderzoekers en docenten 
middels de sectorplannen. Hiervoor hebben we in 2022 het afwegingskader 
opgesteld, de nationale commissie ingericht en de eerste € 60 miljoen 
structureel geld toegekend. Deze toekenning, met middelen uit het coalitie­
akkoord, was mogelijk omdat onderzoekers en bestuurders tijdig waren 
gestart met het opstellen van breed gedragen sectorplannen. Ook de 
starters- en stimuleringsbeurzen konden al dit jaar worden gelanceerd. Doel 
van de beurzen is het stimuleren van ongebonden onderzoek en verlagen 
van de werk- en aanvraagdruk.
In 2022 is de subsidie voor het landelijk programma Erkennen en Waarderen 
van start gegaan. Het programma wordt uitgevoerd door UNL, NFU, NWO, 
ZonMw en KNAW. Erkennen en Waarderen heeft als doel om alle kerntaken 
van wetenschappers (onderzoek, onderwijs, impact, leiderschap, en voor 
universitaire medische centra patiëntenzorg) onderdeel te laten zijn van 
het belonings- en bevorderingssysteem. In het kader van open science zijn 
met middelen uit het fonds voor Onderzoek en Wetenschap in 2022 de eerste 
stappen gezet voor de oprichting van een Regieorgaan Open Science als 
opvolger van het Nationaal Programma Open Science. Dit Regieorgaan 
moet gaan bijdragen aan het tot norm maken van open science in 
Nederland, zoals is afgesproken in het coalitieakkoord. Daarnaast is er na 
een lange voorbereiding in 2022 een mijlpaal bereikt door de start van de 
bouw van de Square Kilometre Array (SKA). De SKA is een grote radiotele­
scoop die bestaat uit duizenden ontvangers die verbonden zijn met elkaar. 
Tweede Kamer, vergaderjaar 2022–2023, 36 360 VIII, nr. 1 23
