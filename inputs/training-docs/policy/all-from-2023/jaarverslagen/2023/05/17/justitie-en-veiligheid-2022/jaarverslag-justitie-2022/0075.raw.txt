E. Toelichting op de financiële instrumenten
Verplichtingen
Het verschil van € 401 mln. wordt voor een bedrag van € 354 mln. toegelicht 
bij de uitgaven. Het overige verschil van € 47 mln. bestaat met name uit 
een hogere verplichting voor Halt, slachtofferhulp Nederland, aanpak crimi­
naliteitsfenomenen en Reclassering Nederand. Er zijn meerjarige afspraken 
gemaakt met deze partijen.
34.1 Apparaatsuitgaven Raad voor de Kinderbescherming
De Raad voor de Kinderbescherming (RvdK) heeft de taak om kinderen te 
beschermen indien de ontwikkeling van het kind in gevaar komt. De Raad 
voor de Kinderbescherming heeft een taak op terrein van bescherming, 
gezag en omgang, straf en adoptie. De meerjarige productie van de Raad 
voor de Kinderbescherming is weergegeven in onderstaande tabel.
Tabel 23 Productiegegevens Raad voor de Kinderbescherming
Realisatie Raming Realisatie Raming Realisatie Raming Verschil
2020 2020 2021 2021 2022 2022
Coördinatie taakstraffen 4.127 6.699 4861 6321 5475 6125 650
Strafonderzoek LIJ 5.942 6.174 5686 6376 5329 6378 1.049
Strafonderzoek + 
aanvulling 2.907 2.510 2657 3171 2697 3172 475
Actualisatie Straf 1.012 1.154 889 1219 543 1018 475
Onderzoeken 
schoolverzuim 1.190 2.559 1234 1861 1339 1777 438
Strafonderzoek GBM 57 42 38 58 30 56 26
Beschermingszaken 18.266 16.940 18654 18827 18070 17864 ‒ 206
Adoptiegerelateerde zaken 1.810 1.750 1934 1856 1784 1895 111
Gezag en omgangszaken 4.524 5.130 4835 5733 4165 5171 1.006
Toetsende taak 4.693 7.134 3976 5797 3240 5875 2.635
Bron: Datawarehouse RvdK
De Raad voor de Kinderbescherming heeft circa € 15 mln. meer uitgegeven 
dan geraamd in de begroting. De hogere uitgaven aan eigen personeel 
hebben verschillende oorzaken, zoals een hogere personeelsbezetting ten 
gevolge van de aanpak van wachtlijsten en wachttijden binnen de Raad voor 
de Kinderbescherming, als ook vervanging voor langdurig zieken. 
Daarnaast was er sprake van bijstellingen in het kader van toekomstvaste 
IV.
34.2 Preventieve maatregelen
Geen bijzonderheden
34.3 Tenuitvoerlegging strafrechtelijke sancties
Bijdragen agentschappen
Dienst Justitiële Inrichtingen (DJI)
DJI levert een bijdrage aan de veiligheid van de samenleving door de 
tenuitvoerlegging van vrijheidsstraffen en vrijheidsbenemende 
maatregelen en door de aan hun zorg toevertrouwde personen de kans te 
bieden een maatschappelijk aanvaardbaar bestaan op te bouwen. Het 
Ministerie geeft een bijdrage voor:
Tweede Kamer, vergaderjaar 2022–2023, 36 360 VI, nr. 1 75
