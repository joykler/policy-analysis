• –De programma-ambitie voor het programma Fiets houdt in meewerken 
met de Tour de Force aan de doelstelling van 20% meer fietskilometers 
in 2027. Deze ambitie is weergegeven in de Nationale Fietsagenda die in 
2017 naar de Kamer is gestuurd (Kamerstukken II 2016-2017, 
34 681, nr. 1).
• –Uitvoering geven aan de afspraken en ambities op gebied van CO2-
reductie in de sector mobiliteit na sluiten van het Klimaatakkoord. 
Uitvoering hiervan vindt plaats langs vier lijnen:
• •hernieuwbare energiedragers
• •elektrisch rijden
• •verduurzaming van de logistiek, en
• •verduurzaming van personenmobiliteit.
• –Daarmee wordt een belangrijke bijdrage geleverd om de CO2-uitstoot 
in 2030 met 49% ten opzichte van 1990 te beperken. Hierbij zijn investe­
ringen, kennis en kunde van meerdere partijen in de maatschappij nodig, 
waarbij de Minister een regierol vervult.
• –Ten slotte is de Minister verantwoordelijk voor het toezicht op en de 
handhaving van (een deel van) de wet- en regelgeving door de Inspectie 
Leefomgeving en Transport op dit beleidsterrein (zie artikel 
24 Handhaving en Toezicht).
Stimuleren
Omdat veruit de meeste verkeersslachtoffers vallen op gemeentelijke en 
provinciale wegen, wordt in het kader van het Strategisch Plan Verkeers­
veiligheid een impuls gegeven aan dit wegennet. De Minister van IenW 
stimuleert met de Investeringsimpuls verkeersveiligheid:
• –Het aanpakken van de meest verkeersonveilige locaties en grootste 
risico’s op het onderliggend wegennet. Dit doet het Rijk door in verschil­
lende tranches maximaal 50% bij te dragen aan verkeersveiligheids­
maatregelen van medeoverheden. De eerste tranche (de regeling 
stimulering verkeersveiligheidsmaatregelen 2020-2021) is in 2020 
verleend (Kamerstukken II 2020-2021, 29 398, nr. 887). In 2022 wordt 
nadere invulling gegeven aan een tweede tranche.
• –Innovatieve toepassingen op het gebied van verkeersveiligheid. Hier 
wordt in 2022 nadere invulling aan gegeven.
Om invulling te geven aan het klimaatbeleid wordt ingezet op de reductie 
van de CO2-uitstoot van het wegverkeer. In dat kader stimuleert de Minister 
van IenW:
• –Schonere, zuinigere en stillere voertuigen. Dit gebeurt onder andere 
door de reeds in gang gezette transitie naar emissieloze voertuigen 
verder voort te zetten, samen met de decentrale overheden en sector­
partijen slimme logistieke concepten te ontwikkelen voor (stedelijke) 
distributie en de voorlopers in de sector te stimuleren, ook waar het gaat 
om werkgerelateerd verkeer.
• –Productontwikkeling in de transportsector van klimaattechnologieën en 
-innovaties die bijdragen aan een lage of zero emissie CO2-uitstoot. 
Daarvoor is in 2021 de derde ronde van de Demonstratieregeling klimaat 
technologieën en -innovaties in transport (DKTI) geopend. Doel van deze 
regeling is om in de periode van 2017 tot en met 2021 die productont­
wikkeling in de transportsector te ondersteunen en te versnellen. Deze 
innovatieregeling zal in 2021 worden geëvalueerd.
Tweede Kamer, vergaderjaar 2022–2023, 36 360 XII, nr. 1 64
