C. Indicatoren en Kengetallen
Veilige luchtvaart
Voor veiligheid is het handelen van het ministerie of de veiligheid in al zijn 
facetten, niet in één overkoepelende indicator te vatten. Daarom verschijnt 
vanaf 2021 jaarlijks een systeemmonitor luchtvaartveiligheid, die vanuit 
de regierol van het ministerie in beeld brengt hoe het systeem functioneert. 
De ILT brengt jaarlijks de Staat van Schiphol uit, waarin naar de operationele 
veiligheid wordt gekeken.
Gezonde en aantrekkelijke leefomgeving
Tabel 35 Kengetal: Totale Volume van de Geluidbelasting (TVG) voor Schiphol
Periode 2018 2019 2020 2021 Grenswaarde TVG
Gedurende het gehele etmaal (Lden) 62,57 62,53 60,23 60,14 63.46 dB(A)
Gedurende de periode van 23.00 tot 7.00 uur (Lnight) 51,68 51,72 49,39 49,74 54.44 dB(A)
Toelichting
In het Luchthavenverkeerbesluit Schiphol zijn voor de luchthaven grenzen 
gesteld aan het totale volume van de geluidbelasting (TVG) en aan het totale 
risicogewicht (TRG), beiden als gevolg van vliegverkeer van en naar de 
luchthaven (luchthavenluchtverkeer). De eisen gelden voor een heel 
gebruiksjaar dat loopt van 1 november tot 31 oktober van het daarop 
volgende jaar. De TVG mag in een etmaal (de Lden) niet meer dan 63,46 
dB(A) en voor de nacht (de Lnight) niet meer dan 54,44 dB(A) bedragen. 
Het totale risicogewicht (TRG) mag niet meer bedragen dan 9,724 ton. Bij 
(dreigende) overschrijding wordt door de ILT handhavend opgetreden.
Ten tijde van het opstellen van de begroting 2022 en verantwoording 2021 
waren de waardes over het jaar 2021 nog niet beschikbaar en worden 
derhalve in voorliggend jaarverslag gepubliceerd. Dit kengetal is niet meer 
in de begroting 2023 opgenomen, zie hiertoe de leeswijzer.
Voor de gegevens over 2022 wordt verwezen naar de medio maart door 
de ILT gepubliceerde ‘Staat van Schiphol 2022’ en bijbehorende ‘Handha­
vingsrapportage Schiphol, 1 november 2021 ‒ 31 oktober 2022’.
Tabel 36 Kengetal: Aantal passagiersbestemmingen waarnaar (> 2 x per jaar) met voornamelijk geregelde 
vluchten wordt gevlogen per luchthaven
Luchthaven 2017 2018 2019 2020 2021 2022
Amsterdam 266 272 277 271 265 280
Frankfurt 309 322 319 295 285 309
London Heathrow 203 210 220 249 219 239
Parijs Charles de Gaulle 294 316 330 294 264 283
Brussel 200 204 203 191 181 185
Toelichting
In deze tabel is het aantal passagiersbestemmingen per luchthaven 
opgenomen waarvoor geldt dat deze meer dan twee keer per jaar worden 
aangevlogen. In 2022 biedt Frankfurt de meeste passagiersbestemmingen 
aan. Schiphol staat op een derde positie, net iets onder Parijs Charles de 
Gaulle. Ten opzichte van 2021 is het aantal bestemmingen op alle 
luchthavens toegenomen. Opvallend is dat alleen Schiphol en Londen 
Heathrow weer boven het niveau van 2019 (pre-COVID) zijn gekomen.
Tweede Kamer, vergaderjaar 2022–2023, 36 360 XII, nr. 1
