• Het stimuleren van internationale samenwerkingsprogramma’s voor 
onderzoek gericht op de maatschappelijke opgaven op het terrein van 
landbouw, voedsel, water, milieu en klimaat.
• Het stimuleren van het ontwikkelen van praktijkkennis voor structureel 
natuurherstel en -beheer via het kennisnetwerk Ontwikkeling en Beheer 
Natuurkwaliteit (OBN).
• Het stimuleren van startups bij het ontwikkelen van innovatieve 
manieren van werken bij het oplossen van maatschappelijke opgaven 
op het terrein van landbouw, voedsel, natuur, biodiversiteit, water en 
klimaat.
Financieren
• Het financieren van de kennisbasis van Wageningen Research, op basis 
van de Subsidieregeling instituten voor toegepast onderzoek.
Regisseren
• Regievoering op de subsidieverlening aan Wageningen Research en de 
opdrachtverlening RIVM voor het groene domein.
• Het regisseren van meerjarige missiegedreven programmering van 
kennis en innovatie met stakeholders ten behoeve van de maatschap­
pelijke opgaven op het terrein van landbouw, voedsel, natuur, biodiver­
siteit en klimaat.
Uitvoeren
• Het uitvoering geven aan het Groenpact, samen met het groene 
onderwijs en het bedrijfsleven.
• De uitvoering van wettelijke onderzoekstaken door Wageningen 
Research gericht op genetische bronnen, voedselveiligheid, besmette­
lijke dierziekten, economische informatievoorziening, natuur en milieu 
en visserij.
C. Beleidsconclusies
Onderstaand wordt ingegaan op de belangrijkste gerealiseerde beleidsre­
sultaten in 2022.
Innovatie op het boerenerf
Binnen het programma ‘Innovatie op het boerenerf’ zijn in 2022 een dertigtal 
demobedrijven van start gegaan in tien provincies. Demobedrijven hebben 
als doel om (collega-)boeren te inspireren en hen te leren over duurzame 
omschakeling Demobedrijven per provincie | Groeien naar morgen. In het 
kader van de Sabe-regeling (Subsidiemodule bedrijfsadvisering en 
educatie) zijn opnieuw een aantal praktijkleernetwerken ondersteund, 
waarin boeren samen werken en kennis delen over kringlooplandbouw­
thema’s die relevant zijn in de eigen regio. Er zijn 4160 Sabe-vouchers voor 
onafhankelijk advies gericht op kringlooplandbouw en stikstofreductie 
verstrekt en zijn twee nieuwe cursussen voor boeren en adviseurs geïntro­
duceerd die met Sabe-vouchers kunnen worden gevolgd. Deze hebben als 
onderwerpen natuurinclusief ondernemen en precisielandbouw en worden 
net als de eerder ontwikkelde cursussen voor adviseurs en boeren op het 
terrein van stikstof door de groene hogeronderwijsinstellingen verzorgd. 
Met de Vereniging voor Agrarische Bedrijfsadviseurs (VAB) zijn afspraken 
gemaakt over het opzetten van een systeem voor permanente educatie voor 
de in het bedrijfsadviseringssysteem (BAS-register) geregistreerde 
adviseurs. Hiermee wordt de kwaliteit van het agrarisch advies verder 
verhoogd en geborgd. 
Tweede Kamer, vergaderjaar 2022–2023, 36 360 XIV, nr. 1 59
