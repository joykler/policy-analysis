een wijziging in het wetsvoorstel (Brief met kenmerk 2022-0000352737). 
Het wetsvoorstel is nog niet bij de Kamer ingediend en heeft om die reden 
nog niet tot activiteiten van de Kiesraad geleid.
OSV
Bij de verkiezingen maken politieke partijen, gemeenten en hoofdstembu­
reaus en centrale stembureaus gebruik van Ondersteunende Software 
Verkiezingen (OSV 2022) voor de kandidaatstelling en de berekening van 
de uitslag.
In 2022 is de doorontwikkeling van OSV2020 afgerond waardoor het 
geschikt is voor alle verkiezingstypes en is OSV2020 succesvol ingezet bij 
de gemeenteraadsverkiezingen en de gemeentelijke herindelingsverkie­
zingen.
De Kiesraad heeft in samenwerking met de VNG, en in opdracht van het 
ministerie van Binnenlandse Zaken en Koninkrijksrelaties, controleproto­
collen opgesteld. De gemeenten hebben door middel van een steekproef 
handmatig gecontroleerd of de met OSV2020 gegenereerde totalen en de 
zetelverdeling op lijstniveau correct zijn verlopen. In geen van de controles 
werd een verschil geconstateerd in de controletelling of de controle van 
de zetelverdeling. Op grond van de bevindingen kon worden vastgesteld 
dat de door OSV2020 gegenereerde totalen correct waren.
Per 1 januari 2023 wordt de procedure voor vaststelling verkiezingsuit­
slagen aangepast (Stb. 2022, 292) en worden gemeenten en centraal 
stembureaus beter in staat gesteld om fouten in het tel- en optelproces te 
voorkomen, te onderzoeken en te herstellen. In voorbereiding op het 
nieuwe stelsel heeft de Kiesraad zich in 2022 gericht op de daarvoor noodza­
kelijke aanpassing van OSV2020 en de ontwikkeling van de controleproto­
collen die gebruikt moeten gaan worden.
De Kiesraad in transitie naar verkiezingsautoriteit
Ter bevordering van de kwaliteit van het verkiezingsproces zal de rol van 
de Kiesraad worden verzwaard en krijgt de Kiesraad een aantal nieuwe 
taken. De wetgeving die de grondslag vormt van deze nieuwe taken omvat 
twee wetsvoorstellen, het Wetsvoorstel programmatuur verkiezingsuit­
slagen, dit wetsvoorstel is in juni 2022 bij de Kamer ingediend (Kamer­
stukken II 2022/23, 36150) en het Wetsvoorstel kwaliteitsbevordering 
uitvoering verkiezingsproces, deze is eind 2022 in consultatie gegaan.
Het Wetsvoorstel programmatuur verkiezingsuitslagen omvat aanvullende 
wettelijke taken als beheerder van de programmatuur die wordt gebruikt ter 
ondersteuning van het proces van kandidaatstelling en vaststelling van de 
uitslag. Het Wetsvoorstel kwaliteitsbevordering uitvoering verkiezings­
proces omvat het ondersteunen van de organisatie van verkiezingen, het 
waarnemen en indien nodig bijsturen tijdens verkiezingen en het 
beoordelen van het verloop van de verkiezing.
Het invullen van deze nieuwe taken heeft invloed op de organisatie van de 
Kiesraad, er vindt uitbreiding van de capaciteit plaats, de verschillende 
werkzaamheden worden in beeld gebracht en is er een intern professiona­
liseringstraject gestart. Eind 2022 is een team Regie en Kwaliteit verkie­
zingen ingericht om de toekomstige nieuwe kwaliteitsbevorderende taken 
vorm te geven.
Tweede Kamer, vergaderjaar 2022–2023, 36 360 IIB, nr. 1 34
