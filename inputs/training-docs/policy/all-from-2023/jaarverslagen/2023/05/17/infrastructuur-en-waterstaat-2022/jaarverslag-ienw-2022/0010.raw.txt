• In het Overzicht overschrijdingen rapporteringstoleranties, fouten en 
onzekerheden is in de tabel duidelijker scheiding aangebracht tussen 
de verschillende toleranties.
• De kolommen met het bedrag en de percentages van fouten en onzeker­
heden gerelateerd aan de coronamaatregelen zijn verwijderd. Wel is bij 
tolerantieoverschrijdingen gerelateerd aan coronamaatregelen dit 
tekstueel toegelicht onder de tabel.
• Met ingang van het verantwoordingsjaar 2022 wordt gerapporteerd over 
de belangrijkste materiële risico’s op fraude en corruptie.
Ad 2. Model saldibalans begrotngsfondsen
Voor de saldibalans van de begrotingsfondsen is een specifiek model in 
de RBV opgenomen. In dit model is door de minister van Financiën een 
uniforme werkwijze voor de presentatie van het verrekenen van het saldo 
van het voorgaande verslagjaar in de saldibalans voorgeschreven. Een batig 
saldo wordt gepresenteerd als saldo begrotingsfonds onder de ontvangsten 
als 2a, een nadelig saldo wordt verantwoord als onder de uitgaven op regel 
1a. Het cumulatief saldo van het begrotingsfonds van het huidige jaar wordt 
verwerkt via de Rekening-courant RHB onder balanspost 4/4a.
Ad 3. Focusonderwerp: overzicht ISB's en NvW's en beroep op artikel 2.25 
en/of 2.27 tweede lid van de comptabiliteitswet
Voor de verantwoording 2022 heeft de Tweede Kamer de «terugkeer naar 
een regulier en voorspelbaar begrotingsproces» als focusonderwerp 
aangewezen. De Minister van Financiën heeft de Tweede Kamer geïnfor­
meerd op welke wijze gevolg wordt gegeven aan dit onderwerp. Voor het 
focusonderwerp is een eenmalige bijlage bij het jaarverslag van de beleids­
begroting HXII opgenomen.
Ad 4. Bijlage moties en toezeggingen
In het jaarverslag is een bijlage opgenomen met door de Eerste en Tweede 
Kamer aanvaarde moties en door bewindslieden aan de Eerste en Tweede 
Kamer gedane toezeggingen. Daarin wordt per motie en toezegging de 
stand van zaken gepresenteerd met betrekking tot de uitvoering ervan.
Omzetverantwoording agentschappen
De minister van Financiën heeft IenW tot en met het verslaggevingsjaar 
2023 een uitzondering verleend op de toepassing van het realisatiebeginsel. 
De uitzondering is van toepassing op artikel 26 van de Regeling Agent­
schappen en richtlijn 930 paragraaf 22 van de Richtlijnen voor de Jaarver­
slaggeving.
Informatiewaarde en leesbaarheid begroting en jaarverslag
In de begroting van 2023 is naar aanleiding van het Wetgevingsoverleg 
Begrotingsonderzoek (WGO) jaarverslag 2021 van 23 juni 2022 voor het 
artikel 14 ‘Wegen en Verkeersveiligheid’ een pilot opgesteld ter bevordering 
van de informatiewaarde en leesbaarheid van de begroting. In dit WGO is 
toegezegd dat artikel 14 in de verantwoording 2022 tevens al zo veel als 
mogelijk vorm wordt gegeven in lijn met de opzet van de begroting 2023. 
Hiertoe zijn de volgende wijzigingen doorgevoerd:
– Algemeen: Voor ieder artikel is een samenvatting van de budgettaire 
tabel toegevoegd.
– Pilot artikel 14: Het artikel is gestructureerd langs een onderdelen, 
waarbij de daarbij behorende doelstellingen, rollen en verantwoorde­
lijkheden meer in samenhang zijn gepresenteerd.
Tweede Kamer, vergaderjaar 2022–2023, 36 360 XII, nr. 1 10
