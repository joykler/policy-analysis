Openbaarheidsparagraaf
Dit is de openbaarheidsparagraaf van het Ministerie van EZK en de bijbe­
26
horende dienstonderdelen . De verplichting voor het schrijven van de 
paragraaf, om inzicht te bieden in de inspanningen rondom informatiehuis­
houding en openbaarmaking, komt voort uit artikel 3.5 van de Wet open 
overheid (Woo).
Context
Het verminderde vertrouwen in de overheid blijft onderwerp van gesprek in 
de samenleving, media en politiek. Transparantie speelt hierin een 
belangrijke rol. In 2022 stond die transparantie opnieuw in de schijnwerpers 
met onder andere het gebrek aan archivering van chatberichten en het niet 
halen van de afhandelingstermijnen van de Woo. Vanuit deze ontwikke­
lingen en de reeds gestelde kaders (Wet Open Overheid, de Beleidslijn 
Actieve Openbaarmaking Beslisnota’s en het interdepartementaal 
programma Open op Orde) is ook in 2022 gewerkt aan de vraagstukken op 
het gebied van informatiehuishouding, openbaarmaking en transparantie. 
Hiermee willen we bijdragen aan het herstel van het verminderde 
vertrouwen.
Deze openbaarheidsparagraaf beschrijft op hoofdlijnen de activiteiten die 
in 2022 zijn gerealiseerd op de thema’s 1) verbetering van de informatie­
27
huishouding; 2) actieve openbaarmaking en 3) passieve openbaarmaking . 
Het geheel van deze activiteiten is erop gericht om de omslag te maken naar 
een meer open departement dat zo veel mogelijk transparantie biedt in 
handelen, besluitvorming en verantwoording. Deze omslag is een lang 
traject, wat continu in ontwikkeling blijft.
Verbetering van de informatiehuishouding
De inhaalslag om de informatiehuishouding op orde te brengen is een stap 
in de juiste richting. Het Departementaal Actieplan Informatiehuishouding 
vormt het kader voor deze inhaalslag, waarin de belangrijkste doelstellingen 
zijn opgenomen. Relevante kaders zijn daarnaast: het generieke actieplan 
Open op Orde, de Kaderbrief Open op Orde, het Informatieplan van EZK en 
de I-strategie.
In 2022 zijn de volgende activiteiten uitgevoerd en doelen gerealiseerd:
– Basis op Orde. Er zijn voorbereidingen getroffen voor het begeleiden van 
beleidsdirecties bij het kerndepartement voor het op orde krijgen en 
houden van hun informatiehuishouding en bijbehorende openbaar­
making. Gevoelige en actuele dossiers krijgen hierin prioriteit. Een 
eerste stap hierin is de Factsheet Open op Orde voor concrete 
handvatten voor elke directie.
– Berichtenapp-archivering. Er is naar aanleiding van een geïntensiveerde 
politieke dynamiek gewerkt aan bredere bewustwording. Daarnaast zijn 
de bewindspersonen geadviseerd om geen appberichten te verwijderen 
in afwachting van de nieuwe rijksbrede richtlijn die in 2023 wordt 
verwacht.
26
 De dienstonderdelen die bij het Ministerie van EZK horen, zijn: RDI, CPB, RVO, ACM, DICTU, IMG, 
NCG, CBS, NEa, KvK en SodM. In dit document zijn de resultaten concernbreed beschreven. 
Wanneer het alleen een kerndepartement of dienst betreft is dit expliciet aangegeven. RDI en KvK 
schrijven ook een eigen openbaarheidsparagraaf. 
27
 Ontwikkelingen en cijfers over informatiehuishouding en transparantie worden inzichtelijk 
gemaakt bij verschillende rapportagemomenten. Voorbeelden naast deze openbaarheidspara­
graaf zijn de rapportages over POK- en Woo-gelden, Capaciteitsrapportage, de kwantitatieve 
Woo-rapportage in de JBR en het rapport Burgercorrespondentie. 
Tweede Kamer, vergaderjaar 2022–2023, 36 360 XIII, nr. 1
