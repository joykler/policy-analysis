Tabel 26 Verdeling voorschotten naar ouderdom (bedragen x € 1.000)
Beginstand per Nieuwe Afgerekende Eindstand per 
Jaar van ontstaan
01-01-2022 voorschotten voorschotten 31-12-2022
≤2018 € 477.943 € 77.967 € 399.976
2019 € 223.142 € 60.219 € 162.923
2020 € 511.743 € 189.537 € 322.206
2021 € 747.726 € 180.585 € 567.141
2022 € 784.685 € 29.364 € 755.321
Totaal € 1.960.554 € 784.685 € 537.672 € 2.207.567
Foreign Military Sales
Binnen het Foreign Military Sales (FMS) programma wordt niet voorgefi-
nancierd door de US Government, waardoor het voorschot bij een 
afgesloten FMS case in eerste instantie oploopt. Op basis van deelleve­
ringen zal een FMS voorschot geleidelijk worden afgebouwd, dit gebeurt 
eens per kwartaal middels de Quarterly Bill. Een FMS voorschot bestaat uit 
meerdere voorschotbetalingen aan de Amerikaanse overheid op FMS cases 
Deze voorschotbetalingen zijn onderdeel van de Special Billing 
Arrangement die voor alle Nederlandse FMS contracten geldt en waarvoor 
maandelijks een betaalverzoek (Special Bill) aan Defensie wordt gericht. 
Binnen FMS cases blijven voorschotten langer openstaan doordat de 
administratieve verwerking van de leveringen aan Amerikaanse zijde vaak 
achterloopt op de fysieke leveringen.
Als criterium voor de toelichting van voorschotten geldt een grensbedrag 
van € 100.000.
Voor het project Evolved Sea Sparrow Missile (ESSM) Block 2 staat een 
voorschot open van €166.302 bij NATO Support and Procurement Organi­
sation (NSPO). Dit voorschot is bedoeld voor de aanschaf van missiles en 
cannisters voor de ESSM Block 2. Een voorschot bij NSPO kan gesloten 
worden na uitspraak van de Steering Commissie (gemiddeld 7 jaar na 
betaling). Het openstaande voorschot bij NSPO bestaat uit voorschotten 
betaald in 2020, 2021 en 2022. Vanaf 2027 zullen de eerste voorschotten 
worden verrekend.
Voor het project Midlife Update CV90 staat een voorschot open van 
€ 151.555 bij BAE Systems Hägglunds (OEM). Het voorschot loopt tot 2024 
op door voorschotbetalingen bij de afronding van contract milestones. 
Vanaf Q2 2023 wordt begonnen met het verrekenen van het voorschot. Dit 
gebeurt via milestones waarbij leveringen plaatsvinden van onder andere 
documentatie, trainingsmiddelen en de voertuigen zelf. De verwachting is 
dat het voorschot in Q4 2026 volledig is verrekend.
Voor het project Apache Remanufacture staat een voorschot open van 
€142.857 dit betreft een voorschot op een FMS case. Deze FMS case omvat 
de modificatie van 28 AH-64D helikopters naar de AH-64E configuratie plus 
nieuwe missiesystemen, twee AH-64E vliegsimulatoren, reservedelen, 
speciaal gereedschap, opleidingen, documentatie, transport en technische 
ondersteuning. De toestellen worden ontmanteld en de daarvoor geschikte 
componenten van de AH-64D worden overgezet en indien noodzakelijk 
geüpgraded op een nieuw Apache frame. Het FMS contract is aangegaan in 
het tweede kwartaal van 2018 en de eerste twee gemodificeerde helikopters 
zijn eind 2022 geleverd, de overige leveringen vinden gefaseerd plaats tot 
en met 2025.
Tweede Kamer, vergaderjaar 2022–2023, 36 360 K, nr. 1 50
