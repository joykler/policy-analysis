IIR
De afwijking in de gerealiseerde omzet IIR wordt grotendeels verklaard 
doordat de binnen UBR gerealiseerde omzet € 4,3 mln. bedraagt. Deze 
omzet is in de geconsolideerde cijfers geëlimineerd. Daarnaast heeft IIR 
minder medewerkers in de flexibele schil kunnen inzetten wat de afwijking 
van ‒ € 1 mln. ten opzichte van de begrote omzet verklaart.
Organisatie
De omzet van Organisatie blijft met € 1,3 mln. achter bij de begroting 
doordat Rijksconsultants (RC) minder capaciteit beschikbaar heeft om in te 
zetten op opdrachten.
HIS
In bovenstaande tabel vertoont HIS een negatieve afwijking ten opzichte van 
de begroting. Dit wordt grotendeels verklaard door de eliminatie voor één 
op één doorbelasting van € 0,8 mln. welke niet is begroot. En door de binnen 
UBR gerealiseerde omzet hoger dan begroot (+ € 0,5 mln.). Deze omzet is in 
de geconsolideerde cijfers geëlimineerd.
KOOP
Zoals ook toegelicht onder omzet per departement wordt de hogere omzet 
van KOOP verklaard door vertraagde werkzaamheden uit 2021, welke niet 
in de begroting van 2022 zijn opgenomen. Aanvullend wordt dit veroorzaakt 
door financiering van ontwikkelopdrachten, die ten tijde van de begroting 
nog niet (volledig) voorzien dan wel geformaliseerd waren, zoals bijvoor­
beeld de ontwikkelgelden voor Omgevingswet, PLOOI, PACTA en Bekend­
makingswet.
Binnenwerk
Binnenwerk vertoont ultimo december 2022 een achterstand ten opzichte 
van de begroting van € 11,5 mln. De begroting is gebaseerd op gemiddeld 
713,6 ingevulde banen in 2022 terwijl er gemiddeld 591,4 zijn gerealiseerd. 
Oorzaak hiervan is dat de besluitvorming rond de opdracht van de ICBR om 
tot 1-1-2024 maximaal 900 banen te creëren met een bijbehorende centrale 
financieringsconstructie pas in het najaar van 2022 rondgekomen is. Dit 
heeft ertoe geleid dat het overgrote deel van de banen pas in de laatste twee 
maanden van 2022 is gerealiseerd. Daarnaast heeft Binnenwerk ultimo 2021 
minder banen gerealiseerd dan in de begroting 2022 als beginstand is 
gehanteerd.
IPKD
In de begroting van IPKD is geen rekening gehouden met het project 
Zelftesten. Dit verklaart grotendeels de afwijking van de gerealiseerde 
omzet ten opzichte van de begroting. Ten tijde van het opstellen van de 
begroting
RBO
Ten tijde van het opstellen van de begroting van RBO was de toename van 
de structurele dienstverlening nog niet in beeld. Deze trend is in 2021 ingezet 
en heeft zich in 2022 doorgezet. Wat tot een hogere gerealiseerde omzet van 
€ 10,2 mln. leidt bij RBO.
Rentebaten
Als gevolg van de positieve ontwikkeling van de rekening courant 
verhouding van UBR met Ministerie van Financiën heeft UBR een rentebate 
van € 0,1 mln.
Tweede Kamer, vergaderjaar 2022–2023, 36 360 VII, nr. 1 183
