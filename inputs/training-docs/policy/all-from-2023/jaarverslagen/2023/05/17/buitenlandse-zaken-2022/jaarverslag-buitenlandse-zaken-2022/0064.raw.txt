– doorbreken van interne beheersmaatregelen door het management;
– onvolledig verantwoorden van ontvangsten door het frauduleus 
verstrekken van reisdocumenten en/of het beïnvloeden van de prijs bij 
de verkoop van vastgoed voor eigen gewin;
– verrichten van ongeautoriseerde betalingen;
– onrechtmatig onttrekken van contant geld en waardevolle goederen 
zoals kunst;
– inkoop- en aanbestedingsproces van hoog-risicoposten.
BZ heeft een werkend stelsel van interne beheersingsmaatregelen die zijn 
gericht op het mitigeren van bovenstaande risico’s. Zo voert BZ op halfjaar­
lijkse basis een totaalomspannende verbandscontrole uit op de 
ontvangsten inzake reisdocumenten. In de keten van factuurverwerking tot 
en met betalen zijn waarborgen ingebouwd om te voorkomen dat ongeau­
toriseerde betalingen plaatsvinden. Zo wordt bijvoorbeeld in het betaal­
proces gewerkt met prestatieverklaring en een vier-ogen-principe. Ook 
moeten kasverschillen boven de € 150 voorgelegd worden aan de directeur 
FEZ. In 2022 heeft de directie Veiligheid, Crisiscoördinatie en Integriteit 
een risicoanalyse integriteit uitgevoerd. Naar aanleiding daarvan is een 
handreiking ontwikkeld voor hoog-risicoposten om het risico op integri­
teitsschendingen bij het inkoop- en aanbestedingsproces te reduceren. De 
handreiking is eind 2022 vastgesteld.
In 2022 hebben bovengenoemde risico’s zich in beperkte mate voorgedaan. 
Onder meer is op een van de posten op lokale schaal fraude gepleegd met 
cheques. Op een andere post is corruptie vastgesteld in het consulaire 
proces. Gezien de beperkte financiële omvang per visum is de inschatting 
dat de schade die hiermee gepaard ging, beperkt is. N.a.v. alle geconsta­
teerde fraudezaken zijn brede passende maatregelen genomen.
Overige aspecten van de bedrijfsvoering
Archivering 
In het kader van het rijksbrede programma «Open op Orde» is verder 
gewerkt aan het structureel verbeteren van de informatiehuishouding van 
BZ. Hiervoor is het Actieplan Informatiehuishouding BZ geactualiseerd. 
Belangrijkste onderdeel van dit actieplan betreft de realisatie van de 
vernieuwde SharePoint-omgeving die als basisvoorziening voor de infor­
matiehuishouding voor de BZ-organisatie zal worden ingezet. De voorbe­
reiding hiervoor is grotendeels afgerond en het systeem zal in de eerste helft 
van 2023 in gebruik worden genomen. Het deelproject ‘Webarchivering’ is 
afgerond. In het vierde kwartaal van 2022 is het rijksbrede implementatie­
traject e-mailarchivering gestart. BZ neemt deel aan dit traject en zal 
aansluiten op de rijksbrede voorziening die in dit kader wordt gerealiseerd. 
De overige deelprojecten van het actieplan lopen nog. Verder is de in het 
actieplan beschreven formatieve uitbreiding van functies binnen de infor­
matiehuishouding verder uitgewerkt in een herinrichtingsplan voor het 
cluster Informatiemanagement. De Ondernemingsraad heeft over dit plan 
een positief advies uitgebracht. De werving voor de nieuwe functies is 
gestart.
Informatiebeveiliging 
Informatiebeveiliging is voor BZ van cruciaal belang. Het lijdt geen twijfel 
dat onvoldoende informatiebeveiliging vergaande en ontregelende 
gevolgen kan hebben. De focus lag in 2022 op het afronden en structureel 
borgen van de activiteiten en resultaten van het Olympia project. Dit project 
had tot doel tekortkomingen op het gebied van governance, organisatie, 
Tweede Kamer, vergaderjaar 2022–2023, 36 360 V, nr. 1 64
