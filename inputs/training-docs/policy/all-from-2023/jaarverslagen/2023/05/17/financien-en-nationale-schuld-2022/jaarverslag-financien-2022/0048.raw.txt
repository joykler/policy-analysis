tweede terminal met spoed gecontracteerd met de mogelijkheid tot 
annuleren tegen eenmalige kosten van € 50 mln. De Staat verstrekte een 
garantie voor 80% van dit bedrag (€ 40 mln.). Ook deze garantie is inmiddels 
beëindigd. Voor deze garantie ontving de Staat een premieontvangst van 
circa € 1 mln.
Financiële steun voor Oekraïne via Wereldbank
De Staat verstrekte een garantie aan de Wereldbank als cofinanciering van 
de begrotingssteun aan Oekraïne via een Development Policy Loan (DPL). 
Met de Nederlandse garantie van € 100 mln. wordt de Wereldbank in staat 
gesteld additionele financiering te verlenen.
Financiële steun Oekraïne via het Internationaal Monetair Fonds
Gezien de noodsituatie in Oekraïne en de urgente behoefte aan middelen 
besloot het kabinet een aanvullende bilaterale lening van € 200 mln. aan 
Oekraïne te verstrekken via een speciale kredietlijn van het Internationaal 
Monetair Fonds (IMF). Deze begrotingssteun heeft als doel een bijdrage te 
leveren aan Oekraïense inspanningen om de dagelijkse uitgaven te 
financieren en de economie draaiende te houden.
Additionele lening Europese Commissie aan Oekraïne
Op 9 november heeft de Europese Commissie een voorstel gedaan om 
Oekraïne via macro-financiële bijstand (MFB) € 18 mld. aan concessionele 
leningen te verlenen. Nederland neemt hiertoe een garantie op de begroting 
ter hoogte van het bni-aandeel van 5,9%. Het verplichtingenbudget is 
daarom in 2022 opgehoogd met € 1,062 mld. Echter heeft de ondertekening 
van de leenovereenkomst in 2022 niet meer plaatsgevonden, deze is in 
januari 2023 getekend.
Tweede Kamer, vergaderjaar 2022–2023, 36 360 IX, nr. 1 48
