nota 
	
Media en Creatieve Industrie 
TER ONDERTEKENING 
	
Aan: SCM Van 
Datum 
29 maart 2023 
Referentie 
Beantwoording Kamervragen dhr. Mohandis (PvdA) over 
bibliotheken 
Aanleiding 
Kamerlid Mohandis (PvdA) heeft schriftelijke vragen gesteld over de stand van 
zaken bij de uitvoering van het bibliotheekbeleid, zoals aangekondigd in de 
Kamerbrief van 4 november 2022. 
Geadviseerd besluit 
Als u akkoord bent met de antwoorden, verzoek ik u de brief aan de TK te 
ondertekenen. 
Kernpunten 
• Dhr. Mohandis vraagt voornamelijk naar de stand van zaken bij gemeenten 
waar versterking van het bibliotheeknetwerk nodig is; 
• Op 24 maart is Regeling eenmalige specifieke uitkeringen en subsidies lokale 
bibliotheekvoorzieningen 
in de Staatscourant gepubliceerd. Daarmee is het 
proces voor bibliotheken en gemeenten formeel van start gegaan. Gemeenten 
kunnen in de periode 15 mei-15 juni een aanvraag indienen; 
• De antwoorden beschrijven de stand van zaken, nu de regeling gepubliceerd 
is. Ook gaan de antwoorden in de op verschillende categorieen gemeenten die 
de regeling onderscheidt en de bijbehorende faciliteiten. De regeling wordt als 
bijlage bij de antwoorden meegezonden naar de TK; 
• Daarnaast stelt dhr. Mohandis enkele vragen over Caribisch Nederland en 
over de Bibliotheek op school op het mbo. 
Toelichting 
• De vragen van dhr. Mohandis vormen een goede aanleiding de TK te 
informeren over de uitvoering van de voorstellen in de bibliotheekbrief van 4 
november 2022; 
• 
NB donderdag 6 april bent u aanwezig bij de afsluiting van de landelijke 
Netwerkdag voor de openbare bibliotheken. Vrijwel alle directeuren van 
bibliotheken zullen deze dag bijwonen. Het is een goed moment om de 
regeling te promoten. Ambtenaren van M&C zullen aanwezig zijn om 
bibliotheken uitleg over de regeling te geven. 
Pagina 1 van 1
