Directie Wetgeving en 
 
Juridische Zaken 
Aan de Minister van Justitie en Veiligheid  
Sector Staats- en 
Bestuursrecht 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
  
Datum 
  
1 maart 2023 
  
Ons kenmerk 
Nota n.a.v. verslag TK wetsvoorstel 36217 (uitbreiding 
4482432 
  
sluitingsbevoegdheid burgemeester/gezaghebber ter 
 
handhaving van de openbare orde) 
 
 
 
 
  
 
1.     Aanleiding 
De Tweede Kamer bracht verslag uit over het wetsvoorstel dat burgemeesters en 
gezaghebbers bevoegd maakt een woning of bv. een loods te sluiten als de 
openbare orde wordt verstoord door ernstig geweld of door een wapenvondst. 
Ook wordt het in Europees Nederland bestaande systeem van vervolgstappen na 
een sluiting (buitengerechtelijke huurontbinding, beheer en onteigening) 
toegepast op die situaties en na sluiting wegens voorbereiding van drugshandel 
(growshops, xtc-labs in opbouw enz.; bij de wetswijziging waardoor die kunnen 
worden gesloten, is dat per abuis vergeten). De beantwoording is af. Ambtelijk 
BZK is akkoord; parallel start een lijn naar MBZK (medeondertekenaar). 
 
2.     Geadviseerd besluit 
Instemmen met: 
• de nota naar aanleiding van het verslag (bijlage); 
• het eventueel ambtelijk aanbrengen van ondergeschikte wijzigingen, met name 
in verband met de BZK-lijn. 
 
3.     Kernpunten 
Acht fracties (coalitie, SP, GL en PvdA samen, SGP) stellen zo’n negentig vragen. 
Steun lezen we bij: 
- VVD: om wijken veilig te houden, moeten burgemeesters de juiste instrumenten 
kunnen gebruiken. In het coalitieakkoord is verstevigde aanpak van ondermijning 
afgesproken. Zij verwelkomt het voorstel. 
- CDA: onderstreept noodzaak van het voorstel en zegt dank. 
- CU: overtuigend is met voorbeelden gemotiveerd wanneer het voorstel van 
meerwaarde kan zijn. Zij onderschrijft de meerwaarde van harte, maar ziet ook 
een keerzijde. 
- SGP: onderschrijft belang dat burgemeesters zijn toegerust met voldoende op 
maat gesneden bevoegdheden. 
 
D66 ondersteunt de versteviging van de aanpak van ondermijnende criminaliteit 
door aanpassing van wetgeving, maar beoordeelt het voorstel kritisch wegens de 
ingrijpende beperking van grondrechten. 
GL en PvdA begrijpen dat gevaarlijke situaties de openbare orde ernstig kunnen 
verstoren, maar zijn nog niet overtuigd van nut en noodzaak van het voorstel. 
 
  
 Pagina 1 van 4
