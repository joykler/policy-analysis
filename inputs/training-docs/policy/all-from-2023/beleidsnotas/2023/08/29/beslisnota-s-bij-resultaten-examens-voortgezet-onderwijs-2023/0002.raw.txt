College voor Toetsen en Examens (hierna: CvTE) en het Centraal Instituut
voor Toetsontwikkeling (hierna: Cito).
Proces informeren Kamer
·       In de week van 14 augustus wordt de VO-raad geïnformeerd over de
belangrijkste resultaten uit de Examenmonitor.
·       Op 30 augustus vindt er een bijeenkomst plaats met een brede groep
stakeholders (raden, bonden, O&O, LAKS, de vso clubs, etc.) waarin DUO
hen zal meenemen in de resultaten. We zullen de aanwezigen dan ook
bevragen op hun interpretatie van de resultaten, het aspect van
verschillen tussen scholen, etc.
·       Ons voorstel is om de dag erna (31 augustus) de lijn te starten met een
nota aan u, inclusief een concept Kamerbrief over de monitor. Hier zal dan
ook de concept Examenmonitor bij zitten.
·       Op 8 september levert DUO de definitieve monitor aan en kunnen we de
Kamerbrief en monitor aan de Kamer versturen. In deze brief kunnen de
examenresultaten verder geduid worden.
Achtergrondinformatie examens in de afgelopen jaren
Geen grote maatregelen in 2023
In 2023 zijn er geen grote maatregelen voor het examen getroffen. De normale
eisen om te slagen zoals die voor corona golden, golden nu weer. Wel is besloten
het tweede tijdvak te verruimen, om te zorgen dat examens die niet gemaakt
konden worden door omstandigheden in het eerste tijdvak makkelijker konden
worden ingehaald (bijvoorbeeld als een leerling corona had, wat tijdens het
beslissen op de maatregelen in november 2022 een reëel scenario was).
Leerlingen hebben maar 1 herkansing gehad dit jaar, zoals dat normaal gesproken
ook het geval was.
Maatregelen in 2021 en 2022
In 2021 en 2022 golden er vanwege corona en de daaruit voortkomende
scholensluitingen en leerachterstanden een tweetal belangrijke maatregelen: een
extra herkansing en de duimregeling. De extra herkansing kon een leerling voor
ieder vak inzetten. De duimregeling betekende dat een leerling zijn ‘duim’ kon
leggen op een vak (niet een kernvak) waardoor deze niet meetelde in de
uiteindelijke cijferlijst. Een leerling kon hierdoor makkelijker slagen voor het
examen.
Geen Centraal Examen in 2020
Vanwege de onduidelijkheden die er begin 2020 waren over corona en de
betekenis ervan voor de examens is er in 2020 voor gekozen om de centrale
examens niet door te laten gaan. De cijfers van de leerlingen voor het
schoolexamen (normaal bestaat het eindexamen uit het schoolexamen en centraal
examen) golden toen als uiteindelijk eindexamencijfer.
Pagina 2 van
