·       Op 30 augustus jl. is een digitale bijeenkomst georganiseerd waarin een
presentatie is gegeven over de belangrijkste resultaten uit de
examenmonitor. Voor deze bijeenkomst waren alle relevante veldpartijen
uitgenodigd (waaronder raden, bonden, ouderorganisaties, LAKS, organisaties
uit het gespecialiseerd onderwijs, etc.).
·       De eerste reacties waren positief: de slagingspercentages vallen mee, de
verwachting was dat deze lager zouden liggen.
·       Sommige partijen gaven aan zich zorgen te maken over de cijfers rondom
deelname aan het examen. Uit de examenmonitor blijk namelijk dat het
aandeel leerlingen uit de examenklas dat niet is aangemeld voor het examen
of zich heeft teruggetrokken - met name bij het vmbo-BB en het vmbo-KB –is
toegenomen. We zullen deze trend verder gaan onderzoeken.
·       Er zijn in de zomer ook signalen bij de partijen terecht gekomen over grote
verschillen tussen besturen wat betreft de slagingspercentages. In het
vaardigheidsonderzoek wordt de spreiding tussen scholen verder onderzocht.
·       Er werd ook stilgestaan bij de doelmatigheid van het grote bedrag dat middels
het NPO in het onderwijs is gestoken om achterstanden bij leerlingen weg te
werken. In het najaar staat weer een nieuwe voortgangsrapportage van het
NPO gepland, waar o.a. wordt ingegaan op de besteding van de middelen.
·       Tot slot gaven de partijen aan benieuwd te zijn naar de resultaten van de
staatsexamenmonitor en het vaardigheidsonderzoek (zie hieronder). Deze
onderzoeken worden in het najaar afgerond en naar de TK gestuurd.
Verlenging tweede tijdvak vanaf 2024
·       Begin september informeert het CvTE de scholen middels een mailing over de
1
verlenging van het tweede tijdvak vanaf 2024. Omdat dit mogelijk tot reacties
van scholen kan leiden wordt de Tweede Kamer hierover geïnformeerd in deze
kamerbrief.
·       In 2021 en 2022 is het tweede tijdvak verlengd van 4 naar 10 dagen. Hierdoor
konden leerlingen hun examens desgewenst spreiden over zowel het eerste
als het tweede tijdvak. In 2023 was het tweede tijdvak ook 10 dagen maar
konden leerlingen niet spreiden. Het CvTE heeft onderzocht of het, op basis
van de ervaringen tijdens de coronajaren, wenselijk zou zijn om permanent
het tweede tijdvak te verlengen.
·       Na afstemming in de examenketen, met de VO-raad, het Platform
examensecretarissen en LAKS is het CvTE tot het besluit gekomen om het
tweede tijdvak voortaan zes dagen te laten duren in plaats van vier. Door de
verlenging kan onder meer beter rekening worden gehouden met leerlingen
uit Caribisch Nederland en topsporttalentleerlingen.
Vaardigheidsonderzoek 2023
·        In het najaar volgen de resultaten van een onderzoek naar het
vaardigheidsniveau van de examenpopulatie uit 2023. Net als in 2021 en 2022
onderzoekt het College voor Toetsen en Examens (CvTE) en Stichting Cito in
welke mate de examenresultaten van 2023 in het regulier vo gerelateerd
kunnen worden aan die uit de jaren 2015-2019. Dit is nodig omdat vanwege
de coronaomstandigheden in het onderwijs niet op een reguliere wijze
genormeerd kon worden en hierdoor reflecteert de hoogte van de CE-cijfers
1
 In het tweede tijdvak leggen leerlingen de herkansing van hun centraal examen af.
Pagina 2 van 3
