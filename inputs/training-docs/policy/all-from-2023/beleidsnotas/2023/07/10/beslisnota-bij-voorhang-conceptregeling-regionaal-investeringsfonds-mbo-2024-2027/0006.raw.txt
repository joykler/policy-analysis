·       leven lang ontwikkelen;
·       innovatie van de beroepspraktijk (effect bij mkb).
Daarbij moet worden aangeven hoe het project zich verhoudt tot activiteiten die
in het kader van de kwaliteitsagenda van de mbo-scholen worden uitgevoerd. De
RIF-thema’s komen met name terug in prioriteit 2 ‘versterking aansluiting
onderwijs-arbeidsmarkt’ en ‘prioriteit 3 onderwijs voor de toekomst: kwaliteit,
onderzoek en innovatie’ uitgevoerd (vooral 3.3 en 3.4).
Starters en opschalers
Zowel nieuwe projecten (starters) als bestaande samenwerkingsverbanden
kunnen subsidie aanvragen (opschalers). Voor opschalers is het verplicht dat
aandacht voor onderzoekend vermogen van studenten en docenten deel uitmaakt
van de aanvraag. Onderzoekend vermogen wordt gezien als een sleutelelement
voor structurele verbetering van het mbo. Ook kan dit een belangrijke bijdrage
leveren aan een duurzame inzetbaarheid van studenten.
Entree-opleidingen
In het beroepsonderwijs gaat het opleiden voor de economische kansen van
morgen hand in hand met de verantwoordelijkheid om alle jongeren zo goed
mogelijk kansen te bieden in de samenleving en op de arbeidsmarkt.
Werkgelegenheid in het middensegment van de arbeidsmarkt neemt ten gevolge
van technologische ontwikkelingen structureel af. Dat betekent dat met name
studenten in de entreeopleiding, die veelal van zichzelf al minder zelfredzaam
zijn, extra aandacht en begeleiding nodig hebben om een plek op de arbeidsmarkt
te vinden. Uit eerdere RIF-subsidieaanvragen, waarin de entreeopleiding centraal
stond, bleek dat het lastiger was om cofinanciering voor deze projecten te
organiseren.
Om subsidieaanvragers hierin extra te ondersteunen wordt voor aanvragen die in
overwegende mate tot doel hebben om de aansluiting van de entreeopleiding op
de arbeidsmarkt te verbeteren het subsidieplafond vanuit het Rijk opgehoogd. Dit
houdt in dat bij toekenning de subsidie van het Rijk ten hoogste de helft van de
totale begroting van het voorstel bedraagt (in plaats van de gebruikelijke 33
procent).
Leven lang ontwikkelen
Het RIF kan ook een bijdrage leveren aan een leven lang ontwikkelen, onder meer
doordat (delen van) opleidingen en leeromgevingen die worden ontwikkeld voor
het initieel onderwijs ook kunnen worden ingezet voor scholing van werkenden en
werkzoekenden. LLO kan zo ook worden benut voor verduurzaming van het
project na afloop van de subsidie.
Verbinding met de kwaliteitsafspraken in het mbo
De periode van deze nieuwe RIF-regeling loopt parallel aan de periode van de
Kwaliteitsafspraken die de minister van OCW met de mbo-scholen heeft gemaakt.
Iedere mbo-school geeft samen met hun interne partners (studenten en
docenten) en externe partners (andere scholen, gemeenten, bedrijven) via een
eigen kwaliteitsagenda een regionale of sectorale (voor de beroepscolleges)
invulling aan de landelijke Werkagenda mbo en het stagepact. RIF-projecten
Pagina 6 van 10
