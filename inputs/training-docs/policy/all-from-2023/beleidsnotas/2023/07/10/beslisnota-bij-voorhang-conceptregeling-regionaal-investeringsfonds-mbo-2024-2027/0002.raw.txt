Activiteiten waar de samenwerkingsverbanden subsidie voor kunnen ontvangen
zijn bijvoorbeeld curriculumvernieuwing, state-of-the art leermiddelen, hybride
leeromgevingen, professionalisering docenten en bevorderen van het
onderzoekend vermogen in het mbo.
Uit evaluaties blijkt dat de inrichting van het RIF in de jaren 2019-2023 op
hoofdlijnen goed heeft gewerkt. Daar wordt in de regeling voor de periode 2024-
2027 dan ook op voorgebouwd. De nieuwe regeling bevat geen fundamentele
wijzigingen. Wel worden er op basis van de opgedane kennis en ervaring in de
afgelopen jaren op sommige onderdelen iets andere inhoudelijke accenten gelegd.
Daarmee sluit de regeling goed aan op de uitdagingen die worden geschetst in het
Coalitieakkoord en de Werkagenda mbo voor de periode 2024-2027. De
belangrijkste wijziging is dat het RIF een sterkere focus krijgt op de bijdrage van
het mbo aan de grote maatschappelijk opgaven die nu spelen. Daarbinnen krijgen
samenwerkingsverbanden meer ruimte om op basis van de eigen specifieke
(regionale of sectorale) context een eigen invulling te kiezen. Verder wordt de
regeling vanaf 2024 ook opengesteld voor aanvragen vanuit Caribisch Nederland.
Ook zijn er wijzigingen doorgevoerd in de aanvraag- en beoordelingsprocedure
met als doel de regeling gebruiksvriendelijker te maken.
De aanvragen worden beoordeeld door een onafhankelijke commissie die de
minister van OCW adviseert over toekenning van de subsidie. De regeling wordt
uitgevoerd door de DUS-I.
Deze nota bevat een bijlage met de afwegingen die zijn gemaakt bij de
totstandkoming van de regeling.
Pagina 2 van 10
