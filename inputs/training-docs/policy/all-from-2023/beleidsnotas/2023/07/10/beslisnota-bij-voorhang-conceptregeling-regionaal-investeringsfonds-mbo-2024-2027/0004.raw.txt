·        Het ministerie van OCW is verantwoordelijk voor het RIF. Binnen het
ministerie van OCW is de directie MBO verantwoordelijk voor het RIF. De
directie VO is betrokken vanwege de raakvlakken met het vo en het
programma Toptechniek in bedrijf. De directie HO&S is betrokken vanwege de
raakvlakken van het RIF met het hbo, waaronder onder andere de Centres of
Expertise (CoE’s) en de associate degrees (Ad’s).
·       Met de ministeries van EZK en VWS is nauw contact in verband met het
Aanvalsplan Groene en Digitale Banen, Techniekpact en het programma
Toekomstbestendige Arbeidsmarkt Zorg.  Door goede samenwerking met de
ministeries in de afgelopen jaren is het aantal RIF-aanvragen in de techniek
en zorg flink vergroot.
·       VNO-NCW en MKB-NL en de Topsectoren vertegenwoordigen de belangen van
het bedrijfsleven. Het belang van het bedrijfsleven is dat het onderwijs zo
goed mogelijk aansluit bij de wens van het bedrijfsleven.
·       De MBO Raad vertegenwoordigt de mbo-instellingen.
·       De huidige samenwerkingsverbanden die eerder subsidie hebben ontvangen
vanuit het RIF zijn voorstander voor verlenging van het RIF, en zijn
belangrijke kennispartners (ervaringsdeskundigen). Zij worden en zijn
daarom betrokken bij de totstandkoming van de verlenging van het RIF.
·       Gemeenten en provincies zijn partners en financiers in diverse pps-en en zijn
daarmee belanghebbenden en kennispartners.
·       Bedrijven en regio’s die participeren in huidige pps-en en verwachten of
geïnteresseerd zijn om deel te nemen aan pps-en.
·       DUS-I is de uitvoerder van het huidige RIF en is daarmee een belangrijke
partner voor OCW bij verlenging van het RIF.
·       Het Platform Talent voor Technologie ondersteunt regio’s, subsidieaanvragers
en gevormde pps-en. Het Platform is daarmee een belangrijke kennispartner
voor OCW bij verlenging van het RIF.
·       De huidige beoordelingscommissie heeft advies gegeven over de manier
waarop de efficiency en effectiviteit van het RIF in de komende jaren verder
kan worden vergroot.
Alle partijen kunnen zich vinden in de opzet van het nieuwe RIF. Als de nieuwe
regeling gereed is zal het ministerie van OCW via verschillende kanalen de
partijen en potentiële aanvragers informeren over de regeling. Verwachting is dat
dit in het najaar van 2023 zal zijn.
Pagina 4 van 10
