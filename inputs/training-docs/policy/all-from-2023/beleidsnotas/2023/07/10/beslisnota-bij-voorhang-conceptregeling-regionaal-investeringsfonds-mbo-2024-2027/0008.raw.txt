inzetten op de werkvloer en leren ook van opleidingen die moderne faciliteiten en
technieken gebruiken.
Daarbij onderscheidt het RIF zich door niet alleen geld beschikbaar te stellen,
maar samenwerkingsverbanden ook goede inhoudelijke ondersteuning te bieden.
Aan samenwerkingsverbanden die een aanvraag willen indienen wordt op
verschillen manieren ondersteuning geboden. Zowel starters als opschalers
hebben de mogelijkheid om, voorafgaand aan indiening van een aanvraag, een
voorschouw te laten uitvoeren op een voorlopig voorstel door Dienst Uitvoering
Subsidies (DUS-i). Ook kan bij het Platform Talent voor Technologie (PTvT) om
ondersteuning worden gevraagd. Ook tijdens de uitvoeringsfase wordt er op
verschillende wijzen vraaggestuurd ondersteuning geboden door
kennisontwikkeling en -uitwisseling via onder andere een collectief
kennisprogramma van Katapult. Alle publieke-private samenwerkingsverbanden
die met RIF-subsidie worden ontwikkeld zijn van harte welkom om te participeren
in het netwerk en de activiteiten van Katapult.
Aanvragen die (deels) als doel hebben om een practoraat te starten of uit te
bouwen kunnen daarnaast op dit vlak ook voorlichting en advies krijgen via de
stichting ‘Ieder mbo een practoraat’.
5. Wat is de grondslag voor de subsidieregeling?
De grondslag van de regeling is de Kaderregeling subsidies OCW, SZW en VWS.
6. Bestaat er een risico op ongeoorloofde staatssteun?
Alleen bekostigde mbo-instellingen kunnen een aanvraag doen voor RIF-subsidie.
Het doel van de RIF-subsidie – het verbeteren van de aansluiting van bekostigd
mbo-onderwijs op de arbeidsmarkt bedrijfsleven – kan worden gezien als
onderdeel van de wettelijke onderwijstaak van de bekostigde mbo-
instelling. Openbaar onderwijs dat binnen het nationaal onderwijsstelsel wordt
gefinancierd door de Staat en onder staatstoezicht staat, kan als een niet-
economische activiteit  worden beschouwd.
De samenwerkingsverbanden worden opgericht om studenten te kunnen laten
leren en oefenen in de beroepspraktijk, waarbij rekening wordt gehouden met
recente ontwikkelingen in de techniek. Voor zover er subsidie verstrekt wordt aan
andere partijen binnen de PPS dan de onderwijsinstellingen dan is die subsidie
bedoeld voor activiteiten die ondersteunend zijn aan de activiteiten die de
onderwijsinstellingen uitvoeren. Er kan dan ook worden beargumenteerd dat hier
geen sprake is van een “economische activiteit”. Er is daarom geen risico op
ongeoorloofde staatssteun bij de toekenning van RIF-subsidie aan een bekostigde
mbo-instelling.
7. Van welk USK-arrangement is sprake en hoe is de verantwoording?
Pagina 8 van 10
