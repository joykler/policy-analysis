Directie Wetgeving en 
 
Juridische Zaken 
Aan de Minister voor Rechtsbescherming  
Sector Privaatrecht 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
  
  
Datum 
  
10 mei 2023 
 
Ons kenmerk 
verzoek vkc JenV inzake Auteurswet BES 
4654159 
  
 
Dossiernummer 
 
  
4598298 
  
 
 
  
 
1.     Aanleiding 
De vaste commissie JenV van de Tweede Kamer heeft bij brief van 30 maart jl. 
verzocht om een reactie op een brief van prof. mr. D.J.G. Visser van 9 maart jl. 
aan de vaste commissies van JenV en van OCW over een onderzoek inzake de 
Auteurswet BES.  
 
2.     Geadviseerd besluit 
Instemmen met het, mede namens de Staatssecretaris van Onderwijs, Cultuur en 
Wetenschap, verzenden van bijgaande brief als antwoord. 
 
3.     Kernpunten 
Prof. mr. Visser, hoogleraar auteursrecht aan de Universiteit Leiden, reageert in 
zijn brief (zie bijlage 2) op een eerdere brief van Knowledge Rights 21 (zie bijlage 
3) waarin door deze organisatie wordt aangegeven dat de Auteurswet BES de 
toegang tot kennis en cultuur zou belemmeren. De organisatie roept op dit nader 
te onderzoeken.  
 
Prof. mr. Visser acht een dergelijk onderzoek overbodig. Hij is niet bekend met 
enig probleem. Een onderzoek kan zelfs contraproductief uitpakken omdat bij een 
discussie over de Auteurswet BES ook andere meer gebruikersvriendelijke 
bepalingen van de Auteurswet BES ter discussie kunnen komen te staan (zo kent 
de Auteurswet BES een beschermingstermijn van 50 jaar na de dood van de 
maker, de Auteurswet gaat uit van 70 jaar). Ook uit navraag bij de Rijksdienst 
Caribisch Nederland en het DG Koninkrijksrelaties van BZK blijkt dat er geen 
problematische situaties als gevolg van de Auteurswet BES bij hen bekend zijn. U 
meldt in de brief aan de Tweede Kamer een onderzoek noch nodig, noch 
raadzaam te vinden. 
 
4. Afstemming 
De brief is afgestemd met OCW. 
    
5.  Informatie die niet openbaar gemaakt kan worden 
Deze nota wordt openbaar met de toezending van de brief aan de Tweede Kamer. 
De persoonsgegevens van de ambtenaren zijn niet openbaar ter bescherming van 
de persoonlijke levenssfeer. 
 
 
  
 Pagina 1 van 2
