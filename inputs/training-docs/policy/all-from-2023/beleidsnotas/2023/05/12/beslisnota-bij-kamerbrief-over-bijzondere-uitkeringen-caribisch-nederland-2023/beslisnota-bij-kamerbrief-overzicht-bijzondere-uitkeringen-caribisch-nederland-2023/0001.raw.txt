TER ONDERTEKENING  
 
 
 
Nota actief openbaar 
 
Ja 
 
 
 
Onze referentie 
2023-0000216820 
Aan Staatssecretaris BZK 
 
Van DGKR Datum 
12 mei 2023 
 
 
Opgesteld door 
 
 
Overzicht bijzondere uitkeringen Caribisch Nederland 
 
 Samengewerkt met 
2023 
IRF, DGVB,IRF, DGVB, EZK, 
IenW, JenV, LNV, OCW, SZW, 
VWS 
 
Bijlage(n) 
1 
Aanleiding 
Op grond van artikel 94 van de Wet financiën openbare lichamen Bonaire, Sint 
Eustatius en Saba (Wet FinBES) zijn de ministers van BZK en Financiën verplicht 
om uiterlijk op de derde woensdag van mei een overzicht van de bijzondere 
uitkeringen aan Caribisch Nederland te publiceren, met de daarvoor in de lopende 
begroting beschikbare bedragen.  
Geadviseerd besluit 
U wordt verzocht in te stemmen met bijgaande Kamerbrief, waarin het overzicht 
is opgenomen en deze te ondertekenen. U verstuurt de brief mede namens de 
minister van Financiën. 
Kern 
• Op grond van de Wet FinBES kunnen de afzonderlijke verantwoordelijke 
ministers een financiële bijdrage aan de openbare lichamen verstrekken. Dit 
onder voorwaarden en in de vorm van een bijzondere uitkering ten behoeve 
van een bepaalde publieke taak. Voor bijzondere uitkeringen geldt, in 
tegenstelling tot de vrije uitkering, dat zij voor een bepaald doel worden 
verstrekt. 
• In de bijlage bij de Kamerbrief is het overzicht opgenomen van de bijzondere 
uitkeringen die in 2022 zijn toegekend of in de begrotingen van 2023 en 
volgende jaren zijn opgenomen, inclusief 2 tabellen met totaalbedragen per 
departement respectievelijk per openbaar lichaam. 
• De Kamerbrief is in samenspraak met betrokken departementen opgesteld en 
afgestemd met FEZ en de IRF. 
• De brief wordt parallel voorgelegd aan de minister van Financiën. Dit kan 
eventueel nog leiden tot beperkte redactionele aanpassingen in de bijlage. 
Informatie die niet openbaar gemaakt kan worden 
In de openbaar gemaakte versie van deze nota zijn alle persoonsgegevens van 
ambtenaren geanonimiseerd. 
 
  
 
Pagina 1 van 2
