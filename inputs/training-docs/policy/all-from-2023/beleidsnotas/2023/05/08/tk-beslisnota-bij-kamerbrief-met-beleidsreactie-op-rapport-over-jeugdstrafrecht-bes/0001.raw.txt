Directoraat-Generaal 
 
Straffen en Beschermen 
Minister voor Rechtsbescherming  
Directie Jeugd, Familie en 
Aanpak 
Criminaliteitsfenomenen 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
  
  
  
Datum 
19 april 2023 
Beslisnota bij Kamerbrief met beleidsreactie op rapport 
  
over jeugdstrafrecht BES 
Ons kenmerk 
4612315 
     
       
     
 
 
 
 
  
 
 
1. Aanleiding 
Met bijgevoegde conceptbrief biedt u de Tweede Kamer het rapport ‘Preventie van 
jeugdcriminaliteit en jeugdstrafrecht op Bonaire, Sint Eustatius en Saba’ (hierna: 
BES) van de Raad voor de rechtshandhaving (hierna: de Raad) aan. Tevens bevat 
de brief een reactie op de aanbevelingen die de Raad doet.  
De Raad heeft zijn rapport op 20 maart jl. aangeboden aan u en aan de minister 
van JenV. De Raad maakt het rapport na zes weken, dus op 1 mei a.s., openbaar. 
 
2. Geadviseerd besluit 
Instemmen met aanbieding aan de Tweede Kamer van bijgevoegde brief. 
 
3. Kernpunten 
Met de brief informeert u de Tweede Kamer over het rapport van de Raad. 
In uw reactie op het onderzoek geeft u aan op welke wijze de aanbevelingen van 
de Raad worden opgepakt. 
 
4. Toelichting 
De Raad heeft in 2016 een rapport uitgebracht over de preventie van 
jeugdcriminaliteit op de BES. Het voorliggende rapport betreft het onderzoek van 
de Raad naar de opvolging van de aanbevelingen die destijds zijn gedaan. Tevens 
heeft de Raad onderzocht hoe het staat met de toepassing van het 
jeugdstrafrecht op de BES, dat met ingang van 1 augustus 2020 formeel van 
kracht is geworden.  
De Raad concludeert dat het merendeel van de aanbevelingen uit het eerdere 
rapport is opgevolgd. De aanbeveling die niet is opgevolgd betreft de registratie 
van risicojongeren. De Raad vindt het nog steeds van belang dat er een goed 
beeld bestaat van de groep risicojongeren en heeft dit daarom opnieuw als 
aanbeveling opgenomen. Hierover geeft u in de beleidsreactie aan dat 
privacyaspecten ertoe hebben geleid dat de registratie nooit van start is gegaan.  
Er zijn onvoldoende gronden om een weloverwogen besluit te nemen inzake het 
starten van registratie van risicojongeren. Wel deelt u het standpunt van de Raad 
dat er behoefte is om risicojongeren vroegtijdig in beeld te krijgen om hun 
passend hulp te kunnen bieden. Dit kan echter ook middels een aanpak zonder 
registratie in een systeem, zoals de inzet preventieve gedragsinterventies waarbij 
vroegsignalering via scholen plaatsvindt.  
  
 Pagina 1 van 2
