TER BESLISSING 
 
 
 Datum 
14 juli 2023 
 
 
Onze referentie 
 
IENW/BSK-2023/189568 
Aan staatssecretaris 
 
 
Opgesteld door 
Bestuurskern 
Dir Duurzame Leefomg & Circ 
Economie 
Marktprikkels en Agro 
Beslisnota S DLCE Kamerbrief beleidsevaluatie Regeling 
 
 Beslistermijn 
groenprojecten buitenland en Antillen en Aruba 
30 augustus 2023 
 
Bijlage(n) 
2 
Aanleiding 
Naar aanleiding van de parlementaire behandeling van de Regeling 
groenprojecten 2022, waarin de vraag is gesteld of de Regeling groenprojecten 
Nederlandse Antillen en Aruba 2002 een actualisatie behoeft, is deze regeling en 
de gelijksoortige Regeling groenprojecten buitenland 2002 geëvalueerd. Met deze 
evaluatie wordt verantwoording afgelegd aan de Tweede Kamer over de 
resultaten van beide regelingen tussen 2002 en 2022.  
In opdracht van IenW heeft de Rijksdienst voor Ondernemend Nederland (RVO), 
met een externe kwaliteitstoets door Prof. Dr. B. Scholtens van de 
Rijksuniversiteit Groningen, de beleidsevaluatie uitgevoerd over de periode 2002-
2022. Hierbij zijn de doelmatigheid en doeltreffendheid van beide regelingen 
onderzocht in het kader van de Regeling Periodiek Evaluatieonderzoek (RPE). Dit 
rapport biedt de basis voor het besluit over voortzetting van beide regelingen.  
Geadviseerd besluit 
U wordt geadviseerd akkoord te gaan met bijgevoegde Kamerbrief op het 
evaluatierapport. Daarmee stemt u in met het intrekken van beide regelingen. De 
Kamerbrief wordt op verzoek van de minister van Buitenlandse handel en 
ontwikkelingssamenwerking mede door haar ondertekend, en parallel voor 
akkoord aan de staatssecretaris van Fiscaliteit en Belastingdienst voorgelegd. Na 
akkoord van beide bewindspersonen kunt u de brief mede namens hen naar de 
Kamer sturen. 
Kernpunten 
De Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 hebben hetzelfde doel en dezelfde werking 
als de Regeling groenprojecten 2022. Anders dan de 2022 regeling, zijn de 
regelingen gericht op het buitenland en het Caribisch deel van het Koninkrijk 
sinds 2002 niet periodiek geëvalueerd en aangepast. De onderzoekers 
concluderen dan ook dat beide regeling onvoldoende actueel zijn. Dit geldt zowel 
voor de aansluiting bij het huidige overheidsbeleid als bij de praktijk en behoefte 
van de groenfondsen. Hierdoor is de impact die de regelingen de afgelopen jaren 
hebben gemaakt vermoedelijk kleiner dan die had kunnen zijn. 
 
De onderzoekers concluderen dat slechts twee van de acht groenfondsen de 
laatste jaren gebruik hebben gemaakt van één van beide regelingen. In twintig 
jaar tijd zijn in totaal slechts 21 groenverklaringen afgegeven via de Regeling 
 
 Pagina 1 van 4
