Directoraat-Generaal 
 
Rechtspleging en 
Staatssecretaris van Justitie en Veiligheid  
Rechtshandhaving 
Directie Rechtshandhaving en 
Criminaliteitsbestrijding 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
  
  
Datum 
28 september 2023 
  
Ons kenmerk 
Actieplan programma Samen tegen mensenhandel 
4938490 
  
 
  
 
1.     Aanleiding 
 
In het coalitieakkoord van het kabinet-Rutte IV is bepaald dat het programma 
Samen tegen mensenhandel wordt herijkt en voortgezet. Ook is structureel twee 
miljoen euro per jaar beschikbaar voor de uitvoering van het programma. De 
opdracht is om het bestaande programma gezamenlijk met de vele partners in 
het veld te herijken en te komen tot een gedragen en uitvoerbaar Actieplan.  
 
Middels deze Kamerbrief biedt u het Actieplan van het programma Samen tegen 
mensenhandel, mede namens de Staatssecretaris van Volksgezondheid, Welzijn 
en Sport, de Minister van Buitenlandse Zaken, de Minister voor Buitenlandse 
Handel en Ontwikkelingssamenwerking en de Minister van Sociale Zaken en 
Werkgelegenheid, aan de Tweede Kamer aan. Het Actieplan vindt u in de bijlage.  
 
2.     Geadviseerd besluit 
U wordt gevraagd akkoord te gaan met het Actieplan van het programma Samen 
tegen mensenhandel en de aanbieding van het Actieplan aan de Ministerraad van 
13 oktober.  
 
3.     Kernpunten 
Inhoud Actieplan 
Het is onze ambitie om gezamenlijk het aantal slachtoffers van mensenhandel in  
Nederland naar beneden brengen. Dit willen we bereiken door de samenwerking  
in de aanpak tegen mensenhandel te verbeteren en verder te professionaliseren.  
Alleen samen kunnen we mensenhandel een halt toe brengen. 
 
Onze gezamenlijke ambitie wordt uitgedragen in drie strategische doelen, die  
we sinds 2018 onder de vlag ‘Samen tegen mensenhandel’ hanteren. We willen zo  
veel mogelijk voorkomen dat mensen slachtoffer worden van mensenhandel.  
Aanvullend willen we dat (mogelijke) slachtoffers snel en adequaat gesignaleerd  
worden, uit de situatie gehaald worden en de benodigde zorg en ondersteuning  
ontvangen. Ten slotte willen we dat daders op allerlei manieren frustreren en  
aanpakken, zowel strafrechtelijk en bestuursrechtelijk als via het opwerpen van  
barrières. Tegelijkertijd zetten we in op het voorkomen van herhaald daderschap. 
 
Onze inzet komt samen in vijf actielijnen, welke allen concrete acties met  
actiehouders en betrokken organisaties bevatten. De actielijnen zijn zo ingericht  
dat er wordt gestreefd naar een integrale aanpak van de problemen en dat over  
en weer van elkaar wordt geleerd. Integraal betekent ook dat dit plan gericht is  
op alle leeftijden. Om inzicht te bieden in wat welke acties moeten opleveren voor  
de aanpak van een uitbuitingsvorm, wordt bij de acties aangegeven op welke  
uitbuitingsvorm(en) deze zich richt(en). De actielijnen luiden als volgt:  
1. Creëren van brede bewustwording; 
  
 Pagina 1 van 4
