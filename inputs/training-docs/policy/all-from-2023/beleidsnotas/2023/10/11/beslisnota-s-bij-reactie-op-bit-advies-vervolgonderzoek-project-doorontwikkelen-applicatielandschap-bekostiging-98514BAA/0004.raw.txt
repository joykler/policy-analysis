Bijlage 1 - Achtergrondinformatie
Inhoud:
§       Beschrijving IT-traject
Beschrijving Adviescollege ICT-toetsing en hun toetsproces
§       
§       Samenvatting BIT-advies Adviescollege
§       Samenvatting (parlementaire) voorgeschiedenis
IT-project ‘Doorontwikkelen Applicatielandschap Bekostiging’ (DAB)
De afdeling Bekostiging en Planning (BKP) binnen de directie
Onderwijsinstellingen (OI) van DUO voert de volgende vijf hoofdprocessen uit:
Voorzieningenplanning, Statustoekenning, Bekostiging, Verantwoorden en
Bezwaar en Beroep. De processen worden uitgevoerd voor alle onderwijssectoren:
po, vo, mbo en ho en ook voor Caribisch Nederland.
DUO is bezig de IT-systemen (het ‘applicatielandschap’) te moderniseren
waarmee die vijf hoofdprocessen worden ondersteund. Het IT-project DAB richt
zich op het moderniseren van de IT voor de processen Voorzieningenplanning,
Bekostiging en Verantwoorden.
De modernisering is ingezet omdat het huidige IT-systeem niet toekomstgericht
is: technologie is verouderd, bijna aan het einde van de levensduur, kennis
schaars en onderhoud steeds complexer. Op de langere termijn kan de
continuïteit van de bekostigingsprocessen in gevaar komen. Het IT-systeem
bestaat uit ongeveer 30 onderdelen en is rond 2007 operationeel geworden. Kern
van het systeem is het uitvoeren van berekeningen en beschikkingen en het
routeren van alle rekenopdrachten voor de instellingen.
De modernisering vindt separaat, naast het bestaande systeem plaats. De
bekostiging van de instellingen ondervindt geen hinder. Het nieuwe systeem is
intussen operationeel voor mbo en grotendeels vo en in oktober ook voor ho. Het
oude systeem blijft operationeel voor po en voor die regelingen die nog niet
overgezet zijn.
Project is gestart in 2019 en loopt door tot en met 2025. Kader voor het totale
moderniseringstraject is €37 miljoen. Uitputting eind 2022 was zo’n €19 miljoen.
Eerste twee jaar lag de focus op het opnieuw opzetten van de kern van het
systeem. De keuze is gemaakt hier niet zelf maatwerk-software voor te
ontwikkelen, maar er software voor in te kopen. Voor die kern wordt Blueriq
ingezet. Blueriq is een ingekocht IT-product van de gelijknamige leverancier. Om
Blueriq te toetsen is een proof-of-concept uitgevoerd, waarbij in een separate
omgeving proefberekeningen zijn uitgevoerd.
Adviescollege ICT-toetsing
De Commissie Elias heeft in 2014 onderzoek gedaan naar het welslagen van IT-
projecten bij de Rijksoverheid. De aanbevelingen hebben de druk verhoogd om de
sturing op de informatievoorziening (waaronder informatiebeveiliging, ICT-
beheersing en IT-beheer) binnen de Rijksdienst te verbeteren. Zo is het CIO-
stelsel versterkt, is de positie van de CIO geborgd en is toentertijd het tijdelijke
Bureau ICT-toetsing (BIT) opgericht. Doel is de beheersbaarheid van grote ICT-
projecten te vergroten.
In 2018 is door de Minister van BZK de primaire verantwoordelijkheid voor de
digitaliseringsopgave binnen de verschillende beleidsterreinen van de
Pagina 3 van 6
