rijksoverheid belegd bij de individuele vakministers. De verwevenheid van
informatievoorziening in vrijwel alle departementale processen maakt dat een
vereiste voor effectieve sturing en beheersing.
In lijn daarmee heeft de minister van BZK de Tweede Kamer geïnformeerd om het
BIT te positioneren als op afstand geplaatste toetsingsautoriteit. Het BIT is per 1
januari 2021 verder gegaan als onafhankelijk adviescollege: het Adviescollege
ICT-toetsing (Adviescollege), ingesteld per instellingsbesluit, de formele
wettelijke grondslag ligt bij de Eerste Kamer. De positie die het Adviescollege
hiermee krijgt is vergelijkbaar met die van het Adviescollege Toetsing Regeldruk
(ATR), dat eveneens gevraagd en ongevraagd externe en onafhankelijke toetsen
uitvoert binnen zijn taakgebied.
De verantwoordelijke vakminister is verplicht de start van een groot IT-traject (
³€5 miljoen) te melden bij het Adviescollege met het verzoek deze te toetsen. Het
Adviescollege maakt uiteindelijk zelf de afweging welke projecten zij
daadwerkelijk toetst. Zij kijkt daarbij onder andere naar risicoprofiel en
maatschappelijke impact. Eindresultaat van de toetsing is een zogenaamd BIT-
advies. Dat advies is openbaar en wordt uitgebracht in 3 fasen. Reactie-termijnen
zijn vastgelegd in het instellingsbesluit.
Fase advies Ontvanger Doel Termijn
Voorlopig CIO OCW Ambtelijke hoor en wederhoor op 2 weken
concept feitelijkheden en bevindingen in advies
Concept MOCW Hoor en wederhoor op bevindingen vanuit 2 weken
bewindspersoon.
Definitief MOCW Versturen van advies aan de Kamer, voorzien 4 weken
van een reactie. Focus ligt op de opvolging
van adviezen.
Samenvatting BIT-advies DAB
Adviescollege heeft zich toegespitst op het proces Bekostigen en eerste advies uit
2021 als leidraad genomen. Men was toentertijd kritisch over professionaliteit van
de IT-processen en de gekozen technologie Blueriq van de gelijknamige
Nederlandse leverancier. (Zie ook Voorgeschiedenis verderop in deze bijlage.)
Adviescollege start het advies met te melden dat men positief is over de ingezette
professionalisering DUO-breed via het DUO Transitieplan. Hun advies: blijf
implementatie goed begeleiden.
Het Adviescollege heeft echter serieuze bedenkingen bij het IT-traject van DUO
en haar adviezen hebben flinke gevolgen voor DUO. Net als in het eerste advies
vindt Adviescollege de projectorganisatie en werkwijze onvoldoende professioneel
op een aantal punten en heeft zij geen vertrouwen in de gekozen oplossing. Het is
hun inschatting dat het project langer zal duren en meer geld zal kosten (nog 8
jaar i.p.v. 2½ jaar, nog €25 à 35 miljoen i.p.v. €6 miljoen). Zij adviseren te
stoppen met de gekozen technologie en een grondige analyse uit te voeren hoe
wél verder te gaan.
Pagina 4 van 6
