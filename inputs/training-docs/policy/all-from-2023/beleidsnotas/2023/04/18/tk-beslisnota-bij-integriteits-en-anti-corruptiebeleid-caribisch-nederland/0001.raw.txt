Directoraat-Generaal 
 
Rechtspleging en 
De minister van Justitie en Veiligheid  
Rechtshandhaving 
Directie Rechtshandhaving en 
Criminaliteitsbestrijding 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
Contactpersoon 
  
T  070 370 79 11 
F  070 370 79 00 
Integriteits- en anti-corruptiebeleid Caribisch Nederland 
  
Datum 
17 april 2023 
     
       
     
Ons kenmerk 
 
20230303 
   
  
 
 
 
1.     Aanleiding 
 
Op 2 september 2022 heeft de Raad voor de Rechtshandhaving (de Raad) u het  
rapport ‘Opvolging aanbeveling corruptiebestrijding op Bonaire, Sint Eustatius en  
Saba’ aangeboden. Op 14 oktober 2022 heeft u dit, samen met de 
staatssecretaris van Binnenlandse Zaken en Koninkrijksrelaties, aan de Kamer 
aangeboden met een eerste, deels procedurele, beleidsreactie. In de brief hebt u 
aangekondigd in het voorjaar van 2023 met een nadere beleidsreactie te komen. 
Met deze brief geeft u opvolging aan deze toezegging.  
 
2.     Geadviseerd besluit 
U wordt geadviseerd in te stemmen met het verzenden van de tweede, meer 
inhoudelijke, beleidsreactie op het Rapport. De brief wordt gelijktijdig aan de 
staatssecretaris van Binnenlandse Zaken en Koninkrijksrelaties voorgelegd. 
 
3.     Kernpunten 
De Raad heeft op vijf verschillende thema’s kritische aanbevelingen gedaan aan 
de betrokken ministeries, de openbare lichamen en andere relevante lokale 
partners.  
 
Voor wat betreft de aanbevelingen die (mede) aan het ministerie van Justitie en 
Veiligheid zijn gericht, is op vrijwel alle aanbevelingen vooruitgang geboekt, te 
weten: 
- Via het verzamelbesluit tot wijziging van het Besluit politiegegevens zal 
themaverwerking voor ambtelijke omkoping in Caribisch Nederland mogelijk 
worden gemaakt. Streven is om het integraal gewijzigde besluit in juli 2024 in 
werking te laten treden. Eerder is hierover januari 2024 gecommuniceerd, 
maar dit is vermoedelijk niet haalbaar, mede gelet op de omstandigheid dat 
advies van de Autoriteit Persoonsgegevens zal moeten worden afgewacht. 
- In overleg met het ministerie van Binnenlandse Zaken en Koninkrijksrelaties 
is de keuze gemaakt om een besluit over de aanbeveling van de Raad om 
publieke bewustwordingscampagnes betreffende het melden van 
integriteitsschendingen en de schadelijke effecten van corruptie te organiseren, 
uit te stellen. In december 2022 is het Wetenschappelijk Onderzoek- en 
Documentatie Centrum in opdracht van het ministerie van Justitie en Veiligheid 
gestart met een onderzoek naar de aard en oorzaken van ambtelijke corruptie 
op Bonaire, Sint Eustatius en Saba (Caribisch Nederland). Naar verwachting zal 
  
 Pagina 1 van 3
