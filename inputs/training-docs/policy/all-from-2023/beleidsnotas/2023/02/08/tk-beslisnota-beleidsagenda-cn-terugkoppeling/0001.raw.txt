Directie Europese en 
Internationale 
Aangelegenheden 
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/jenv 
Datum 
8 februari 2023 
Ons kenmerk 
4453254 
Beslisnota Beleidsagenda CN terugkoppeling 
1. Aanleiding
In juli 2021 is de beleidsagenda Caribisch Nederland (CN) 2021 – 2025 door de
bewindspersonen van het ministerie van Justitie en Veiligheid naar de Tweede
kamer gezonden. Destijds is een jaarlijkse rapportage over de voortgang op de
beleidsagenda toegezegd. Hierbij treft u de eerste voortgangsbrief aan. Deze brief
behelst tevens de beleidsreactie op de Staat van de Rechtshandhaving CN.
2. Geadviseerd besluit
Instemmen met verzending van de voortgangsbrief JenV Beleidsagenda Caribisch
Nederland 2021-2025 en het rapport van de Raad voor de rechtshandhaving
(hierna de Raad), ‘Staat van de rechtshandhaving Caribisch Nederland 2021’ aan
de Tweede Kamer.
3. Kernpunten
Met deze brief wordt de Kamer op de hoogte gebracht van de voortgang van de
JenV beleidsagenda CN 2021-2025. De brief dient tevens als beleidsreactie op het
jaarlijkse rapport van de Raad voor de rechtshandhaving, ‘Staat van de
rechtshandhaving Caribisch Nederland 2021’. Hierin geeft de Raad een
overkoepelend beeld van de rechtshandhaving in Caribisch Nederland, als
aanvulling op de thematische onderzoeksrapporten die de Raad uitbrengt over de
rechtshandhavingsketen in Caribisch Nederland.
4. Toelichting
De voortgangsbrief volgt de opzet van de beleidsagenda 2021-2025 en gaat eerst
in op de vier speerpunten ondermijning, grensbewaking en migratie,
resocialisatie, re-integratie en jeugdbeleid, en crisisbeheersing. Daarna komen de
ontwikkelingen rond de randvoorwaarden uit de beleidsagenda aan bod.
4.1 Politieke context 
N.v.t.
4.2 Financiële overwegingen 
N.v.t.
4.3 Juridische overwegingen 
N.v.t.
Pagina 1 van 2
