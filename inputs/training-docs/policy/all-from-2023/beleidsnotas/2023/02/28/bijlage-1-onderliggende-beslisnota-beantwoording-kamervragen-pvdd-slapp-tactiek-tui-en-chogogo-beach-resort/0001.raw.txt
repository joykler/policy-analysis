TER BESLISSING 
 
 
 
Datum 
 
17 feb 2023 
 
 
Onze referentie 
Aan Staatsecretaris  
IENW/BSK-2023/1261 
 
Van DGMI 
Opgesteld door 
 
DGMI 
 
 
Beslistermijn 
23 februari 2023 
Beantwoording kamervragen inzake Chogogo resort 
 
 
Bonaire 
 
Aanleiding 
Kamerleden Van Raan en Vestering (Partij van de Dieren) hebben vragen gesteld 
aan de ministers van Infrastructuur en Waterstaat en de staatssecretaris van 
Natuur en Stikstof over de SLAPP (Strategic Lawsuit Against Public Participation) 
tactiek van reisorganisatie TUI tegen natuurorganisatie STINAPA (Stichting 
Nationale Parken Bonaire). 
TUI heeft mariene park beheerder STINAPA verzocht om “in de toekomst niet 
nogmaals in haar berichtgeving of uitlatingen te spreken over het “TUI Chogogo 
Resort” en daarmee TUI in verband te brengen met schending van regels die voor 
de aanleg van het Chogogo resort gelden. Centraal speelt de vraag in hoeverre 
het dreigen met juridische stappen een disproportioneel machtsmiddel is, gezien 
de onevenredige machtsverhouding tussen de betrokken partijen. Tevens de 
vraag of het bestuur van Bonaire adequaat heeft opgetreden bij het uitvoeren van 
VTH taken (vergunningverlening, toezicht en handhaving) rondom het 
bouwproject Chogogo beach Resort. 
U beantwoordt deze vragen mede namens de minister voor Natuur en Stikstof. De 
beantwoording is afgestemd met de staatsecretaris van BZK. 
Geadviseerd besluit 
U wordt geadviseerd in te stemmen met de beantwoording van de kamervragen 
middels bijgevoegde kamerbrief (bijlage 02). 
 
Beslistermijn 
U wordt verzocht voor 23 februari te besluiten. De vragen van de PvdD zijn eind 
november 2022 gesteld. Voor beantwoording was overleg nodig met een aantal 
instanties in Caribisch Nederland. Tevens zijn recente actualiteiten van december 
en januari van belang geweest voor de beantwoording. 
Kernpunten 
Met toezending van bijgaande brief worden de vragen over een vermeende SLAPP 
tactiek (Strategic Lawsuit Against Public Participation) en overige vragen over het 
uitvoeren van VTH taken door het bestuurscollege van Bonaire op hoofdlijnen als 
volgt beantwoord: 
1. Na inwinning van advies bij het ministerie van VenJ wordt geconcludeerd 
dat een oordeel over het toepassen van een SLAPP tactiek overgelaten 
moet worden aan de rechter. 
2. Het bestuur van Bonaire treedt op tegen overtredingen; 
 
Pagina 1 van 2
