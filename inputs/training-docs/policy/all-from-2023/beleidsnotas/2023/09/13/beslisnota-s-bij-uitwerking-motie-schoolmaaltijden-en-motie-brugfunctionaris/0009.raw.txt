van een brugfunctionaris die een betere aansluiting tussen
onderwijs en zorg organiseert. Indien er sprake is van
overinschrijving willen we dat de investering daar terecht komt
waar we verwachten dat de nood het hoogst is. Hierom stellen we
voor dat indien nodig er achteraf een rangschikking wordt
gemaakt op basis van de CBS-indicator (basisonderwijs, vo) en
CUMI-indicator (sbo en (v)so) waarbij scholen worden
geselecteerd. Achteraf selecteren wordt daarnaast ook
voorgesteld omdat het gebruik van de CBS-indicator en de CUMI-
indicator behoorlijk stapelt.
o   Naar schatting 15% van de scholen met de subsidie in 2024 een
brugfunctionaris kunnen aanstellen, waarbij het basisonderwijs
procentueel meer middelen toebedeeld krijgt. Dit komt neer op
meer dan 900 po-scholen en circa 100 scholen in het vo, sbo en
(v)so. Met de middelen kan ongeveer 500 fte aan
brugfunctionarissen in dienst worden genomen door scholen.
o   In eerste instantie wordt per sector (bo, sbo, (v)so en vo) een
subsidieplafond ingericht. In het geval van onderuitputting zal het
mogelijk zijn om de middelen tussen de sectoren te verschuiven
afhankelijk van welke scholen een aanvraag doen.
o   De doelstellingen zoals in bijlage 1 worden beschreven
Toelichting
Subsidie op hoofdlijnen – doel en uitgangspunten
Een inventarisatie in het land leert dat de functie van brugfunctionaris op
verschillende manieren wordt vormgegeven, passend bij de uitdagingen in de
lokale context. De ene keer worden ze daadwerkelijk brugfunctionaris genoemd.
De andere keer gaat het om het versterken van het school-zorg team. De inzet en
het te bereiken doel zijn echter hetzelfde. Hieruit komen de volgende
uitgangspunten voor de subsidieregeling voort:
·        Schoolbesturen vragen de subsidie aan voor een specifieke school of
specifieke scholen, in nauw overleg met de desbetreffende scholen.
Scholen kunnen geen subsidie ontvangen, dit gaat altijd via het
schoolbestuur. Om inspraak van scholen op de besteding te stimuleren
wordt er een bepaling uitgewerkt die stelt dat de MR van de school
betrokken moet zijn bij de besteding en bij het opmaken van het plan van
aanpak.
·        De overkoepelende doelstelling is het versterken van het pedagogisch
klimaat, het versterken het welbevinden van leerlingen en de verbinding
2
tussen school, kind en gezin en de ondersteuningsstructuur op school te
versterken. Dit is vrij algemeen geformuleerd, zodat er per school
maatwerk mogelijk is om te doen wat voor hen past en aansluit bij de
problematiek op school en in de wijk;
·        We sturen op deze doelstellingen (bijlage 1), niet zo zeer op de taken van
de brugfunctionaris specifiek. Hiermee zijn de voorwaarden meetbaar te
maken en blijft maatwerk mogelijk. De subsidievoorwaarden worden na
de zomer samen met een klankbordgroep bestaande uit ervaren
brugfunctionarissen, schoolbestuurders, leraren, lectoren en andere
vertegenwoordigers uit het veld opgesteld om ze zo goed mogelijk te
2
 Ondersteuningsstructuur houdt in welke ondersteuning beschikbaar is op een school voor leerlingen
met een ondersteuningsbehoefte. De leraar en intern begeleider kunnen dit in de school organiseren.
Pagina 2 van 11
