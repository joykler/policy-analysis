Kansengelijkheid en
TER ONDERTEKENING
Onderwijsondersteuning
Aan: MPVO
Van
            
 Persoonsgegeven             
Datum
13 september 2023
Referentie
40809453
Bijlagen
2
Nota ter Ondertekening Kamerbrief Brugfunctionaris en
Schoolmaaltijden
Interdepartementaal
afgestemd
Fin, SZW, VWS
Aanleiding
Op Prinsjesdag zal in de Miljoenennota worden aangekondigd dat er structureel
51,8 miljoen euro beschikbaar komt vanaf 2024 voor de verbreding van de inzet
van brugfunctionarissen en dat het programma Schoolmaaltijden in 2024 zal
worden voortgezet voor €166 miljoen. Omdat beide beleidsinitiatieven significant
bijdragen aan kansengelijkheid voor leerlingen in het po en vo, is het passend de
Kamer over beide te informeren middels dezelfde brief. Ook is er tijdens het debat
over de Voorjaarsnota door de leden Dassen (Volt) en Van Weyenberg (D66) een
motie aangenomen die vraagt om het uitwerken van opties voor het structureel
en laagdrempelig aanbieden van gratis schoolmaaltijden in het po en vo. Bij deze
nota vindt u de Kamerbrief en de bijbehorende uitwerking van scenario’s voor het
structureel aanbieden van schoolmaaltijden.
Geadviseerd besluit
We vragen uw akkoord op bijgaande Kamerbrief en uitwerking van de motie van
Dassen en Van Weyenberg. Indien u akkoord bent met de Kamerbrief en de
uitwerking van de motie, vragen we u deze te ondertekenen.
NB. de brief wordt parallel aangeboden aan MAPP en sVWS.
Kernpunten
·        De Kamerbrief bevat toelichting op de structurele middelen voor de inzet
van brugfunctionarissen, de voortzetting van het programma
Schoolmaaltijden in 2024 en dient als korte aanbiedingsbrief waarin u de
uitwerking van de motie van Dassen en Van Weyenberg aanbiedt aan de
Kamer.
·       Omdat de dekking voor de voortzetting van het programma
Schoolmaaltijden bij OCW, SZW en VWS gevonden is, wordt de brief
gelijktijdig door MAPP en SVWS ondertekend. OCW is het versturende
departement van de Kamerbrief.
·       De uitwerking van de motie van Dassen en Van Weyenberg is in goede
samenwerking met SZW en VWS opgesteld. LNV heeft zijdelings
meegedacht, en de IRF heeft meegelezen.
·       De middelen die beschikbaar zijn voor de brugfunctionaris worden enkel
door OCW gedekt. U krijgt de uitgewerkte subsidieregeling hiervoor nog
dit najaar ter goedkeuring aangeboden.
Pagina 1 van 7
