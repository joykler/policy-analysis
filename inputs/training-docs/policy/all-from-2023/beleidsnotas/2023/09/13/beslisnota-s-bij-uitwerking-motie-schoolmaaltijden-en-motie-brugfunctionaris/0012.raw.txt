·        Nadeel: Gemeenten bepalen welke scholen een aanvraag mogen doen
waardoor de regie in eerste instantie bij de gemeenten ligt en niet bij de
scholen. Daarnaast is een school afhankelijk van de welwillendheid van
een gemeente om mee te doen met de subsidie. De indicatoren waarop
gemeenten scholen selecteren kunnen van elkaar verschillen wat ervoor
zorgt dat scholen bij een gemeente niet geselecteerd wordt terwijl deze
bij een andere wel onder de selectiecriteria zou vallen. Ook hebben
middelgrote en kleine gemeentes de mankracht en de tijd vaak niet om
deze subsidie aan te vragen en de selectie zorgvuldig uit te voeren.
Scenario 3 - Op basis van een plan van aanpak (inhoudelijke beoordeling): De
scholen leveren bij hun subsidieaanvraag een plan van aanpak aan welke DUS-i
toetst en rangschikt.
·        Voordeel: alle scholen komen in aanmerking voor de subsidie en er zijn
meer mogelijkheden om de selectie van scholen te bepalen.
·        Nadeel: Dit kost scholen en DUS-i veel (administratieve) lasten. Er
moeten nog steeds selectiecriteria voor het plan van aanpak opgesteld
worden. Het is sterk de vraag of het beoordelen van zoveel verschillende
plannen van aanpak door DUS-i realistisch is. We gaan er van uit dat de
regeling ongeveer 1000 scholen kan helpen. Als er sprake is van
overvraging zou DUS-i wellicht duizenden aanvragen moeten beoordelen.
De gebruikelijke tijd van beoordeling (13 weken) is dan sowieso niet
haalbaar. Daarnaast is het sterk de vraag of de plannen van aanpak
zoveel zullen afwijken dat er een duidelijk onderscheid kan worden
gemaakt tussen verschillende voorstellen. Indien er voor deze optie wordt
gekozen zullen er andere regelingen moeten worden uitgesteld om de
werklast behapbaar te maken voor DUS-i.
Het advies is om de wijze van subsidieverlening op basis van indicatoren conform
geschetst scenario 1 vorm te geven. Met dit scenario geven we alle scholen de
kans om zich in te schrijven voor de subsidie, maar bij over inschrijving zorgen
we er zo goed mogelijk voor dat de regeling de scholen bereikt die de
brugfunctionaris het hardst nodig hebben, terwijl de kans dat de middelen volledig
worden uitgeput wordt geoptimaliseerd wat ten goede komt aan de
doelmatigheid. Ook zijn er minder uitvoeringsconsequenties.
Opties verdeelsleutel en aantal fte
Binnen elk van bovengenoemde scenario’s is een aantal keuzes gemaakt over de
breedte van de inzet van de middelen– per schoolsoort en het bedrag per school.
Hieronder volgt een opsomming van en een toelichting op elk van deze keuzes.
·        Bereik van de scholen: met de beschikbare middelen is het mogelijk om
voor circa 15% van de scholen een subsidie voor de brugfunctionaris te
verschaffen, afhankelijk van de verdeling tussen po en vo en de hoogte
van het subsidiebedrag. Het bedrag dat de scholen ontvangen is op basis
van een inzet van 0,4 fte per school. Scholen kunnen daarnaast geld uit
eigen middelen beschikbaar stellen om de inzet van de brugfunctionaris
verder uit te breiden.
·        Hoogte van het bedrag: een schoolbestuur ontvangt op basis van de
subsidieregeling een vast bedrag per school. Dit kan door het
schoolbestuur gekoppeld worden aan een aantal fte.
o    Voor een basisschool varieert dit bedrag op basis van de
beschikbare middelen tussen €40.000 en €60.000 per school, wat
circa overeenkomt met 0,4 tot 0,6 fte. In de pilots van de GKA die
Pagina 5 van 11
