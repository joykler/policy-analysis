·        De brief samen met de uitwerking van de motie zal op Prinsjesdag aan de
Kamer worden verzonden. De onderwerpen uit deze brief staan ook in de
oplegbrief bij de OCW-begroting die ook op Prinsjesdag wordt verzonden.
Toelichting - Brugfunctionaris
Wat is een brugfunctionaris?
·        De brugfunctionaris zet zich vanuit school in om de verbinding tussen
school, thuis en zorg en ondersteuning te versterken. Deze rol kan
worden ingevuld door een bestaande of door een nieuwe medewerker of
door een klein kernteam. De basis is een bekend en vertrouwd gezicht en
laagdrempelige vorm van ondersteuning voor het gezin. De ervaring leert
dat een brugfunctionaris niet alleen zelf een helpende hand kan bieden,
maar vaak ook een verbinding kan zijn met bijvoorbeeld jeugdzorg,
schuldhulpverlening of andere vormen van ondersteuning (in de wijk).
·        Vertrouwen is cruciaal als vertrekpunt om ondersteuning te kunnen
bieden waar dat nodig is. Direct een oplossing als dat kan, of de hulp
inschakelen van een andere organisatie als meer (zorg) nodig is. De
brugfunctionaris staat naast het gezin: niet slechts doorverwijzen, maar
samen optrekken, samen een formulier invullen, zodat leerling en
ouder(s) sneller en beter geholpen worden.
·       De brugfunctionaris heeft kennis van (ondersteunings)aanbod in de wijk,
hulpmogelijkheden vanuit de gemeente en het zorgsysteem. Hierdoor
krijgen ouders voor wie dit geen vanzelfsprekendheid is toegang tot de
zorg en diensten die het gezin nodig heeft. Er kan van alles nodig zijn om
het welzijn en de ontwikkeling van de leerling te verbeteren en de
brugfunctionaris kan hierin bijdragen. Denk aan het regelen van een fiets
voor een kind om naar school te gaan als ouders dit niet kunnen betalen,
het zoeken naar passende hulpverlening, het vinden van een
sportvereniging in de wijk of het samen invullen van formulieren die voor
veel van deze zaken nodig zijn. De brugfunctionaris helpt hierbij.
·       Vaak komt het coördineren van de zorg rondom de leerling (en het helpen
van ouders hierbij) op het bordje van de zorgcoördinator of intern
begeleider, en soms zelfs de leraar. Dit neemt de brugfunctionaris op
zich. De leraar kan zich weer richten op het lesgeven, de intern begeleider
of zorgcoördinator en directeur op het ondersteunen van de leraar.
·       De naam brugfunctionaris komt oorspronkelijk uit België en is in
Nederland voor het eerst in Groningen geïntroduceerd (circa tien jaar
geleden). De ervaring leert echter dat dezelfde type werkzaamheden op
andere plaatsen ook door een schoolmaatschappelijk werker of ‘jeugdhulp
in de school’-medewerker kunnen worden uitgevoerd. De Brugfunctionaris
hoeft dus niet altijd een persoon in deze functie te betreffen, maar kan
ook een klein kernteam zijn wat vanuit dezelfde doelstelling werkt.
Uitkomsten brainstormsessie: kaders voor de regeling
·        De overkoepelende doelstelling van de inzet van de brugfunctionaris is het
versterken van het pedagogisch klimaat, van het welbevinden van
leerlingen en van de verbinding tussen school, thuis en zorg en
ondersteuning (in de wijk). Met de subsidie sturen we op deze
doelstelling, niet direct op hoe dit exact wordt ingevuld. Scholen krijgen
Pagina 2 van 7
