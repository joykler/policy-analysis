nu al van start zijn gegaan, zijn dit de werkgeverslasten voor een
brugfunctionaris met een HBO-achtergrond.
·        In de ervaring van Gemeente Groningen – die sinds 12 jaar met
brugfunctionarissen werken – heeft de inzet van een brugfunctionaris
alleen resultaat wanneer er voldoende tijd is om bijvoorbeeld een relatie
op te kunnen bouwen met ouders. Zij adviseren een structurele inzet van
3
minimaal 0,6 fte. Uit de pilots van de GKA blijkt het voor scholen soms
lastig te zijn om mensen te vinden die voor dit aantal uren beschikbaar
zijn. Daarom is in de uitwerking gekozen voor een inzet van 0,4 fte.
o    Voor een vo-school varieert dit bedrag tussen de €120.000 en
€160.000 per school, omdat vo-scholen veel groter zijn dan po-
scholen.
·       Verdeling basisonderwijs-vo: Het voorstel is om het basisonderwijs
procentueel meer middelen toe te bedelen dan vo-scholen. Op het
basisonderwijs is het goed mogelijk om een vertrouwensband met
leerlingen en hun ouders op te bouwen door ‘agendaloos aanwezig te
zijn’: de kinderen worden naar school gebracht, ouders staan op het
schoolplein waar de brugfunctionaris ook is, ze komen uit de wijk en de
ouders zijn doorgaans meer betrokken dan in het vo. Op basis hiervan, en
op basis van de ervaringen uit het land en de pilot van de GKA,
verwachten we in het po de grootste impact. Daarnaast handelt de
brugfunctionaris preventief met de school als vindplaats wat maakt dat
deze op een jongere leeftijd eerder kan helpen. Ook is er veel meer
ervaring met brugfunctionarissen in het basisonderwijs. Omdat er veel
meer po-scholen zijn, zorgt dat er ook voor dat er meer middelen naar het
primair onderwijs gaan dan als er met een bedrag per leerling wordt
gewerkt.
·       Het uitgangspunt voor de verdeling van de middelen is een bedrag per
school, zodat we zo een minimuminzet kunnen garanderen bij alle
deelnemende scholen. Voor VO is dat budget per school driemaal zo hoog.
We verwachten dat de taken van de brugfunctionaris niet één op één
meegroeien met een school met meer leerlingen.
·       We stellen voor om in eerste instantie per sector (bo, sbo, (v)so en vo)
een subsidieplafond in te richten. Daarmee houden we controle over welke
groep scholen de middelen krijgen. In het geval van onderuitputting zal
het mogelijk zijn om de middelen tussen de sectoren te verschuiven
afhankelijk van welke scholen een aanvraag doen.
·       Gespecialiseerd onderwijs: Het voorstel is om (v)so en sbo- scholen mee
te nemen in de subsidie. Deze scholen geven aan dat de aansluiting met
de jeugdzorg juist als één van de grootste knelpunten wordt ervaren.
Doordat (v)so-scholen vaak een regionale functie vervullen en zij met veel
woonplaatsen van hun leerlingen te maken hebben, is de complexiteit in
afstemming groter. (Voor (v)so en sbo-scholen komt hetzelfde bedrag
beschikbaar als voor reguliere bo-scholen, omdat er gemiddeld ongeveer
evenveel leerlingen op zitten.)
Hieronder zijn twee mogelijke uitwerkingen voor de verdeling van de middelen
voor de brugfunctionaris, waarbij er verschillen zijn in het percentage scholen dat
gebruik kan maken van de subsidie, de verdeling tussen po en vo en wel of niet
3
 De brugfunctionaris op school | Brochure | Gelijke kansen (gelijke-kansen.nl)
Pagina 6 van 11
