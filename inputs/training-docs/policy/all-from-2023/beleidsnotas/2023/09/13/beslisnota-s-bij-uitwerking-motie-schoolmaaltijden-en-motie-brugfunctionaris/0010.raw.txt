laten aansluiten bij wat werkt in de praktijk.
·        De betrokkenheid van de gemeente wordt in de subsidievoorwaarden
verwerkt. Dit wordt gedaan omdat de samenwerking met gemeenten
cruciaal is in het integreren van de brugfunctionaris als spin in het web
binnen het sociaal domein en het onderwijs. Er wordt komende tijd met de
VNG en de klankbordgroep verkend op welke wijze de gemeenten het
beste betrokken kunnen worden; doormiddel van het ondertekenen van
de subsidieaanvraag zoals bij de Onderwijs zorg arrangementen of
doormiddel van het ondertekenen van een convenant zoals bij School en
Omgeving.
·       Scholen die de subsidie ontvangen worden verplicht mee te werken aan
een onderzoek naar de effectiviteit van de brugfunctionaris. Voor dit
onderzoek wordt geld vrijgemaakt uit de middelen voor de
brugfunctionaris. De uitkomsten van het onderzoek worden gedeeld met
het veld en kunnen gebruikt worden voor de evaluatie van de
subsidieregeling.
·       De aanvraagperiode van de subsidie zal in het voorjaar van 2024 zijn.
DUS-i (die de subsidie uit zal voeren) heeft hierna 13 weken de tijd om de
beschikkingen uit te sturen, eventueel kunnen scholen direct na
rangschikking geïnformeerd worden. Door de aanvraagperiode als
genoemd te stellen ontvangen de scholen de beslissing nog voordat ze de
formatie van het volgende schooljaar rond hebben. Zo kunnen ze hier nog
rekening mee houden.
·       De voorgestelde looptijd van de subsidie is drie jaar. De scholen hebben
hierdoor de tijd om het school zorg team te versterken door personeel
(bv. een brugfunctionaris) aan te nemen die dan de tijd hebben om het
vertrouwen van ouders te krijgen en van daaruit zijn/haar taken te
vervullen en de doelstellingen te behalen.
·       De structurele middelen zullen na afloop van de looptijd (wanneer nog
meer bekend is over wat werkt) desgewenst worden verstrekt via
(aanvullende) bekostiging aan scholen. Door gebruik te maken van een
monitoronderzoek kunnen de geleerde lessen worden gebruikt om te
bepalen hoe en bij welke scholen de structurele middelen na de
subsidieregeling het effectiefst kunnen worden ingezet. Met deze lerende
aanpak beogen we onder andere te leren hoe de brugfunctionaris in de
verschillende sectoren wordt ingezet, hoeveel fte effectief is, hoe de
samenwerking met de gemeente en het sociaal domein het beste kan
worden ingezet en welke scholen de brugfunctionaris het hardst nodig
hebben.
·       Het verantwoordingsregime zal worden bepaald naar aanleiding van de
gemaakte keuzes in deze nota. Hierbij leren we ook van andere regelingen
zoals School en omgeving.
Wijze van subsidieverlening
Er dient een keuze te worden gemaakt met betrekking tot de wijze waarop
scholen die in aanmerking komen voor de subsidie worden geselecteerd (in geval
van overschrijving op de regeling). Hieronder zijn drie mogelijke scenario’s
uitgewerkt, waarbij scenario 1 eerder is benoemd als geadviseerd besluit.
Scenario 1 - Op basis van indicatoren: alle scholen kunnen zich inschrijven, omdat
alle scholen naar onze verwachting profijt hebben van een brugfunctionaris die
een betere aansluiting tussen onderwijs en zorg organiseert. Indien er sprake is
van over inschrijving willen we dat de investering daar terecht komt waar we
verwachten dat de nood het hoogst is. Hierdoor moet er in het geval van over
Pagina 3 van 11
