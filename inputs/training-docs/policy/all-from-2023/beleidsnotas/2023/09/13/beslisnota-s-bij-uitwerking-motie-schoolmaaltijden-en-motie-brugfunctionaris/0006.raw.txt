o    De kosten voor de verschillende structurele subscenario’s onder C
lopen uiteen van € 160,3 miljoen tot € 318 miljoen.
Overwegingen en uitgangspunten bij uitwerking
·        Omdat de motie van Dassen en Van Weyenberg is ingediend in het kader
van het toenemende aantal kinderen dat onder de armoedegrens
opgroeit, is het een optie om ook minderjarige studenten in het mbo mee
te nemen in een structureel schoolmaaltijdenaanbod. Deze studenten
hebben nog geen recht hebben op studiefinanciering en zijn vaak van
dezelfde leeftijd als leerlingen in het vo die wel kunnen deelnemen aan het
huidige programma. De optie voor het meenemen van het mbo in de
doelgroep is ook meegenomen als aparte alinea in de uitwerking van de
scenario’s.
·        In het huidige programma Schoolmaaltijden kan een school kiezen tussen
het aanbieden van een maaltijd op school of het uitgeven van een
boodschappenkaart voor thuis. Bij de laatste wordt uitgegaan van
vertrouwen in ouders, dat zij voor hun kind zullen kopen wat zij nodig
achten. Echter is bij de boodschappenkaart niet te controleren of het
voedsel dat ouders kopen voor hun kinderen gezond is, waardoor dit
aanbod niet past bij de doelstelling gezondheid. Ook zijn er op de
structurele termijn mogelijk passendere instrumenten voor
armoedebestrijding te bedenken, zoals het verhogen van het sociaal-
minimum. Om bovenstaande redenen is de boodschappenkaart niet
meegenomen als optie voor een structureel schoolmaaltijdenaanbod.
·        Een officiële evaluatie van het programma Schoolmaaltijden en de door
scholen en ouders ervaren effecten volgt in het najaar. In oktober zullen
naar verwachting de eerste publiceerbare resultaten beschikbaar zijn. De
voor- en nadelen van de beschreven scenario’s zijn dus voornamelijk op
basis van een beleidsmatige inschatting.
·        Voor OCW zijn een aantal uitgangspunten belangrijk in een structureel
schoolmaaltijdenaanbod:
o    Schoolmaaltijden dragen bij aan het bevorderen van
kansengelijkheid in het onderwijs.
o    Scholen moeten worden ontzorgd bij de uitvoering van
schoolmaaltijden.
o    Bij het organiseren van maaltijden op school zou geen kostbare
onderwijstijd verloren moeten gaan.
o    Scholen behouden vrijheid in het kiezen van een voor hen
werkbare vorm van maaltijden op school. Dit draagt bij aan het
ontlasten van onderwijspersoneel
o    Stigmatisering moet worden voorkomen.
o    De school dient als vindplaats voor het schoolmaaltijdenaanbod.
Stand van zaken huidig programma Schoolmaaltijden
·        Het huidige programma Schoolmaaltijden is gelanceerd op 29 maart 2023
en loopt tot en met 31 december 2023.
·        Per september 2023 doen ruim 1600 scholen mee aan het programma,
dat is meer dan 1 op de 5 scholen in Nederland.
·        Op deze scholen zitten ongeveer 378.000 leerlingen..
Pagina 6 van 7
