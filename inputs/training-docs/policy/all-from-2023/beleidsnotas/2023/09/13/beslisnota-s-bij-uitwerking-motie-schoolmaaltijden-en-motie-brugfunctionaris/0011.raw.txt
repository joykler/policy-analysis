inschrijving een selectie worden gemaakt. Hierom wordt er in scenario 1 op basis
van de CBS-indicator (basisonderwijs, vo) en CUMI-indicator (sbo en (v)so)), bij
overschrijving, achteraf een rangschikking gemaakt en worden scholen
geselecteerd.
·        Voordeel: Door achteraf te selecteren kunnen alle scholen een aanvraag
doen. De kans op onderuitputting wordt daarmee kleiner, waardoor er een
groter aantal scholen gebruik kan maken van de brugfunctionaris.
Daarnaast wordt er door te selecteren op basis van voorwaarden gezorgd
dat de middelen voor de brugfunctionaris zo veel mogelijk terecht komen
bij scholen die hen het hardst nodig hebben.
·        Nadeel: Het gebruik van de CBS-indicator en de CUMI-indicator ‘stapelt’
behoorlijk. Dat wil zeggen dat de indicator oorspronkelijk ontwikkeld is om
het risico op onbenut leerpotentieel te bepalen, maar nu ook vaak voor
andere doeleinden wordt ingezet (bijvoorbeeld NP Onderwijs en subsidie
Masterplan basisvaardigheden). Daarmee worden de verschillen tussen
scholen die wel en niet middelen ontvangen op basis van de CBS-indicator
dus behoorlijk groot. In bijlage 2 is een overzicht van regelingen waar een
school die onder de CBS-indicator valt voor in aanmerking kan komen.
Een school die met al deze regelingen te maken krijgt zal niet elke
regeling aanvragen en daarnaast wordt deze niet regelingen geselecteerd
bij alle regelingen.
·        De CUMI-indicator is een verouderd cijfer dat alleen de culturele
achtergrond meet. Dit is een slechte indicator voor het inschatten welke
sbo en (v)so scholen het meest gebaat zouden zijn met een
brugfunctionaris. Daarnaast kan het toepassen van een indicator op basis
van culturele achtergrond voor een nieuwe regeling gevoelig liggen in het
veld. Voor scholen in het speciaal onderwijs is er nu echter geen
alternatief. Ook de CBS-indicator is voor deze scholen (nog) niet
beschikbaar. Daarnaast is het niet mogelijk om de CBS-indicator en de
CUMI-indicator één op één met elkaar te vergelijken, dit kan worden
opgelost door aparte subsidieplafonds per sector te werken.
·        Doordat we de regeling met dit scenario in eerste instantie voor alle
scholen openzetten en pas achteraf selecteren is het risico op
teleurstelling voor de aanvrager hoger. In de subsidieregeling zal hier
rekening mee worden gehouden bij het berekenen van de regeldruk. Er
zal in overleg met de kerngroep worden gekeken hoe we het aanvragen
van de regeling zo kunnen maken dat scholen niet al te veel tijd en
middelen kwijt zullen zijn. Een alternatief is om vooraf een selectie te
maken waarbij de doelgroep wordt verkleind en de kans op afwijzing
wordt verminderd. Het nadeel hiervan is dat je scholen vooraf uitsluit van
het aanvragen van de regeling terwijl ze er wel baat bij zouden hebben,
niet alle middelen worden uitgeput en de indicator om vooraf te selecteren
ook de CBS-indicator is.
Scenario 2 - Op basis van een selectie door gemeenten: Gemeenten wijzen
scholen aan die de subsidie mogen aanvragen. De gemeenten mogen een bepaald
percentage van de scholen aanwijzen waarbij rekening wordt gehouden met de
verdeling over basisonderwijs, vo, sbo en (v)so.
·        Voordeel: Gemeenten hebben inzicht in armoede en jeugdzorgcijfers
waardoor zij in overleg met scholen kunnen aanwijzen wie de
brugfunctionaris het hardst nodig hebben. Naast het gebruik van de CBS-
of CUMI-indicator kunnen gemeentes gebruik maken van een zelf
bepaalde of gemaakte indicator. Doordat gemeenten de keuzes maken
zijn ze meteen ook betrokken bij de inzet van de brugfunctionaris wat tot
een betere samenwerking kan leiden.
Pagina 4 van 11
