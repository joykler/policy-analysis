de ruimte om zelf in te vullen welke taken (het hoe) het beste passen in
hun specifieke context, en om aan te sluiten bij de bestaande
ondersteuningsstructuur op school.
·        Schoolbesturen vragen de subsidie (voor een periode van 3 jaar, vanaf
schooljaar 2024-2025) aan voor een specifieke school of voor specifieke
scholen, in nauw overleg met de desbetreffende scholen. Er zijn vooraf
geen selectiecriteria voor het aanvragen van een subsidie, zodat
schoolbesturen de ruimte hebben om zelf in te schatten welke scholen
binnen hun bestuur het meeste baat hebben bij een brugfunctionaris.
·       Een schoolbestuur ontvangt voor een school in het primair onderwijs op
basis van de subsidieregeling een vast bedrag per jaar (€ 40.000), zodat
we een minimuminzet kunnen garanderen bij alle deelnemende scholen.
Voor scholen in het voortgezet onderwijs is het budget per school
driemaal zo hoog (€ 120.000 per jaar). We verwachten dat de taken van
de brugfunctionaris niet één op één meegroeien met een school met meer
leerlingen.
·       Indien er sprake is van over-inschrijving is er voor gekozen om de
investering in te zetten daar waar de nood het hoogst is. Daarom wordt
bij over-inschrijving op basis van de CBS-indicator (basisonderwijs, vo) en
CUMI-indicator (sbo en (v)so)) achteraf een rangschikking gemaakt en
worden scholen geselecteerd (hoogste scores eerst).
·       Het subsidieplafond is berekend op 15% van de scholen per sector (bo,
sbo, (v)so en vo). In het geval van onderuitputting in de ene sector en
overinschrijving in de andere, kunnen de middelen tussen de sectoren
geschoven worden, zodat de subsidie grotendeels wordt uitgeput.
·       Scholen die de subsidie ontvangen worden verplicht (zoals gebruikelijk bij
subsidieverlening) mee te werken aan een onderzoek naar de effectiviteit
van de brugfunctionaris. De uitkomsten van het onderzoek worden
gedeeld met het veld en kunnen gebruikt worden voor de evaluatie van de
subsidieregeling.
·       De subsidieregeling wordt gefinancierd uit de coalitieakkoord-middelen
gericht op het kansengelijkheid (totaal 1 miljard) en zijn structureel
beschikbaar. Na afloop van de regeling (wanneer de uitkomsten van het
onderzoek bekend zijn) wordt bezien hoe we de middelen het beste
kunnen inzetten en verdelen binnen de bekostiging aan scholen.
Voorgenomen planning
·       Er is veel draagvlak voor (een verbreding van) de inzet van
brugfunctionarissen. Naast de goede ervaringen vanuit bestaande
initiatieven (Groningen, Zaandam, Zutphen e.a) en de pilot van de GKA,
zijn veldpartijen positief over initiatieven zoals de brugfunctionaris om de
verbinding tussen school, thuis en zorg en ondersteuning (in de wijk) te
versterken.
·        Op veel plekken in Nederland is met middelen uit het Nationaal
Programma Onderwijs geïnvesteerd in soortgelijke (tijdelijke) initiatieven,
gericht op het versterken van de ondersteuningsstructuur en verbinding
tussen gemeente, zorg en school.
·       In een klankbordgroep met vertegenwoordigers van veldpartijen wordt
meegedacht over de subsidieregeling. Ook de Vereniging Nederlandse
Gemeenten en de ministeries van VWS en SZW zijn actief betrokken bij
de uitwerking van de regeling, zodat deze goed aansluit op de rol van
Pagina 3 van 7
