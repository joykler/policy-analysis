inkomens op schoolvestigingsniveau (NCO-rapportage). Op dit
moment komt een school in aanmerking voor het programma als
30% of meer van de leerlingen uit een huishouden met een laag
inkomen komt. Hiermee vallen ruim 650.000 leerlingen in de
doelgroep. Deze methode van doelgroepbepaling is tot uiterlijk
2024 bruikbaar, vanwege beschikbaarheid van de rapportage.
o   Met de middelen van het huidige programma Schoolmaaltijden is
de verwachting dat 398.000 leerlingen kunnen deelnemen aan het
programma.
o   Het is binnen scenario A een mogelijkheid om 1) bij dit aantal te
blijven, 2) de totale doelgroep van 650.000 te hanteren of 3) het
benodigde percentage lage inkomens bijvoorbeeld te verlagen,
zodat meer scholen in aanmerking komen voor schoolmaaltijden.
o   Als alternatief van de huidige methode van doelgroepbepaling is
een mogelijkheid om een nieuwe indicator te ontwikkelen. Het
ontwikkelen van een dergelijke indicator neemt ongeveer twee
jaar in beslag. Dit is dus alleen een optie indien er structurele
middelen voor schoolmaaltijden beschikbaar zijn.
o   Qua uitvoering en financiering zijn er binnen scenario A ook
verschillende opties mogelijk. Het is een mogelijkheid middelen
direct aan scholen te geven via een subsidie, te werken met een
tussenpartij zoals ook in het huidige programma gedaan wordt of
om de financiering via gemeenten te laten lopen.
o   De kosten voor de verschillende structurele sub scenario’s onder A
lopen uiteen van € 155 miljoen tot € 253 miljoen per jaar.
o   Voor de voor- en nadelen van de subscenario’s verwijzen we u
naar de uitwerking in de bijlage.
·        Scenario B gaat uit van schoolmaaltijden voor alle leerlingen in het po en
vo.
o    In dit scenario wordt schoolmaaltijden een genormaliseerd
onderdeel van het Nederlandse onderwijs. Er zijn meerdere landen
in Europa waar dit al het geval is, zoals Zweden en Finland.
o    Een andere mogelijkheid is het aanbieden van schoolfruit aan alle
leerlingen.
o    Voor de uitvoering en financiering van dergelijk scenario’s zijn
meerdere opties mogelijk: via een tussenpartij of het organiseren
van schoolmaaltijden een wettelijke taak maken van scholen.
o    De kosten voor scenario B bedragen € 949 miljoen per jaar voor
schoolmaaltijden en € 88 miljoen per jaar voor schoolfruit.
·       Scenario C gaat uit van een integrale benadering van een structurele
vormgeving van schoolmaaltijden.
o    Scenario C gaat ervan uit dat het aanbieden van schoolmaaltijden
aan een afgebakende doelgroep het best gecombineerd kan
worden met een aanpak gericht op het stimuleren van gezonde en
duurzame voeding en een gezonde leefstijl voor alle leerlingen.
o    Voor deze integrale aanpak zijn twee opties uitgewerkt: het
combineren van schoolmaaltijden voor een afgebakende doelgroep
met Gezonde School voor alle scholen en het combineren van
schoolmaaltijden voor een afgebakende doelgroep met schoolfruit
voor de overige scholen.
Pagina 5 van 7
