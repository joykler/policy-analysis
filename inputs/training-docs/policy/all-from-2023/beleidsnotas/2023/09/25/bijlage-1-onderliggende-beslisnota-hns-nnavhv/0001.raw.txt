TER BESLISSING 
 
 
 Datum 
18 september 2023 
 
 
Onze referentie 
 
IENW/BSK-2023/262291 
Aan Minister 
 
Opgesteld door 
 
Hoofddirectie Bestuurlijke & 
Juridische Zaken 
HBJZ 
Afdeling LUV & SCH 
 
Nota naar aanleiding van het verslag inzake het 
Beslistermijn 
 
wetsvoorstel uitvoering HNS-verdrag 
22 september 2023 
 
Bijlage(n) 
5 
Aanleiding 
De vaste commissie voor Infrastructuur en Waterstaat heeft op 10 mei jl. verslag 
uitgebracht over haar bevindingen ten aanzien van de voorgestelde goedkeuring 
en het bijbehorende voorstel voor een uitvoeringswet van het op 3 mei 1996 te 
Londen tot stand gekomen Internationaal Verdrag inzake aansprakelijkheid en 
vergoeding voor schade in verband met het vervoer over zee van gevaarlijke en 
schadelijke stoffen, 1996 (Trb. 1997, 302 en Trb. 2002, 222) en het op 30 april 
2010 te Londen tot stand gekomen Protocol van 2010 bij het Internationaal 
Verdrag inzake aansprakelijkheid en vergoeding voor schade in verband met het 
vervoer over zee van gevaarlijke en schadelijke stoffen, 1996 (Trb. 2010, 316). 
Bijgaand ontvangt u twee nota’s naar aanleiding van het verslag, waarin 
antwoord wordt gegeven op de TK vragen die zijn gesteld door de leden van de 
fracties van de VVD, D66, het CDA, de PVV en GroenLinks. 
Uw ambtsgenoten voor Rechtsbescherming en van Buitenlandse Zaken zijn 
akkoord. 
Geadviseerd besluit 
Indien u zich kunt vinden in de stukken verzoek ik u de bijgaande 
aanbiedingsbrief met de beide nota’s te ondertekenen. De aanbiedingsbrief zal 
mede namens uw ambtsgenoten voor Rechtsbescherming en van Buitenlandse 
Zaken worden verstuurd. 
Kernpunten 
Ten aanzien van de goedkeuringswet zijn vragen gesteld over (de hoogte van) de 
verplichte bijdrage die ontvangers van HNS-stoffen moeten betalen en waarom 
ontvangers van verpakte HNS-stoffen niet hoeven bij te dragen aan het HNS-
Fonds. Verder zijn vragen gesteld over de lange doorlooptijd van de aanvaarding 
van verdragen zoals het HNS-verdrag, de inspanningen van de regering om 
aanvaarding van dergelijke verdragen te versnellen en de mogelijkheden om ook 
met andere landen hierover in gesprek te gaan. Een vraag hierbij was ook waaruit 
blijkt dat België en Duitsland het HNS-verdrag zullen aanvaarden. Daarnaast zijn 
vragen gesteld over de hoogte van de aansprakelijkheid van de scheepseigenaar 
en hoe slachtoffers aanspraak kunnen maken op schadevergoeding. Ook zijn 
enkele vragen gesteld over de werking van het verdrag in de praktijk, zoals de 
‘no-more favourable treatment’ clausule. Een laatste vraag betrof de zorg van de 
Koninklijke Vereniging van Nederlandse Reders (KVNR) over de afhandelingen van 
 
 Pagina 1 van 4
