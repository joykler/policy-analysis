Onze referentie 
2022-0000693297 
  
 
Datum 
 
20 januari 2023 
 
Politieke context 
De motie Ellian (VVD) vloeit voort uit het notaoverleg over het ongevraagd advies 
van de Raad van State met betrekking tot de ministeriële verantwoordelijkheid. 
De motie is op 8 juli 2021 aanvaard (alleen PVV en FVD stemden tegen). 
Daarnaast is de ambtseed aan de orde geweest tijdens het begrotingsdebat van 
het ministerie van BZK van 27 en 28 oktober 2021. Kamerlid Van Baarle van 
DENK heeft daarbij de suggestie gedaan om in de ambtseed op te nemen dat 
iedere Nederlander tijdens de ambtsperiode gelijkwaardig zal worden behandeld. 
De toenmalige minister van BZK heeft hierop geantwoord bij de uitvoering van de 
motie Ellian de tekst voor de ambtseed in zijn geheel nog eens kritisch te bezien 
en de suggestie van de heer Van Baarle in overweging te zullen nemen. Een motie 
van lid Van Baarle en lid Simons om te onderzoeken hoe de grondrechten, waar 
onder het non-discriminatiebeginsel, beter tot hun recht kunnen komen in de 
ambtseed is ontraden met het argument dat al trouw wordt gezworen aan de 
Grondwet en dat dit gelijkelijk alle grondrechten bevat. Deze motie is ook niet 
door de Kamer aanvaard.  
Juridische overwegingen 
Met de modernisering is niet is beoogd om een wijziging aan te brengen in de 
juridische duiding en reikwijdte van de ambtseed. Vertrekpunt is daarom dat de 
huidige tekst en de traditionele elementen daaruit behouden zijn gebleven.  
Ook past de nieuwe tekst van de ambtseed binnen het systeem van de 
ministeriële verantwoordelijkheid. 
De voorgestelde wijziging blijft binnen de huidige wettelijke kaders (denk hierbij 
bijvoorbeeld aan de gelijkwaardigheid van de eed en belofte en de voorschriften 
voor de wijze waarop de eed of belofte worden afgelegd). Hierdoor is de wijziging 
relatief eenvoudig te realiseren. 
Uitvoering 
Om de wijziging van de ambtseed voor rijksambtenaren te realiseren is een 
wijziging nodig van het Uitvoeringsbesluit Ambtenarenwet 2017 (dit betreft een 
algemene maatregel van bestuur). Dit biedt ook andere overheidswerkgevers die 
onder de werking van het uitvoeringsbesluit vallen, de gelegenheid om hun 
ambtseed te wijzigen als zij dat willen. Gelet op de benodigde duur van dit 
wetgevingstraject zal de ingangsdatum naar verwachting 1 januari 2024 zijn. Tot 
inwerkingtreding van de gewijzigde AMvB is de nieuwe ambtseed niet rechtsgeldig 
en blijft de huidige ambtseed van kracht. Vanaf het moment van inwerkingtreding 
zullen de nieuw in dienst tredende rijksambtenaren de nieuwe ambtseed afleggen. 
De medewerkers die in dienst zijn van de rijksoverheid en de ambtseed eerder al 
hebben afgelegd, hoeven niet formeel opnieuw de gewijzigde ambtseed af te 
leggen. De directe uitvoeringslast blijft in dat opzicht dus beperkt. 
Communicatie 
De wijziging van de ambtseed voor rijksambtenaren geniet zowel in- als extern 
veel belangstelling. Zowel politiek, in de media, in het veld en binnen het Rijk is 
na openbaarmaking reactie te verwachten. Actieve, gerichte communicatie zowel 
intern als extern is wenselijk. Woordvoering is betrokken. 
Pagina 5 van 6
