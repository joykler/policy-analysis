Toelichting Onze referentie 
2022-0000693297 
 
 
Datum 
Algemeen 
20 januari 2023 
De tekst van de ambtseed voor rijksambtenaren sluit in de huidige 
maatschappelijke en politieke realiteit niet goed meer aan op wat de samenleving, 
de volksvertegenwoordiging en de rijksoverheid belangrijk vinden in de manier 
waarop rijksambtenaren hun functie vervullen. Daarom is de ambtseed voor 
rijksambtenaren gewijzigd. De basis blijft de huidige ambtseed die zij afleggen. 
De klassieke elementen daaruit en de juridische duiding zijn behouden gebleven. 
Het uitspreken van trouw aan de Koning is daar een kenmerkend voorbeeld van. 
De tekst zelf is echter geheel herzien: de stijl en het woordgebruik zijn aangepast 
en inhoudelijk zijn merkbaar andere accenten gelegd. Deze accenten geven meer 
rekenschap van de maatschappelijke verantwoordelijkheid die rijksambtenaren 
hebben. De lessen van de toeslagenaffaire klinken hierin door. De ambtelijke of 
publieke waarden die in de ambtseed doorklinken zijn niet limitatief en moeten 
nadrukkelijk worden bezien in samenhang met andere kaderstellende documenten 
zoals de Gids Ambtelijk Vakmanschap en de Gedragscode Integriteit Rijk.  
 
Besluitvormingsproces 
In de Kamerbrief en eerdere nota’s is toegelicht hoe de nieuwe tekst tot stand is 
gekomen. Onderdeel van dit proces is een burgerraadpleging geweest, een 
zogenaamde Flitspeiling. Het rapport van deze Flitspeiling is eerder al openbaar 
gemaakt en is toegevoegd als bijlage bij de Kamerbrief. Ook zijn de vakbonden en 
de centrale ondernemingsraad betrokken geweest. Elke stap in het ambtelijke 
proces heeft geleid tot nieuwe suggesties, ook van buiten de rijksoverheid. Elke 
suggestie is zorgvuldig afgewogen en indien mogelijk verwerkt. Dit heeft geleid 
tot de bijzondere situatie dat ook in het besluitvormingstraject de tekst en 
toelichting zijn doorontwikkeld.  
 
Het interne besluitvormingsproces is uitvoerig geweest, langs vijf ambtelijke 
voorportalen, een onderraad van de Ministerraad en de Ministerraad. Verder is het 
onderwerp op 28 maart en op 3 oktober 2022 met u besproken in een PO en 
tweemaal besproken met respectievelijk afvaardigingen van de vakbonden en de 
GOR Rijk. 
 
Ambtelijke gremia: 
- IPIM (Interdepartementaal Platform Integriteitsmanagement) 
- ICOP (Interdepartementale Commissie Organisatie- en Personeelsbeleid) 
- ICBR (Interdepartementale Commissie Bedrijfsvoering Rijksdienst) 
- CBJ (Commissie voor Bestuur en Justitie) 
- SGO (Secretarissen-Generaal Overleg) 
 
Bestuurlijke gremia: 
- RBJ (Raad Bestuur en Justitie) 
- MR (Ministerraad) 
 
 
Per onderdeel volgt hierna in chronologische volgorde een weergave van de kern 
van de besluitvorming, op basis van eerder geschreven nota’s. 
 
Voorstel IPIM en PO met u op 28 maart 2022  
In het IPIM is het voorstel tot wijziging van de ambtseed vanaf eind 2021 
Pagina 2 van 6
