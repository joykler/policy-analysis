ruimtelijk afwegingskader voor nieuwbouwlocaties. Bij het onderwerp Ruimtelijke 
Adaptatie wordt hier nader op ingegaan. 
 
Water en bodem zijn ook sturend in de kennisontwikkeling en -verspreiding. Het 
Ministerie van 
nieuwe beleid wordt actief ondersteund en versterkt met onder andere webinars Infrastructuur en 
Waterstaat 
en kennisconferenties. Daarbij is er expliciet aandacht voor de vitaliteit van de 
bodem en ondergrond in samenhang met het watersysteem. Samenwerking met 
de Jonge Klimaatbeweging en met jongeren in het algemeen is van belang omdat 
de Water en Bodem Sturend ambities wezenlijk gericht zijn op de toekomst van 
ons land. In april en mei hebben twee overleggen plaats gevonden met de Jonge 
Klimaatbeweging en is contact gelegd met het team bij het ministerie van BZK dat 
de Nota Ruimte voorbereidt. Workshops met teamleden van de Jonge 
Klimaatbeweging en met JongRES worden gepland om kennisoverdracht te 
realiseren. Ook zal de Jonge Klimaatbeweging een kennisdag van experts op het 
1
ministerie van IenW bijwonen.  
 
Naar verwachting worden er deze zomer afspraken gemaakt met de decentrale 
overheden over de uitvoeringsstrategie. De Kamer wordt daarover geïnformeerd, 
dit najaar volgt een overzicht met de voortgang van de 33 structurerende keuzes 
met mijlpalen, evenals de aanpak van de borging van de resultaten. Ook krijgt de 
Kamer een overzicht van lopende projecten bij de provincies, gemeenten, 
waterschappen en het Rijk, die bijdragen aan de doelstellingen van Water en 
Bodem Sturend. Daarmee wordt de basis gelegd voor meerjarige monitoring en 
2
evaluatie en wordt invulling gegeven aan de motie van het lid van Esch.  
 
2. Droogte en Zoetwater 
Uitgangssituatie droogteseizoen 2023 
De uitgangspositie aan de start van het droogteseizoen vanaf 1 april was goed. 
Deze gunstige situatie is behouden door de relatief natte maand april. Eind mei 
ligt het landelijk gemiddelde neerslagtekort lager dan normaal voor deze tijd van 
het jaar. Dit is gunstig voor scheepvaart, landbouw, natuur en de 
drinkwatersector. De grondwaterstanden zijn grotendeels hersteld na de zomer 
van 2022 en de peilen zijn op de meeste plekken rond of boven gemiddeld. In de 
afgelopen winter hebben waterbeheerders de waterpeilen op veel plekken hoog 
gehouden om zoveel mogelijk water vast te houden. De waterstanden in kanalen, 
sloten en meren zijn op peil. Vanaf half april 2023 is het peil van het IJsselmeer 
uit voorzorg vastgehouden op NAP -15 cm, in plaats van NAP -20 cm. 
 
De huidige zoutconcentraties vallen binnen de afgesproken marges en er is 
voldoende water beschikbaar om zoutindringing tegen te gaan. Ook in de 
stroomgebieden van de rivieren heeft de aanhoudende neerslag positief 
bijgedragen aan de watervoorraad. De aanvoer van de Rijn en de Maas waren 
vanaf 1 april tot nu rond of boven de mediaanwaarde. Daarmee is de 
uitgangssituatie voor de zomer goed, echter bij een eventuele langdurige droogte 
kunnen de waterstanden in de rivieren alsnog laag worden en kunnen ook de 
grondwaterstanden flink dalen. 
  
Concrete aanpak verzilting 
In het Notaoverleg over Water en Bodem Sturend op 27 maart 2023 is door de 
leden Krul, Grinwis en Minhas een motie ingediend waarin wordt verzocht om in 
overleg met de agrarische sector een concrete aanpak uit te werken hoe meer kan 
3
worden ingezet op het aanpakken van verzilting of de ontwikkeling van zilte teelt. 
Maatregelen om de effecten van verzilting zijn nu al onderdeel van verschillende 
uitvoeringsprogramma’s, zoals het Actieprogramma Klimaatadaptatie Landbouw, 
het Deltaplan Agrarisch Waterbeheer (DAW) en de Deltaprogramma’s Zoetwater 
en Ruimtelijke Adaptatie. Concrete projecten van deze uitvoeringsprogramma’s 
zijn bijvoorbeeld de Saltfarm in Texel, kartering van zoetwaterlenzen langs de 
Nederlandse kust, vergroten reserves in ‘zoetwaterhouderijen’ in Zeeland en 
                                                 
1
 Toezegging aan het lid de Groot, TZ202303-078 
2
 Kamerstuk 36200-XII, nr. 73 
3
 Kamerstuk 27625, nr. 612 
 Pagina 2 van 16
