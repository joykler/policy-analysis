kan zijn. Kwaliteit en effectiviteit staan hierbij voorop, wat betekent dat er tijd 
nodig is om dit goed voor te bereiden. 
 
'Een groener Nederland begint in je eigen tuin' 
Ministerie van 
Het ministerie van IenW continueert in 2023 de opgebouwde samenwerking met Infrastructuur en 
Waterstaat 
18 groene organisaties om inwoners te stimuleren om hun leefomgeving te 
vergroenen en daarmee klimaatbestendiger te maken. Mensen kunnen zelf 
bijdragen aan het verminderen van wateroverlast, tegengaan van hittestress, het 
vasthouden van water in de bodem voor droge tijden en het vergroten van de 
biodiversiteit door bijvoorbeeld tegels te vervangen door inheemse planten. 
 
Op 21 maart 2023 is het derde NK Tegelwippen gestart. Dit jaar doet een 
recordaantal van 168 gemeenten mee. De tegelstand staat momenteel op 
644.949 tegels, waarbij de gemeente Etten-Leur aan kop staat. Van 4 tot en met 
10 april heeft de week van de Groene Tuin plaatsgevonden. Tijdens deze week zijn 
overal in het land activiteiten en winacties gehouden om mensen te helpen en te 
inspireren om hun tuin te vergroenen. 
 
Zowel het NK Tegelwippen als de week van de Groene Tuin zijn activiteiten van de 
coalitie ‘Een groener Nederland begint in je eigen tuin’. Organisaties uit dit 
samenwerkingsverband organiseren ook eigen activiteiten op dit thema. Dit doen 
ze steeds vaker samen, doordat ze elkaar nu beter kennen.  
 
Van 3 tot en met 14 mei 2023 heeft de Week van Ons Water plaatsgevonden. In 
dit kader zijn 197 activiteiten door heel Nederland georganiseerd, met een grote 
diversiteit. Zo zijn er bijvoorbeeld excursies in natuurgebieden, activiteiten in de 
Nederlandse watermusea, en open dagen van rioolwaterzuiveringen, molens en 
gemalen georganiseerd. Deze activiteiten helpen om het waterbewustzijn in 
Nederland te vergroten. 
 
8. Noordzee en Grote Wateren  
Noordzee 
Voor de ontwikkelingen op de Noordzee wordt verwezen naar een aantal separate 
brieven die mede namens, en in afstemming met, de betrokken bewindspersonen 
39
van andere departementen al aan de Kamer zijn toegestuurd. 
 
Projectbeslissing Versterken Friese IJsselmeerkust 
Bij de Friese IJsselmeerkust voert de provincie Friesland de komende jaren 
maatregelen uit bij Workum, Mokkebank, Hindeloopen, Gaasterland en Lemmer-
Tacozijl om de waterveiligheid te vergroten, de kans op wateroverlast te 
verkleinen en de ecologische waterkwaliteit te verbeteren. Hiertoe is de 
projectbeslissing Versterken Friese IJsselmeerkust genomen, op basis waarvan uit 
het Deltafonds €13,3 miljoen aan de Provincie Friesland ter beschikking kan 
worden gesteld voor de uitvoering van de maatregelen. De provincie Friesland is 
risicodragend. De regio draagt zelf €4,9 miljoen bij. 
 
Getij Grevelingen 
Op 8 mei 2023 heeft de Taskforce Getij Grevelingen haar eindrapport opgeleverd 
van het onderzoek naar varianten om de waterkwaliteit en de boven- en 
onderwaternatuur structureel te verbeteren in het Grevelingenmeer. Het rapport is 
als bijlage toegevoegd aan deze brief. Het onderzoek was noodzakelijk omdat in 
2020 de kosten van de oorspronkelijke voorkeursvariant boven het taakstellend 
budget bleken te liggen en het ontwerp met getijdencentrale technisch niet 
40
haalbaar bleek. Het blijkt dat het ecologisch systeem van de Grevelingen alleen 
structureel kan worden verbeterd door de herintroductie van getijdenwerking van 
bij voorkeur 40 cm. Dat kan alleen worden gerealiseerd door de aanleg van een 
doorlaatmiddel. 
 
                                                 
39
 Kamerstuk 35325, nr. 8, Kamerstuk 34682, nr. 161 en de Kamerbrief van 30 mei 2023 met 
kenmerk 2023Z09555 
40
 Kamerstuk 27625, nr. 541 
 Pagina 13 van 16
