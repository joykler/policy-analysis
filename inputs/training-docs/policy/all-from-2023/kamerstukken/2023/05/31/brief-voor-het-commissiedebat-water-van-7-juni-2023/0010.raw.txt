partners wordt aan dat doel gewerkt via de Implementatie- en Uitvoeringsagenda 
Drinkwater 2021-2026. 
 
Drinkwaterbeschikbaarheid en zuinig en bewust drinkwatergebruik 
Ministerie van 
Op 3 april 2023 heeft de Kamer het rapport van het RIVM ‘Waterbeschikbaarheid Infrastructuur en 
Waterstaat 
voor de bereiding van drinkwater tot 2030 – knelpunten en oplossingsrichtingen’ 
28
ontvangen. Daarbij is aangegeven dat de VEWIN en het IPO, in samenwerking 
met het ministerie van IenW, werken aan het Actieprogramma beschikbaarheid 
Drinkwaterbronnen om de waterbeschikbaarheid voor de bereiding van drinkwater 
voor periode tot en met 2030 te waarborgen. Naar aanleiding hiervan heeft de 
Kamer via een schriftelijk overleg vragen gesteld. Deze antwoorden ontvangt de 
Kamer separaat. Ook heeft de Kamer bij het Notaoverleg Water en Bodem 
Sturend per motie van het lid Krul c.s. gevraagd om een strategie en 
uitvoeringsprogramma uit te werken over het tijdig en voldoende aanwijzen van 
29
en het bescherming en ruimte bieden aan nieuwe drinkwaterbronnen.  
 
Deze motie wordt voor de korte termijn uitgevoerd met het bovengenoemde 
Actieprogramma. Conform de toezegging aan het lid Grinwis is daarbij de inzet om 
vergunningverlening waar mogelijk te versnellen, maar daarbij kan niet worden 
30
getreden in de bevoegdheden van medeoverheden. De voortgang daarvan wordt 
bewaakt door de betrokken stakeholders in het Bestuurlijk Overleg Water. De 
verwachting is dat in het BO Water van 13 december 2023 het Actieprogramma 
samen met de betrokken stakeholders kan worden vastgesteld. Voor de langere 
termijn wordt bepaald wat in de periode na 2030 nodig is om ook dan de 
waterbeschikbaarheid voor de bereiding van drinkwater te waarborgen. Daarbij is 
onder andere vergunningverlening voor het aanwijzen en het beschermen van 
bestaande en nieuwe drinkwaterbronnen aan de orde, mede in relatie tot de 
Aanvullende Strategische Voorraden, de Nationale Grondwater Reserves en 
vergrijzing van het grondwater. De Kamer wordt hierover medio volgend jaar 
nader geïnformeerd. 
 
Daarnaast wordt ook gekeken naar mogelijke alternatieve bronnen zoals onder 
andere brak grondwater, zeewater of RWZI-effluent. Samen met de 
drinkwaterbedrijven en de andere overheden wordt onderzocht wat hierbij de 
kansen en belemmeringen zijn. 
 
Het vergroten van de waterbeschikbaarheid voor de drinkwatervoorziening gaat 
hand in hand met het werken aan waterbesparing, zoals ook aangegeven in de 
brief Water en Bodem Sturend. Daartoe wordt gezamenlijk gewerkt aan een 
Landelijk Plan van Aanpak Drinkwaterbesparing, dat eind van dit jaar moet 
worden besproken in het Bestuurlijk Overleg Water. 
 
Ook vindt overleg plaats met onder andere de VNG en de VEWIN over de 
mogelijkheden en randvoorwaarden voor het opleggen van drinkwaterrestricties 
aan gebruikers van drinkwater om in crisissituaties, zoals langdurige droogte, de 
continuïteit van de drinkwatervoorziening in stand te kunnen houden. Uit een 
eerste verkenning blijkt dat er op dit moment geen duidelijke wettelijke 
bevoegdheid is om van overheidswege dergelijke gebruiksrestricties aan 
drinkwatergebruikers op te leggen, bijvoorbeeld in de vorm van een verbod voor 
niet essentiële gebruikstoepassingen van drinkwater, zoals het sproeien van 
tuinen en het vullen van zwembaden. Dit vergt een aanpassing van 
(Drinkwater)wet- of regelgeving. Uit de verkenning blijkt ook dat de 
uitvoerbaarheid en handhaafbaarheid van eventuele wetgeving nog nadere 
aandacht vragen. Daarover vindt overleg plaats met in eerste instantie de VNG en 
vervolgens met de minister van JenV, aangezien handhaving van dergelijke 
gebruiksbeperkingen alleen reëel is indien dat op regionaal niveau plaatsvindt.  
 
                                                 
28
 Kamerstuk 27625, nr. 622 
29
 Kamerstuk 27625, nr. 613 
30
 Toezegging aan het lid Grinwis, TZ202211-208 
 Pagina 10 van 16
