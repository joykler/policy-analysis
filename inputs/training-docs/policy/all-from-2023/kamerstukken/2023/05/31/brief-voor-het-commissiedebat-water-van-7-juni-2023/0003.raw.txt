COASTAR in het westen van Nederland waar nieuwe zoete grondwaterreserves 
worden gecreëerd. 
 
Om te komen tot een krachtenbundeling op dit thema is dit voorjaar op initiatief 
Ministerie van 
van de provincie Friesland het Kenniscluster voor Verziltingsvraagstukken in Infrastructuur en 
Waterstaat 
Delta’s opgericht. Kennisinstituten (WUR, Deltares en het Delta Climate Center), 
hogescholen en de agrarische sector bundelen hierin hun krachten om ons 
landbouwsysteem verziltingsbestendig te maken. Provincies en waterschappen 
langs de kust, de ministeries van LNV en IenW, landbouworganisaties en diverse 
andere partijen zijn partner in dit cluster. Het initiatief is door de combinatie van 
toegepaste water-, bodem- en gewaskennis uniek in Nederland en ook 
internationaal relevant. Dit kenniscluster wordt de komende jaren verder 
uitgebouwd en de agrarische sector wordt hierbij nadrukkelijk betrokken. 
 
Ook op internationaal niveau wordt er met projecten zoals SalFar (Interreg 
project), Impact Cluster DE-SALT, het Saline Water and Food Systems 
Partnership, het International Network of Salt-Affected Soils (INSAG) en het 
Global Framework on Water Scarcity in Agriculture (WASAG), gewerkt aan de 
aanpassing aan verziltende omstandigheden. Met de bovengenoemde uitvoerings- 
en kennisprogramma’s wordt invulling gegeven aan de motie van het lid Krul c.s. 
 
Onderzoek waterbeschikbaarheid 
Ook is in het Notaoverleg over Water en Bodem Sturend door de leden Minhas, 
Krul en Grinwis een motie ingediend waarin wordt verzocht om samen met 
waterschappen, medeoverheden en bedrijven onderzoek te doen naar 
experimenten die leiden tot een betere waterbeschikbaarheid in tijden van 
4
extreme droogte. 
  
In fase 2 (2021-2027) van het Deltaprogramma Zoetwater worden door de 
zoetwaterregio’s, waarin overheden en maatschappelijke partijen samenwerken, 
veel experimenten en pilots uitgevoerd om de waterbeschikbaarheid tijdens 
droogte te verbeteren. Deze maatregelen worden via de Tijdelijke regeling 
stimuleren maatregelen tweede fase Deltaprogramma Zoetwater gefinancierd 
vanuit het Deltafonds en met de regionale bijdragen. Voorbeelden van deze 
experimenten zijn: 
 Diverse pilots voor hergebruik effluent voor gietwater en beregening 
(Harnaschpolder in Zuid-Holland, meerdere proeven in Zeeland en 
Brabant) en realisatie hergebruik effluent t.b.v. de industrie in Groningen 
(Garmerwolde) 
 Proeftuin landbouwprojecten in de Zuidwestelijke Delta, zoete toekomst 
Texel, zoet op zout Lauwersmeer 
 COASTAR pilots in de kustduinen, Rotterdam, Westland en in polders. 
Deze pilots zijn gericht op grootschalige zoetwatervoorziening door 
zoetwater ondergronds te bergen en brakwater te gebruiken voor 
industrie, landbouw en drinkwater 
 Onderzoek naar ondergrondse wateropslag in Wolphaartsdijk, Zeeland, 
een gebied met grond die moeilijk water doorlaat 
 Pilot en uitvoering ondergrondse drinkwateropslag met PWN  
 Pilot temmen brakke kwel (het oppompen van brak grondwater voordat 
het aan de oppervlakte komt) 
 
Ook in het maatregelenpakket voor fase 3 van het Deltaprogramma Zoetwater (de 
periode 2028-2033) zullen experimenten en pilots worden opgenomen. Daarvoor 
vormen de nieuwe Klimaat- en Deltascenario’s de basis en worden de nieuwe 
inzichten vanuit de Kennisprogramma’s Zoetwater en Zeespiegelstijging 
meegenomen. Het volledige maatregelenpakket van Rijk en regio wordt in 
september 2027 aan de Kamer voorgelegd in het kader van het Deltaprogramma 
2028. Over de voortgang van de pilots en experimenten van het lopende 
Deltaprogramma wordt de Kamer geïnformeerd via de jaarlijkse 
                                                 
4
 Kamerstuk 27625, nr. 604 
 Pagina 3 van 16
