ministerie van IenW ontwikkeld. De handreiking heeft als doel om te komen tot 
uniforme uitgangspunten voor deze bovenregionale stresstesten zodat enerzijds 
een landelijk beeld van kwetsbaarheden voor wateroverlast kan worden gemaakt 
en anderzijds in betreffende gebieden de dialoog over klimaatbestendigheid kan 
Ministerie van 
worden ondersteund. Infrastructuur en 
Waterstaat 
 
Daarnaast is de toolbox voor gemeenten en waterschappen gereed om te 
gebruiken om het waterbewustzijn te vergroten. Deze toolbox wordt door 
gemeenten ondertussen ook gebruikt om inwoners te informeren over 
wateroverlast en ook over de andere thema’s van klimaatadaptatie. 
 
Zoals in de beantwoording van de vragen uit het Schriftelijk Overleg aangegeven, 
worden ook grensoverschrijdend concrete stappen gezet in de samenwerking. Op 
18 april 2023 is op de Nederlandse Ambassade in Brussel een bilaterale 
bijeenkomst tussen Nederland en Wallonië op het gebied van waterveiligheid 
gehouden. Uitkomst daarvan was dat wederzijds de behoefte werd benadrukt om 
de grensoverschrijdende samenwerking voor regionale waterbassins, zoals de 
Geul, te versterken. Met Vlaanderen is het Kabinet op 31 januari 2023 
overeengekomen om voor de grensoverschrijdende regionale watersystemen een 
risico-gestuurde en gebiedsgerichte projectaanpak uit te werken. Nederland zal in 
het komend najaar de Benelux Waterdag organiseren, waar het thema 
wateroverlast als gevolg van extreme regenval centraal zal staan. Het Duitse 
Wasserverband Eifel-Rur is bereid om in 2024 een gezamenlijke pilot te doen voor 
een stresstest van de Roer. 
 
Limburg beekdalen 
Rijk en regio hebben de afspraken uit de bestuursovereenkomst ‘Waterveiligheid 
en Ruimte in Limburg’ eind 2022 nader uitgewerkt. Er zijn afspraken gemaakt 
over het realiseren van de eerste tranche aan maatregelen in de periode tot en 
met 2025. Het Rijk draagt €33 miljoen bij aan deze maatregelen. De tweede 
tranche aan maatregelen moet nog worden uitgewerkt door de regionale partijen.  
 
Voor maatregelen in de beekdalen van zijrivieren van de Maas en daarmee 
samenhangende klimaatadaptatie is eenmalig €300 miljoen gereserveerd. Het 
overgrote deel van de €300 miljoen is bestemd voor Limburg. 
 
Om de beekdalen (regionaal watersysteem) in Limburg beter bestand te maken 
tegen extreme neerslag heeft de regio, samen met het Rijk, het programma 
‘Waterveiligheid en Ruimte Limburg’ (WRL) opgezet. In de periode tot en met 
2025 worden binnen dit programma de eerste tranche aan maatregelen 
gerealiseerd, waarmee wordt ingezet op het nemen van maatregelen die op de 
korte termijn een bijdrage leveren aan de bescherming van inwoners. Voorbeelden 
hiervan zijn het vergroten van waterbewustzijn en zelfredzaamheid via campagnes 
en brochures, voorlichting over maatregelen die bewoners zelf kunnen nemen om 
de gevolgen van een overstroming te beperken, tijdelijke keringen om kwetsbare 
locaties te kunnen beschermen bij hoogwater, bijvoorbeeld bij het gebouw van 
Adelante Zorggroep in Valkenburg, het verbeteren van voorspellings- en 
waarschuwingssystemen voor hoogwater, maar ook het verbreden van 
watergangen en het aanleggen van waterbergingen in beekdalen.  
 
Binnen het programma WRL worden de komende jaren de maatregelen voor de 
tweede tranche aan maatregelen uitgewerkt. Het waterrobuust maken van het 
Limburgse regionale watersysteem via WRL - waarbij de inzet zich ook richt op 
grensoverschrijdende samenwerking - zal zeker tien à vijftien jaar duren. 
 
4. Waterkwaliteit 
Kaderrichtlijn Water (KRW)-impulsprogramma 
Zoals op 11 april 2023 aan de Kamer is gemeld, zijn Rijk en regio gezamenlijk 
gestart met een KRW-impulsprogramma om met stevige, aanvullende inzet op het 
uitvoeren van verbeteracties te voldoen aan de eisen van de KRW en daarmee 
 Pagina 5 van 16
