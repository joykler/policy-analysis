Voortgangsrapportage Zoetwater. Hiermee wordt invulling gegeven aan de motie 
van het lid Minhas c.s. 
 
Crisisevaluatie droogte 2022 
Ministerie van 
In de brief van 21 september 2022 is de Kamer geïnformeerd over de Infrastructuur en 
5
Waterstaat 
droogtecrisis. Daarbij is aangegeven dat deze crisis met betrokken partners zou 
worden geëvalueerd. Het doel hiervan was om te leren van de crisisbeheersing. 
De evaluatie is daarmee gericht op het proces en niet beleidsinhoudelijk. Hierbij 
ontvangt de Kamer het evaluatierapport. De evaluatie gaat over de periode van de 
opschaling naar niveau 1 (dreigend watertekort) op 13 juli 2022 tot en met de 
overgang van niveau 2 (feitelijk watertekort) naar niveau 1 op 21 september 
2022. In de evaluatie ligt de focus op de vraag of de genomen maatregelen tijdig 
en effectief waren en in hoeverre de lessen uit de crisisevaluatie van de 
droogteperiode van 2018 voldoende in praktijk zijn gebracht. 
 
Op basis van de evaluatie kan in algemene zin worden geconcludeerd dat de 
crisisstructuur als ‘een geoliede machine’ heeft gedraaid. Alle betrokken partijen 
hebben eendrachtig en effectief met elkaar samengewerkt. Daarnaast is 
vastgesteld dat de uitvoering van de maatregelen in het kader van het 
Deltaprogramma Zoetwater en de Beleidstafel Droogte hebben bijgedragen aan 
het handelingsperspectief in de droogteperiode van 2022. Hierdoor is het onder 
andere mogelijk gebleken om het beschikbare zoetwater beter te verdelen en vast 
te houden waardoor er minder maatregelen in het kader van de verdringingsreeks 
hoefden te worden genomen. Ook de inzet van het Managementteam 
Watertekorten (MTW) en de Landelijke Coördinatiecommissie Waterverdeling 
(LCW) is nuttig gebleken. De conclusies en aanbevelingen van de crisisevaluatie 
worden waar nodig verwerkt in de betreffende handboeken. 
 
3. Waterveiligheid 
Uitvoering aanbevelingen Beleidstafel wateroverlast en hoogwater 
Het eindadvies van de Beleidstafel wateroverlast en hoogwater, ‘Voorkomen kan 
niet, voorbereiden wel’, is eind vorig jaar vastgesteld en naar de Kamer 
6
verzonden. De essentie van het advies is dat extreme neerslag door 
klimaatverandering vaker zal optreden en dat schade en overlast niet altijd 
kunnen worden voorkomen. Wel kan Nederland zich beter voorbereiden; met het 
treffen van maatregelen door overheden en het vergroten van het 
waterbewustzijn en het handelingsperspectief voor burgers en bedrijven.  
 
De verantwoordelijke partijen zijn begonnen met het uitvoeren van de 
aanbevelingen uit het eindadvies. De voortgang van de uitvoering wordt 
gemonitord in het Bestuurlijk Overleg (BO) Water en wordt tweemaal per jaar met 
de Kamer gedeeld. Een eerste voortgangsrapportage wordt voorafgaand aan het 
Wetgevingsoverleg (WGO) Water in november aan de Kamer aangeboden. Zoals 
toegezegd in het Schriftelijk Overleg op 16 maart 2023, wordt hieronder een 
eerste beeld op de voortgang van de uitvoering van de aanbevelingen 
7
weergegeven. Daartoe wordt een aantal aanbevelingen specifiek uitgelicht. 
 
Allereerst heeft het ministerie van IenW een quick scan laten doen naar 
ervaringen met bestaande bovenregionale stresstesten. Na de wateroverlast in 
Limburg is in enkele gebieden in het land doorgerekend wat een bui in de 
categorie zoals die in juli 2021 in Limburg is gevallen, in andere gebieden zou 
betekenen. Zo heeft de provincie Zuid-Holland in januari 2023 een bovenregionale 
8
stresstest opgeleverd. Dit zijn goede en nuttige initiatieven. De quick scan 
bundelt de ervaringen en doet aanbevelingen voor de handreiking voor 
toekomstige bovenregionale stresstesten. Deze handreiking wordt in afstemming 
met IPO, VNG, Unie van Waterschappen en de Deltacommissaris, door het 
                                                 
5
 Kamerstuk 27625, nr. 587 
6
 Kamerstuk 32698, nr. 74 
7
 Kamerstuk 32698, nr. 78 
8
 https://www.zuid-holland.nl/actueel/nieuws/januari-2023/wateroverlast-limburgbui-zuid-holland-
valt/ 
 Pagina 4 van 16
