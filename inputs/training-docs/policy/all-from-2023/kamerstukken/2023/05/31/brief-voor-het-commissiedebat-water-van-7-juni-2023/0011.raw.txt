Legionellapreventie  
Begin dit jaar is gestart met de wijziging van diverse onderdelen van de Regeling 
legionellapreventie in drinkwater en warm tapwater en van de Drinkwaterregeling 
(met name tabel IIId van bijlage 3). Dit naar aanleiding van de in 2021 
Ministerie van 
31
uitgevoerde evaluatie. Naar verwachting zal eind dit jaar een concept van de Infrastructuur en 
Waterstaat 
wijzigingsregeling gereed zijn voor de internetconsultatie.  
 
In vervolg op de evaluatie heeft het RIVM inmiddels onderzoek uitgevoerd naar 
analysemethoden die specifiek gericht zijn op Legionella pneumophila. Dit in 
verband met het voornemen om de normstelling bij het overgrote deel van de 
prioritaire locaties, zoals hotels, jachthavens en campings, te richten op deze 
veruit meest gevaarlijke soort. Uit het onderzoek is gebleken dat er meerdere 
32
geschikte analysemethoden voor die specifieke meting op de markt zijn. Op 
basis hiervan zal de Regeling legionellapreventie worden aangepast. 
 
Momenteel voert het RIVM een onderzoek uit naar zowel de effectiviteit als 
neveneffecten van diverse beheerstechnieken voor legionellapreventie, zoals 
koper-zilverionisatie, anodische oxidatie, ultrafiltratie en UV-licht. Naar 
verwachting is het onderzoek eind dit jaar gereed. Daarnaast zal het ministerie 
van IenW medio dit jaar opdracht geven voor een onderzoek naar de effectiviteit 
van thermische desinfectie, ofwel hitteschokken, bij prioritaire locaties waar de 
warmwatertemperatuur minimaal 60 ÂºC is. Het betreft een onderzoek naar de 
ervaringen die hiermee in de praktijk zijn opgedaan. De verwachting is dat dit 
onderzoek in de eerste helft van 2024 is afgerond. Bij de wijziging van de 
wetgeving en uitvoering van de onderzoeken is ook de breed samengestelde 
klankbordgroep betrokken, die eerder ook een rol speelde bij de evaluatie. Onder 
andere nemen daarin deel Techniek Nederland, ISSO, Water Alliance, Stichting 
Veteranenziekte, Rijksvastgoedbedrijf, RIVM, VEWIN en de ILT. 
 
Ook afvalwaterzuiveringsinstallaties kunnen leiden tot legionellose ofwel 
33
veteranenziekte, zo is enkele jaren geleden gebleken. Om een preventieve 
aanpak handen en voeten te geven is vorig jaar een Handreiking uitgebracht, 
gericht op zowel de exploitanten (bedrijven en waterschappen) als de 
34
toezichthouders (omgevingsdiensten). Dit jaar is gestart met een wijziging van 
het Besluit activiteiten leefomgeving, om de preventieve voorschriften wettelijk te 
verankeren. Naar verwachting zal eind dit jaar een concept-wijzigingsbesluit 
gereed zijn voor de internetconsultatie. 
 
 
7. Ruimtelijke Adaptatie  
Ruimtelijk afwegingskader en maatlat  
Water en bodem moeten sturend worden in ruimtelijke keuzes. Het ruimtelijk 
afwegingskader klimaatadaptieve gebouwde omgeving (hierna ruimtelijk 
35
afwegingskader) is aangekondigd in de Water en Bodem Sturend brief. Het 
ruimtelijk afwegingskader moet bij keuzes over locaties voor nieuwe gebouwde 
omgeving, zoals woningbouw en bedrijventerreinen, het water- en bodemsysteem 
sturend laten zijn.  
 
Het conceptkader wordt door de provincies gebruikt bij de verdere ontwikkeling 
van de ruimtelijke opgaven naar de definitieve ruimtelijke arrangementen. De 
afstemming met de andere overheden en stakeholders om te komen tot het 
definitief ruimtelijk afwegingskader loopt. Het definitief kader zal worden gebruikt 
om in de ruimtelijke arrangementen te toetsen of water en bodem sturend is 
geweest bij de gemaakte ruimtelijke keuzes. Daarnaast wordt vanuit de 
                                                 
31
 Kamerstuk 26442, nr. 60 
32
 Zie https://www.rivm.nl/publicaties/literatuurstudie-naar-detectie-van-legionella-in-drinkwater 
33
 Zie https://www.rivm.nl/nieuws/maatregelen-nodig-tegen-verspreiding-van-legionella-vanuit-
sommige 
34
 Zie https://iplo.nl/thema/water/afvalwater-activiteiten/biologisch-afbreekbaar-
afvalwater/behandeling-stedelijk-afvalwater/legionellapreventie-awzi/ 
35
 Kamerstuk 27625, nr. 592 
 Pagina 11 van 16
