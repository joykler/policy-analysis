Uit het onderzoek blijkt dat de aanlegkosten van een doorlaatmiddel met een 
getijslag van 40 cm qua aanleg circa €838 miljoen zijn. Voor deze variant 
bedragen de kosten voor beheer en onderhoud €7,1 miljoen per jaar. Het Rijk is in 
overleg met de projectpartners over de opties voor het vervolg. De inzet is om dit 
Ministerie van 
najaar een besluit te nemen over een eventueel vervolg van het project en de Infrastructuur en 
Waterstaat 
Kamer daarover voor het WGO Water te informeren. 
 
9. Caribische delen van het Koninkrijk en Internationaal 
Ondersteuning Aruba, Curaçao en Sint-Maarten bij onderzoek en beleid rondom 
het thema klimaat 
Small Island Developing States (SIDS) hebben steeds vaker te maken met de 
consequenties van het veranderende klimaat. De gevolgen zijn het frequenter 
voorkomen van orkanen, meer droogte, hoosbuien, overstromingen, erosie en een 
stijgende zeespiegel. Deze gevolgen zijn ook merkbaar in de Caribische delen van 
het Koninkrijk. Nederland heeft daarom tijdens de VN2023 Water Conferentie een 
nieuw initiatief gelanceerd: het International Panel for Deltas and Coastal Zones 
(IPDC). Landen en eilanden kunnen zich aansluiten bij het IPDC om gezamenlijk 
kennis te delen, kennis te ontwikkelen en maatwerkadvies te ontvangen bij het 
ontwikkelen van een eigen klimaatadaptatiestrategie. Vraag gestuurd en 
actiegericht, waarbij de (ei)landen zelf aan het stuur zitten. De landen die zich 
aansluiten zijn ‘Champion landen’ omdat zij zich committeren aan het ontwikkelen 
van een eigen klimaatadaptatiestrategie, maar ook omdat zij als een 
voorbeeldland willen dienen om andere landen en eilanden te inspireren hun 
voorbeeld te volgen. 
 
In antwoord op de toezegging aan het lid Wuite, kan worden meegedeeld dat de 
BES-eilanden (Caribisch Nederland) én de landen Curaçao, Sint Maarten en Aruba 
41
zich hebben aangesloten bij het IPDC. De zes eilanden hebben de ambitie 
uitgesproken de handen ineen te slaan om samen te werken aan klimaatadaptatie. 
Het doel is dat zij ook een voorbeeld zijn voor de Small Island Developing States 
(SIDS) en dat hun aanpak ook de andere eilanden in de regio stimuleert. 
 
De eerste regionale IPDC-conferentie vond plaats op Curaçao op 12 en 13 
december 2022. De lancering van het IPDC vond plaats op 23 maart 2023 in New 
York. Het IPDC is een belangrijk instrument en platform om Caribisch Nederland 
en SIDS te steunen. Deltares, het Global Center on Adaptation, Delta Alliance en 
42
het ministerie van IenW voeren het secretariaat van het IPDC.  
 
Klimaattafel en klimaatrechtzaak 
Het thema klimaatadaptatie Caribisch Nederland heeft al langer de aandacht. Het 
KNMI heeft opdracht gekregen voor de ontwikkeling van aparte klimaatscenario’s 
voor Caribisch Nederland. Ook ondersteunt het ministerie van IenW met het 
opstellen van een klimaateffect-atlas Caribisch Nederland. Dit geeft een indruk 
van hoe kwetsbaar verschillende gebieden zijn voor de gevolgen van 
klimaatverandering. De Openbare Lichamen kunnen hier vervolgens mee aan de 
slag met stresstesten, risicodialogen en het opstellen van strategieën. Het 
Openbaar Lichaam Bonaire heeft ondersteuning gevraagd voor het opzetten van 
een klimaattafel die zich zal richten op klimaatadaptatie en -mitigatie. Hiervoor 
heeft het ministerie van IenW samen met het ministerie van EZK de heer Nijpels 
als kwartiermaker aangesteld. Het advies van de heer Nijpels is op 8 mei aan de 
minister voor Klimaat en Energie (KenE) aangeboden. In een eerste reactie is 
aangegeven dat het Rijk het initiatief van een klimaattafel ondersteunt en bij wil 
dragen aan de uitwerking hiervan. Samen met het bovengenoemde IPDC-initiatief 
biedt dit de ondersteuning waarom verzocht is in de moties van het lid Simons en 
43
van de leden Ceder en Wuite. 
 
Daarnaast heeft Greenpeace op 11 mei 2023 samen met zeven bewoners van 
Bonaire een sommatiebrief gestuurd aan de Staat der Nederlanden met betrekking 
                                                 
41
 Toezegging aan het lid Wuite, TZ-202210-179 
42
 Zie www.deltasandcoasts.net 
43
 Kamerstuk 36200 IV, nr. 26 en Kamerstuk 36200 IV, nr. 18 
 Pagina 14 van 16
