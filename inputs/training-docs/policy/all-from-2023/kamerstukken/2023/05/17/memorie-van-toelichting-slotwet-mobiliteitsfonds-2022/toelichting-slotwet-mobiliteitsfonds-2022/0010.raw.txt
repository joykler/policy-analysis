bijdrage aan de ontwikkeling van het systeemonderdeel dat nodig is om 
Automatische treinbeïnvloeding (ATB) en ERTMS met elkaar te laten 
communiceren.
17.08 Zuidasdok
Op het programma Zuidasdok is € 21,3 miljoen minder gerealiseerd dan 
begroot. Dit wordt veroorzaakt door overschotten op de OV-Terminal 
(€ 10,9 miljoen) en de projectorganisatie (€ 10,4 miljoen). Het overschot op 
de OV-Terminal wordt veroorzaakt doordat de laatste termijnen van Nieuw 
Zuid lager zijn geworden dan verwacht door latere materiaalbestellingen en 
lagere indexering. Het overschot op de projectorganisatie wordt 
veroorzaakt door een vertraging van de doorbelasting van het Gemeente­
vervoerbedrijf (GVB) Amsterdam en lagere capacitaire inzet dan begroot. 
De bedragen zijn via het saldo van 2022 naar 2023 geschoven.
Ontvangsten
De ontvangsten zijn € 5 miljoen lager dan begroot bij de 2e suppletoire 
begroting. Dit wordt met name veroorzaakt doordat de bijdage van de 
Gemeente Amsterdam en de Stadsregio Amsterdam aan het project 
Zuidasdok is gekoppeld aan de daadwerkelijke uitgaven. Door de lagere 
uitgaven in 2022 zijn de ontvangsten vanuit de Gemeente Amsterdam en 
de Stadsregio Amsterdam naar beneden bijgesteld in 2022 en doorschoven 
naar 2023 en latere jaren.
2.7 Artikel 18 Overige uitgaven en ontvangsten
Toelichting
Zowel de verplichtingen als de uitgaven zijn met € 2,5 miljoen verlaagd. 
Beide verlagingen zijn het gevolg van een lagere realisatie op het artikelon­
derdeel 18.06 externe veiligheid. Dit komt door vertraging in de werkzaam­
heden die RWS verricht in het kader van de aankoopregeling saneren 
woningen langs het spoor (basisnet). De verwachting is dat de werkzaam­
heden in 2023 worden uitgevoerd en de kosten die daarmee samenhangen 
in 2023 worden gedeclareerd.
2.8 Artikel 19 Bijdragen andere begrotingen Rijk
Toelichting
Dit artikelonderdeel is met € 18 miljoen verlaagd. Dit is het gevolg van:
– Overboekingen naar het BTW-compensatiefonds (- € 19,1 miljoen): Zoals 
aangekondigd in de decemberbrief (kamerstuk 36250-XII nr. 4) zijn 
diverse boekingen naar het BTW-compensatiefonds uitgevoerd. Het 
gaat om € 4,4 miljoen voor de impulsregeling SPV, € 12,4 miljoen voor 
het project A4-A44 Rijnlandroute, € 2,1 miljoen voor het project overwe­
genaanpak en € 0,2 miljoen voor de quick win A27 Eemnes;
– Overboekingen vanuit Hoofdstuk XII (€ 1 miljoen): Zoals aangekondigd 
in de decemberbrief (kamerstuk 36250-XII nr. 4) zijn er voor diverse 
projecten middelen overgeboekt vanuit HXII. Het gaat om appraats­
kosten die niet op het Mobiliteitsfonds verantwoord kunnen worden. 
Het gaat om € 0,5 miljoen voor topsector logistiek, € 0,3 miljoen voor 
vrachtwagenheffing en € 0,2 miljoen voor ERTMS;
– Overboeking naar BZK (€ 0,1 miljoen) voor een bijdrage vanuit het 
programma samen bouwen aan bereikbaarheid.
Tweede Kamer, vergaderjaar 2022–2023, 36 360 A, nr. 4 10
