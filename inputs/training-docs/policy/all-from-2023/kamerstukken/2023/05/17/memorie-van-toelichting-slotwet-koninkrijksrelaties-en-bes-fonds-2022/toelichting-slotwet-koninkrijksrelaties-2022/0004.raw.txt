2 Beleidsartikelen Koninkrijksrelaties
2.1 Artikel 1 Versterken rechtsstaat
Op dit artikel is circa € 1,8 mln. meer verplicht. Daarnaast is er circa € 1,5 
mln. meer uitgegeven.
Toelichting
De overschrijding van de verplichtingen van circa € 1,8 mln. en bij de 
uitgaven van circa € 1,4 mln. in 2022 wordt met name veroorzaakt door 
wisselkoersverschillen.
2.2 Artikel 4 Bevorderen sociaaleconomische structuur
Op dit artikel is circa € 2,2 mln. meer verplicht. Daarnaast is er circa € 1,0 
mln. meer uitgegeven. Bij de ontvangsten is er circa € 1,3 mln. meer 
ontvangen.
Toelichting
De overschrijding van de verplichtingen en uitgaven wordt voornamelijk 
veroorzaakt door wisselkoersverschillen.
De meer ontvangsten betreft de terugbetaling in 2022 van de te hoog 
vastgestelde coronasubsidie over 2021 van Bonaire International Airport.
2.3 Artikel 5 Schuldsanering/lopende inschrijving/leningen
Op dit artikel is circa € 15,7 mln. minder verplicht. Daarnaast is er circa € 21,3 
mln. minder uitgegeven en circa € 36,4 mln. meer ontvangen.
Toelichting
Het verschil tussen de realisatie en het budget van uitgaven en verplich­
tingen van de tweede suppletoire begroting wordt veroorzaakt door wissel­
koersverschillen. Verder is er een meevaller omdat € 23 mln. gereserveerd 
was voor liquiditeitssteun aan Aruba terwijl € 6,1 mln. (AWG 12 mln.) 
volstond. Ook zijn er minder leningen toegekend, omdat de landen minder 
steun nodig hadden dan verwacht.
Het verschil tussen verplichtingen en uitgaven is voornamelijk veroorzaakt 
doordat in 2022 de verlaging van het rentevoordeel van Aruba alleen in 
de uitgaven geboekt is.
De meerontvangsten in 2022 bestaan voornamelijk uit niet geraamde 
ontvangsten op uitstaande leningen van Curaçao van € 26,6 mln. ten 
behoeve van de lening Girobank. Daarnaast is er € 8,9 mln. meer rente 
ontvangen door wisselkoersverschillen.
Wisselkoersmee- en tegenvallers op aflossingen vloeien terug naar de 
schatkist. De wisselkoersverschillen op renteontvangsten worden 
verrekend met de wisselkoersreserve op artikel 7 van begrotingshoofdstuk 
4, Koninkrijksrelaties.
2.4 Artikel 8 Wederopbouw Bovenwindse Eilanden
Op dit artikel is circa € 4,3 mln. minder verplicht. Daarnaast is er circa € 0,5 
mln. minder uitgegeven.
Tweede Kamer, vergaderjaar 2022–2023, 36 360 IV, nr. 4 4
