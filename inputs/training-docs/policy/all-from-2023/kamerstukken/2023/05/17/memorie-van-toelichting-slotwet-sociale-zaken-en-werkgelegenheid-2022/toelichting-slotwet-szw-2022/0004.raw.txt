gedurende 2022 vanwege hoger dan geplande uitstroom. Hierdoor 
waren er in totaal ook minder dienstwagens nodig. De overige onder­
benutting werd veroorzaakt door het vervallen van diverse reserve­
ringen voor onderzoek en communicatie.
– Bij de algemene subsidies is € 1,5 miljoen meer verplicht dan verwacht.
– Bij de SLIM-regeling was voorzien dat er in 2022 € 3 miljoen extra zou 
worden verplicht (zie veegbrief Kamerstukken II 2022-2023 36200 nr. 87). 
Aan het einde van het jaar blijkt er echter € 1,9 miljoen minder te zijn 
gerealiseerd. Bij de SLIM-regeling is
€ 1,0 miljoen meer uitgegeven dan verwacht.
Ontvangsten
De gerealiseerde ontvangsten zijn € 11,5 miljoen hoger dan bij Najaarsnota 
was geraamd.
Dit betreft € 5,9 miljoen bij de algemene ontvangsten in de vorm van terug­
ontvangsten van de subsidieregeling NL leert door en € 5,4 miljoen bij de 
boete-ontvangsten door een actie die is ingezet op het wegwerken van 
achterstanden in het beoordelen van boeterapporten.
2.2 Artikel 2 Bijstand, Participatiewet en Toeslagenwet
Toelichting
Verplichtingen en uitgaven
De gerealiseerde verplichtingen zijn € 24,5 miljoen en de uitgaven 
€ 26,8 miljoen lager dan bij Najaarsnota was geraamd. Hieronder worden 
de grootste posten genoemd.
– Tozo: Er is € 13,8 miljoen minder verplicht en uitgegeven dan verwacht. 
Dit heeft twee oorzaken. Eén gemeente heeft voorafgaand aan de 
vaststelling in 2023 alvast een terugbetaling van hun voorschot gedaan. 
Daarnaast was er in de verwachte uitgaven nog geen rekening gehouden 
met onrechtmatige uitgaven van gemeenten. Een deel van de onrecht­
matige uitgaven van gemeenten wordt namelijk niet vergoed, daardoor 
zijn de werkelijke uitgaven lager uitgevallen.
– Subsidies: Er is € 1,9 miljoen minder verplicht en € 7 miljoen minder 
uitgegeven. Er waren minder aanvragen en lagere bedragen voor de 
subsidies dan verwacht. Ook hoefden er minder hoge bedragen vooruit 
te worden betaald (een laag bevoorschottingspercentage). Daarnaast 
was er bij sommige subsidies vertraging in het subsidieproces. Tevens 
is de betaling van de werkgeversdeals als onderdeel van het Sociaal 
Innovatie Fonds (SIF) doorgeschoven naar 2023 (€ 2,2 miljoen).
– Waarborgfonds: Er is € 6,0 miljoen minder verplicht. De meerjarige 
verplichting voor de gehele subsidieperiode is al in 2021 aangegaan, 
waardoor de eerder geboekte reservering voor 2023 niet meer nodig is.
– Opdrachten: Er is € 2,8 miljoen minder verplicht en € 2,7 miljoen minder 
uitgegeven. Dit komt voornamelijk omdat een aantal activiteiten in 2022 
geen doorgang gevonden.
Voor de opdracht bevordering arbeidsparticipatie is er minder verplicht 
(€ 1,9 miljoen) en uitgegeven dan gedacht (€ 0,8 miljoen). Er zijn in dit 
opdrachtenbudget betalingen van eind 2022 doorgeschoven naar 2023 
(€ 0,3 miljoen). Ook zijn er activiteiten niet doorgegaan rond Dichterbij 
dan je denkt / aanpak krapte (€ 0,1 miljoen), de Regionale mobiliteits­
teams (€ 0,1 miljoen) en Breed Offensief in het najaar van 2022 
(€ 0,3 miljoen).
Voor het onderdeel armoede en schulden is er minder verplicht 
(€ 0,8 miljoen) en uitgegeven dan gedacht (€ 0,4 miljoen). Er zijn in dit 
opdrachtenbudget betalingen van eind 2022 doorgeschoven naar 2023 
Tweede Kamer, vergaderjaar 2022–2023, 36 360 XV, nr. 4 4
