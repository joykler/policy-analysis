aangaan van subsidies c.q. opdrachten. De kaseffecten vallen in de jaren 
2023 en 2024. Dit is gemeld in de Veegbrief (Kamerstukken II 2021/22, 36200 
XVI, nr. 192). Daarnaast hangen lagere technische verplichtingen samen met 
lagere uitgaven, waarvan € 36 miljoen het budget voor de STIK-regeling 
betreft (de regeling voor topsportwedstrijden en topsportevenementen die 
er was in verband met corona). Het beoogde tijdspad voor het afhandelen 
van de STIK-regeling in 2022 is niet gelukt. Hiermee wordt deze verplaatst 
naar 2023, waardoor de verplichtingenruimte vrijvalt. Daarnaast vindt een 
opwaartse technische correctie ter hoogte van € 45 miljoen plaats om de 
verplichting van de instellingsubsidie 2023 aan NOC*NSF in 2022 reeds vast 
te kunnen leggen.
Uitgaven
4. Sport verenigt Nederland
Subsidies
De lagere uitgaven van € 36 miljoen komen voort uit lagere uitgaven aan 
budget voor de STIK-regeling (in verband met COVID-19), doordat de 
afhandeling pas in 2023 plaats zal gaan vinden, zoals vermeld bij de 
verplichtingenruimte.
2.6 Artikel 8 Tegemoetkoming specifieke kosten
Verplichtingen 
De € 477,4 miljoen hogere verplichtingen zijn te verklaren door de hogere 
uitgaven aan de zorgtoeslag.
Uitgaven
Inkomensoverdrachten
In de Veegbrief 2022 (Kamerstukken II 2021/22, 36200 XVI, nr. 192) is op basis 
van inschattingen van Dienst Toeslagen zowel de uitgavenraming als de 
ontvangstenraming voor de zorgtoeslag met € 460 miljoen verhoogd. Ten 
opzichte van die ramingsbijstelling blijkt de uitgavenrealisatie € 26,1 miljoen 
hoger te zijn in de Slotwet.
3 Niet-beleidsartikelen
3.1 Artikel 10 Apparaat Kerndepartement
Verplichtingen
De €41,8 miljoen lagere verplichtingen hangen samen met de lagere 
uitgaven. Deze worden deels verklaard door een administratieve correctie 
betreffende verscheidene kleinere mutaties van in totaal € 18,5 miljoen. Bij 
de Veegbrief (Kamerstukken II 2021/22, 36200 XVI, nr. 192) is een technische 
mutatie gemeld van € 6,5 miljoen voor het aangaan van verplichtingen in 
2022 voor 2023 voor de inzet van Woo-juristen. Daarnaast is er een budget­
mutatie van € 4,0 miljoen voor de doorontwikkeling en beheer van PGB2.0 
door RDO i.p.v. ICTU.
Verder bestaat de onderuitputting uit verscheidene relatief kleine mutaties.
Tweede Kamer, vergaderjaar 2022–2023, 36 360 XVI, nr. 4 7
