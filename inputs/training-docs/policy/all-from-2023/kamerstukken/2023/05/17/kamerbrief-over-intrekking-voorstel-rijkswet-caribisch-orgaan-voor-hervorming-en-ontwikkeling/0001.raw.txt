> Retouradres Postbus 20011 2500 EA  Den Haag
Ministerie van 
Aan de Voorzitter van de Tweede Kamer 
Binnenlandse Zaken en 
Koninkrijksrelaties
der Staten-Generaal
Turfmarkt 147
Den Haag
Postbus 20018
Postbus 20011
2500 EA  Den Haag
2500 EA  DEN HAAG
Kenmerk
2023-0000273204
Uw kenmerk
Datum 17 mei 2023
Betreft Intrekking voorstel van rijkswet Caribisch orgaan voor 
hervorming en ontwikkeling
Op 4 april jl. zijn de regeringen van Aruba, Curaçao, Sint Maarten en Nederland 
op grond van artikel 38, eerste lid, van het Statuut een onderlinge regeling 
overeengekomen voor samenwerking binnen het Koninkrijk ter uitvoering van 
hervormingen in de publieke sector van Aruba, Curaçao en Sint Maarten (Bijlage 
bij Kamerstukken II 2022/2023, 36200 IV, nr. 60). Deze onderlinge regeling is op 
4 april jl. aangeboden aan Uw Kamer. 
 
Met deze onderlinge regeling wordt een juridische grondslag gecreëerd voor een 
samenwerking die reeds in het jaar 2020, het jaar dat de Covid-19-pandemie 
uitbrak, is gestart. Voor de juridische vormgeving van deze samenwerking werd 
aanvankelijk ingezet op een consensusrijkswet. Het voorstel hiertoe, de rijkswet 
Caribisch orgaan voor hervorming en ontwikkeling, is op 9 februari 2022 
ingediend bij de Tweede Kamer en gelijktijdig aan de Staten van Aruba, Curaçao 
en Sint Maarten gezonden.  
 
In genoemde volksvertegenwoordigingen bleek dit voorstel, gelet op de verslagen 
die hierover werden uitgebracht, echter op onvoldoende draagvlak te kunnen 
rekenen. Teneinde tegemoet te komen aan de bezwaren van de 
volksvertegenwoordigingen, is door de regeringen het afgelopen jaar gewerkt aan 
een alternatieve opzet voor bovengenoemde samenwerking. Het resultaat hiervan 
is inmiddels gereed. Daartoe gemachtigd door de Koning trek ik het voorstel van 
wet hierbij in. Dit betekent dat ik geen nota zal uitbrengen naar aanleiding van de 
verslagen van de vaste commissie voor Koninkrijksrelaties en van de Staten van 
Aruba, Curaçao en Sint Maarten. 
  
De staatssecretaris van Binnenlandse Zaken en Koninkrijksrelaties, 
Digitalisering en Koninkrijksrelaties 
 
 
 
 
 
 
 
Alexandra C. van Huffelen
Pagina 1 van 1
