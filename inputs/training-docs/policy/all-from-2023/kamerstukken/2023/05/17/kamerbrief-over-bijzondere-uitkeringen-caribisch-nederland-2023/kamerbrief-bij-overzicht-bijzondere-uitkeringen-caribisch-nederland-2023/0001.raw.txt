> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
Directoraat-generaal 
der Staten-Generaal
Koninkrijksrelaties
Postbus 20018
Turfmarkt 147
2500 EA  DEN HAAG
Den Haag
Postbus 20011
2500 EA  Den Haag
Kenmerk
2023-0000216838
Uw kenmerk
Bijlage(n)
1
Datum 17 mei 2023
Betreft Overzicht bijzondere uitkeringen Caribisch Nederland 2023
 
Hierbij bied ik u, mede namens de minister van Financiën, op grond van artikel 94 
van de Wet financiën openbare lichamen Bonaire, Sint Eustatius en Saba (hierna: 
Wet FinBES) het overzicht bijzondere uitkeringen Caribisch Nederland aan. 
Daarnaast is een doorkijk opgenomen met de beschikbare bedragen voor 
bijzondere uitkeringen in de daaropvolgende begrotingsjaren. 
 
Op grond van de Wet FinBES kunnen de afzonderlijk verantwoordelijke ministers 
aan de openbare lichamen bijzondere uitkeringen verstrekken. Dit zijn financiële 
bijdrage onder voorwaarden ten behoeve van de uitvoering van een bepaalde 
publieke taak. Voor bijzondere uitkeringen geldt, in tegenstelling tot de vrije 
uitkering, dat zij voor een bepaald doel worden verstrekt. Indien het geld niet 
wordt besteed aan het voorgeschreven doel of als een doelstelling niet wordt 
gerealiseerd, kan de betrokken minister de uitkering terugvorderen bij de openbare 
lichamen. 
 
In de bijlage is per bijzondere uitkering een toelichting opgenomen, met een 
beschrijving van de ontvanger, de looptijd en doel van de uitkering en de 
monitoring. Tevens is een samenvatting van de totaalbedragen gegeven. 
 
De omvang van het bedrag aan bijzondere uitkeringen (€ 73,69 miljoen) is in 
2022 toegenomen ten opzichte van vorig jaar (€ 45,33 miljoen). Dit komt vooral 
door een aantal bijzondere omstandigheden in 2022, in het bijzonder de extra 
middelen uit het regeerakkoord (die in samenhang met de afgesloten 
bestuursakkoorden deels via een bijzondere uitkering zijn verstrekt), specifieke 
koopkrachtmaatregelen in verband met de hoge inflatie (onder meer 
energietoeslagen vanuit SZW voor ruim € 7 miljoen) en andere bijzondere posten 
(onder andere een bijzondere uitkering voor duurzame energie op Saba voor  
€ 10,8 miljoen). De stijging is ook het effect van de nadruk die dit kabinet legt op 
“comply or explain”, meer dan hiervoor. De inspanningen leiden dan tot een 
bijzondere uitkering voor de betreffende taak van het desbetreffende 
vakdepartement. 
Pagina 1 van 2
