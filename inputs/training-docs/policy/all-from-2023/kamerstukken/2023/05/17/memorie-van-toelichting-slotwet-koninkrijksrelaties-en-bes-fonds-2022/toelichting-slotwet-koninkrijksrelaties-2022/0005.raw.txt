Toelichting
De verplichtingen zijn in 2022 € 4,3 mln. lager, dit wordt voornamelijk 
veroorzaakt doordat voor de wederopbouw van het vliegveld van Sint 
Maarten, de aankoop van stormwaterpompen en de opdracht aan de Royal 
Schiphol Group niet in 2022 zijn doorgegaan.
Het verschil tussen uitgaven en verplichtngen komt omdat bovenstaande 
uitgaven al in 2023 waren verwacht, maar de contracten (de verplichtingen) 
zouden in 2022 aangegaan worden.
3 Niet-Beleidsartikelen
3.1 Artikel 6 Apparaat
Op dit artikel is circa € 5,4 mln. meer verplicht. Daarnaast is er circa € 5,0 
mln. meer uitgegeven en circa € 4,9 mln. meer ontvangen.
Toelichting
De verplichtingen van Rijksdienst Caribisch Nederland (RCN) worden 
jaarlijks aan artikel 6 toegevoegd. Sinds 2022 heeft RCN een nieuw 
financieel systeem, sindsdien is het mogelijk om meerjarig verplichtingen 
op een goede manier te administreren. Hierdoor is een overschrijding van 
het uitgaven- en verplichtingenbudget ontstaan.
In 2022 zijn de ontvangsten voor artikel 6 hoger uitgevallen (circa € 4,9 mln.) 
De meerontvangsten zijn veroorzaakt door extra ontvangsten uit basis­
dienstverlening en specifieke dienstverlening bij SSO CN. Daarnaast is bij 
SSO CN een positief wisselkoerseffect (circa € 4,4 mln.) gerealiseerd.
3.2 Artikel 7 Nog onverdeeld
Op dit artikel is circa € 14,2 mln. minder verplicht en circa € 14,2 mln. minder 
uitgegeven.
Toelichting
Op artikel 7 wordt een reserve aangehouden vanwege wisselkoersrisico's. 
Bij slotwet 2022 is circa € 4,0 mln. onttrokken aan de wisselkoersreserve, 
waarmee het saldo van de wisselkoersreserve afneemt tot € 10,1 mln. Dit 
bedrag wordt per 1e suppletoire begroting 2023 toegevoegd aan de 
begroting 2023.
4 Beleidsartikel BES-fonds
4.1 Artikel 1 BES-fonds
Op dit artikel is circa € 4,8 mln. meer verplicht, uitgegeven en ontvangen.
Toelichting
De hogere realisatie wordt veroorzaakt door wisselkoersverschillen. De 
wisselkoersverschillen zijn gedekt vanuit de wisselkoersreserve op artikel 
7 op de begroting Koninkrijksrelaties (IV).
Tweede Kamer, vergaderjaar 2022–2023, 36 360 IV, nr. 4
