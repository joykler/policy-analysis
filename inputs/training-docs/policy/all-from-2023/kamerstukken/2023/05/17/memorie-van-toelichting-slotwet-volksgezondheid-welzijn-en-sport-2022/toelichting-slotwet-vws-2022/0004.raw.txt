verplichting voor 2023 is € 38,5 miljoen aanvullende verplichtingenruimte 
verschoven van 2023 naar 2022. Ook vindt een verhoging plaats van 
€ 22,7 miljoen voor het aangaan van verplichtingen voor de Specifieke 
uitkeringen Aanvullende Seksuele Gezondheid (ASG) en PrEP voor de 
uitvoering in 2023.
Om opdrachten voor het RIVM voor 2023 in 2022 vast te kunnen leggen is 
de verplichtingenraming verhoogd met € 46,7 miljoen. Dit betreft onder 
andere de opdrachtverlening voor het Centrum voor Bevolkingsonderzoek, 
het Centrum Infectieziektebestrijding en de Dienst Vaccinvoorziening & 
Preventieprogramma’s.
Daarnaast vinden een aantal neerwaartse bijstellingen plaats die leiden tot 
lagere verplichtingen op het totale artikelniveau. Deze lagere verplichtingen 
hangen samen met lagere kasuitgaven. Dit betreft onder andere een 
neerwaartse bijstelling van de verplichtingenruimte van € 473,1 miljoen 
doordat er minder is getest dan mogelijk was gegeven de contracten die 
waren afgesloten en waarvoor de maximale verplichting was opgenomen 
in de begroting. Ook zijn minder middelen nodig geweest voor GGD 
meerkosten voor testen, traceren en vaccineren. Dit betreft € 75,8 miljoen. 
Daarnaast betreft dit een negatieve bijstelling van € 23,3 miljoen voor 
middelen voor COVID-onderzoek en ICT-gerelateerde uitgaven zoals het 
Coronadashboard, coronadata, websites en hosting. Verder vindt een 
negatieve bijstelling van € 127,5 miljoen plaats in het kader van Open House 
sneltesten. Dit betreft afrekeningen van openstaande verplichtingen waar 
geen betalingen meer uit zullen volgen. Op het Landelijke Coördinatie 
COVID-19 Bestrijding (LCCB) budget vindt een onderuitputting plaats van 
€ 83 miljoen. Door het mildere verloop van de pandemie in 2022 zijn er 
minder verplichtingen aangegaan dan geraamd.
Uitgaven
2. Ziektepreventie
Opdrachten
De onderuitputting van € 476,4 miljoen bestaat voornamelijk uit het 
afrekenen/afsluiten van openstaande verplichtingen waar geen betalingen 
meer uit zullen volgen in 2022. Het betreft hier middelen van de Open House 
sneltesten, onderzoek, ICT- gerelateerde uitgaven, vaccineren en wordt er 
minder getest dan van te voren was voorzien.
Bijdrage aan ZBO's en RWT's
De lagere uitgaven van € 72,2 miljoen wordt met name veroorzaakt door 
de onderuitputting van € 83 miljoen op het budget voor Landelijke 
Coördinatie COVID-19 Bestrijding (LCCB). Door het mildere verloop van de 
pandemie in 2022 zijn er voor € 83 miljoen minder kosten gemaakt dan 
het totaal geraamde beschikbare budget van € 612 miljoen.
Bijdrage aan medeoverheden
De onderuitputting van € 74,3 miljoen komt met name door de lagere kosten 
vanuit de meerkostenregeling aan de GGD-en. Door het mildere verloop van 
de pandemie zijn de meerkosten vanuit de GGD'en voor testen, traceren en 
vaccineren lager uitgevallen.
2.2 Artikel 2 Curatieve zorg
Verplichtingen
Tweede Kamer, vergaderjaar 2022–2023, 36 360 XVI, nr. 4
