2.6 Artikel 7 Kinderopvang
Toelichting
Verplichtingen en uitgaven
De gerealiseerde verplichtingen zijn € 12,3 miljoen hoger en de gereali­
seerde uitgaven zijn € 9,4 miljoen hoger dan bij Najaarsnota was geraamd. 
Hieronder worden de grooste posten genoemd.
De uitgaven voor de Tijdelijke tegemoetkomingsregeling eigen bijdrage 
kinderopvang (coronaregeling) zijn € 10,8 miljoen hoger uitgekomen. Dit 
houdt vrijwel geheel verband met een correctie van een eerdere terugont­
vangst. Deze ontvangst was bij Najaarsnota per abuis in mindering op de 
uitgaven geboekt. Dit is gecorrigeerd en alsnog verwerkt als hogere 
ontvangsten. Dit leidt tot zowel hogere uitgaven als ontvangsten. De 
uitgaven voor de kinderopvangtoeslag kwamen € 3,6 miljoen hoger uit.
Daarnaast zijn de gerealiseerde uitgaven op de subsidieregeling voor 
Caribisch Nederland lager uitgevallen wegens een lagere deelname van 
kinderen aan de opvang dan eerder geraamd. Ook is er minder uitgegeven 
aan opdrachten en onderzoek en vallen de kosten voor DUO (met betrekking 
tot het Personenregister Kinderopvang en Landelijk Register Kinderopvang) 
lager uit.
Ontvangsten
De gerealiseerde ontvangsten zijn € 7,2 miljoen lager dan bij Najaarsnota 
was geraamd. Dit is een saldo van hogere ontvangsten bij de Tijdelijke 
tegemoetkomingsregeling eigen bijdrage kinderopvang (coronaregeling) 
en lagere ontvangsten bij met name de werkgeversbijdrage kinderopvang 
en de terugontvangsten kinderopvangtoeslag.
De hogere ontvangsten bij de Tijdelijke tegemoetkomingsregeling eigen 
bijdrage kinderopvang zijn het gevolg van een correctie (€ 11,2 miljoen) van 
een eerdere terugontvangst. Deze ontvangst was bij Najaarsnota per abuis 
in mindering op de uitgaven geboekt. Dit is gecorrigeerd en alsnog verwerkt 
als hogere ontvangsten. Dit leidt tot zowel hogere uitgaven als ontvangsten.
De ontvangsten werkgeversbijdrage kinderopvang waren € 15,8 miljoen 
lager dan was verwacht. De werkgeversbijdrage kinderopvang bestaat uit 
een vast percentage (0,5%) van de totale loonsom. Doordat de totale 
loonsom licht lager is uitgekomen zijn er ook minder ontvangsten uit de 
werkgeversbijdrage kinderopvang.
Tot slot zijn de terugontvangsten kinderopvangtoeslag € 2,7 miljoen lager 
uitgekomen dan bij Najaarsnota was verwacht.
2.7 Artikel 10 Tegemoetkoming ouders
Toelichting
Verplichtingen en uitgaven
De gerealiseerde verplichtingen en uitgaven zijn € 23,3 miljoen hoger dan 
bij de Najaarsnota geraamd.
Deze mutatie wordt bijna volledig verklaard door hogere uitkeringslasten 
Wet Kindgebonden Budget. De voorschotten voor het jaar 2022 kwamen 
beperkt lager uit. Daarentegen vielen de nabetalingen over 2020 en 2021 
hoger uit dan verwacht. Een mogelijke verklaring is dat meer huishoudens 
Tweede Kamer, vergaderjaar 2022–2023, 36 360 XV, nr. 4 6
