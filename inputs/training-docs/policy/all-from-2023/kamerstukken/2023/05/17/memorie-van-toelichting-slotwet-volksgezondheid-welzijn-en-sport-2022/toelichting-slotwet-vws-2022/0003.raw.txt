B ARTIKELGEWIJZE TOELICHTING BIJ DE BEGROTINGSARTIKELEN 
(SLOTVERSCHILLEN)
1 Leeswijzer
De beleidsmatige mutaties en technische mutaties groter of gelijk aan de 
ondergrenzen in onderstaande staffel worden op het niveau van de 
financiële instrumenten (en eventueel artikelonderdeel) toegelicht.
Omvang begrotingsartikel (stand Beleidsmatige mutaties Technische mutaties 
ontwerp-begroting) in € miljoen (ondergrens in € miljoen) (ondergrens in € miljoen)
< 50 1 2
=> 50 en < 200 2 4
=> 200 < 1000 5 10
=> 1000 10 20
In de begrotingsstaat zijn de wijzigingen op de begrotingsstaat van het jaar 
2022 voor de begroting van het ministerie van VWS (XVI) opgenomen. Deze 
dient ter autorisatie van de mutaties in de verplichtingen, uitgaven en 
ontvangsten in de Slotwet.
Ten opzichte van de tweede suppletoire begroting 2022 ontstaat 
samengevat het volgende beeld:
A. Verplichtingen
Het totaal van de bijgestelde verplichtingen is minus € 16,5 miljard.
B. Uitgaven
Het totaal van de bijgestelde uitgaven is minus € 493,4 miljoen.
C. Ontvangsten
Het totaal van de bijgestelde ontvangsten is € 638,9 miljoen.
De mutaties uit de Slotwet 2022 leiden tot een verplichtingenbudget van 
€ 31,7 miljard, een uitgavenbudget van € 31,4 miljard in 2022 en een 
ontvangstenbudget van € 1,3 miljard.
2 Beleidsartikelen
2.1 Artikel 1 Volksgezondheid
Verplichtingen
De € 356 miljoen lagere verplichtingen betreft voornamelijk reeds eerder 
gemelde verplichtingen in de Veegbrief 2022 (Kamerstukken II 2021/22, 
36200 XVI, nr. 192). Er is zowel sprake van opwaartse- als neerwaartse 
bijstellingen ten aanzien van de verplichtingenruimte (die volgt uit lager 
kasbeslag of het aangaan van verplichtingen voor de uitvoering 2023). Op 
dit artikel vindt een ophoging van de verplichtingenruimte plaats van 
ongeveer € 100 miljoen. Dit betreft een technische correctie waarbij de 
verplichtingenruimte gelijk wordt getrokken met het kasbudget. Daarnaast 
wordt de verplichtingenruimte 2022 opgehoogd met € 94,7 miljoen in 
verband met het vastleggen van een opdracht aan het RIVM voor de 
uitvoering van COVID-programma’s in 2022. In het kader van de 
goedkeuring van het jaarplan NVWA 2023 en het aangaan van de 
Tweede Kamer, vergaderjaar 2022–2023, 36 360 XVI, nr. 4
