1 
 
  
> Retouradres Postbus 20301 2500 EH  Den Haag 
 
Directie Wetgeving en 
 
Juridische Zaken 
Aan de Voorzitter van de Tweede Kamer 
Sector Privaatrecht 
  
der Staten-Generaal 
Turfmarkt 147 
Postbus 20018  
2511 DP  Den Haag 
Postbus 20301 
2500 EA  DEN HAAG 
2500 EH  Den Haag 
 
www.rijksoverheid.nl/jenv 
  
 
  
Ons kenmerk 
4654160 
  
Bij beantwoording de datum 
 
en ons kenmerk vermelden. 
Wilt u slechts één zaak in uw 
brief behandelen. 
Datum 22 mei 2023 
 
Onderwerp Reactie op commissieverzoek brief Universiteit Leiden inzake 
 
Auteurswet BES 
 
 
Bij brief d.d. 30 maart 2023 heeft de vaste commissie voor Justitie en Veiligheid 
verzocht om een reactie op de brief d.d. 9 maart 2023 van prof. mr. D.J.G. Visser 
aan de voornoemde commissie en de vaste commissie voor Onderwijs, Cultuur en 
Wetenschap. Met deze brief voldoe ik, mede namens de Staatssecretaris van 
Onderwijs, Cultuur en Wetenschap, graag aan dat verzoek. 
 
Prof. mr. D.J.G. Visser reageert met zijn brief op een eerdere ongedateerde brief 
van Knowledge Rights 21 aan de vaste commissie voor Onderwijs, Cultuur en 
Wetenschap. Knowledge Rights 21 omschrijft zichzelf in die brief als een 
internationaal programma ter versterking van het recht op kennis door daarvoor 
benodigde veranderingen in wetgeving en de dagelijkse praktijk te 
bewerkstelligen. Knowledge Rights 21 vraagt onderzoek te entameren naar 
aanpassing van de Auteurswet BES, omdat die wet de toegang tot informatie, 
kennis en cultuur op Bonaire, Sint Eustatius en Saba zou belemmeren.  
 
Volgens prof. mr. D.J.G. Visser is dergelijk onderzoek onnodig, omdat er hem 
geen enkel voorbeeld bekend is waarin de toepassing van de Auteurswet BES in 
de praktijk problemen oplevert. Hij wijst er terecht op dat de Auteurswet BES, 
anders dan Knowledge Rights 21 beweert, helemaal niet in de weg staat aan 
verspreiding van overheidspublicaties. Sterker nog, artikel 11 lid 2 van de 
Auteurswet BES biedt daarvoor zelfs meer ruimte dan het equivalente artikel 15b 
van de Nederlandse Auteurswet. Verder gaat Knowledge Rights 21 eraan voorbij, 
aldus prof. mr. D.J.G. Visser, dat op Bonaire, Sint Eustatius en Saba zo nodig 
afspraken mogelijk zijn over het gebruik van auteursrechtelijk beschermde 
werken. Tot slot zouden bij een discussie over aanpassing van de Auteurswet BES 
ook andere bepalingen kunnen worden betrokken waarvan de aanpassing zou 
kunnen leiden tot extra verplichtingen en heffingen die de BES onwelgevallig zijn.  
 
 
 
 
 
 
 
  
 Pagina 1 van 2
