Onze referentie 
o strategisch personeelsbeleid aan te scherpen, waarbij 
37564300 
professionalisering van docenten centraler staat; 
o deelname peilingsonderzoeken te verplichten in het funderend 
onderwijs en het gebruik van leerlingvolgsystemen in het 
voortgezet onderwijs te verplichten. 
 Leraren, lerarenopleiders, vakdidactici en curriculumdeskundigen hebben 
de eerste conceptkerndoelen voor taal en rekenen opgeleverd om een 
14
duidelijkere opdracht voor scholen te kunnen geven. 
 
Dit is een voortvarende start, maar we zijn er nog lang niet. Het Masterplan geeft 
scholen vanwege de hoge nood al op korte termijn focus, urgentie en extra 
mogelijkheden, maar is nadrukkelijk een meerjarenprogramma met structurele 
financiering voor het onderwijsveld. Daarbij is het doel om scholen zo concreet 
mogelijk te helpen.  
 
Basisteams geven concrete hulp aan scholen 
Voor die concrete hulp zorgen de basisteams, zij helpen scholen met het 
verbeteren van de basisvaardigheden.  
 
Dit werpt zijn vruchten af. Het afgelopen half jaar zijn door OCW scholen – die om 
hulp gevraagd hadden – bezocht en is geïnventariseerd welke hulp zij nodig 
hebben om de basisvaardigheden te verbeteren. Met de scholen is er eerst een 
intake en  daarna volgt een schoolbezoek. Tijdens die bezoeken werden de vragen 
en wensen van de scholen aangescherpt. Daarna wordt per school een basisteam, 
van partijen die concrete hulp kunnen bieden op school, op maat samengesteld 
met zoveel mogelijk publieke partijen. 
 
Zo zien we dat veel scholen aan de gang zijn met taalbeleid en het verbeteren 
van het rekenonderwijs. Andere scholen vragen hulp op het ontwikkelen van een 
doorlopende leerlijn burgerschap die past bij de visie van de school. Ook willen 
veel scholen aan de slag met digitale geletterdheid maar weten ze nog niet zo 
goed hoe. De basisteams helpen scholen deze thema’s op te pakken. Daarbij is 
vooral de hulp van publieke partijen als het Freudenthal Instituut, Kennisnet en 
het Expertisepunt Burgerschap van groot belang. Zo kunnen de basisteams de 
scholen helpen met betrouwbare informatie, concrete hulp en ondersteuning 
zodat de docenten en schoolleiders ontlast kunnen worden en hun primaire taak 
beter uit kunnen voeren. 
 
Voorbeelden hulp van basisteams 
De basisteams zijn inmiddels bij 120 scholen aan de slag, waarbij bij elke school wordt 
besproken wat de behoefte is en welke hulp de meeste impact kan maken. Zo gingen de 
onderwijscoördinatoren op bezoek bij een bassischool in Utrecht. Tijdens het overleg waren 
naast de directeur en de intern begeleider (IB’er) ook de onder- en bovenbouwcoördinator, 
de adjunct-directeur en de hoogbegaafdheidsspecialist aanwezig. De school had behoefte 
aan ondersteuning bij NT2, de wens om themagericht te werken in het taalonderwijs, wilde 
zich oriënteren op nieuwe methodes voor taal (technisch lezen, begrijpend lezen, spelling, 
schrijfonderwijs), de wens voor een bibliotheek op school, en behoefte aan 
professionalisering van leerkrachten. Ook rees de vraag of de school wel genoeg digitaal 
onderwijs aanbood en hoe ze daar het beste mee om konden gaan.  
 
                                                 
14
 Kamerstukken II, 2022-23, 31293, nr. 658. 
 
 Pagina 9 van 20
