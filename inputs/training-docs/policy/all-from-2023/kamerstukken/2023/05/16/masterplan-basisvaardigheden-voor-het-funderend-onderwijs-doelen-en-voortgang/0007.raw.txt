Onze referentie 
Verminderen van toetsdruk voor leerlingen 
37564300 
Het is niet de bedoeling dat leerlingen van de ene toets naar de andere toets 
gaan, enkel om ons inzicht te bieden in de voortgang op onze doelen. Ik maak 
voor de doelen en streefwaarden van het Masterplan daarom gebruik van 
bestaande toetsen, zoals de doorstroomtoetsen en toetsen verbonden aan een 
leerlingvolgsysteem in het primair onderwijs. Ook de extra peilingsonderzoeken 
en de verplichting van een leerlingvolgsysteem in de onderbouw van het 
voortgezet onderwijs, maatregelen die ik eerder heb aangekondigd, dragen 
hieraan bij. Ik ben momenteel in gesprek met het onderwijsveld, toetsaanbieders 
en het CvtE over het verminderen van toetsdruk bij leerlingen en zal hier in de 
vierde voortgangsrapportage van het NP Onderwijs nader op ingaan. Ik wil hierbij 
alvast benadrukken dat ik ook van scholen wil vragen om heel nadrukkelijk stil te 
staan bij het feit dat toetsen altijd een middel moeten zijn en geen doel op zich.    
 
Beleidsdoelen gelden niet voor individuele scholen 
Op sommige vlakken ligt er beslist een grote uitdaging om de doelen te halen. Ze 
vragen dan ook om een collectieve inspanning van OCW, scholen, leraren en 
andere partijen in het onderwijs. Ik ben mij bewust van deze uitdaging, maar ik 
heb ook grote verwachtingen van wat er met een gerichte inzet op de 
basisvaardigheden bereikt kan worden. Wel wil ik opmerken dat beleidsdoelen 
geen doelen zijn voor individuele scholen. Scholen zijn zelf aan zet om te bepalen 
12
wat realistische doelen zijn in hun situatie. De inspectie beoordeelt uiteindelijk 
de kwaliteit van het onderwijs op scholen. In het tweede deel van deze brief ga ik 
hier verder op in. De beleidsdoelen helpen uw Kamer en mij om het goede 
gesprek te voeren over beleidsmaatregelen â€“ het Masterplan - en het effect 
hiervan. Hoe ik de komende periode de voortgang op de beleidsdoelen volg, licht 
ik in het tweede deel van deze brief toe. 
 
 
Basis ook zoveel mogelijk op orde in het speciaal basisonderwijs, (voortgezet) 
speciaal onderwijs en praktijkonderwijs 
De beleidsdoelen die ik in deze brief toelicht, gelden voor het basisonderwijs, 
vmbo, havo en vwo. Dit betekent niet dat ik geen ambities heb voor het speciaal 
basisonderwijs, (voortgezet) speciaal onderwijs en praktijkonderwijs. Die heb ik 
zeker wel. Er gelden voor deze scholen duidelijke doelen op school- en 
leerlingniveau. Zo geldt in het praktijkonderwijs een inspanningsverplichting om 
leerlingen het referentieniveau 1F te laten bereiken. Voor leerlingen die kunnen 
doorstromen naar het vervolgonderwijs is het zinvol als ook niveau 2F op 
13
onderdelen wordt behaald. Ik vind het belangrijk dat ook voor deze leerlingen 
de komende periode de basis zoveel mogelijk op orde komt. En dat de lat zo hoog 
ligt als past bij een individuele leerling. Ik volg de voortgang van de 
basisvaardigheden in deze sectoren via het uitgebreide monitorings- en 
evaluatieprogramma van het Masterplan. Dat geldt ook voor de implementatie 
van maatregelen uit het Masterplan op deze scholen. Zo volg ik of voor deze 
leerlingen de basisvaardigheden de komende periode aantoonbaar verbeteren. 
 
Verhouding tot internationale peilingen  
Iedereen kent de berichten dat Nederland slechter scoort op de internationale 
ranglijst van PISA. De dalende positie van Nederland op deze ranglijst houd ik in 
de gaten, want het is een teken dat Nederlandse leerlingen mogelijk niet de juiste 
                                                 
12
 Zie daarvoor bijvoorbeeld deze handreiking van de PO-Raad: https://www.poraad.nl/kind-
onderwijs/onderwijskwaliteit/stap-voor-stap-naar-schooleigen-doelen  
13
 Zie bijvoorbeeld https://www.slo.nl/@4462/passende-7/  
 
 Pagina 7 van 20
