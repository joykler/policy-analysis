Onze referentie 
ontwikkel ik daarvoor een indicator om op basis van prestaties van scholen op 
37564300 
basisvaardigheden de structurele financiering toe te bedelen aan de scholen die 
het het hardst nodig hebben 
 
22
Zoals aangegeven in de kabinetsreactie IBO zal ik voor het gesprek over de 
lumpsum in kaart brengen welke alternatieven dan wel verbeteringen mogelijk 
zijn in de manier waarop we de middelen nu verdelen. Ik werk voorstellen uit 
waarmee ik beoog dat middelen meer gericht worden verdeeld en beter in de klas 
landen. Ik wil er daarbij ook voor zorgen dat de verdeling van de bekostiging 
goed aansluit bij de financieringsbehoefte van scholen en de onderwijsbehoeften 
van hun leerlingen. In de eerste helft van 2024 kom ik met concrete maatregelen 
om samen met uw Kamer stappen te zetten op deze terreinen. Ik streef ernaar 
om op dat moment ook helderheid te geven over hoeveel geld beschikbaar is voor 
scholen vanuit het Masterplan basisvaardigheden. 
 
Met dit financiële instrument kunnen voorwaarden worden gesteld om een goede 
besteding van de middelen te waarborgen. Daarnaast biedt het instrument het 
voordeel dat scholen geen aanvraag hoeven in te dienen om de middelen te 
ontvangen, al betekent dit wel extra verantwoordingslasten. Op dit moment werk 
ik aan een wetswijziging om dit financieringsinstrument mogelijk te maken. Naar 
verwachting wordt het wetsvoorstel in het voorjaar van 2024 aan uw Kamer 
aangeboden. Per 2026 is dit instrument daarmee beschikbaar om de middelen 
structureel aan scholen toe te kennen.  
 
Tot die tijd krijgen scholen extra middelen en hulp voor basisvaardigheden via de 
subsidieregeling ‘Verbetering basisvaardigheden’. Ik heb uw Kamer eerder 
geïnformeerd over de verbeteringen in deze regeling, zoals een verlenging van de 
termijn van 1 naar 2 jaar, een steviger verantwoordingsregime en het selecteren 
van scholen op basis van een objectieve CBS-indicator die aangeeft welke scholen 
de hulp het meeste nodig hebben. Er is grote belangstelling geweest voor de twee 
subsidieregelingen verbetering basisvaardigheden 2023 die van medio maart tot 
en met medio april hebben open gestaan. Er zijn in totaal 5.416 aanvragen 
geweest, waarvan 88 van de 95 prioriteitsscholen (scholen die als onvoldoende of 
zeer zwak beoordeeld zijn op 1 september 2022 en 1 februari 2023 door de 
inspectie) en 5.328 van alle overige scholen. In totaal is er subsidie toegekend 
aan 2.203 overige scholen, waarmee 590.000 leerlingen worden bereikt en 88 
prioriteitsscholen waarmee bijna 28.000 leerlingen worden bereikt. Met een 
wijzigingsregeling ga ik de (beperkte) resterende middelen uit het eerste 
aanvraagtijdvak voor prioriteitsscholen toevoegen aan het tweede 
aanvraagtijdvak van 1 september tot en met 15 september. 
 
Op 21 april hebben we alle aanvragers geïnformeerd over de uitkomt van hun 
subsidieaanvraag. Er was aanvankelijk bij Dus-I iets misgegaan in de uitvoering 
van de rankingssystematiek op basis van de CBS-indicator voor 
onderwijsachterstanden en CUMI-scores. In plaats van de CBS-indicator te 
berekenen per leerling en het aandeel CUMI-leerlingen per vestiging, is gekeken 
naar de CBS-indicator en CUMI-leerlingen per vestiging. Hierdoor was de uitkomst 
voor een klein gedeelte van de aanvragen niet kloppend. Voor 213 aanvragers 
betekende dit dat het positieve besluit is omgezet naar een negatief besluit en 
konden 889 aanvragers – veelal kleinere scholen – toch nog worden toegekend. 
De aanvragers zijn op 26 april allemaal opnieuw geïnformeerd over de uitkomst 
                                                 
22
 PM Kamerstuk toevoegen 
 
 Pagina 19 van 20
