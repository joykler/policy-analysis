Onze referentie 
A) Duidelijke opdracht aan het funderend onderwijs  
37564300 
Alles begint met heldere doelen voor het onderwijs; voor leerlingen, voor scholen 
en voor onszelf om de voortgang te monitoren en gericht bij te sturen, waar 
nodig. Op de concretisering en uitwerking van de beleidsdoelen ben ik in het 
eerste deel van deze brief uitgebreid ingegaan. Zij bieden ons inzicht in de 
resultaten van het Masterplan op stelselniveau en helpen uw Kamer en mijzelf om 
het gesprek hierover te voeren. De opdracht voor leerlingen ligt vast in onze 
kerndoelen, en die van scholen in de toezichteisen van de Inspectie. Hieronder 
schets ik de belangrijkste vorderingen met betrekking tot de ontwikkeling van de 
doelen en eisen die gaan gelden voor leerlingen en scholen. 
 
De eerste heldere, ambitieuze doelen zijn opgeleverd  
Op dit moment wordt het curriculum voor de basisvaardigheden geconcretiseerd 
15
en bijgesteld. Dat betekent het volgende tijdpad: 
o In de zomer van 2023 zullen de conceptkerndoelen Nederlands en 
rekenen/wiskunde worden opgeleverd.  
o In 2024 worden de conceptexamenprogramma’s Nederlands en wiskunde 
(havo/vwo) opgeleverd. Na oplevering start het testen van de wijzigingen op 
scholen. Dat begint met wiskunde vmbo in de zomer van 2023. De rest volgt 
op volgorde van oplevering.  
o Bij positieve ervaringen worden de kerndoelen en examenprogramma’s 
definitief in wet- en regelgeving verankerd. Parallel aan het juridische traject 
wordt het implementatieproces voor scholen in werking gezet, zodat zo snel 
mogelijk alle scholen met hun leerlingen toewerken naar de nieuwe doelen en 
er dus een nieuwe generatie ontstaat met goede basisvaardigheden. Details 
over het testen en implementeren van het bijgestelde curriculum volgen in de 
voortgangsrapportage curriculum na de zomer van 2023. 
 
Specifiek voor wiskunde vmbo ligt er al een examenprogramma. Eind 2022 heeft 
de door OCW ingestelde vakvernieuwingscommissie wiskunde vmbo 
conceptexamenprogramma’s opgeleverd voor twee wiskundevakken in het vmbo: 
wiskunde 1,2 voor de vmbo-leerlingen die nu het vak wiskunde in hun 
examenpakket hebben, en wiskunde 1 dat volgens de commissie door alle andere 
vmbo-leerlingen gevolgd zou moeten worden. Wiskunde 1,2 is in feite een 
actualisatie van het huidige vak wiskunde, terwijl wiskunde 1 een geheel nieuw 
vak zou zijn.  
 
Aangezien de vakvernieuwingscommissie wiskunde vmbo heeft voorgesteld om 
ook wiskunde 1 centraal te examineren (evenals wiskunde 1,2), is het nodig om 
voor beide vakken syllabi op te stellen. Met de specificaties in deze syllabi biedt 
het College voor Toetsen en Examens (CvTE) docenten een wettelijke leidraad 
waarmee zij hun kandidaten op het centraal examen kunnen voorbereiden. 
Daarom heeft OCW aan het CvTE de opdracht gegeven om medio 2023 te starten 
met de ontwikkeling van syllabi voor wiskunde 1 en wiskunde 1,2, zodat in 
schooljaar 2024/2025 gestart kan worden met het beproeven van de 
examenprogramma’s in de praktijk.  
 
Aanscherping op basisvaardigheden 
Op dit moment doet de inspectie aanpassingen aan haar  onderzoekskaders  , 
waaronder het toevoegen van een aparte standaard voor basisvaardigheden, 
                                                 
15
 Kamerstukken II, 2022-23, 31293, nr. 658. 
 
 
 Pagina 11 van 20
