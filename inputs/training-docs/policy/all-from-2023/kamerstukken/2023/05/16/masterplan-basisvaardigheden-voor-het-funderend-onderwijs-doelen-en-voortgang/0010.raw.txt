Onze referentie 
De onderwijscoördinator kon de school helpen door onder andere de Bibliotheek op School 
37564300 
en het Expertisepunt Burgerschap in te schakelen. Daarnaast adviseerde de 
onderwijscoördinator om de IB-er en een leerkracht een nieuwkomersopleiding te laten 
volgen en een taalcoördinator op te leiden. Ook werd voor de hoogbegaafdheidsspecialist 
een opleiding gezocht voor het begeleiden van hoogbegaafde kinderen.  
 
In het voortgezet onderwijs worden soortgelijke acties ondernomen. Een 
onderwijscoördinator bezocht een school waar ze praktijkonderwijs tot vwo aanbieden. De 
school wil de begeleiding van leerlingen met taal- en/of rekenachterstanden verbeteren per 
instroomniveau, een stimulerende leesomgeving creëren en focus aanbrengen op de 
basisvaardigheid burgerschap. Het docententeam is enthousiast: de gewenste interventies 
worden uitgevoerd door betrokken en gedreven docenten die zich samen verantwoordelijk 
voelen voor het succes en verbeteren van de school. Voor het basisteam van deze school 
heeft de onderwijscoördinator voor de leesvraagstukken Stichting Lezen en De Bibliotheek 
op School geadviseerd. Daarnaast gaat de school, voor professionalisering, een aantal 
docenten de ruimte bieden om de master Leren & Innoveren te volgen, die in samenwerking 
met de Hogeschool van Amsterdam is ontwikkeld. 
 
Rekenen en wiskunde is ook een basisvaardigheid die bij veel scholen hulpvragen oproept. 
Veel scholen gaan, in het kader van professionalisering, deelnemen aan een conferentie 
over vakoverstijgend rekenen. Deze conferentie is, mede op initiatief van de 
onderwijscoördinatoren, georganiseerd door het Freudenthal Instituut van de Universiteit 
Utrecht. Leraren van verschillende vakgebieden waar rekenen een rol speelt zijn uitgedaagd 
en gestimuleerd om rekenvraagstukken vakoverstijgend en eenduidig te onderwijzen. 
 
Op een andere school kon tijd vrijgespeeld worden om in kaart te brengen welke leerlingen 
vertragingen in het rekenonderwijs hebben. Er is in deze school per leerling ongeveer een 
uur extra tijd genomen om te diagnosticeren wat er aan de hand is en wat er aan gedaan 
kan worden. Op dezelfde school waren de NP Onderwijsgelden al besteed en zorgde de 
subsidie ‘Verbetering basisvaardigheden’ voor een continuering in de financiering om 
klassen voor het rekenonderwijs te verkleinen. 
 
Bij een school in het speciaal onderwijs was er behoefte aan ontwikkeling op burgerschap. 
We hebben gezien bij een van de scholen dat er ingezet kon worden op het pedagogisch 
klimaat om vanuit daar te werken aan burgerschap. Deze school heeft de subsidie ook 
ingezet om binnen de stichting meer de samenwerking op te zoeken op het ontwikkelen van 
de basisvaardigheden.  
 
Over het algemeen is de systematiek van werken met de basisteams een opbrengst op 
zichzelf. Het legt de verantwoordelijkheid bij de school om te om een gericht plan te 
ontwikkelen binnen de school , te verantwoorden over wat ze doen en het zet daarom aan 
tot actieve bewustwording over hoe het geld ingezet wordt en verbetert daarmee de 
kwaliteit van de verandering. 
 
 
Kortom, ik merk dat er ontzettend veel enthousiasme is bij scholen. Ik wil er alles 
aan doen om dit enthousiasme vast te houden. Hieronder schets ik per pijler 
welke beweging er op scholen heeft plaatsgevonden en welke vervolgstappen ik 
daarbij zet.  
 
Pijlers van het Masterplan 
 
 
 Pagina 10 van 20
