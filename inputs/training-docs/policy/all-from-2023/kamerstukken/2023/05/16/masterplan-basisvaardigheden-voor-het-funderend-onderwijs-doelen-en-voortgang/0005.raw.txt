Onze referentie 
 
37564300 
Bij alle leerlingen in het basisonderwijs die doorstromen naar vmbo-t, havo of 
vwo is aan het einde van het schooljaar 2027/2028 de aansluiting op orde. Dit 
geldt ook voor alle vo-leerlingen die doorstromen naar het hoger onderwijs. 
 
 
Tussendoelen na één jaar en na drie jaar 
 
Voor leerlingen, ouders en scholen is het belangrijk dat we ons niet blind staren 
op een doel dat ver in de toekomst ligt. Ook tussentijds moeten we kritisch volgen 
hoe het gaat met het Masterplan en met de prestaties van leerlingen. Dat doe ik 
niet alleen door de intensieve monitoring en evaluatie rond het Masterplan, maar 
ook door tussentijdse doelen te stellen. Dat doe ik na één jaar en na drie jaar. Zo 
is voor iedereen duidelijk wat we wanneer verwachten en kunnen we de 
voortgang van het Masterplan intensief en op passende momenten volgen. De 
tussendoelen bieden ook ruimte om tussentijds bij te sturen, om ons 
instrumentarium aan te passen of de doelen bij te stellen. 
 
Over één jaar is er een trendbreuk bij scholen die subsidie krijgen 
Met de subsidieregeling ‘Verbetering basisvaardigheden’ ondersteun ik scholen bij 
het verbeteren van de basisvaardigheden. Scholen zetten bewezen effectieve 
interventies in, zoals extra instructie en onderwijstijd voor leerlingen of werken 
aan professionalisering van personeel. Ook is er voor een deel van de scholen 
ondersteuning door een basisteam. Ik verwacht dat dit op korte termijn al de 
eerste successen oplevert op de deelnemende scholen.  
 
11
Op de circa 650 scholen die gebruik maken van de eerste tranche van de 
subsidieregeling verwacht ik daarom aan het einde van het schooljaar 2023/2024 
– wanneer zij het subsidiebedrag hebben besteed - een trendbreuk te zien. Dit 
betekent concreet dat op al deze scholen sprake is van een verbetering van de 
prestaties op taal en rekenen ten opzichte van de prestaties voor de start van de 
subsidieregeling. Hoe groot die verbetering is, hangt af van het vertrekpunt van 
de school. Ik streef daarom niet naar een concreet percentage, maar naar een 
verbetering op alle deelnemende scholen. Ook bij de scholen die gebruik maken 
van de tweede tranche van de subsidieregeling verwacht ik dit te zien. 
                                                 
11
 Deze scholen ontvangen subsidie voor het schooljaar 2022/2023 en een deel van het schooljaar 2023/2024, tot 
en met 31 januari 2024. 
 
 Pagina 5 van 20
