>Retouradres Postbus 16375 2500 BJ Den Haag  
 
Voortgezet Onderwijs 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
Contactpersoon 
 
Onze referentie 
37564300 
 
 
Datum 16 mei 2023 
Betreft Masterplan basisvaardigheden voor het funderend onderwijs: doelen en 
 voortgang 
 
 
 
 
Goed kunnen lezen, schrijven, rekenen en een goede beheersing van digitale  
geletterdheid en burgerschap zijn voorwaarden om volwaardig mee te kunnen 
doen. Kinderen en jongeren hebben deze basisvaardigheden nodig om andere 
schoolvakken succesvol te kunnen volgen, om klaar te zijn voor het 
vervolgonderwijs en de samenleving. De beheersing van de basisvaardigheden is 
voor veel leerlingen momenteel onvoldoende en bovendien de afgelopen jaren 
1
achteruit gegaan. Daarom heb ik in het voorjaar van 2022 het Masterplan 
basisvaardigheden gepresenteerd. Dit is een breed en ambitieus programma, 
waarmee ik in deze brief aangeef dat het doel is dat over vijf jaar alle leerlingen 
de basis beheersen om goed mee te kunnen doen in de samenleving. En voor 
leerlingen die meer aankunnen, leggen we deze lat hoger. Ik ben doordrongen 
van de beweging die we bij scholen in gang hebben gezet om gerichter te werken 
aan de basisvaardigheden. De urgentie en het belang voor leerlingen is groot. Het 
is zaak om dit de komende jaren vol te houden en verder uit te bouwen. Voor een 
duurzame verbetering van basisvaardigheden is een langjarige aanpak 
noodzakelijk, zoals ook de Staat van het Onderwijs recent schetste.   
 
Deze brief is tweeledig. Allereerst presenteer ik uw Kamer de uitwerking van de 
doelen en streefwaarden voor het Masterplan basisvaardigheden. Hiermee voldoe 
ik aan de eerdere toezeggingen over heldere doelen voor het Masterplan. In het 
tweede deel van de brief zal ik ingaan op de voortgang en de uitvoering van het 
Masterplan.  
 
Deel 1 - Beleidsdoelen Masterplan basisvaardigheden 
 
Mijn ambitie en die van het kabinet is steeds helder geweest: we streven naar 
een zichtbare verbetering van de basisvaardigheden. Om goed te sturen op de 
voortgang en de juiste maatregelen te nemen, is het echter nodig om preciezer te 
zijn over wat ik wil bereiken. Door uw Kamer en de Algemene Rekenkamer is ook 
2
gevraagd om die concretisering, en dat is terecht.  
                                                 
1
 Kamerstukken II, 2022, 31293-620. 
2
 Zie bijvoorbeeld: Motie De Hoop d.d. 1 feb. 2023, Kamerstukken 2022/2023, nr. 657 
 Pagina 1 van 20
