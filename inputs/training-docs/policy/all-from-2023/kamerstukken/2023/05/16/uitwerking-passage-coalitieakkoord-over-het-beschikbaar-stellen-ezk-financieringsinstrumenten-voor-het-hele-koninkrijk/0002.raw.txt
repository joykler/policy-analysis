Directoraat-generaal 
 
Bedrijfsleven & Innovatie 
 
 
 
 
 
Ons kenmerk 
 
DGBI / 27193649 
 
Voor deze werkwijze is gekozen omdat door de autonome status van de CAS-
landen binnen het Koninkrijk, Nederlandse wetgeving niet zomaar van toepassing 
kan worden verklaard op deze Landen. Dit betekent dat een directe openstelling 
van de EZK-instrumenten voor de CAS-landen helaas niet mogelijk is. U bent daar 
1
al eerder over geïnformeerd. Daarnaast sluiten de genoemde EZK-instrumenten 
inhoudelijk niet volledig aan bij de situatie in de CAS-landen. Het is daarom 
noodzakelijk om een passend instrumentarium te ontwikkelen met vergelijkbare 
doelstellingen als voor de Nederlandse instrumenten.  
 
Vanwege de juridische grondslag en specifieke taken ten aanzien van de CAS-
landen zal de verantwoordelijkheid voor de besteding van de middelen primair bij 
de staatssecretaris van BZK liggen. Vanwege de expertise van het ministerie van 
EZK op het gebied van de bovengenoemde regelingen, zal dit ministerie betrokken 
zijn bij de besteding van de middelen die worden overgeheveld, dus bij de 
uitwerking van de beoogde aanpak. Als mede fondsbeheerder van het Nationaal 
Groeifonds (NGF), is het ministerie van Financiën betrokken bij de besteding ten 
aanzien van het investeringsprogramma met NGF-gelden. De Rijksdienst voor 
Ondernemend Nederland (RVO) zal BZK en EZK ondersteunen bij het vormgeven 
van de programma’s en/of regelingen.  
Met de beoogde investeringen levert het kabinet een bijdrage aan het versterken 
van de samenwerking binnen het Koninkrijk. De investeringen moeten ertoe 
leiden dat de economische structuur wordt versterkt, de financieel-economische 
zelfstandigheid van de eilanden toeneemt, de energietransitie versnelt en de 
levensstandaard en werkgelegenheid verbetert. Bij de uitwerking zal de 
uitvoerbaarheid en rechtmatigheid van de bestedingen een belangrijke plaats 
innemen. Daarnaast is het van belang om aan te sluiten bij bestaand beleid, zoals 
de Landspakketten, Onderlinge Regelingen en de nationale beleidsambities en 
strategieën van de Landen. Bij dit alles mogen de politiek-bestuurlijke 
verhoudingen binnen het Koninkrijk niet uit het oog worden verloren. 
 
Nationaal Groeifonds 
Zoals hierboven gemeld is openstelling van het NGF juridisch niet mogelijk voor 
de CAS-landen. Daarnaast is de opzet van het NGF, dat bedoeld is voor de 
versterking van de economische structuur van Nederland, niet passend bij de 
economische situatie in de CAS-landen. De Nederlandse economie is immers veel 
2
groter en gediversifieerder dan de economieën van de SIDS -landen Curaçao, 
Aruba en Sint Maarten.  
Met de eerdergenoemde Landspakketten wordt beoogd de economische structuur 
van de CAS-landen via structurele hervormingen te versterken. Met gerichte 
investeringen wordt beoogd het duurzaam verdienvermogen verder te 
verstevigen. In dit kader zal er een apart investeringsprogramma worden opgezet 
waarvoor middelen worden vrijgemaakt uit het NGF. Dit programma zal gericht 
zijn op het zo effectief mogelijk versterken van het duurzaam verdienvermogen 
van de CAS-landen. Op basis van een analyse van diverse onderzoeksrapporten 
 
1
 Kamerstuk 35925-XIX nr. 7 
2
 Small Island Development States 
 
 Pagina 2 van 6
