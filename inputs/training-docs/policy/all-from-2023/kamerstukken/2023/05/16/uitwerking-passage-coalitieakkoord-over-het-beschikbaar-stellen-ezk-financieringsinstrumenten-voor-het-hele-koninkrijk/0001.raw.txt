> Retouradres Postbus 20401 2500 EK Den Haag 
 
Directoraat-generaal 
 
 
Bedrijfsleven & Innovatie 
 
De Voorzitter van de Tweede Kamer  
 
der Staten-Generaal  
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 16 mei 2023 
Ons kenmerk  
DGBI / 27193649 
Betreft Uitwerking passage coalitieakkoord over het beschikbaar stellen EZK-
financieringsinstrumenten voor het hele Koninkrijk  
Geachte Voorzitter,  
 
Het Nederlandse kabinet hecht veel waarde aan het verder versterken van de 
samenwerking binnen het Koninkrijk. Dit vanuit de visie dat we in het Koninkrijk 
een verleden én een toekomst delen en dat we die toekomst samen vormgeven. 
In het coalitieakkoord heeft het kabinet hiertoe opgenomen dat “we rendabel 
[gaan] bijdragen aan de economische ontwikkeling van de Caribische landen door 
garantieregelingen van de Rijksdienst voor Ondernemend Nederland (RVO), het 
Nationaal Groeifonds en regelingen voor duurzame energieproductie (SDE++) 
open te stellen voor aanvragen uit het hele Koninkrijk.”  
 
In deze brief wordt, mede namens de minister van Financiën, de stand van zaken 
rond de drie trajecten nader toegelicht. Ook informeren wij u over onze inzet. Wij 
geven eerst aan hoe we voor Curaçao, Aruba en Sint Maarten (CAS-landen) 
staatkundig invulling geven aan de voornoemde passage in het coalitieakkoord. 
Daarna informeren wij u over hoe we per instrument vervolg geven aan de 
invulling van deze passage. Verder geeft deze brief invulling aan de toezegging 
van de staatssecretaris voor Koninkrijksrelaties en Digitalisering tijdens het 
Verzamel-commissiedebat BES op 13 april 2023 (kenmerk 202304158). De 
staatssecretaris heeft toegezegd om uw Kamer vóór de zomer nader te informeren 
over de toegang tot het Nationale Groeifonds en de SDE++, en de ondersteuning 
vanuit de Rijksoverheid bij de aanvragen vanuit Caribisch Nederland (CN, de 
eilanden Bonaire, Sint Eustatius en Saba).  
Tot slot geven we kort aan welke vervolgstappen de komende maanden zullen 
worden gezet.  
 
 
Wijze van invulling afspraken coalitieakkoord voor CAS-landen  
 
In plaats van openstelling van de drie instrumenten, zullen programma’s en/of 
regelingen worden uitgewerkt op basis van de ‘Kaderwet overige BZK-subsidies’. 
Hiertoe is het kabinet voornemens om met elk CAS-land een onderlinge regeling 
(in de zin van artikel 38, eerste lid, van het Statuut) overeen te komen waarin de 
kaders voor de beoogde investeringen zijn opgenomen. Hierbij zal ruimte zijn voor 
o.a. de verschillen tussen de structuur en omvang van de economieën van de drie 
Landen.   
 Pagina 1 van 6
