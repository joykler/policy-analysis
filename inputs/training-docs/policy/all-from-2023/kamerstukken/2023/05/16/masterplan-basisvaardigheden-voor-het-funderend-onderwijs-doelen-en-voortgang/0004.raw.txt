Onze referentie 
 
37564300 
Bij alle leerlingen in het basisonderwijs en het voortgezet onderwijs is aan het 
einde van het schooljaar 2027/2028 de basis op orde. 
 
 
Aansluiting op orde 
Voor veel leerlingen is de basis op orde niet voldoende. Zij kunnen meer aan. 
Voor deze leerlingen leg ik de lat daarom hoger. Ik streef er met het Masterplan 
daarom ook naar dat over vijf jaar – aan het einde van schooljaar 2027/2028 – 
de aansluiting op het vervolgonderwijs voor deze groep leerlingen op orde is (zie 
figuur).  
 
De stap die gezet moet worden om deze aansluiting op orde te krijgen, varieert 
per schooltype. Voor een goede aansluiting op het vervolgonderwijs is het 
belangrijk dat basisschoolleerlingen die doorstromen naar vmbo-t, havo of vwo 
8
minimaal het streefniveau 2F/1S beheersen. Inmiddels gaat zo’n driekwart van 
de leerlingen naar één van deze drie schooltypen. Het aandeel leerlingen dat het 
hiervoor nodige niveau beheerst, blijft echter achter. Dit zie ik vooral bij rekenen: 
vier op de tien basisschoolleerlingen beheerst aan het einde van groep 8 het 
streefniveau. Hetzelfde zie ik bij taalverzorging, waar nu zes op de tien leerlingen 
het streefniveau beheerst.  
 
Ook leerlingen die na het vo doorstromen naar het hoger onderwijs hebben niet 
voldoende aan de basis op orde: voor een goede aansluiting op het 
9
vervolgonderwijs is meer nodig dan het fundamentele niveau 2F. Hoe groot het 
gat is dat deze groep leerlingen moet dichten om tot de aansluiting op orde te 
komen, is op dit moment niet duidelijk. Er is onvoldoende zicht op het niveau 
10
waarop leerlingen aan het einde van het vo uitstromen. Ik werk daarom aan 
beter zicht hierop. Wel zie ik nu al dat veel leerlingen aan het einde van het 
tweede leerjaar nog grote stappen moeten zetten om aan het einde van het vo op 
de gewenste niveaus uit te stromen. Ook hier is dus een gat te dichten. 
 
                                                 
8
 O ver de drempels met taal en rekenen, Expertgroep Doorlopende Leerlijnen Taal en Rekenen, 2008. 
9
 A an het eind van het vo moeten leerlingen op het vmbo het referentieniveau 2F behalen, op de havo 3F en op 
het vwo 3F (rekenen) en 4F (taal). Voor aansluiting met het hoger onderwijs is daardoor minimaal 3F gewenst. 
10
 De eindexamens geven daar onvoldoende houvast voor. Wel beschik ik over lvs-gegevens, waarmee we zicht 
hebben op de vaardigheidsniveaus van leerlingen in de onderbouw. Deze gegevens gebruik ik om te herleiden 
hoe leerlingen aan het einde van het vo er voor staan, maar ik ben ook met onderzoekers en onderzoekspartijen 
in gesprek over een beter manier van meten. 
 
 Pagina 4 van 20
