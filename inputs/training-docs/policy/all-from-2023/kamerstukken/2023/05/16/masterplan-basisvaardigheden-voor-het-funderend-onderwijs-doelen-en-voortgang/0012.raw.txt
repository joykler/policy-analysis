Onze referentie 
besproken met veldpartijen (de Ringen). Dit is een stevige aanscherping in het 
37564300 
toezicht op het terrein van de basisvaardigheden. De onderzoekskaders worden 
begin juli aangeboden aan de Tweede Kamer zodat deze al volgend schooljaar 
van toepassing zijn op de scholen. 
 
Parallel hieraan werk ik aan een bredere herziening van de wettelijke eisen aan 
scholen, zodat – conform mijn ambitie uit de brief ‘Samen voor beter onderwijs, 
16
duidelijk over kwaliteit’ – de belangrijkste wettelijke eisen aan 
onderwijskwaliteit over vijf jaar met behulp van leraren, onderwijsveld en 
inspectie duidelijker zijn geformuleerd. Deze concretisering geeft richting en biedt 
houvast aan onderwijsprofessionals en draagt bij aan goed onderwijs. Op dit 
moment verken ik daarom welke wettelijke eisen duidelijker moeten en welke 
geschrapt kunnen worden, om ook te borgen dat scholen juist meer focus krijgen 
en geen stapeling van extra eisen. Dit geeft scholen ook de ruimte om het aantal 
onnodige toetsen te verminderen. Ik doe dit op basis van kennis en ervaring uit 
zowel de wetenschap, het toezicht en het onderwijsveld. Daarbij geef ik leraren, 
ouders, schoolleiders en besturen ook de gelegenheid om mee te denken vanuit 
de dagelijkse schoolpraktijk. Ter versterking van de basisvaardigheden, is het 
bijvoorbeeld een optie om scholen te verplichten om de keuzes die zijn gemaakt 
voor het taal- en rekenbeleid te onderbouwen op basis van de samenstelling en 
achtergrond van de leerlingen. Over de voortgang van de verschillende 
maatregelen die in gang zijn gezet voor de versterking van het toezicht, wordt uw 
Kamer dit najaar geïnformeerd.  
 
B) Basisblik, door monitoring en onderzoek  
 
Het Masterplan kan niet bestaan zonder goed zicht op de prestaties van 
leerlingen, zowel op stelsel-, als op school- en leerlingniveau. Daarom werk ik via 
verschillende trajecten aan het verbeteren en verstevigen van dit inzicht. 
 
Plan van aanpak monitoring en evaluatie Masterplan 
In het eerste deel van deze Kamerbrief informeerde ik u over de beleidsdoelen 
van het Masterplan. Wanneer we deze doelen behalen, betekent dat niet 
automatisch dat de maatregelen uit het Masterplan effectief zijn en de 
implementatie op scholen goed verloopt. Deze doelen gaan immers alleen over de 
prestaties van leerlingen op taal en rekenen. De indicatoren die daaraan 
verbonden zijn, bieden ons houvast, maar: ze vertellen ons niet het hele verhaal. 
Ik vind het belangrijk om zicht te hebben op de hele beweging die we met het 
Masterplan in gang zetten: met kwantitatieve data over prestaties en effecten, 
maar ook met andere cijfers en praktijkverhalen over wat wel en niet werkt. Ik 
heb daarom de afgelopen periode gewerkt aan een plan van aanpak voor de 
monitoring en evaluatie van het Masterplan. Het plan van aanpak omvat veel 
meer dan de bronnen en indicatoren die horen bij de doelen en streefwaarden, en 
biedt ons inzicht in de voortgang en resultaten van het Masterplan. Het plan van 
aanpak heb ik als bijlage bij deze brief toegevoegd.  
 
De onderzoeken die in dit verband worden uitgezet en de data die dit oplevert, 
helpen mij om tijdig bij te sturen en om de belemmeringen die scholen ervaren 
weg te kunnen nemen. In het plan van aanpak besteed ik ook aandacht aan de 
wijze waarop ik deze kennis toegankelijk en inzichtelijk maak voor 
onderwijsprofessionals. Zo zetten we ook een stap naar meer evidence informed 
                                                 
16
 Tweede Kamer, vergaderjaar 2022–2023, 31 293, nr. 652. 
 
 Pagina 12 van 20
