Onze referentie 
    
37564300 
 
 
Over vijf jaar: basis en aansluiting op het vervolgonderwijs op orde 
 
De basis op orde 
7
Veel leerlingen in de onderbouw van het vo halen de fundamentele niveaus voor 
taal en rekenen niet. Dit zie ik aan het einde van het tweede leerjaar vooral op 
het vmbo: zes op de tien vmbo-gt leerlingen haalt bijvoorbeeld nog niet het 
niveau waarmee zij uiteindelijk voldoende geletterd zijn voor deelname aan de 
maatschappij. Voldoende gecijferd is slechts zo’n 15% van deze leerlingen. Ik kan 
niet toekijken hoe een deel van deze leerlingen uiteindelijk het onderwijs zonder 
beheersing van deze vaardigheden verlaat. Zij hebben namelijk grote moeite met 
het invullen van formulieren, met solliciteren, het begrijpen van bijsluiters van 
medicijnen of met het omgaan met geld, tijd en maten. Ook de Inspectie van het 
Onderwijs schetste in de Staat van het Onderwijs onlangs hoe belangrijk deze 
vaardigheden voor leerlingen zijn. Als we de kinderen in Nederland dit fundament 
niet meegeven, werkt dit hun hele leven door. 
 
Ik streef er met het Masterplan daarom naar dat over vijf jaar – aan het einde 
van schooljaar 2027/2028 – de basis bij alle leerlingen op orde is. Wat de basis 
op orde is, hangt af van de fase in de leerloopbaan van een leerling (zie figuur). 
Aan het eind van het basisonderwijs is dit voor alle leerlingen minimaal het 
fundamentele niveau 1F. Voor leerlingen die doorstromen naar het vmbo-t, havo 
of vwo ligt deze lat hoger. Dit licht ik later in de volgende paragraaf toe. Niveau 
1F is een logische tussenstap naar het fundamentele niveau 2F dat leerlingen 
uiteindelijk moeten beheersen om voldoende geletterd en gecijferd te zijn voor 
deelname aan de maatschappij. Op sommige vlakken is het gat dat hiervoor moet 
worden gedicht groot, maar ik vind dat we in het belang van leerlingen niet met 
minder genoegen mogen nemen.  
 
 
 
                                                 
7
 De referentieniveaus Nederlandse taal en rekenen schrijven voor wat leerlingen moeten kennen en kunnen. A lle 
referentieniveaus samen vormen het referentiekader voor taal en rekenen. Om voldoende geletterd en gecijferd 
deel te kunnen nemen aan de samenleving is minimaal de beheersing van het referentieniveau 2F nodig 
(fundamentele niveau/basis op orde). De volgende niveaus gelden per onderwijstype: po (1F), vmbo en mbo 
1/2/3 (2F), havo en mbo-4 (3F) en vwo (rekenen: 3F en Nederlandse taal: 4F). Meer informatie over de 
referentieniveaus vindt u op: https://www.rijksoverheid.nl/onderwerpen/taal-en-rekenen/referentiekader-taal-
en-rekenen 
 
 Pagina 3 van 20
