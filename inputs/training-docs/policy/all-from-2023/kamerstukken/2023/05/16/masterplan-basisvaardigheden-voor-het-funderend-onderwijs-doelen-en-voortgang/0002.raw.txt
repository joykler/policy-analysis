3
Onze referentie 
Dit sluit bovendien aan op de recente constatering in het IBO dat het in het 
37564300 
funderend onderwijs te lang heeft ontbroken aan heldere beleidsdoelen. Hierdoor 
kan de Kamer onvoldoende controleren of doelen worden bereikt. Dit is 
onwenselijk. Ik heb daarom toegezegd de beleidsdoelen voor het Masterplan 
4
verder uit te werken.  
 
De afgelopen periode heb ik gesproken met wetenschappers, veldpartijen en 
leraren over beleidsdoelen en streefwaarden voor het Masterplan. Die gesprekken 
bevestigen hoe belangrijk het is om duidelijk te zijn over onze doelen en het 
tijdpad dat we hieraan verbinden. Zorg voor een duidelijk beeld waar je over vijf 
jaar wilt staan, is een van de gedeelde conclusies uit deze gesprekken. In deze 
gesprekken was ook veel consensus om ten aanzien van de doelen te beginnen 
5
met een focus op taal en rekenen. Ook over het gebruik van meerdere bronnen 
en indicatoren over de gehele leerloopbaan, waaronder de referentieniveaus aan 
6
het einde van het basisonderwijs, is consensus. Mede op basis van deze 
gesprekken heb ik de doelen voor het Masterplan geconcretiseerd. Daarmee zijn 
we er niet, maar er ligt zo wel een stevig bouwwerk waar we de komende periode 
verder aan kunnen bouwen.  
 
In deze brief zet ik eerst uiteen waar ik over vijf jaar met het Masterplan wil 
staan. We kunnen de uitdagingen die we via het Masterplan aanpakken namelijk 
niet binnen één of twee jaar oplossen. Ik zeg daar direct bij: de geformuleerde 
doelen zijn zeer ambitieus. Dit is ingegeven door de grote urgentie van het 
vraagstuk en het grote belang voor leerlingen om uiteindelijk goed mee te kunnen 
doen in de maatschappij en het vervolgonderwijs. Ik vind het echter ook 
belangrijk om realistisch te zijn. Binnen de tijdshorizon van vijf jaar heb ik 
daarom passende tussendoelen geformuleerd (zie figuur). Aan de hand van de 
tussendoelen zal ik steeds kritisch kijken of we op koers liggen en in hoeverre 
bijsturing in de plannen, de doelen of het tijdpad nodig is.  
 
 
 
 
 
 
 
 
 
 
 
 
 
 
Figuur: overzicht beleidsdoelen en tussendoelen Masterplan basisvaardigheden 
                                                 
3
 Koersen op kwaliteit en kansengelijkheid, IBO Sturing op Onderwijskwaliteit, op: 
https://www.rijksoverheid.nl/binaries/rijksoverheid/documenten/rapporten/2022/12/12/bijlage-rapport-koersen-
op-kwaliteit-en-kansengelijkheid-ibo-sturing-op-kwaliteit-van-onderwijs/bijlage-rapport-koersen-op-kwaliteit-en-
kansengelijkheid-ibo-sturing-op-kwaliteit-van-onderwijs.pdf  
4
 Kamerbrief voortgang Masterplan, d.d. 21 november 2022, Kamerstukken II 2022/2023, 31293, nr. 655. 
5
 Eind 2023 zal SLO de conceptkerndoelen voor burgerschap en digitale geletterdheid opleveren. Vervolgens 
kunnen we bepalen waar leerlingen staan en welk beleidsdoel we nastreven. Dit betekent niet dat ik in de 
tussentijd op mijn handen zit. Daarover kunt u lezen in het tweede deel van deze brief. Het zicht op de prestaties 
van leerlingen op beide vaardigheden wordt in ieder geval stevig uitgebreid, bijvoorbeeld via nationale en 
internationale peilingsonderzoeken. 
6
 Er is niet één enkele bron die dat inzicht biedt. Daarom gebruik ik meerdere bronnen. Samen bieden zij zicht op 
de ontwikkeling van de basisvaardigheden op meerdere momenten tijdens de schoolloopbaan van leerlingen. 
 
 Pagina 2 van 20
