Onze referentie 
van hun subsidieaanvraag. Ik vind het vervelend dat dit is gebeurd, maar het is 
37564300 
goed dat scholen na de eerste melding aan scholen op vrijdag 21 april al op 
woensdag 26 april duidelijkheid hebben gekregen over wel of geen toekenning.   
 
Tussen 1 september en 15 september 2023 start het tweede aanvraagtijdvak 
voor prioriteitsscholen (scholen die als onvoldoende of zeer zwak beoordeeld zijn 
op 1 augustus 2023). Daarbij heb ik eerder de ambitie uitgesproken om al deze 
scholen van financiële middelen en hulp van basisteams te voorzien. Zo helpen 
we scholen gerichter om de basisvaardigheden te verbeteren. 
 
Ik zal voor de overige scholen in 2024 een nieuwe subsidieregeling publiceren 
waar scholen een beroep op kunnen doen om in de jaren 2024 en 2025 te werken 
aan het verbeteren van de basisvaardigheden van leerlingen. Wanneer meer 
scholen een aanvraag doen dan er budget is, zal ik de CBS-indicator en CUMI-
indicator benutten om deze middelen gericht te verdelen. Alle scholen die in 2024 
of 2025 het oordeel onvoldoende of zeer zwak ontvangen van de inspectie komen 
in aanmerking voor extra financiële middelen door gerichte subsidieregelingen.  
 
Tot slot 
Een goede beheersing van de basisvaardigheden geeft je een solide basis om je 
weg te vinden in het vervolgonderwijs, in de maatschappij en op de arbeidsmarkt. 
Het Masterplan basisvaardigheden bevat daarom verschillende maatregelen die 
scholen helpen de basisvaardigheden van hun leerlingen te verbeteren. De 
energie waarmee scholen deze uitdaging oppakken, vervult mij met trots. Ik hoop 
dat de ambities uit deze Kamerbrief leraren, schoolleiders en bestuurders 
inspireren en hen helpen om de basisvaardigheden van hun leerlingen de 
komende periode aantoonbaar te verbeteren. Ik wil alle leraren, schoolleiders en 
andere onderwijsprofessionals, die dagelijks hard werken aan het verbeteren van 
het onderwijs, hartelijk danken voor hun inzet en succes wensen in het restant 
van dit schooljaar. Alleen met hun inspanningen kunnen we de basisvaardigheden 
van alle leerlingen in het funderend onderwijs aantoonbaar verbeteren. 
 
 
De Minister voor Primair en Voortgezet Onderwijs, 
 
 
 
 
Dennis Wiersma 
 
 
 
 Pagina 20 van
