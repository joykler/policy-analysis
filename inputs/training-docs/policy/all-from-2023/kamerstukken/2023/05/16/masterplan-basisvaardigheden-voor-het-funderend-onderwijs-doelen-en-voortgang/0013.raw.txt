Onze referentie 
werken in het onderwijs. Daarnaast voorziet een wetenschappelijke expertgroep 
37564300 
OCW van kritische reflectie op het plan van aanpak, met het aanwijzen van blinde 
vlekken en helpen met het duiden van onderzoeksresultaten. Dit helpt mij om de 
juiste keuzes te maken.  
 
Plan van aanpak op hoofdlijnen 
Het plan van aanpak bestaat uit vijf onderdelen: 
1. We volgen tijdens de looptijd van de subsidieregeling een tiental scholen 
intensief. Dit geeft op korte termijn inzicht in de keuzes van scholen, de 
succesfactoren en belemmeringen die scholen ervaren en de opbrengsten 
die zij zien. Dit geldt in ieder geval voor de prestaties van leerlingen op de 
basisvaardigheden, maar kan ook gaan over opbrengsten bij bijvoorbeeld 
het personeel.  
2. We volgen alle scholen die gebruik maken van de subsidieregeling 
'Verbetering basisvaardigheden' met een implementatiemonitor en een 
evaluatieonderzoek. Dit biedt inzicht in de implementatie van de 
subsidieregeling op scholen: wordt het geld doelmatig besteed? Het 
evaluatieonderzoek kijkt naar de effecten van de subsidieregeling. Worden 
de doelen van de subsidieregeling gehaald (doeltreffendheid)? 
3. Het Masterplan bestaat uit verschillende pijlers. De activiteiten in deze 
pijlers volgen we via implementatieonderzoek en, waar passend, met 
evaluatieonderzoek. Dit geeft ons meer kennis over de implementatie van 
deze maatregelen, zoals de Bibliotheek op School of het breder gebruik van 
bewezen aanpakken. 
4. Ook los van de activiteiten uit het Masterplan vind ik het belangrijk om 
zicht te hebben op de ontwikkeling van de basisvaardigheden. Dit krijg ik 
via de monitor basisvaardigheden. Deze monitor brengt jaarlijks de 
ontwikkeling van de basisvaardigheden in beeld. Halen leerlingen een hoger 
vaardigheidsniveau? En zien we verschillen in de ontwikkeling tussen 
groepen leerlingen of scholen?  
5. Eén van de bouwstenen van het Masterplan is de inzet op evidence 
informed werken. Daarvoor is actuele kennis uit onderzoek nodig. Daarom 
faciliteert het Masterplan onderzoeken die bijdragen aan de verdere 
kennisopbouw over wat werkt en niet werkt bij (het verbeteren van) de 
basisvaardigheden. 
 
Samen bieden deze onderdelen uw Kamer, scholen, andere betrokkenen in het 
onderwijs en mijzelf zicht op de implementatie en de effecten van (maatregelen 
uit) het Masterplan. Ook bieden zij ons meer en beter zicht op de ontwikkeling 
van de basisvaardigheden van leerlingen op stelselniveau. 
 
Het plan van aanpak laat zien waar we dagelijks met scholen hard aan werken. En 
met welke resultaten we dit doen. Hier wil ik uw Kamer, scholen en andere 
betrokken graag regelmatig over informeren. Dit doe ik twee keer per jaar. De 
onderzoeken in het plan van aanpak hebben alleen niet altijd een ritme dat 
samenvalt met deze brief. Dit merk ik bijvoorbeeld bij de monitor 
basisvaardigheden: de eerste inzichten krijg ik in oktober, maar bijvoorbeeld ook 
in het voorjaar van 2024. Dit geldt ook voor de implementatiemonitor over de 
subsidieregeling. Daar volg ik per tranche twee keer – halverwege en na afloop 
van de subsidieperiode - hoe het gaat met de uitvoering van de regeling. Per 
onderzoek bekijk ik daarom hoe ik de resultaten het beste kan delen, zodat 
 
 Pagina 13 van 20
