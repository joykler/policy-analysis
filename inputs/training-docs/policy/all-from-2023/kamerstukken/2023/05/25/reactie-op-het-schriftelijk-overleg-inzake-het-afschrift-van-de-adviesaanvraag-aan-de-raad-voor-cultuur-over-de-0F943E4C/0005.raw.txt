Onze referentie 
eerste plaats gekeken moet worden naar de spreiding van bestaande fysieke 
38554300 
voorzieningen. Zij vragen de staatssecretaris nader in te gaan op het advies van 
de Rli, de ROB en de RVS: “Om in heel Nederland een acceptabel niveau van 
brede welvaart te kunnen waarborgen, zal een basis van maatschappelijke 
voorzieningen en sociale verbindingen het ijkpunt moeten zijn. Alleen als 
onderwijs, zorg, werk, cultuuraanbod en publieke ontmoetingsruimten bereikbaar 
en toegankelijk zijn voor de bewoners, kunnen regio’s zich op een gezonde 
manier ontwikkelen en vitaal blijven. Dat betekent niet dat Nederland er overal 
hetzelfde uit moet gaan zien, maar wel dat een basis voor vitale gemeenschappen 
moet worden gegarandeerd. Hoe die basis van bereikbare voorzieningen er in elke 
regio uitziet, kan verschillen en is afhankelijk van de specifieke regionale 
structuur, het regionale karakter en de behoeften van bewoners. Een mogelijke 
benadering is het expliciteren van een norm voor de bereikbaarheid of 
beschikbaarheid van een bepaalde basisvoorziening, vergelijkbaar met de 
9
aanrijdtijden voor brandweer en ambulances.” Is de staatssecretaris bereid de 
Raad voor Cultuur op dit punt om advies te vragen? 
 
De leden van de CDA-fractie merken op dat de staatssecretaris stelt, dat de 
andere overheden een belangrijke partner zijn. Daarom vraagt zij de Raad voor 
Cultuur hen te betrekken bij zijn advies. Tegelijkertijd kondigt de staatssecretaris 
aan dat dat zij het advies van de Raad voor Cultuur in overleg met haar 
medebestuurders gebruikt voor de inrichting van het cultuurbestel vanaf 2029. 
Wat is precies de rol van de medeoverheden, zo vragen deze leden. Worden 
medeoverheden betrokken bij het advies of worden medeoverheden betrokken bij 
de opvolging van het advies? 
 
Inbreng van de leden van de GroenLinks-fractie 
 
De leden van de GroenLinks-fractie hebben met belangstelling de adviesaanvraag 
gelezen van de staatssecretaris aan de Raad voor Cultuur. Deze leden hebben nog 
enkele vragen hieromtrent. Allereerst vragen zij hoe de adviesaanvraag verband 
houdt met visiestukken vanuit het veld zelf. Denk bijvoorbeeld, maar niet 
10
uitsluitend, aan het initiatief Kunsten 2030 . Tevens merken de voornoemde 
leden op dat de adviesaanvraag zich primair richt op het gesubsidieerde deel van 
de sector. Moet een brede toekomstvisie op de culturele en creatieve sector niet 
de basis zijn voor de vernieuwing van het cultuurbestel vanaf 2029? Deze leden 
vragen hoe de samenhang tussen Rijk, provincies en gemeenten wordt 
meegenomen in de adviesaanvraag. Zij benadrukken het belang van een betere 
regiospreiding rondom culturele middelen. Het is evident dat verschillende regio’s 
op gebied van culturele voorzieningen minder financiële middelen ontvangen ten 
opzichte van anderen. In hoeverre onderschrijft de staatssecretaris het stimuleren 
van een landelijk dekkend netwerk van bereikbare en beschikbare culturele 
voorzieningen? Tevens vragen deze leden of de Raad voor Cultuur ook adviseert 
over welke vernieuwingen van het cultuurbestel eerder dan 2029 plaats kunnen 
vinden. 
 
De leden van de GroenLinks-fractie benadrukken het belang van een betere 
positie van makers op de arbeidsmarkt. Makers in deze sector ontvangen ten 
                                                 
 
9
 Rli, ROB en RVS, maart 2023, ‘Elke regio telt!’, p. 53 
10
 https://kunsten2030.kunsten92.nl/ 
 
 Pagina 5 van 15
