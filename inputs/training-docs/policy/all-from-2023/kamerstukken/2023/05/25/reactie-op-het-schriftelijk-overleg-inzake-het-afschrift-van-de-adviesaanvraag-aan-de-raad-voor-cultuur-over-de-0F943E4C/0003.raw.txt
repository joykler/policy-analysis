Onze referentie 
De leden van de VVD-fractie zijn benieuwd hoe de staatssecretaris weegt dat een 
38554300 
1
zeer ruime Kamermeerderheid zich middels de motie van het lid Van Strien heeft 
uitgesproken om innovatie, ondernemerschap en maatschappelijke impact meer 
2
mee te wegen in de nieuwe BIS -periode. Is de staatssecretaris het met de leden 
eens dat langdurige borging van deze drie onderdelen daarmee wenselijk is? Zo 
ja, op welke manier komt dit terug in de adviesaanvraag aan de Raad voor 
Cultuur voor de opvolgende periode? En komen alle drie deze onderdelen 
daarmee voldoende terug? Zo nee, waarom niet? Op welke manier interpreteert 
de staatssecretaris de wens van de Kamer? 
 
De leden van de VVD-fractie constateren dat het begrip 'maatschappelijke 
betekenis' wel meerdere keren voor komt in de voorliggende brief. Heeft dit 
begrip dezelfde betekenis als 'maatschappelijke impact'? Zo ja, kan de 
staatssecretaris een definitie geven van 'maatschappelijke betekenis'? Zo nee, 
wat zijn de verschillen tussen beide begrippen? 
 
De leden van de VVD-fractie lezen dat cultureel ondernemers eenmaal genoemd 
worden wanneer het gaat om toegang tot financieringsmogelijkheden. Deze leden 
onderschrijven het belang hiervan, maar verzoeken de staatssecretaris ook te 
laten onderzoeken welke andere barri√®res er voor cultureel ondernemers zijn en 
hoe deze opgelost kunnen worden in het nieuwe stelsel. Daarnaast zijn zij van 
mening dat cultureel ondernemerschap ook bij uitstek gestimuleerd moet worden 
bij gesubsidieerde instellingen. Kan de staatssecretaris hierop reflecteren? En is 
de staatssecretaris bereid om de adviesaanvraag te verbreden op dit thema? 
 
De leden van de VVD-fractie lezen ook dat er wel aandacht besteed wordt aan 
ontwikkelingen en trends binnen het veld, maar innovatie wordt als concreet 
aandachtspunt slechts kort genoemd. Is de staatssecretaris van mening dat 
innovaties en innovatieve vormen van cultuurbeoefening, buiten de vier muren 
van een museum of theater juist bij kan dragen aan de door haar gestelde doelen 
in de brief? Zo ja, dient innovatie dan niet een veel centralere rol te krijgen in de 
adviesaanvraag om zo deze gestelde doelen, zoals het verbreden van 
cultuurbeoefening, aan te jagen? Is de staatssecretaris eveneens bereid om de 
adviesaanvraag op dit thema te verbreden? 
 
Inbreng van de leden van de D66-fractie 
 
De leden van de D66-fractie hebben met interesse kennisgenomen van de brief 
van de staatssecretaris aan de Raad voor Cultuur over de vernieuwing van het 
cultuurbestel vanaf 2029. Het stemt deze leden positief te lezen dat de 
staatssecretaris voornemens is werk te maken van een brede vernieuwing van het 
cultuurbestel vanaf 2029. Zij delen veel van de vragen van de staatssecretaris 
over de toegankelijkheid van cultuur, cultuurdeelname, het gelijke speelveld van 
de cultuurmarkt en de markttoegankelijkheid voor makers. Het is bovendien goed 
dat de staatssecretaris aandacht vraagt voor cultuurdeelname van jongeren, de 
regionale spreiding van cultuur en cultuur op Caribisch Nederland. Deze leden 
zien uit naar op de adviezen van de Raad voor Cultuur en de kabinetsreactie 
daarop.  
                                                 
 
1
 Kamerstuk: 32 820, nr. 473  
2
 BIS: culturele basisinfrastructuur 
 
 Pagina 3 van 15
