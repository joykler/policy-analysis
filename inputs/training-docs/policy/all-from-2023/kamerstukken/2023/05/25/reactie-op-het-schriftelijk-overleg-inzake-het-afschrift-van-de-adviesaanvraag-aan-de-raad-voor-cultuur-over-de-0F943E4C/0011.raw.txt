Onze referentie 
toneelgezelschappen en orkesten gespreid zijn over de regio’s. Het geldt ook voor 
38554300 
programma’s als Cultuureducatie met Kwaliteit en het Programma 
Cultuurparticipatie. Ook het beleid ten aanzien van monumenten geeft een goed 
gespreid beeld.  
De samenwerking tussen overheden, de rijkscultuurfondsen en andere financiers 
is een belangrijk aandachtspunt in de adviesaanvraag aan de Raad voor Cultuur 
en de vernieuwingsslag voor de langere termijn. Hierbij wordt ook actief het 
gesprek gevoerd met deze bestuurlijke partners juist om samen op te trekken. 
Waar het de cultuurregio’s betreft, ben ik op dit moment in gesprek met de 
cultuurregio’s over de vorm en toekomst van deze samenwerkingsvorm. 
 
Inbreng van de leden van de CDA-fractie  
 
De leden van de CDA-fractie hebben met belangstelling kennisgenomen van de 
adviesaanvraag aan de Raad voor Cultuur over de vernieuwing van het 
cultuurbestel vanaf 2029. Deze leden hebben daarover de volgende vragen. 
 
De leden van de CDA-fractie merken op dat de staatssecretaris stelt dat het Rijk 
de afgelopen jaren samen met andere overheden stappen heeft gezet om te 
zorgen voor een betere spreiding en bereikbaarheid van het cultureel aanbod. 
Deze leden vragen de staatssecretaris in dit verband te reageren op de conclusies 
18 19 20
van het recent verschenen adviesrapport van de Rli , de ROB en de RVS , ‘Elke 
regio telt! Een nieuwe aanpak van verschillen tussen regio’s’: “Volgens de mensen 
met wie wij spraken is de schaarste van het cultuuraanbod in toenemende mate 
een probleem. Voor de instandhouding van culturele voorzieningen zoals theaters 
en musea in de regio, is een divers aanbod cruciaal. Een bloeiend cultureel leven 
is binnen de regio echter moeilijk overeind te houden wanneer het aanbod zich 
21
steeds meer concentreert in stedelijke kernen.”  
 
Omdat dit advies vele beleidsterreinen raakt, volgt er na de zomer een 
kabinetsbrede reactie waarin zal worden ingegaan op de conclusies van het 
advies. Hierin zal ook aandacht zijn voor cultuur. 
 
De leden van de CDA-fractie merken op dat de staatssecretaris benadrukt, dat zij 
het belangrijk vindt om verder te kijken dan de spreiding van bestaande fysieke 
voorzieningen. Deze leden vragen de staatssecretaris te bevestigen, dat er in de 
eerste plaats gekeken moet worden naar de spreiding van bestaande fysieke 
voorzieningen. Zij vragen de staatssecretaris nader in te gaan op het advies van 
de Rli, de ROB en de RVS: “Om in heel Nederland een acceptabel niveau van 
brede welvaart te kunnen waarborgen, zal een basis van maatschappelijke 
voorzieningen en sociale verbindingen het ijkpunt moeten zijn. Alleen als 
onderwijs, zorg, werk, cultuuraanbod en publieke ontmoetingsruimten bereikbaar 
en toegankelijk zijn voor de bewoners, kunnen regio’s zich op een gezonde 
manier ontwikkelen en vitaal blijven. Dat betekent niet dat Nederland er overal 
hetzelfde uit moet gaan zien, maar wel dat een basis voor vitale gemeenschappen 
moet worden gegarandeerd. Hoe die basis van bereikbare voorzieningen er in elke 
                                                 
 
18
 Rli: Raad voor de leefomgeving en infrastructuur 
19
 RO B: Raad voor het Openbaar bestuur 
20
 RV S: Raad Volksgezondheid en Samenleving 
21
 Rli, ROB, RVS, maart 2023, ‘Elke regio telt!’, p. 76 
 
 Pagina 11 van 15
