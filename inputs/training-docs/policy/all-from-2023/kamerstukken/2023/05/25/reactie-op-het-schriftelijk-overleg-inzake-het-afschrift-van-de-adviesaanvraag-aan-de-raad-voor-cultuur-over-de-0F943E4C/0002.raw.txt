Onze referentie 
32 820  Nieuwe visie cultuurbeleid 
38554300 
 
Nr.    Verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en 
Wetenschap hebben enkele fracties de behoefte om 
vragen en opmerkingen voor te leggen over de brief van 
de staatssecretaris van Onderwijs, Cultuur en Wetenschap 
d.d. 14 maart 2023 inzake afschrift van de adviesaanvraag 
aan de Raad voor Cultuur over de vernieuwing van het 
cultuurbestel vanaf 2029 (Kamerstuk 32 820, nr. 492). Bij 
brief van ... heeft de staatssecretaris deze beantwoord. 
Vragen en antwoorden zijn hierna afgedrukt.  
  
Voorzitter van de commissie 
Michon-Derkzen 
 
Adjunct-griffier van de commissie 
Bosnjakovic 
 
   Inhoud 
 
I Vragen en opmerkingen vanuit de fracties 
 Inbreng van de leden van de VVD-fractie 
   
 Inbreng van de leden van de D66-fractie 
   
 Inbreng van de leden van de CDA-fractie 
   
 Inbreng van de leden van de GroenLinks-
fractie  
 
I  Vragen en opmerkingen vanuit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van het 
afschrift van de adviesaanvraag aan de Raad voor Cultuur over de vernieuwing 
van het cultuurbestel vanaf 2029. Deze leden moedigen het aan dat vernieuwing 
plaatsvindt. Daarnaast zijn ze erg blij te lezen dat in de aanvraag aandacht 
gevraagd wordt voor niet alleen de starters/amateurs en professionals, maar ook 
een expliciete uitvraag gedaan wordt naar de behoefte van mid-career talenten. 
Deze groep op de juiste wijze ondersteunen, draagt bij aan het opleiden van 
succesvolle, zelfvoorzienende culturele en creatieve makers. Wel zijn deze leden 
van mening dat in de aanvraag te weinig aandacht is voor innovatie, 
maatschappelijke impact en cultureel ondernemerschap. Zij hebben daarom nog 
enkele vragen. 
 
 
 Pagina 2 van 15
