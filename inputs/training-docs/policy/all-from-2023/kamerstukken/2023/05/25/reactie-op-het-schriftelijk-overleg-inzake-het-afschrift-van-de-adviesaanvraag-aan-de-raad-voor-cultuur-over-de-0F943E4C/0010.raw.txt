17
Onze referentie 
te beschermen : “Eenieder heeft het recht om vrijelijk deel te nemen aan het 
38554300 
culturele leven van de gemeenschap, om te genieten van kunst....”. Het recht op 
kunst en cultuur zou, als onderdeel van de vernieuwingsagenda van de 
staatssecretaris, in lijn met de UVRM, ook in de Nederlandse wetgeving steviger 
vastgelegd kunnen worden. Deelt de staatssecretaris deze visie en is zij van 
mening dat er mogelijkheden zijn om in de huidige wetgeving de toegankelijkheid 
van cultuur verder te bevorderen? Is de staatssecretaris bereid ook hier advies 
over te vragen bij de Raad voor Cultuur, en dit aan haar adviesaanvraag toe te 
voegen?  
 
Nederland kent een eigenstandige ‘Wet op het specifiek cultuurbeleid’. Op zichzelf 
genomen onderschrijft dit al het belang van (toegang tot en behoud van) cultuur.  
Deze wet belegt de officiële verantwoordelijkheid bij de overheid als het gaat om 
het cultuurbeleid. Hiermee is een eigen titel van het cultuurbeleid gecreëerd, 
evenals een vorm van financiële borging. Uit de toelichting bij de allereerste 
versie van deze wet blijkt dat:  
“De Minister […] is belast met het scheppen van voorwaarden ten behoeve van 
cultuuruitingen. Deze voorwaarden zijn toegespitst op: het in stand houden, het 
ontwikkelen en het verbreiden van cultuuruitingen. Deze drieslag verwijst […] 
naar de algemene doelstellingen van het cultuurbeleid zoals die in het midden van 
de jaren '70 werden geformuleerd, te weten:  
 het ontwikkelen en in stand houden van culturele waarden;  
 het toegankelijk maken van culturele objecten en manifestaties;  
 het bevorderen van de mogelijkheden voor de bevolking om in culturele 
waarden te participeren.” 
Deze doelstellingen worden nog steeds onderschreven in de huidige wet op het 
specifiek cultuurbeleid.  
Daarnaast staat in de Nederlandse grondwet (artikel 22 derde lid) dat de overheid 
‘voorwaarden voor maatschappelijke en culturele ontplooiing en voor 
vrijetijdsbesteding’ dient te scheppen. Ook staat in de Nederlandse grondwet het 
recht op vrijheid van meningsuiting.  
Een vraag die leeft is of het nodig is om het recht op kunst en cultuur en de 
verantwoordelijkheid van de het rijk en de andere overheden (nog) beter te 
verankeren. Na ontvangst van het advies van de Raad voor Cultuur over de 
vernieuwing van het cultuurbestel kunnen we hier met de andere overheden en 
uw Kamer over in gesprek.   
 
De leden van de D66-fractie merken op dat de afgelopen tijd het in toenemende 
mate gaat over de regionale spreiding van cultuur en over de samenwerking 
tussen het Rijk, de gemeenten, de provincies en het culturele veld zelf. Ook over 
de toekomstige positie van de stedelijke cultuur regio’s bestaan vragen. Deze 
leden vragen of de staatsecretaris het gehele stelsel, met de daarbij behorende 
samenhang tussen álle spelers, binnen en buiten het gesubsidieerde stelsel, 
meeneemt om de vernieuwingsslag succesvol te maken. 
 
Een goede regionale spreiding van cultuur is een van de pijlers van het 
cultuurbeleid in den brede. Dat geldt voor de landelijke culturele 
basisinfrastructuur, waar de functies van grote voorzieningen als 
                                                 
 
17
 Universele Verklaring van de Rechten van de Mens, New York, 10-12-1948, 
https://wetten.overheid.nl/BWBV0001008/1948-12-10  
 
 Pagina 10 van 15
