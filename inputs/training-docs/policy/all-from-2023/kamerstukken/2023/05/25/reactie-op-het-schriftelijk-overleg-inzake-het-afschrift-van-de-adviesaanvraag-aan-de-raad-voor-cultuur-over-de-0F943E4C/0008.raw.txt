Onze referentie 
het bestel heeft de Raad voor Cultuur een innovatief proces ingericht met 
38554300 
‘designtafels’ die zijn samengesteld met deelnemers met een brede mix aan 
achtergronden. De vier designteams behandelen ieder een van de vier 
speerpunten van de raad voor het nieuw te ontwerpen cultuurbestel: verbreden, 
verspreiden, vitaliseren en verlichten. Binnen deze speerpunten is alle ruimte voor 
de thema’s innovatie, ondernemerschap en maatschappelijke impact.  
Overigens heeft de raad deze thema’s ook al opgepakt in zijn advies over de 
aankomende subsidieperiode 2025-2028. De raad adviseert onder andere om 
‘maatschappelijke betekenis’ op te nemen als een van de beoordelingscriteria 
voor de bis. In mijn Uitgangspuntenbrief die uw Kamer in juni ontvangt geef ik 
mijn reactie.     
 
De leden van de VVD-fractie constateren dat het begrip 'maatschappelijke 
betekenis' wel meerdere keren voor komt in de voorliggende brief. Heeft dit 
begrip dezelfde betekenis als 'maatschappelijke impact'? Zo ja, kan de 
staatssecretaris een definitie geven van 'maatschappelijke betekenis'? Zo nee, 
wat zijn de verschillen tussen beide begrippen? 
 
Zoals ik ook heb gemeld in mijn eerdere beantwoording van de vragen van het lid 
15
Van Strien van 31 oktober 2022 over de brief Toekomst culturele 
basisinfrastructuur en de uitvoering van de motie Van Strien c.s. heb ik de 
Auditdienst Rijk (ADR) gevraagd een verkenning te doen naar de mogelijkheden 
om in de systematiek van monitoring en verantwoording meer aandacht te 
besteden aan maatschappelijke impact. Onderdeel van deze vraag is het 
verkennen van definities waar het gaat om de bijdrage van cultuur aan 
maatschappelijke opgaven, maar ook bijvoorbeeld de maatschappelijke rol die 
een culturele instelling kan spelen in zijn eigen context. In de Uitgangspuntenbrief 
BIS 2025-2028 werk ik uit hoe ik deze definities verder ontwikkel in samenspraak 
met de sector en hoe deze een rol krijgen in de beoordelings- en 
verantwoordingssystematiek. De Kamer ontvangt deze brief in juni. 
 
De leden van de VVD-fractie lezen dat cultureel ondernemers eenmaal genoemd 
worden wanneer het gaat om toegang tot financieringsmogelijkheden. Deze leden 
onderschrijven het belang hiervan, maar verzoeken de staatssecretaris ook te 
laten onderzoeken welke andere barrières er voor cultureel ondernemers zijn en 
hoe deze opgelost kunnen worden in het nieuwe stelsel. Daarnaast zijn zij van 
mening dat cultureel ondernemerschap ook bij uitstek gestimuleerd moet worden 
bij gesubsidieerde instellingen. Kan de staatssecretaris hierop reflecteren? En is 
de staatssecretaris bereid om de adviesaanvraag te verbreden op dit thema? 
 
Het thema cultureel ondernemerschap is belangrijk voor een sterke en weerbare 
culturele sector. In mijn adviesaanvraag vraag ik de Raad voor Cultuur rekening 
te houden met dit uitgangspunt. Ik zie dit als een aansporing voor de Raad voor 
Cultuur om te kijken hoe cultureel ondernemerschap kan worden gestimuleerd, 
daaronder versta ik ook het wegnemen van barrières. Als het gaat om de toegang 
tot financieringsmogelijkheden zie ik op dit moment de meeste financiële 
knelpunten bij cultureel ondernemers die werken zonder subsidie. Zij leveren een 
belangrijke bijdrage en ik hoor graag van de Raad voor Cultuur hoe zij meer 
aansluiting en toegang kunnen krijgen tot het bestel. Dat neemt niet weg dat ik 
                                                 
 
15
 Kamerstukken vergaderjaar 2022-2023 Aanhangsel van de Handelingen nr. 701 
 
 Pagina 8 van 15
