Onze referentie 
van een landelijk dekkend netwerk van bereikbare en beschikbare culturele 
38554300 
voorzieningen? Tevens vragen deze leden of de Raad voor Cultuur ook adviseert 
over welke vernieuwingen van het cultuurbestel eerder dan 2029 plaats kunnen 
vinden. 
 
In mijn adviesaanvraag aan de Raad voor Cultuur vraag ik aandacht voor 
ontwikkelingen vanuit twee invalshoeken. Ten eerste de ontwikkelingen op het 
gebied van deelname, publieksbereik en participatie, en ten tweede 
ontwikkelingen in de cultuursector zelf. Deze vraagstelling is mede gebaseerd op 
gesprekken met en stukken uit de cultuursector, onderzoek (zoals de 
beleidsdoorlichting cultuurdeelname), overleg met de Kamer en inbreng van de 
andere overheden. De samenhang tussen Rijk, gemeenten en provincies maakt 
uitdrukkelijk deel uit van de adviesaanvraag, als ook het vraagstuk van landelijke 
spreiding en verschillen tussen regio’s.  
De Raad heeft nu een denkproces in gang gezet waar de inbreng vanuit de 
cultuursector breed is geborgd. Daarbinnen is ruimte voor vele visies en 
invalshoeken. 
In zijn advies over het aanvraag- en beoordelingsproces voor de BIS 2025-2028 
heeft de Raad over een aantal verbeteringen voor de komende periode 
24
geadviseerd.  
 
De leden van de GroenLinks-fractie benadrukken het belang van een betere 
positie van makers op de arbeidsmarkt. Makers in deze sector ontvangen ten 
opzichte van andere sectoren vaak lagere tarieven en de arbeidsvoorwaarden 
lopen notoir achter op andere sectoren. Hoe wordt de positie van makers op de 
arbeidsmarkt meegenomen in voorgenoemde adviesaanvraag? Wat is het 
mediane inkomen van zzp’ers en werknemers in deze sector? Wat is het aandeel 
vast en flex? De staatssecretaris heeft de Fair Practice Code omarmd en 
25
tegelijkertijd heeft de minister van SZW een pakket van samenhangende 
maatregelen aangekondigd voor de arbeidsmarkt. Beide ontwikkelingen hebben 
financiële impact. Hoe ziet de staatssecretaris de transitie die de minister van 
SZW voorstelt in relatie tot de culturele en creatieve sector, zowel voor de 
aankomende cultuurnotaperiode als per 2029? Wat betekent dit voor de omvang 
van de rijksmiddelen die beschikbaar worden gesteld? En hoe betrekt de 
staatssecretaris het ministerie van SZW bij de vernieuwing van het cultuurbestel 
in 2029? Immers, de inkomenspositie van makers is minstens óók een SZW-
aangelegenheid. 
 
Ik deel de notie van de leden van de GroenLinks-fractie dat de positie van de 
maker op de arbeidsmarkt belangrijk is. Aan het cultuurbeleid ligt dan ook ten 
grondslag dat de Fair Practice Code wordt onderschreven. De uitgangspunten van 
de code zijn fair pay, Fair Share en Fair Chain. Om die reden heb ik € 34,1 
miljoen structureel gereserveerd vanaf de BIS-periode 2025-2028. De verdeling 
van de middelen over de subsectoren wordt gebaseerd op waar de afstand tot fair 
pay het grootst is. Een belangrijk voorwaarde voor het verdelen van de middelen 
zijn collectieve tariefafspraken. Het verbeteren van de positie van makers op de 
arbeidsmarkt is dus een langer lopend aandachtspunt. Om die reden wordt in de 
                                                 
 
24
 A dvies aanvraag- en beoordelingsprocedure BIS-advies 2025-2028 | Advies | Raad voor C ultuur 
25
 SZW: Sociale Zaken en Werkgelegenheid 
 
 Pagina 13 van 15
