Onze referentie 
regio uitziet, kan verschillen en is afhankelijk van de specifieke regionale 
38554300 
structuur, het regionale karakter en de behoeften van bewoners. Een mogelijke 
benadering is het expliciteren van een norm voor de bereikbaarheid of 
beschikbaarheid van een bepaalde basisvoorziening, vergelijkbaar met de 
22
aanrijdtijden voor brandweer en ambulances.” Is de staatssecretaris bereid de 
Raad voor Cultuur op dit punt om advies te vragen? 
 
Ik vind het belangrijk dat er een cultuuraanbod is dat overal in Nederland 
bereikbaar en toegankelijk is. Daarbij kan zowel naar fysieke voorzieningen als 
naar andere mogelijkheden, zoals nieuwe distributievormen, gekeken worden. 
Spreiding en bereikbaarheid van het cultureel aanbod binnen Nederland en alle 
delen van het Koninkrijk blijft een belangrijk vraagstuk. Daarom is dit een aspect 
waar aandacht voor wordt gevraagd in de adviesaanvraag aan de Raad voor 
Cultuur over de vernieuwing van het cultuurbestel vanaf 2029. 
 
De leden van de CDA-fractie merken op dat de staatssecretaris stelt, dat de 
andere overheden een belangrijke partner zijn. Daarom vraagt zij de Raad voor 
Cultuur hen te betrekken bij zijn advies. Tegelijkertijd kondigt de staatssecretaris 
aan dat dat zij het advies van de Raad voor Cultuur in overleg met haar 
medebestuurders gebruikt voor de inrichting van het cultuurbestel vanaf 2029. 
Wat is precies de rol van de medeoverheden, zo vragen deze leden. Worden 
medeoverheden betrokken bij het advies of worden medeoverheden betrokken bij 
de opvolging van het advies? 
 
Ik zie voor de andere overheden zowel een rol in de totstandkoming van het 
advies van de Raad voor Cultuur als in het proces erna. Ik heb de Raad gevraagd 
bij de brede consulatie op weg naar het advies de andere overheden te betrekken 
als belangrijke stakeholder. In het overleg- en besluitvormingsproces dat na 
ontvangst van het advies zal volgen zijn de andere overheden eveneens een 
belangrijke partij. Een proces en uiteindelijk besluit over een nieuw cultuurbestel 
kan alleen in goede samenwerking tussen de verschillende overheidslagen tot een 
succes worden. 
 
Inbreng van de leden van de GroenLinks-fractie 
 
De leden van de GroenLinks-fractie hebben met belangstelling de adviesaanvraag 
gelezen van de staatssecretaris aan de Raad voor Cultuur. Deze leden hebben nog 
enkele vragen hieromtrent. Allereerst vragen zij hoe de adviesaanvraag verband 
houdt met visiestukken vanuit het veld zelf. Denk bijvoorbeeld, maar niet 
23
uitsluitend, aan het initiatief Kunsten 2030 . Tevens merken de voornoemde 
leden op dat de adviesaanvraag zich primair richt op het gesubsidieerde deel van 
de sector. Moet een brede toekomstvisie op de culturele en creatieve sector niet 
de basis zijn voor de vernieuwing van het cultuurbestel vanaf 2029? Deze leden 
vragen hoe de samenhang tussen Rijk, provincies en gemeenten wordt 
meegenomen in de adviesaanvraag. Zij benadrukken het belang van een betere 
regiospreiding rondom culturele middelen. Het is evident dat verschillende regio’s 
op gebied van culturele voorzieningen minder financiële middelen ontvangen ten 
opzichte van anderen. In hoeverre onderschrijft de staatssecretaris het stimuleren 
                                                 
 
22
 Rli, ROB en RVS, maart 2023, ‘Elke regio telt!’, p. 53 
23
 https://kunsten2030.kunsten92.nl/ 
 
 Pagina 12 van 15
