Onze referentie 
ook oog heb voor hoe de voorwaarden van financiers beter op elkaar en op de 
38554300 
behoeften van makers uit de sector kunnen worden afgestemd. Daarvoor financier 
ik het project ‘In The Mix’ een project van Cultuur+Ondernemen, Platform ACCT 
en voordekunst. 
 
De leden van de VVD-fractie lezen ook dat er wel aandacht besteed wordt aan 
ontwikkelingen en trends binnen het veld, maar innovatie wordt als concreet 
aandachtspunt slechts kort genoemd. Is de staatssecretaris van mening dat 
innovaties en innovatieve vormen van cultuurbeoefening, buiten de vier muren 
van een museum of theater juist bij kan dragen aan de door haar gestelde doelen 
in de brief? Zo ja, dient innovatie dan niet een veel centralere rol te krijgen in de 
adviesaanvraag om zo deze gestelde doelen, zoals het verbreden van 
cultuurbeoefening, aan te jagen? Is de staatssecretaris eveneens bereid om de 
adviesaanvraag op dit thema te verbreden? 
 
Met de leden juich ik innovatieve vormen van cultuurbeoefening, buiten de geijkte 
paden om, toe, Ik vind het belangrijk dat het toekomstige cultuurbestel daar 
ruimte voor biedt. In mijn aanvraag kies ik daarom twee invalshoeken: 
ontwikkelingen in de cultuursector zelf, en ontwikkelingen bij het publiek. Die 
ontwikkelingen hebben ook betrekking op de vele innovaties die zich de laatste 
jaren hebben voorgedaan. Ik vind dat het nieuwe bestel ruimte moet creëren voor 
vernieuwing van het cultuuraanbod en van de wijze waarop cultuur beleefd en 
beoefend wordt, ook buiten de nu bestaande kaders. Het bestel moet stimuleren 
dat cultuurmakers en -beoefenaars, maar ook de organisaties die hen een 
platform bieden, innovatieve werkwijzen hanteren, en bijvoorbeeld inzichten gaan 
halen uit data. Dit om beter te kunnen inspelen op de wensen van het publiek én 
om het aanbod toegankelijk maken voor zo veel mogelijk mensen. Hieruit volgt 
dat er ook ruimte moet zijn voor experimenteren met nieuwe businessmodellen, 
die bij kunnen dragen aan een veerkrachtige sector.  
 
Inbreng van de leden van de D66-fractie 
 
De leden van de D66-fractie hebben met interesse kennisgenomen van de brief 
van de staatssecretaris aan de Raad voor Cultuur over de vernieuwing van het 
cultuurbestel vanaf 2029. Het stemt deze leden positief te lezen dat de 
staatssecretaris voornemens is werk te maken van een brede vernieuwing van het 
cultuurbestel vanaf 2029. Zij delen veel van de vragen van de staatssecretaris 
over de toegankelijkheid van cultuur, cultuurdeelname, het gelijke speelveld van 
de cultuurmarkt en de markttoegankelijkheid voor makers. Het is bovendien goed 
dat de staatssecretaris aandacht vraagt voor cultuurdeelname van jongeren, de 
regionale spreiding van cultuur en cultuur op Caribisch Nederland. Deze leden 
zien uit naar op de adviezen van de Raad voor Cultuur en de kabinetsreactie 
daarop.  
 
De leden van de D66-fractie delen de mening van de staatssecretaris dat kunst en 
cultuur onmisbaar zijn voor de samenleving. Het recht op kunst en cultuur is 
16
derhalve opgenomen in artikel 27 in de UVRM , alsmede de noodzaak om cultuur 
                                                 
 
16
 UVRM: Universele Verklaring van de Rechten van de Mens 
 
 Pagina 9 van 15
