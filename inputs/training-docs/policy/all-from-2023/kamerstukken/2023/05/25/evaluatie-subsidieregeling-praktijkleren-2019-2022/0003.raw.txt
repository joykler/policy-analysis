Onze referentie 
heeft bijgedragen aan hun motivatie om praktijkleerplaatsen aan te bieden. De 
35830355 
grootste motivator om praktijkleerplaatsen is over het algemeen de kans om 
studenten te binden aan hun organisatie, gevolgd door het bijdragen aan de 
ontwikkeling van studenten.  
 
Doelmatigheid 
De subsidieregeling wordt volgens de onderzoekers doelmatig en efficiënt 
uitgevoerd, tegen relatief lage uitvoeringskosten (ongeveer 1% van het 
beleidsbudget). 
 
Rechtmatigheid 
De onderzoekers concluderen dat de subsidie terecht komt bij de doelgroepen 
voor wie de tegemoetkoming bedoeld is. Er is weinig sprake van onvoorziene 
effecten of onbedoeld gebruik. De rechtmatigheid van de regeling wordt geborgd 
door te controleren of de aanvrager voldoet aan de subsidievoorwaarden, of de 
student of leerling aanwezig is geweest en begeleiding heeft gekregen. Daarnaast 
worden er desk- en bezoekcontroles gedaan bij een selectie van de werkgevers 
die subsidie hebben ontvangen. Het aantal afwijzingen, daaruit volgende 
bezwaarzaken en correcties achteraf zijn relatief gering. Bijgevoegd vindt u de 
laatste rapportage naar aanleiding van de handhavingscontroles voor het 
studiejaar 2020/2021.  
 
Doorontwikkeling 
De subsidieregeling wordt door de verschillende betrokkenen (zeer) positief 
gewaardeerd en van belang beschouwd om te kunnen voldoen aan de vraag naar 
opgeleid personeel. De overgrote meerderheid van de werkgevers (99%) is 
dermate tevreden met de regeling dat deze van plan is om de subsidie opnieuw 
aan te vragen voor de praktijkleerplaatsen aangeboden in 2022-2023. 61% van 
de werkgevers geeft aan tevreden te zijn met hoe de subsidieregeling nu is. De 
onderzoekers adviseren om de subsidieregeling te continueren en geven daarbij 
nog een aantal suggesties mee aan mij, ter verbetering van de subsidieregeling. 
 
De onderzoekers noemen ten eerste een aantal punten die verbeterd zouden 
kunnen worden op het gebied van communicatie. Bijvoorbeeld het (beter) 
informeren van leerbedrijven over het te verwachten subsidiebedrag, de looptijd, 
voorwaarden en het doel van de regeling. Ten tweede geven de onderzoekers mij 
mee om te overwegen om de doelgroepen van de subsidieregeling uit te breiden, 
dan wel te beperken. Zo zou er vanuit beleidsperspectief gekozen kunnen worden 
om extra stimulans te bieden aan praktijkleerplaatsen in specifieke sectoren, 
leerwegen of voor jongeren in een kwetsbare positie. Echter concluderen de 
onderzoekers dat de betrokkenen in het onderzoek over het algemeen een 
voorkeur hebben om bestaande doelgroepen niet uit te sluiten in een 
vervolgregeling. Een derde suggestie die in het rapport gedaan wordt is om te 
bekijken of het wenselijk is om bepaalde subsidievoorwaarden te veranderen. Zo 
zou het bijvoorbeeld voordelig kunnen zijn voor leerbedrijven om subsidie te 
ontvangen voor de geboden begeleiding in uren, in plaats van weken. Dit zou 
beter aansluiten bij de situatie in de praktijk, waarbij het aantal uren begeleiding 
per week kan variëren. Echter zou dit volgens de onderzoekers ook juist tot een 
grotere administratieve belasting van werkgevers en een toename in 
uitvoeringskosten voor de Rijksdienst voor Ondernemend Nederland (RVO) 
kunnen leiden. Tot slot wordt de suggestie gedaan om te onderzoeken of het 
 
 Pagina 3 van 5
