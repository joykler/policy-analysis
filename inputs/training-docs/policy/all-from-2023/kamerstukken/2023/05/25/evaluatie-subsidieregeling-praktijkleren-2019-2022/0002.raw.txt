Onze referentie 
praktijkleerplaatsen aan te bieden, maar wel van invloed was op het aantal 
35830355 
leerplaatsen dat zij konden bieden. De subsidieregeling was met name van belang 
voor degenen die beperkte ruimte hadden om zelf de kosten te dragen die 
gepaard gaan met het aanbieden van een praktijkleerplaats. De ruimte om dit te 
kunnen doen fluctueert als gevolg van conjunctuur. Om in beeld te brengen of de 
subsidieregeling de afgelopen jaren van vergelijkbaar belang en effect is geweest, 
is een evaluatieonderzoek uitgevoerd door Expertisecentrum Beroepsonderwijs 
(ECBO) en Regioplan, gericht op de periode 2019-2022. In deze brief informeer ik 
u mede namens de minister van Primair en Voortgezet onderwijs over de 
resultaten. Het positieve beeld leidt tot mijn voornemen om de regeling te 
verlengen per 2024. Daarnaast verwacht ik dit najaar de resultaten van het 
Interdepartementaal Beleidsonderzoek mbo (IBO) en de toekomstverkenning 
mbo, ho en wetenschap, welke mogelijk aanvullend inzicht zullen geven in de rol 
van praktijkleren.  
 
Resultaten evaluatie 2019-2022 
De evaluatie is gericht op de uitvoering, doeltreffendheid, doelmatigheid, en 
rechtmatigheid van de Subsidieregeling praktijkleren.  
 
Uitvoering  
5
In de periode 2019-2022 is er voor alle doelgroepen (vo , mbo, hbo en wo) een 
6
stijging te zien in het aantal aangevraagde subsidies voor praktijkleerplaatsen . 
Alleen in het jaar 2020-2021 was er een lichte daling te zien in het vo en mbo, 
mogelijk door een tekort aan leerplaatsen als gevolg van de coronamaatregelen. 
De waargenomen groei over alle onderwijscategorieën komt volgens de 
onderzoekers onder andere omdat de bekendheid van de subsidieregeling is 
gegroeid en dat werkgevers meer interesse hebben in praktijkleerplaatsen. Voor 
het voortgezet en hoger onderwijs is de groei ook te verklaren door de gewijzigde 
7
voorwaarden, waardoor een grotere groep werkgevers in aanmerking komt . Het 
merendeel van de werkgevers die de subsidie gebruikt is blij met de 
tegemoetkoming, en vindt dat de aanvraag over het algemeen goed verloopt.  
 
Het grootste gedeelte van de aanvragen betreft mbo-bbl leerplaatsen. Waar het 
voor praktijkleerplaatsen in het vo en wo de afgelopen jaren mogelijk was om het 
maximumbedrag van € 2.700 per gerealiseerde praktijkleerplaats uit te keren, 
was er voor het mbo en hbo meermaals sprake van overvraging en viel het 
subsidiebedrag lager uit.  
 
Doeltreffendheid 
De Subsidieregeling beoogt werkgevers te stimuleren om praktijkleerplaatsen aan 
te bieden. In lijn met de evaluatie uit 2018 blijkt dat de subsidieregeling van 
wisselend belang is voor werkgevers wat betreft hun motivatie om 
praktijkleerplaatsen aan te bieden. De subsidie heeft voor 28% (veel) bijgedragen 
aan de motivatie om een leerplaats aan te bieden en voor een vijfde van deze 
groep is de hoogte van de subsidie daarbij van doorslaggevend belang. Eveneens 
28% van de bevraagde werkgevers geeft aan dat de subsidie (helemaal) niet 
                                                 
5
 D.w.z. basisberoepsgerichte leerweg vmbo (evt. ingericht als entreeopleiding), voortgezet speciaal onderwijs en praktijkonderwijs. 
6
 Monitoringsrapportage Subsidieregeling Praktijkleren studiejaar 2021/2022, Rijksdienst voor Ondernemend Nederland 2023 
7
 Voor het hbo komen sinds studiejaar 2018-2019 bedrijven in de sectoren Gezondheid en Gedrag en Maatschappij in aanmerking 
voor subsidie. Wat betreft het vo kan sinds studiejaar 2017-2018 subsidie aangevraagd worden door bedrijven die een 
praktijkleerplaats aanbieden aan leerlingen die in laatste jaar van het voortgezet speciaal onderwijs of praktijkonderwijs zitten, of voor 
leerlingen die in het vmbo een basisberoepsgerichte leerweg volgen als entreeopleiding. 
 
 Pagina 2 van 5
