21. De leden van de commissie lezen dat in de memorie van toelichting wordt aangegeven dat 
maatregelen op het terrein van de circulaire economie kunnen worden gefinancierd. In hoeverre is 
broeikasgasreductie een bindend criterium voor financiering? Kan de regering voorbeelden geven 
van maatregelen die voor financiering in aanmerking zouden kunnen komen?  
 
De beoogde doelstellingen van het Klimaatfonds zijn bindend, daarmee komen ook maatregelen die 
niet (enkel) leiden tot CO -reductie in Nederland in aanmerking voor middelen uit het 
2
Klimaatfonds. Daarnaast komen ook maatregelen in aanmerking die niet zelfstandig 
broeikasgasreductie bewerkstelligen maar wel een randvoorwaarde zijn voor de vermindering van 
broeikasgassen door andere maatregelen. Een voorbeeld van een maatregel die voor financiering in 
aanmerking komt, is een maatregel op het gebied van recycling. 
 
22. De leden van de VVD-fractie hebben kennisgenomen van de verlaging van het fondsbedrag. 
Eerder is middels de Voorjaarsnota naar de Kamer gecommuniceerd dat 880 miljoen euro uit het 
Klimaatfonds zou worden gehaald om in te zetten voor andere maatschappelijke prioriteiten. Zal dit 
bedrag volledig worden ingevuld door te korten op middelen die waren gereserveerd voor vroege 
fase-opschaling? De leden van de VVD-fractie lezen dat er nu nog in totaal 29,6 miljard euro 
beschikbaar is. Deze leden vragen waar de andere 4,12 miljard euro naartoe is gegaan. Zij vragen 
waarvoor deze middelen zijn gebruikt en op welke posten dit zal worden afgeschreven? Hoe vallen 
deze uitgaven onder de bestedingsdoelen van het Klimaatfonds? 
 
De genoemde 880 miljoen euro is bij de begroting van Economische Zaken en Klimaat voor het 
jaar 2023 inderdaad volledig afgetrokken van de middelen die waren bedoeld voor vroege fase-
opschaling. De besteding van de genoemde 4,12 miljard euro is verantwoord door de Minister voor 
Klimaat en Energie in zijn brief aan Uw Kamer van 20 september 2022 betreffende ‘Proeve van 
begroting Klimaatfonds’ (Kamerstukken II, 2022-2023 32813, nr. 1090). In het ontwerp-MJP 2024 
is ook voor de 2023-ronde inzichtelijk gemaakt onder percelen de middelen zijn toegekend en 
hoeveel middelen daarna nog resteerden per perceel. Voor alle uitgaven geldt dat zij zijn 
beoordeeld op de bestedingsdoelen en criteria die zijn opgenomen in het wetsvoorstel ter instelling 
van het fonds, waaronder: additionaliteit, doelmatigheid, doeltreffendheid, uitvoerbaarheid. 
Daarnaast was in de 2023-ronde een belangrijk criterium dat zonder deze uitgaven de uitvoering 
van het klimaatbeleid in het geding zou komen.  
 
23. De leden van de VVD-fractie lezen dat klimaatmaatregelen die worden getroffen in de 
landbouw- en natuursector niet in aanmerking komen voor middelen uit het Klimaatfonds. Er wordt 
hierbij een uitzondering gemaakt voor klimaatmaatregelen in de glastuinbouw. Welke maatregelen 
zouden mogelijk onder het Klimaatfonds kunnen vallen voor de glastuinbouw? En onder welke post 
zal dit vallen?  
 
In onderhavig wetsvoorstel worden maatregelen uit de landbouw- en natuursector die voor 
financiering uit het voorgestelde Transitiefonds landelijk gebied en natuur in aanmerking komen, 
inderdaad uitgesloten. Omdat de glastuinbouw niet in aanmerking komt voor het voorgestelde 
Transitiefonds landelijk gebied en natuur, komen klimaatmaatregelen die bijdragen aan 
emissiereductie in de glastuinbouwsector wel in aanmerking voor het Klimaatfonds.  
 
Maatregelen die mogelijk onder het Klimaatfonds kunnen vallen voor de glastuinbouw zijn 
maatregelen op gebied van energie-infrastructuur, het opschalen van hernieuwbare energiedragers 
en energiebesparing. Maatregelen op gebied van energie-infrastructuur en het opschalen van 
hernieuwbare energiedragers vallen onder het bestedingsdoel ‘broeikasgas-neutrale 
energievoorziening in 2050’, meer specifiek de percelen energie-infrastructuur en vroege fase 
opschaling. Maatregelen op gebied van energiebesparing vallen onder het bestedingsdoel ‘het 
stimuleren van de implementatie van technieken voor energie-efficiëntie en stimuleren van 
toepassing van hernieuwbare energie en overige broeikasgas-reducerende technieken en 
maatregelen in het bedrijfsleven’ meer specifiek het perceel verduurzaming industrie en innovatie 
mkb. 
 
24. De leden van de CDA-fractie lezen dat maatregelen in alle economische sectoren in 
aanmerkingen kunnen komen voor middelen uit het Klimaatfonds, zolang deze maatregelen passen 
binnen de bestedingsdoelen van het fonds. Specifiek worden maatregelen op het terrein van de 
circulaire economie genoemd, met de vermelding dat ook maatregelen op het gebied van circulaire 
economie bij kunnen dragen aan het reduceren van broeikasgassen op Nederlands grondgebied. 
Deze leden merken op dat in de artikelsgewijze toelichting wordt gesteld dat de doelstelling van het 
Klimaatfonds is om de mondiale stijging van temperatuur en verandering van het klimaat te 
beperken. Deze doelstelling doet vermoeden dat ook maatregelen die (voornamelijk) zien op het
