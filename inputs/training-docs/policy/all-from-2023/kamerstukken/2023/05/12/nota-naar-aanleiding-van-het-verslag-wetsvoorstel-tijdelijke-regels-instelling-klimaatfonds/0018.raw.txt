47. Met betrekking tot de toetsing op doelmatigheid wordt in de memorie van toelichting gesteld 
dat deze toets ook “op een meer macroniveau” kan plaatsvinden. Het is de leden van de commissie 
niet duidelijk wat hiermee wordt bedoeld. Schrijft het wetsvoorstel niet voor dat deze afweging op 
maatregelniveau plaats dient te vinden (artikel 3, derde lid, aanhef)?  
 
Maatregelen die worden ingediend bij de beheerder van het beoogde Klimaatfonds moeten 
allereerst voldoen aan de bestedingsdoelen van het fonds. Vervolgens wordt de ingediende 
maatregel beoordeeld aan de hand van de toetsingscriteria uit artikel 3, tweede lid. Bij de 
beoordeling van doeltreffendheid en doelmatigheid van een voorstel wordt allereerst op 
maatregelniveau getoetst. Vervolgens kan aanvullend een beoordeling op macroniveau worden 
gedaan. Dat betekent bijvoorbeeld dat gekeken wordt of en in hoeverre het voorstel bijdraagt aan 
de verdere ontwikkeling van het energiesysteem. Soms is het ook zo dat de doelmatigheid van een 
maatregelen eigenlijk alleen goed kan worden beoordeling in samenhang met andere maatregelen, 
in dat geval kan ook naar de combinatie van maatregelen worden gekeken. 
 
48. De leden van de commissie lezen in de memorie van toelichting: “Het is niet de bedoeling dat 
voor reeds bestaande klimaatmaatregelen middelen uit het Klimaatfonds naar departementale 
begrotingen worden overgeheveld.” In artikel 3, derde lid, onderdeel d, is daarom opgenomen dat 
de regering - onder andere meeweegt - of de maatregelen additioneel zijn aan maatregelen die zijn 
vastgesteld en gefinancierd. De wettekst lijkt financiering van dit beleid uit het fonds echter niet te 
17
verbieden, omdat het een wegingsfactor en niet categoriaal is uitgesloten. Klopt dat? Het is de 
leden van de commissie daarnaast niet duidelijk wanneer er precies sprake is van vóór 1 januari 
2022 vastgesteld en gefinancierd beleid als bedoeld in artikel 3, derde lid, onderdeel d. Zo wordt in 
de memorie van toelichting gesproken over het nationaal isolatieprogramma waarvoor tot 2024 
middelen zijn gereserveerd. Voor een deel van de maatregelen die voor 2024 uitgevoerd worden is 
18
de regelgeving echter na 1 januari 2022 vastgesteld. Dit doet de vraag rijzen wanneer er volgens 
de regering sprake is van vastgesteld en gefinancierd beleid in de zin van het voorliggende 
wetsvoorstel. Kan de regering hier nader inzicht in geven?  
  
Het klopt dat in het wetsvoorstel de financiering van reeds bestaande klimaatmaatregelen niet 
wordt verboden. Met onderdeel d van artikel 3, derde lid, van het wetsvoorstel beoogt de regering 
te voorkomen dat vastgesteld en gefinancierd beleid ten tijde van de totstandkoming van het 
coalitieakkoord wordt gefinancierd met middelen uit het fonds. Met vastgesteld en gefinancierd 
beleid wordt gedoeld op beleid dat ten tijde van het coalitieakkoord al was uitgewerkt, waar al 
dekking voor was gevonden en/of dat al operationeel was. 
 
De regering wil wel dat het mogelijk is dat bestaande maatregelen die voor 2030 beëindigd zouden 
worden maar waarvan het thans wenselijk wordt geacht in het licht van de doelstellingen van het 
Klimaatfonds om desbetreffende maatregelen opnieuw vast te stellen of de werking ervan te 
verlengen ook te financieren met middelen die afkomstig zijn uit het fonds. 
 
49. De leden van de commissie menen dat de te financieren maatregelen uitvoerbaar dienen te 
zijn. Daarbij dient onder andere voldaan te zijn aan de Europese staatssteunregels. Ziet de 
regering voorshands ten aanzien van de maatregelen uit de indicatieve verdeling van middelen 
risico’s op dit gebied? Zijn er maatregelen die naar waarschijnlijkheid gemeld dienen te worden bij 
de Europese Commissie?  
 
Voor elke maatregel dient te worden bezien of er sprake is van staatssteun en of de staatssteun 
aan de Europese Commissie moet worden gemeld ter verkrijging van voorafgaande goedkeuring. 
Het kabinet voorziet bij de voorbereiding van het meerjarenprogramma Klimaat voor de begroting 
van 2024 dat het voor bepaalde maatregelen noodzakelijk is om een staatssteungoedkeuring te 
krijgen van de Europese Commissie, bijvoorbeeld voor een subsidieregeling gericht op het CO -vrij 
2
maken van gascentrales en eventuele maatwerksubsidies voor de industrie. In deze gevallen 
bestaat het risico van vertraging. Zonder de goedkeuring van de Europese Commissie mag geen 
staatssteun worden verleend en kunnen de maatregelen niet uitgevoerd worden.  
 
50. De leden van de commissie vragen of de regering nader kan uiteenzetten waarom er, anders 
dan de Algemene rekenkamer heeft geadviseerd en in artikel 8, tweede lid, van het wetsvoorstel 
Tijdelijke wet Transitiefonds landelijk gebied en natuur (36277), niet voor is gekozen om een 
 
17
 Vergelijk artikel 3, derde lid, onderdeel d, (additionaliteit) ten opzichte van artikel 2, derde lid, (uitsluiting 
financiering maatregelen landbouw en landgebruik).  
18
 Dit geldt bijvoorbeeld voor de specifieke uitkering voor het financieren van de verduurzaming van slecht 
geïsoleerde woningen, de regelgeving is op 1 februari 2023 vastgesteld (stcrt. 2023, 3877).
