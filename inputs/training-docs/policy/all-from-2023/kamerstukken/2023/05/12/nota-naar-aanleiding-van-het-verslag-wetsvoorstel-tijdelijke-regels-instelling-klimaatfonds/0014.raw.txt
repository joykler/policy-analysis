Over de samenhang tussen de fondsen heeft de Minister van Financiën u op 10 juni 2022 
geïnformeerd (Kamerstukken, 2021/22, 35925 IX, nr. 33). Daarin is beschreven dat het Nationaal 
Groeifonds en het Klimaatfonds in oprichting verschillende doelstellingen hebben. Maatregelen voor 
het Nationaal Groeifonds dienen bij te dragen aan het duurzaam verdienvermogen via 
investeringen in kennisontwikkeling, research and development en innovatie. Het achterliggende 
doel van onderhavig wetsvoorstel voor het Klimaatfonds is bijdragen aan het behalen van de 
doelstellingen van de Klimaatwet (tenminste 55% broeikasgasreductie in 2030 en klimaatneutraal 
in 2050) en de specifieke bestedingsdoelen onder artikel 2 van onderhavig wetsvoorstel. Het 
fondsbeheerteam zal alle maatregelen beoordelen op het criterium additionaliteit ten opzichte van 
bestaand beleid en instrumentarium. Daarbij wordt – gelet op het doel van de maatregel - 
beoordeeld of het Klimaatfonds het meest geëigende instrument is, of het beter past bij de doelen 
van het Groeifonds of bijvoorbeeld InvestNL.  
 
35. De leden van de GroenLinks- en PvdA-fracties hoe het budgetrecht geborgd gaat blijven van de 
Kamer en hoe het overzicht over de middelen geborgd blijft. De instellingswet geeft aan dat de 
regering via het meerjarenprogramma overzicht wil bewaren over waaraan de middelen precies 
worden uitgegeven die vanuit het Klimaatfonds worden overgeheveld naar de departementale 
begrotingen. Het is deze leden niet duidelijk of de middelen na overheveling naar departementale 
begrotingen nog te controleren zullen zijn. Graag zouden deze leden zien dat de middelen (digitaal) 
geoormerkt zouden worden, zodat ook binnen de departementale begrotingen overzichtelijk blijft 
welke middelen vanuit het Klimaatfonds gefinancierd zijn. Is de regering hiertoe bereid? Is het 
mogelijk om jaarlijks bij de begrotingsbehandelingen een overzicht bij de departementale 
begrotingen te krijgen van de stand van de middelen die afkomstig zijn uit het klimaatfonds, 
waarbij per departementale begroting inzichtelijk wordt gemaakt welke middelen binnen zijn 
gekomen vanuit het Klimaatfonds, hoeveel middelen terugvloeien naar het Klimaatfonds, en waar 
die middelen aan uitgegeven worden? 
 
Het kabinet vindt het van groot belang dat de Kamer inzicht heeft in de stand van zaken van alle 
bestedingen van het Klimaatfonds om haar budgetrecht goed te kunnen uitoefenen. Zoals 
13
beschreven in de Kamerbrief Voorjaarsbesluitvorming Klimaat beoogt het kabinet een integraal 
overzicht te geven van de voorgenomen uitgaven uit het Klimaatfonds in het 
(ontwerp)meerjarenprogramma, de fondsbegroting en het jaarverslag. Dit doet het kabinet op de 
volgende manieren. 
1. In het MJP 2024 zal het kabinet toelichten voor welke maatregelen zij middelen wil 
overboeken aan departementale begrotingen uit het Klimaatfonds. Na de parlementaire 
behandeling doet het kabinet hiertoe een definitief voorstel in de begroting van het fonds, 
die samen met het meerjarenprogramma op Prinsjesdag wordt aangeboden aan uw Kamer.  
2. In het jaarverslag van het Klimaatfonds zal een integrale verantwoording worden 
opgenomen van de uitputting van de middelen die beschikbaar zijn gesteld uit het 
Klimaatfonds. Deze verantwoording staat tevens in het jaarverslag van het betreffende 
departement waar de middelen naar zijn overgeheveld.  
De middelen die zijn overgeboekt naar departementale begrotingen worden daarbij geoormerkt, 
zodat in het meerjarenprogramma een integraal overzicht gegeven kan worden van de uitgaven 
van de jaren ervoor en eventuele wijzigingen die hebben plaatsgevonden. Daarnaast is het kabinet 
bereid om jaarlijks een overzicht te bieden per departementale begroting van de stand van 
middelen afkomstig uit het klimaatfonds. 
 
36. Het lid van de BBB-fractie vraagt zich af of het fonds ook ruimte biedt voor koppelkansen met 
de arbeidsmarkt in het kader van de energietransitie. Kunnen bijvoorbeeld middelen uit het 
Klimaatfonds worden ingezet om mensen, bijvoorbeeld bij sociaal ontwikkelbedrijven, een 
vak/praktijkgerichte scholing te bieden als voorbereiding op betaald werk in het kader van de 
energietransitie? Is de regering het eens dat werkcapaciteit een essentieel onderdeel van 
klimaatbeleid zou moeten zijn?  
 
Maatregelen die gaan over de arbeidsmarkt en bijdragen aan de bestedingsdoelen van onderhavig 
wetsvoorstel voor het Klimaatfonds komen in aanmerking voor middelen uit het fonds. De regering 
is het daarnaast met het lid van de BBB-fractie eens dat voldoende technisch geschoold personeel 
van invloed kan zijn op de uitvoerbaarheid van klimaatmaatregelen. De beschikbaarheid van 
voldoende gekwalificeerd personeel wordt in het kader van het criterium uitvoerbaarheid derhalve 
meegewogen bij de beoordeling van maatregelen. 
 
 
13
 Zie Kamerstukken II 2022/2023, 2023Z07697 (nog niet genummerd) Voorjaarsbesluitvorming Klimaat | 
Tweede Kamer der Staten-Generaal.
