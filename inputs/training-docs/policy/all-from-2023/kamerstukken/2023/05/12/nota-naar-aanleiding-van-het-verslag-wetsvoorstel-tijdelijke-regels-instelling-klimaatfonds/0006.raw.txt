omdat de doelstellingen van het Klimaatfonds dan bij wijziging van de doelstellingen van de 
Klimaatwet veranderen. Dat het van belang is dat een fonds een duidelijke focus heeft was één van 
de lessen van het Fonds Economische Structuurversterking (FES) en het Nationaal Groeifonds. 
Daarbij geldt evenwel dat het specifieke reductiepercentage van de Klimaatwet niet perse van 
invloed is op de individuele bestedingen vanuit het Klimaatfonds. Dit heeft twee redenen, (1) in het 
wetsvoorstel is geborgd dat de maatregelen die worden gefinancierd uit het Klimaatfonds bijdragen 
aan de verduurzaming van onze economie en is het totale ambitieniveau van het kabinet minder 
relevant voor de beoordeling van individuele maatregelen en (2) het kabinet acht zich gebonden 
aan de doelstellingen uit de Klimaatwet bij de vormgeving van het klimaatbeleid. 
 
11. De leden van de commissie lezen dat in de memorie van toelichting wordt aangegeven dat het 
achterliggende doel van het Klimaatfonds het halen van de doelen van de Klimaatwet is. De 
doelstelling van het Klimaatfonds lijkt echter breder geformuleerd dan de doelen van de 
Klimaatwet. In artikel 2, tweede lid, wordt namelijk aangegeven dat maatregelen gericht op het 
verminderen van de mondiale temperatuurstijging en klimaatverandering gefinancierd kunnen 
worden. De Klimaatwet legt nationale reductiedoelstellingen neer. Hoe verhoudt dit zich tot elkaar, 
is een ruimere reikwijdte beoogd?  
 
De doelen liggen in elkaars verlengde: het achterliggende doel van het voorstel voor de instelling 
van het Klimaatfonds is het halen van de doelen uit de Klimaatwet en het achterliggende doel van 
de Klimaatwet is bijdragen aan het verminderen van de mondiale temperatuurstijging en 
klimaatverandering. Daarmee zijn zowel de Klimaatwet als het voorstel voor de instelling van het 
Klimaatfonds gericht op het verminderen van de mondiale temperatuurstijging en 
klimaatverandering. Waar de Klimaatwet zich richt op nationale reductiedoelstellingen, zijn in het 
onderhavige wetsvoorstel de bestedingsdoelen van het Klimaatfonds gespecificeerd in de 
onderdelen a, b en c van artikel 2, tweede lid. Vanwege het belang van het Klimaatfonds voor het 
realiseren van de ambities van het kabinet ligt de focus van het Klimaatfonds op CO -reductie in 
2
Nederland. Nationale maatregelen die enkel effect hebben op de CO -uitstoot buiten Nederland zijn 
2
met de gekozen bewoording in het wetsvoorstel echter niet uitgesloten. 
 
12. De leden van de commissie hebben vragen bij de omvang van het gereserveerde bedrag van 
34,12 miljard. Kan de regering inzicht verschaffen in de wijze waarop de omvang van de 
reservering is bepaald en daarbij ingaan op de onderbouwing voor afzonderlijke bestedingsdoelen? 
Welk deel van de voorliggende doelstelling voor 2030 kan met deze middelen worden gerealiseerd?  
 
Voor het antwoord op het eerste deel van deze vraag van de leden van de commissie wordt 
verwezen naar het antwoord op de vragen met het nummer 1 en 3.  
 
Voor het tweede deel van de vraag over de mate waarin de Klimaatfondsmiddelen naar 
verwachting bijdragen aan de reductiedoelstelling voor 2030, is het van belang dat het doelbereik 
van de Klimaatfondsmaatregelen niet los kan worden gezien van normerende en beprijzende 
maatregelen. Bekostiging maakt deel uit van een bredere beleidsmix en hebben vaak geen 
4
zelfstandig reductie-effect. Dit blijkt ook uit de PBL-reflectie op het ontwerp-MJP 2024.  
 
Het PBL merkt daarin op dat dit niet betekent dat de inzet van middelen vanuit het Klimaatfonds 
onverantwoord is, omdat de rationale voor het geven van subsidie breder kan zijn. Subsidies zijn 
bijvoorbeeld ook gericht op het betaalbaar houden van de transitie. Subsidies voor innovatie en 
opschaling bijvoorbeeld zorgen voor kostendaling. Dit maakt dat er voor meer mensen 
handelingsperspectief ontstaat om te verduurzamen en aan eventuele normering te voldoen. Bij de 
industrie speelt naast het realiseren van CO -reductie ook het voorkomen van weglekeffecten een 
2
rol. Subsidies gericht op het energiesysteem zorgen vaak niet direct voor CO -reductie, maar 
2
creëren de randvoorwaarden voor verduurzaming in alle sectoren. Deze maatregelen zijn 
faciliterend en kunnen ook van belang zijn voor het stimuleren van diversificatie van 
energiedragers om eenzijdige afhankelijkheid te voorkomen en het borgen van leveringszekerheid. 
 
In de voorjaarsbesluitvorming Klimaat heeft het kabinet een integraal pakket gepresenteerd van 
subsidiering, beprijzing en normering om de klimaatdoelen in 2030 te bereiken. Dit zal worden 
doorgerekend door PBL in de Klimaat- en Energieverkenning 2023 (hierna: KEV). Met Prinsjesdag 
verschijnt een prognose van het PBL vooruitlopend op de publicatie van de KEV. Op basis van deze 
bandbreedte beoordeelt het kabinet of het doel van ten minste 55% reductie van broeikasgassen in 
 
4
 Zie PBL reflectie, bijlage bij Kamerstukken II 2022/2023, 2023Z07697 (nog niet genummerd) 
Voorjaarsbesluitvorming Klimaat | Tweede Kamer der Staten-Generaal.
