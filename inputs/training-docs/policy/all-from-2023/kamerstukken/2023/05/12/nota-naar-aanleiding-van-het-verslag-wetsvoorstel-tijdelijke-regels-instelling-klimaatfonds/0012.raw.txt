huishoudens, welk deel voor maatschappelijke organisaties en welk deel voor bedrijven. Deze 
leden vragen hiernaar, omdat zij - in lijn met het recent uitgebrachte WRR-rapport 
‘Rechtvaardigheid in Klimaatbeleid’ - van mening zijn dat klimaatbeleid ook een 
verdelingsvraagstuk betreft. In het licht van de verkiezingsuitslag, waar het draagvlak voor 
kabinetsbeleid verder gezakt lijkt, is het belang van klimaatrechtvaardigheid volgens deze leden 
nogmaals benadrukt. Deze leden roepen de regering op om rechtvaardigheid ook een plek te geven 
in de doelstelling en criteria van het fonds. Is de regering hiertoe bereid en hoe wil zij de adviezen 
van de WRR laten laden in de doelstelling en criteria van het fonds? 
 
Middelen zijn op voorhand niet voor een specifieke doelgroep gereserveerd, maar voor het 
bereiken van de bestedingsdoelen van het fonds. In het ontwerp-MJP 2024 wordt per perceel 
beschreven hoe het kabinet de middelen wil besteden en op hoofdlijnen inzichtelijk gemaakt bij wie 
die middelen naar verwachting neerslaan. Naar verwachting kan een groot deel van de middelen 
uit het perceel verduurzaming gebouwde omgeving via subsidieregelingen direct worden 
aangevraagd door huishoudens. Naar verwachting komen de middelen uit het perceel 
verduurzaming industrie en innovatie mkb in eerste instantie terecht bij bedrijven en eventueel 
maatschappelijke organisaties. Huishoudens hebben hier als consument uiteindelijk ook baat bij 
doordat zij hierdoor betaalbare duurzame producten kunnen aanschaffen. Bij de percelen 
kernenergie, energie-infrastructuur, vroege fase opschaling en CO2-vrije gascentrales komen de 
middelen naar verwachting in eerste instantie grotendeels terecht bij kennisinstellingen en 
bedrijven (bijvoorbeeld eigenaren van gascentrales, bedrijven die warmtenetten aanleggen of 
elektrolysers maken), maar ook geldt dat huishoudens uiteindelijk ook geholpen zijn met een 
duurzaam en robuust energiesysteem.  
 
Voor het antwoord op de vraag van de leden van de GroenLinks- en PvdA-fracties om 
rechtvaardigheid een plek te geven in de doelstelling en criteria van het fonds wordt verwezen naar 
het antwoord op vraag nummer 4.  
 
29. De leden van de GroenLinks en PvdA-fracties zijn van mening dat de in totaal 4,25 miljard euro 
die gereserveerd is voor huishoudens niet in verhouding staat tot andere reserveringen van 
middelen. Specifiek vragen zij naar de doelmatigheid van de reservering van 5 miljard voor 
kernenergie en 3 miljard voor de industrie. Is de regering het met deze leden eens dat deze 
uitgaven niet in proportie staan tot de uitgaven die naar huishoudens gaan? In het bijzonder gezien 
klimaatuitgaven aan huishoudens ook van belang zijn voor klimaatrechtvaardigheid en daarmee 
ook het draagvlak van klimaatbeleid kunnen vergroten, in tegenstelling tot uitgaven aan het 
opzetten van onrendabele kernenergie en het subsidiëren van de vervuilende industrie? 
 
Het kabinet kan zich er niet in vinden om deze middelen zo tegen elkaar af te zetten. Dit heeft 
meerdere redenen. Ten eerste dragen ook maatregelen in andere percelen direct bij aan de 
verduurzaming van de gebouwde omgeving (bijv. energie-infrastructuur voor warmtenetten). 
Daarbij hebben huishoudens indirect ook baat bij de middelen die worden toegekend vanuit de 
andere percelen (bijv. de beschikbaarheid van hernieuwbare elektriciteit). Ten derde is de CO -
2
uitstoot in de sectoren elektriciteit en industrie groter dan in de gebouwde omgeving.  
 
30. De leden van de GroenLinks- en PvdA-fracties zijn benieuwd wat voor de regering het precieze 
onderscheid wordt tussen bestedingsdoel a) vroege fase opschaling en bestedingsdoel b) maatwerk 
industrie. Specifiek vragen zij zich af onder welk bestedingsdoel een industrieel bedrijf valt 
waarmee maatwerkafspraken gemaakt worden en die als onderdeel daarvan wil investeren in de 
productie van bijvoorbeeld waterstof of een andere technologie voor hoogwaardige hernieuwbare 
energiedragers.  
 
In het wetsvoorstel worden drie bestedingsdoelen genoemd. Onder deze verschillende 
bestedingsdoelen kunnen weer een of meer percelen vallen, zoals kernenergie of verduurzaming 
gebouwde omgeving. Hiervoor wordt ook verwezen naar de tabel bij het antwoord op vraag 1. 
Bestedingsdoel A is een ‘broeikasgas-neutrale energievoorziening in 2050’. Hieronder valt onder 
meer een bijdrage voor vroege fase opschaling, dat is het opschalen van technieken voor 
broeikasgas-neutrale energiedragers niet bedoelt voor één specifiek bedrijf. Bestedingsdoel B is 
‘het stimuleren van de implementatie van technieken voor energie-efficiëntie en stimuleren van 
toepassing van hernieuwbare energie en overige broeikasgas-reducerende technieken en 
maatregelen in het bedrijfsleven’. Onder dit bestedingsdoel passen de maatwerkafspraken met de 
industrie en innovatie van het mkb. 
 
In het ontwerp-MJP 2024 zijn de bestedingsdoelen verder uitgewerkt in operationele doelen per 
perceel. Het perceel vroege fase opschaling is gericht op het vergroten van de beschikbaarheid van
