2023Z06134 
Datum
(ingezonden 6 april 2023) 
9 mei 2023
Vragen van de leden Van den Hil en Kamminga (beiden VVD) aan de minister van 
Onze referentie
Sociale Zaken en Werkgelegenheid over het bericht ‘Kwaliteit kinderopvang 
2023-0000235523
Caribisch Nederland moet omhoog, zegt Onderwijsinspectie’ 
 
1. Bent u bekend met het bericht ‘Kwaliteit kinderopvang Caribisch Nederland 
moet omhoog, zegt Onderwijsinspectie’? 1)  
 
Antwoord: 
Ja, ik ken het bericht. Laat ik vooropstellen dat de kwaliteit, en in het bijzonder de 
veiligheid en gezondheid, van de kinderopvang te allen tijde gewaarborgd moet 
zijn. Zoals ook blijkt uit de onderstaande beantwoording is het kabinet hier met de 
openbare lichamen en kinderopvangorganisaties van de BES hard mee aan de 
slag. 
 
2. Welke oorzaken liggen eraan ten grondslag dat de kwaliteit van de 
kinderopvang op Caribisch Nederland tot dusver achter is gebleven? Zijn deze 
structureel? 
 
Antwoord: 
Op 4 april jl. heb ik uw Kamer, mede namens de Minister voor Primair en 
Voortgezet Onderwijs, mijn beleidsreactie op het eindrapport bestandsopname 
kwaliteit kinderopvang van de Inspectie van het Onderwijs (hierna: inspectie) 
1
gestuurd. Daarin heb ik aangegeven dat ik de conclusie van de inspectie volledig 
onderschrijf: de kwaliteit van de kinderopvang in Caribisch Nederland moet 
verbeteren om volledig te kunnen voldoen aan de eisen uit de bestaande 
eilandsverordeningen en de toekomstige eisen bij of krachtens het wetsvoorstel 
Wet kinderopvang BES.  
 
Gezien de startpositie van de kinderopvangorganisaties zijn de conclusies van het 
onderzoek van de inspectie goed te volgen. De kinderopvangorganisaties komen 
van ver. Veel kinderopvangorganisaties zijn vanuit huis begonnen met het 
aanbieden van kinderopvang met veel passie voor de kinderen. 
Sinds de staatkundige transitie van 10 oktober 2010 is de verantwoordelijkheid 
voor kinderopvang in Caribisch Nederland belegd bij de openbare lichamen; de 
Europees Nederlandse wetgeving voor de kinderopvang geldt er niet. Bonaire had 
een Eilandsverordening Kinderopvang met daarin opgenomen kwaliteitseisen 
waaraan de organisaties moesten voldoen. Op St. Eustatius was er een 
verordening voor de dagopvang en op Saba was er geen verordening. Er vond 
nauwelijks toezicht op plaats. Bovendien waren er zeer beperkt overheidsmiddelen 
voor de kinderopvang beschikbaar gesteld. Gelet op de sociaal-economische 
omstandigheden op de eilanden en de noodzaak om kinderopvang financieel 
toegankelijk te houden voor ouders die moesten werken, was de financiële ruimte 
om te investeren in goede kwaliteit van de opvang en medewerkers naar waarde 
te betalen, beperkt.  
 
In 2019 is het programma BES(t) 4 kids gestart waarbij openbare lichamen en het 
Rijk samenwerken met de kinderopvangorganisaties aan het verbeteren van de 
kwaliteit van de kinderopvang en het financieel toegankelijk maken van de 
 
1
 Vergaderjaar 2022/23, Kamerstukken 31 322, nr. 485 
Pagina 2 van 4
