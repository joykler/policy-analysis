> Retouradres Postbus 20401 2500 EK Den Haag 
 
Directoraat-generaal Klimaat 
 
 
en Energie 
 
De Voorzitter van de Tweede Kamer  
 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Ons kenmerk  
Datum 10 mei 2023 
DGKE / 27069691 
Betreft Aanbieding eindrapport klimaattafel Bonaire 
Bijlage(n) 
1 
Geachte Voorzitter, 
 
Hoewel klimaatverandering wereldwijd effect heeft, is zeker in Caribisch Nederland 
de impact van klimaatverandering groot en direct voelbaar. Kleine eilanden zoals 
Bonaire hebben een relatief grote kans op negatieve gevolgen van 
zeespiegelstijging, droogte, en aantasting en verlies van koraalriffen. Voor 
eilanden zoals Saba en Sint Eustatius zijn de verwoestende effecten van zware 
stormen en tropische orkanen helaas al bekend en de kans op dergelijke zware 
1
stormen zal alleen maar toenemen . Kortom, Caribisch Nederland staat al in de 
frontline van klimaatverandering. Tegelijkertijd liggen op de eilanden ook grote 
kansen om te tonen hoe we klimaatverandering het hoofd kunnen bieden en 
kunnen we van Caribisch Nederland een voorbeeld maken voor kwetsbare 
eilandstaten van over de hele wereld. Daarom is het van belang dat we nu 
verdere stappen gaan zetten om de eilanden in het Caribische deel van ons 
Koninkrijk te verduurzamen en weerbaarder te maken tegen de gevolgen van 
klimaatverandering.  
 
In november 2022 is de heer E.H.T.M. (Ed) Nijpels door het kabinet aangesteld als 
kwartiermaker klimaattafel Bonaire, na een verzoek van het bestuurscollege van 
Bonaire. Zijn opdracht was om de opzet van een klimaattafel op Bonaire te 
faciliteren en een voorstel te schrijven voor een organisatieplan en een 
strategische agenda. Ook heeft het kabinet de kwartiermaker gevraagd om te 
bezien of de conclusies voor Bonaire ook van toepassing zijn op Saba en Sint 
2
Eustatius . Op 8 mei jl. heb ik het genoegen gehad om samen met de 
waarnemend gezaghebber de heer Nolly Oleana van het Openbaar Lichaam 
Bonaire het eindrapport van de heer Nijpels in ontvangst te mogen nemen. 
Hiervoor wil ik hem namens het kabinet en het Openbaar Lichaam Bonaire 
hartelijk danken. Met deze brief bied ik uw Kamer, mede namens de minister van 
Infrastructuur en Waterstaat en de staatssecretaris van Binnenlandse Zaken en 
Koninkrijksrelaties het rapport van de heer Nijpels aan. 
 
De kwartiermaker roept in zijn advies op tot instelling van een klimaattafel op 
Bonaire die het adaptatie- en mitigatievraagstuk samen behandelt. Hierbij is het 
van belang om het maken van klimaatbeleid niet los te zien van de 
 
1
 IPCC rapport Climate Change 2022, impact, adaptations and vulnerabilities. Zie: 
https://report.ipcc.ch/ar6/wg2/IPCC_AR6_WGII_FullReport.pdf 
2
Zie ook: Ed Nijpels aangesteld als kwartiermaker klimaattafel Bonaire | Nieuwsbericht | Rijksoverheid.nl 
 Pagina 1 van 2
