Directoraat-generaal Klimaat 
 
en Energie 
 
 
 
 
 
Ons kenmerk 
sociaaleconomische uitdagingen die Caribisch Nederland heeft. Er is zowel bij het 
DGKE / 27069691 
 
kabinet als het Openbaar Lichaam Bonaire draagvlak voor instelling van zo’n tafel. 
Deze klimaattafel opereert onder de verantwoordelijkheid van het Openbaar 
Lichaam Bonaire waarbij het kabinet een faciliterende rol zal vervullen. De tafel 
zal worden geleid door een nader te benoemen onafhankelijk voorzitter. Door het 
proces van deze klimaattafel aan te gaan, willen het kabinet en het Openbaar 
Lichaam Bonaire faciliteren dat er een langetermijnklimaatvisie voor Bonaire wordt 
opgesteld.  
 
Hoewel het de nadrukkelijke intentie van bovengenoemde partijen is om een 
klimaattafel in Bonaire op te zetten, is één van de conclusies van het rapport van 
de heer Nijpels dat het onwaarschijnlijk is dat deze klimaattafel haar omvangrijke 
taak zal vervullen als er niet aan enkele randvoorwaarden wordt voldaan. Het 
kabinet zal zich daarom de komende maanden op een volwaardige kabinetsreactie 
op het advies van de heer Nijpels bezinnen, waarin deze randvoorwaarden 
uitgewerkt zullen worden. Hier zal onder andere worden ingegaan op de invulling 
van het voorzitterschap van de klimaattafel en op de capaciteit en overige 
ondersteuning die nodig is om deze klimaattafel en de daaruit voortvloeiende 
plannen tot een succes te maken. Deze kabinetsreactie ontvangt uw Kamer na de 
zomer en zal in nauw overleg met het Openbaar Lichaam Bonaire tot stand 
komen. 
 
Tot slot is de heer Nijpels verzocht om te inventariseren wat de mogelijkheden 
zijn om een vergelijkbaar concept op Saba en Sint Eustatius op te zetten. 
Duidelijk is dat er geen sprake is van een one size fits all-oplossing en dat er per 
eiland gekeken moet worden naar de meest effectieve manier om in kaart te 
brengen wat er nodig is om deze weerbaarder te maken tegen de gevolgen van 
klimaatverandering. Hier ga ik de komende maanden graag het gesprek over aan 
met het bestuur van Saba en Sint Eustatius. Dit zal ook worden meegenomen in 
de kabinetsreactie.  
 
 
 
 
 
R.A.A. Jetten  
Minister voor Klimaat en Energie 
 
 
 
 Pagina 2 van 2
