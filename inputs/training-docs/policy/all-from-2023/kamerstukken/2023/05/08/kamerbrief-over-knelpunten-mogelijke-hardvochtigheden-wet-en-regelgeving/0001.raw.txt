> Retouradres 20011 2500 EA  Den Haag
Staatsinrichting en Bestuur
Tweede Kamer der Staten-Generaal
Directie Constitutionele Zaken 
en Wetgeving
Postbus 20018
www.rijksoverheid.nl
www.facebook.com/minbzk
2500 EA  Den Haag
www.twitter.com/minbzk
www.linkedin.com/company/
ministerie-van-bzk
Kenmerk
2023-0000136974
Uw kenmerk
Datum 8 mei 2023
Betreft Knelpunten mogelijke hardvochtigheden wet- en regelgeving
In deze brief informeer ik u over de uitkomsten van de uitgevoerde inventarisatie 
binnen het ministerie van Binnenlandse Zaken en Koninkrijksrelaties (BZK) van 
mogelijke hardvochtigheden in wet- en regelgeving. Dit naar aanleiding van de 
motie Ploumen/Jetten die de regering oproept wetten en regels door te lichten op 
1
hardvochtige effecten voor mensen en deze waar nodig aan te passen .  
 
Ten behoeve van de inventarisatie zijn signalen opgehaald langs drie lijnen. Ten 
eerste is een brede uitvraag gedaan onder medewerkers van het 
kerndepartement en uitvoeringsorganisaties. De VNG is betrokken via een 
interdepartementale werkgroep. Ten tweede zijn signalen ontvangen via de 
rijksbrede internetconsultatie die door het ministerie is uitgezet en via gesprekken 
met stakeholders. Ten derde zijn diverse externe bronnen geanalyseerd op 
mogelijke knelpunten, waaronder publicaties van de Nationale ombudsman, het 
reflectierapport van de Raad van State en het jaarverslag van de Raad voor de 
Rechtspraak. De signalen die langs de verschillende wegen zijn opgehaald zijn 
waardevol en ik bedank eenieder die een bijdrage heeft geleverd aan de 
inventarisatie.  
 
In de bijlage staat opgenomen hoe wij met de signalen aan de slag gaan, 
gegroepeerd in diverse categorieÃ«n. Hierbij is geen onderscheid gemaakt tussen 
knelpunten die uit wetten en regels zelf voortvloeien of uit de uitvoering daarvan 
of uit een combinatie van beiden. Zoals blijkt uit het eindrapport onderzoek naar 
hardvochtige effecten van (de uitvoering van) de Participatiewet, de 
werknemersregelingen en de uitbetaling van het persoonsgebonden budget 
2
(pgb) , ontstaan (potentieel) hardvochtige effecten vaak niet door knelpunten in 
uitsluitend de wet- en regelgeving, of door knelpunten in uitsluitend de uitvoering. 
Ze zijn nauw met elkaar verweven. En ook de aansturing door het departement 
speelt hierin een rol, evenals de mensbeelden waar vanuit wordt gegaan bij de 
3
totstandkoming van wet- en regelgeving.   
 
 
1
 Kamerstukken 2020-2021, 35 510, nr. 24 
2
 Kamerstukken II 2021/22, 29362, nr. 309. 
3
 Zie p. 8 van het onderzoek.  
Pagina 1 van 22
