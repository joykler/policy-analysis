Staatsinrichting en 
Bestuur
Directie Constitutionele 
Zaken en Wetgeving
Signaal/probleem/knelpunt:  Datum
   
‘Als curator van mijn zus mag ik haar DigiD niet gebruiken. Door de regeltjes van 
de overheid word ik verhinderd om mijn werk, passend bij deze tijd, te doen’. 
Kenmerk
 2023-0000136974
Reactie: 
DigiD is persoonlijk en niet overdraagbaar. Dat is een belangrijk uitgangspunt en 
bedoeld om te voorkomen dat iemand anders namens jou kan handelen, zonder 
dat je het zelf weet. Nu is het nog niet mogelijk  voor alle wettelijk 
vertegenwoordigers om met een eigen inlogmiddel digitale diensten af te nemen 
voor de persoon die hij of zij vertegenwoordigt. Daarin wordt verandering 
gebracht. Het is de bedoeling dat het vanaf 2023 gefaseerd mogelijk wordt voor 
wettelijke vertegenwoordigers om namens een ander langs digitale weg diensten 
af te nemen bij de overheid. Gestart wordt met professionele bewindvoerders en 
ouderlijk gezag, daarna volgen curatoren, familiair bewindvoerders en mentoren. 
 
Signaal/probleem/knelpunt:  
‘De kieswet geeft niet alle kiezers met een beperking recht op assistentie in het 
stemhokje’. 
 
Reactie: 
De huidige wet staat alleen assistentie in het stemhokje toe aan kiezers die 
vanwege een lichamelijke beperking niet zelfstandig kunnen stemmen. Er is een 
wet in voorbereiding die experimenten mogelijk maakt om ook kiezers met een 
verstandelijke beperking te assisteren in het stemhokje. 
 
Signaal/probleem/knelpunt:  
‘Caribische burgers hebben geen Burgerservicenummer (BSN) en kunnen 
daardoor minder goed gebruik maken van diensten van de overheid’. 
 
Reactie: 
De meerderheid van de bevolking van Bonaire, Sint Eustatius en Saba (BES) 
beschikt inderdaad niet over een BSN en ondervindt daar nadeel van; het huidige 
niveau van overheidsdienstverlening, zowel online als offline, blijft achter. De 
20
invoering van het BSN in Caribisch Nederland is inmiddels in voorbereiding .  Het 
BSN wordt uiterlijk in 2025 geïntroduceerd voor burgers in Caribisch Nederland. 
Benodigde wetsvoorstellen en de technische implementatie worden voorbereid.  
Daarnaast wordt geregeld dat aan studenten die vanuit alle zes de Caribische 
eilanden in Nederland gaan studeren een BSN wordt verstrekt voor ze naar 
Nederland komen. De AMvB die dat mogelijk maakt is op dit moment bij de Raad 
van State aanhangig voor advies en treedt naar verwachting op 1 juli 2023 in 
werking. DUO kan dan studenten registreren als niet-ingezetenen in de BRP, 
waarbij de studenten een BSN verstrekt krijgen. Technische implementatie zal 
gereed zijn in 2024.  
 
Signaal/probleem/knelpunt:  
‘Er ontbreekt een Wet gelijke behandeling op Caribisch Nederland’.  
 
 
20
 Zie Kamerstukken II 2021/22, 27859, nr. 157, p.2 
Pagina 12 van 22
