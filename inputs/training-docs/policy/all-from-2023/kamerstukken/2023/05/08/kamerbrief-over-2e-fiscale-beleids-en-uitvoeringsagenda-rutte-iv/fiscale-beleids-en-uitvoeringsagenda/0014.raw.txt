Directie Algemene Fiscale 
Politiek
D. Ondernemen en tegengaan belastingontwijking 
Ons kenmerk
Het kabinet vindt dat het bedrijfsleven een belangrijke bijdrage levert aan onze 
2023-0000111799
brede welvaart. Het kabinet werkt dan ook continu aan een aantrekkelijk 
vestigings- en ondernemingsklimaat voor bedrijven en ondernemers die een 
bijdrage aan de werkelijke economie van Nederland. Tegelijkertijd zet het kabinet 
de aanpak van belastingontwijking onverminderd voort. Deze richt zich op 
bedrijven die veel minder belasting betalen dan van hen verwacht mag worden, 
zij het in Nederland of elders. 
 
Vestigings- en ondernemingsklimaat 
In oktober 2022 heeft het kabinet de strategische agenda voor het 
16
ondernemingsklimaat in Nederland opgesteld. Hierin is ook aandacht voor 
belastingen. Belastingen zijn, naast andere factoren, een relevante factor voor de 
omvang van investeringen en locatiebeslissingen van bedrijven. 
 
Het kabinet heeft een aantal belangrijke fiscale maatregelen genomen om het 
ondernemingsklimaat in Nederland te verbeteren. Per 1 januari 2023 heeft het 
17
kabinet de fiscale regeling voor aandelenoptierechten aangepast. Het kabinet 
investeert ook in het mkb. Hiervoor is vanaf 2023 tot en met 2027 elk jaar € 500 
miljoen en vanaf 2028 € 600 miljoen uitgetrokken. Hiermee worden onder meer 
de budgetten van de EIA en de MIA verhoogd, willekeurige afschrijving voor 
aangewezen bedrijfsmiddelen in 2023 mogelijk gemaakt en de WBSO 
18
geïndexeerd . 
 
Het kabinet zal oog blijven hebben voor het belang dat bedrijven hechten aan 
stabiele, eenvoudige en uitvoerbare wetgeving. Daarmee voldoet het kabinet aan 
19
de motie van de leden Van Dijk en Stoffer. Als maatregelen belangrijke effecten 
op het vestigingsklimaat kunnen hebben, dan zal het kabinet die zo veel mogelijk 
20
beschrijven, in lijn met de motie-Idsinga c.s. 
 
Tot slot is Nederland voorstander van internationale afspraken op het gebied van 
de belastingheffing van internationaal opererende bedrijven. Internationale 
harmonisatie van belastingregels creëert een gelijk speelveld met andere landen.  
Bij het bepalen van de beleidsinzet op internationaal niveau houdt het kabinet 
oog voor de effecten op het vestigings- en ondernemingsklimaat. Ook zal ik mij in 
Europees verband inzetten voor maatregelen die bijdragen aan het versterken 
van de interne markt, die cruciaal is voor het Nederlandse vestigingsklimaat. 
Europese regelgeving kan een belangrijke rol spelen in het vereenvoudigen van 
grensoverschrijdend ondernemen, het verminderen van administratieve lasten en 
het versterken van de financiële weerbaarheid van bedrijven. 
 
  
 
16
 Kamerstukken II, 2022/23, 32637, nr. 513. 
17
 Wet aanpassing fiscale regeling aandelenoptierechten, Stb. 2022, 539. 
18
 Kamerstukken II 2022/23, 36202, nr. 38. 
19
 Kamerstukken II 2022/23, 36202, nr. 109. 
20
 Kamerstukken II 2022/23, 36202, nr. 95. 
Pagina 14 van 23
