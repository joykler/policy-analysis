Voor de uitvoering, waaronder de Belastingdienst, is het belangrijk om realistisch 
Directie Algemene Fiscale 
Politiek
te zijn over wat er wel én niet kan. Fiscaal beleid kan immers alleen slagen als 
het ook succesvol en begrijpelijk kan worden uitgevoerd. Daarvoor is ook 
Ons kenmerk
2023-0000111799
consequente “feedback” vanuit de uitvoering van groot belang; deze input is ook 
weer meegenomen in de beleidsplannen uit deze agenda. Onder andere via 
signaalmanagement wordt input vanuit de uitvoering opgehaald en gedeeld met 
de opdrachtgevers. Onder andere via de Stand van de Uitvoering wordt uw Kamer 
hierover geïnformeerd. 
 
Via deze agenda wil ik uw Kamer informeren over de afwegingen en beperkingen 
in de beleidsvorming en in relatie tot de uitvoering. Ik zie uit naar de inbreng van 
uw Kamer, zodat ik deze kan meenemen op weg naar het pakket Belastingplan 
2024 en andere wetsvoorstellen en maatregelen.  
 
2
Deze agenda maakt tevens onderdeel uit van het aangepaste begrotingsproces. 
Uit de evaluatie hiervan blijkt dat de fiscale beleids- en uitvoeringsagenda naar 
inzichten van diverse stakeholders heeft bijgedragen aan meer transparantie en 
betere informatievoorziening. Ook verwachten deze stakeholders dat publicatie 
van de fiscale beleids- en uitvoeringsagenda leidt tot verbetering van de 
3
uitvoerbaarheid van maatregelen. 
 
1. Samenspel beleid en uitvoering 
 
Om beleidsambities te realiseren is nauwe samenwerking tussen beleid en 
uitvoering cruciaal. Daarom vindt de vormgeving van beleidsambities gezamenlijk 
met de uitvoering plaats. Hier zal ik vooral beschrijven hoe dit in samenwerking 
met de Belastingdienst plaatsvindt, maar hetzelfde geldt voor andere 
uitvoeringsorganisaties, zoals de Rijksdienst voor Ondernemend Nederland en de 
Nationale Emissieautoriteit, en voor private partijen die bijdragen aan de 
uitvoering van overheidsbeleid, zoals notarissen. 
 
Het is wenselijk om beleidsambities te bezien in samenhang met ambities voor de 
uitvoering. Niet alles kan namelijk tegelijkertijd. Naast beleidsambities is het van 
groot belang om de dienstverlening van de Belastingdienst aan burgers en 
bedrijven te verbeteren, de organisatie wendbaarder te maken en te herstellen 
wat is misgegaan. Voor de volledige aanpak hierop verwijs ik u naar het Jaarplan 
Belastingdienst 2023. In het afgelopen jaar zijn door de Belastingdienst concrete 
verbeteringen gerealiseerd voor burgers en bedrijven zoals een verkorte aangifte 
inkomensheffing en de mogelijkheid om omzetbelasting eenvoudig met behulp 
van iDeal te betalen. Ook heeft de Belastingdienst kort na het Kerstarrest over 
box 3 ingezet op rechtsherstel. 
 
Daarnaast geeft de Belastingdienst prioriteit aan het op orde brengen van de 
basis en het implementeren van noodzakelijke moderniseringen, zoals binnen de 
ICT. Dan is er vanaf 2026 bij de Belastingdienst meer ruimte voor grotere 
structuuraanpassingen van het stelsel. Waar opportuun benutten we overigens 
ook andere organisaties, zoals de Nederlandse Emissie-autoriteit voor de CO2-
heffing. 
 
2
 Kamerstukken II 2021/22, 31865, nr. 207. 
3
 Kamerstukken II 2022/23, 2023Z07731 
Pagina 2 van 23
