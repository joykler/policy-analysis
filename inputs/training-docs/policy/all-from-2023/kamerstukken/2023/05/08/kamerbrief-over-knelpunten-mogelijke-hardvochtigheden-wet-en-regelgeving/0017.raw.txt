Staatsinrichting en 
Bestuur
Directie Constitutionele 
Zaken en Wetgeving
gemeente gestelde voorwaarden voldoet waardoor het recht op een Datum
   
voorrangsverklaring vervalt. 
 
Kenmerk
Signaal/probleem/knelpunt:  2023-0000136974
‘In de proeftijd bij hospitaverhuur kan de verhuurder de overeenkomst zomaar 
beëindigen. Daardoor beginnen huurders geen toetsingsprocedure bij de 
Huurcommissie’. 
 
Reactie: 
Het feit dat hospitahuurders minder snel zijn geneigd om hun aanvangshuur te 
laten toetsen (binnen de aanvraagtermijn van de eerste zes maanden van het 
huurcontract) is net als bij generieke tijdelijke huurcontracten aannemelijk 
aangezien er geen sprake is van huurbescherming in de eerste negen maanden. 
Inderdaad kan de hospitaverhuurder de huur tijdens de proeftijd van negen 
maanden zonder opgaaf van reden opzeggen. Dat neemt niet weg dat een 
hospitahuurder ook na de eerste zes maanden alsnog een toetsingsprocedure kan 
beginnen, als de huurprijs hoger is dan de maximale huurprijsgrens op basis van 
het woningwaarderingsstelsel. De huurder zal hiervoor dan een 
huurverlagingsvoorstel aan de verhuurder moeten doen, dat eventueel af te 
dwingen is via de Huurcommissie. Een dergelijke huurverlaging kent dan geen 
terugwerkende kracht tot de ingangsdatum van het contract. 
En hospitahuurders met een tijdelijk huurcontract van maximaal 2 jaar kunnen 
ook na negen maanden en zelfs na afloop van het huurcontract nog een toets van 
de aanvangshuurprijs bij de Huurcommissie aanvragen, tot zes maanden na 
afloop van het tijdelijk huurcontract. Een eventuele daaruit volgende 
huurverlaging werkt wel terug tot de ingangsdatum van het huurcontract. 
 
Signaal/probleem/knelpunt:  
‘Artikel 7:249, lid 2 BW (toetsing aanvangshuurprijs) is niet duidelijk 
geformuleerd en lijkt – terwijl dit niet het geval is - de toetsing van onzelfstandige 
woonruimte na het einde van het huurcontract uit te sluiten. Daarnaast sluit de 
bepaling de toetsingsmogelijkheden uit voor huurders die 3 tot 5 jaar huren’.  
 
Reactie: 
Iedere huurder van woonruimte kan binnen zes maanden na het ingaan van de 
huurovereenkomst de aanvangshuurprijs laten toetsen door de Huurcommissie. 
Verduidelijking op het punt of dit ook geldt voor huurders die tijdelijk 
onzelfstandige woonruimte huren zal worden meegenomen in de beleidsvorming 
over tijdelijke huurcontracten.  
Huurders van een onzelfstandige woning die voor een langere termijn dan twee 
jaar huren kunnen de aanvangsprijs van hun huurovereenkomst niet na afloop 
van hun huurcontract laten toetsen door de Huurcommissie. Een langere termijn 
hanteren dan twee jaar is vanuit uitvoerbaarheid en rechtszekerheid niet 
wenselijk. Het toetsen van een situatie van vijf jaar terug is ingewikkeld. Er 
kunnen grote financiële gevolgen voor een verhuurder ontstaan als over 5 jaar 
met terugwerkende kracht huur wordt terugbetaald. 
Huurders van onzelfstandige woningen (kamers) kunnen gedurende hun gehele 
huurcontract een huurverlaging afdwingen als de huurprijs hoger is dan de 
maximale huurprijsgrens op basis van het woningwaarderingsstelsel. Maar dan 
Pagina 17 van 22
