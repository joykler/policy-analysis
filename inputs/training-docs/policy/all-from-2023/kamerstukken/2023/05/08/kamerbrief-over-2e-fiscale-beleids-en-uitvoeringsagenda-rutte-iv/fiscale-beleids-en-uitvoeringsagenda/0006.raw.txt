innovatiebox, werkkostenregeling, onbelaste reiskosten vergoeding, de fiscale 
Directie Algemene Fiscale 
Politiek
regelingen ondernemerschap en de heffingskortingen. 
 
Ons kenmerk
2023-0000111799
Ten tweede werk ik aan vereenvoudiging door middel van de aanpak fiscale 
regelingen. Het doel hiervan is om een groot aantal regelingen dat reeds is 
geëvalueerd tegen het licht te houden. Er komt eerst een ambtelijk rapport voor 
de zomer waarin alle fiscale regelingen worden getoetst aan vier criteria: de 
evaluatiecriteria (doeltreffendheid en doelmatigheid), de complexiteit voor de 
Belastingdienst, het beroep op het doenvermogen van burgers en de 
onderbouwing van overheidsingrijpen. Het kabinet zal na de zomer met een 
reactie komen, waarover ik graag met uw kamer in debat ga. 
 
Ten derde is het voor vereenvoudiging noodzakelijk om niet alleen naar 
bestaande fiscale regelingen te kijken maar ook mogelijke nieuwe fiscale 
regelingen streng te toetsen. Het toetsingskader fiscale regelingen vormt 
daarvoor mijn leidraad.  
 
Er zijn ook maatregelen waarvan het logischer is om die aan een volgend kabinet 
te laten. Dat kan bijvoorbeeld om uitvoeringstechnische redenen het geval zijn, 
maar ook omdat er eerst goede alternatieven op tafel moeten liggen. Zo gaat het 
traject Toekomst Toeslagen in op beleidsopties om de complexiteit voor burgers 
aan de onderkant van de inkomensverdeling die te maken hebben met de 
samenloop tussen fiscaliteit en toeslagen te verminderen. Op het gebied van de 
eigen woning en de erf- en schenkbelasting breng ik de mogelijkheden tot 
vereenvoudiging voor een nieuw kabinet in kaart. 
 
Tot slot zet ik mij op Europees niveau in voor initiatieven die leiden tot 
vereenvoudiging voor burgers en bedrijven. Daarom ben ik ook positief over het 
voorstel van de Europese Commissie over “VAT in the Digital Age”. Dit voorstel 
maakt de btw-aangifte makkelijker voor bedrijven die in meerdere Europese 
landen zaken doen. Bovendien wordt het Business in Europe: framework for 
income taxation (BEFIT)-voorstel verwacht komend najaar. Dit voorstel voor 
gemeenschappelijke vennootschapsbelastingregels heeft onder meer als 
doelstelling om administratieve lasten voor het bedrijfsleven te verlichten. Tot 
slot is het wetsvoorstel voor de implementatie van de Europese richtlijn 
aangaande kleine ondernemingsregelingen ingediend. Deze richtlijn maakt het 
makkelijker voor kleine ondernemers die over de grens zaken doen om gebruik te 
maken van de kleine ondernemingsregeling. 
 
B. Klimaat 
Het kabinet voert een ambitieus klimaatbeleid. Het vergroenen van het 
belastingstelsel speelt daarbij een sleutelrol. Het doel van de fiscale maatregelen 
op het terrein van klimaat is om de broeikasgasuitstoot, energieverbruik en het 
gebruik van fossiele grondstoffen beter te beprijzen, zodat burgers, bedrijven en 
maatschappelijke organisaties een stevigere prijsprikkel krijgen om hun gedrag 
aan te passen en de uitstoot van broeikasgassen te verminderen. Bovendien 
draagt het beprijzen van broeikasgasuitstoot eraan bij dat vervuilende producten 
relatief duurder worden en duurzame producten relatief goedkoper.  
 
Pagina 6 van 23
