naar Gebruik. Omdat de wetgeving voor BnG nog niet gereed is en de realisatie 
Directie Algemene Fiscale 
8
Politiek
nog niet gestart is, is er alleen zeer beperkte ICT-capaciteit ingezet. 
 
Ons kenmerk
2023-0000111799
Ten tweede is het kabinet voornemens om per 1 januari 2025 een aantal 
structuuraanpassingen in de energiebelastingen door te voeren. Allereerst zal de 
vrijstelling voor metallurgische en mineralogische procedés worden afgeschaft. 
Daarnaast zal de inputvrijstelling voor elektriciteitsproductie worden beperkt tot 
het gebruik van aardgas voor productie elektriciteit, die zal worden geleverd aan 
het net (maatregel is gericht op installaties voor warmtekrachtkoppeling (wkk's)) 
en zal het verlaagd tarief in de energiebelasting voor de glastuinbouw worden 
afgeschaft. Het kabinet is voornemens deze maatregelen op te nemen in het 
Belastingplan 2024 en voert momenteel een impactanalyse uit. Op basis van deze 
impactanalyse zal worden bezien of het beperken van de inputvrijstelling en het 
afschaffen van het verlaagd tarief voor de glastuinbouw zullen worden 
vormgegeven met een ingroeipad, waarbij in ieder geval in 2025 zal worden 
gestart en de maatregelen uiterlijk in 2030 volledig zijn doorgevoerd. 
Randvoorwaardelijk voor een eventuele ingroei is dat er geen gevolgen zijn voor 
de middelen die Nederland in het kader van het Herstel- en Veerkrachtplan 
ontvangt en dat de Europese Commissie voor eventuele gefaseerde afschaffing 
van het verlaagd energiebelastingtarief een nieuwe goedkeuring voor staatssteun 
geeft. Voor de maatregelen rondom de WKK-inputvrijstelling geldt dat de 
inpasbaarheid in de ICT-systemen een randvoorwaarde is in de nadere 
uitwerking.  
 
Implementatie aanvullende klimaatmaatregelen 
Het kabinet heeft als doel om in 2030 de broeikasgasemissies met tenminste 55% 
te reduceren ten opzichte van het niveau in 1990. In het beleid wordt op 60% 
emissiereductie gestuurd, zodat bij tegenvallers toch het wettelijke doel van 
55%-reductie kan worden gerealiseerd. Op 26 april jl. heeft het kabinet hiertoe 
een aanvullend maatregelenpakket gepresenteerd, dat moet leiden tot 22 Mton 
extra CO2-reductie. Dit leidt tot een aanvullende fiscale vergroeningsagenda die 
hieronder wordt geschetst. Hierbij benadruk ik dat de fiscale maatregelen 
onderdeel zijn van een veel groter samenstel van niet fiscale maatregelen die hier 
verder niet worden beschreven. Voor een integraal overzicht wordt verwezen naar 
9
de Kamerbrief van 26 april jl. . 
 
Ten eerste wordt conform staand kabinetsbeleid de minimum CO2 prijs voor de 
elektriciteitssector en industrie opgehoogd. De maatvoering van de ophoging 
wordt bepaald op basis van een door het ministerie van financiën uitgevoerde 
evaluatie van het prijspad. 
 
Ten tweede worden een aantal aanpassingen in de CO2-heffing industrie 
doorgevoerd. Hiertoe wordt de wet op vier punten aangepast in het pakket 
Belastingplan 2025. 1) Het tarief van de CO2 heffing wordt per 1 januari 2025 
opgehoogd. Het PBL voert daartoe in de tweede helft van 2023 een tariefstudie 
 
8
 Er zijn twee ICT-ers betrokken bij de totstandkoming van de wetgeving om de 
uitvoerbaarheid te borgen. De keten weegt bijvoorbeeld welke investeringen op dit moment 
doelmatig zijn in het technisch moderniseren van verouderde systemen, die na invoering 
van BNG mogelijk niet meer of nog maar gedeeltelijk gebruikt worden. Het gaat voor deze 
fase om enkele dagen per maand. 
9
 Kamerstuk 2023Z07697 
Pagina 8 van 23
