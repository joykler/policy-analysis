Staatsinrichting en 
Bestuur
Directie Constitutionele 
Zaken en Wetgeving
voor de toekomst (via een huurverlagingsvoorstel en eventueel af te dwingen via Datum
   
de Huurcommissie), niet met terugwerkende kracht tot de ingangsdatum van het 
huurcontract. 
Kenmerk
 2023-0000136974
Signaal/probleem/knelpunt:  
‘De bepaling in lid 1 van artikel 7:271 BW (einde huur) is zeer onduidelijk 
geschreven en wordt daardoor veel ten nadele van de huurder geïnterpreteerd’. 
 
Reactie: 
Een minimumduur in een tijdelijk huurcontract is niet toegestaan, dat is wettelijk 
verankerd in artikel 7:271 BW. Maar er is onduidelijkheid met betrekking tot het 
aangaan van een huurovereenkomst voor onbepaalde tijd en de daarbij geldende 
minimumduur. In lagere rechtspraak wordt regelmatig aangenomen dat het 
aangaan van een huurovereenkomst voor onbepaalde tijd met een minimumduur 
van maximaal twee jaar mogelijk is. Dit punt vereist nader onderzoek. 
 
Signaal/probleem/knelpunt:  
Iemand geeft aan gescheiden te zijn en voor de gevonden woonruimte 
huurtoeslag te hebben gekregen, maar deze toeslag na 2,5 jaar weer te moeten 
terugbetalen na waardestijging van het virtueel vermogen (huis en effecten). 
 
Reactie: 
Wie over een aardig vermogen beschikt, komt inderdaad niet voor ondersteuning 
in huurlasten in aanmerking. De progressiviteit van het stelsel, de bepaling van 
de draagkracht en de vermogenspeildatum van 1 januari van het kalenderjaar zijn 
voor alle Toeslagen geregeld in de Algemene Wet Inkomensafhankelijke 
Regelingen (AWIR).  
Er bestaat een uitzondering voor de situatie waarin de fiscale partners geen, of 
niet het gehele jaar, toeslagpartner voor de huurtoeslag zijn en de huurder het 
recht op huurtoeslag verliest door overschrijding van de vermogensgrens als 
gevolg van de tot stand gekomen onderlinge verhouding van de gezamenlijke 
grondslag sparen en beleggen in de aanslag inkomstenbelasting. De 
Belastingdienst/Toeslagen mag dan uitgaan van een zodanige toerekening van de 
gezamenlijke grondslag sparen en beleggen dat bij belanghebbende geen sprake 
meer is van een overschrijding van de vermogensgrens. Hierdoor kan de huurder 
die daartoe een verzoek heeft ingediend zijn recht op huurtoeslag behouden 
(Verzamelbesluit Toeslagen, Stcrt 2022, 17645). 
 
Signaal/probleem/knelpunt:  
‘Zieke, bejaarde ouders kunnen hun gescheiden kind niet in huis nemen omdat ze 
dan hun huurtoeslag kwijtraken’. 
 
Reactie: 
Mantelzorgers die op hetzelfde adres wonen als degene voor wie zij zorgen, 
komen in een aantal gevallen in aanmerking voor ‘Bijzondere situaties voor de 
huurtoeslag’. Hierom kan de toeslagontvanger verzoeken. Mochten deze 
bijzondere situaties niet van toepassing zijn dan telt de persoon van de 
mantelzorger wel mee in de berekening van de huurtoeslag.  
 
Pagina 18 van 22
