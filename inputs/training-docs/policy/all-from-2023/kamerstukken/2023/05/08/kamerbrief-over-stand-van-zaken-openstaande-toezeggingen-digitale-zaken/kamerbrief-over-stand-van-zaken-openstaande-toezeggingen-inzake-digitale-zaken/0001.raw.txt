> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2023-0000186182
Uw kenmerk
Bijlage(n)
0
Datum 8 mei 2023
Betreft Stand van zaken van een aantal openstaande toezeggingen  
inzake Digitale Zaken
 
Hierbij informeer ik uw Kamer over de stand van zaken van een aantal 
openstaande toezeggingen waarvan de opvolging gepland stond voor het eerste 
kwartaal van 2023.  
Op 20 januari jl. heb ik u het Planningsoverzicht Digitale Zaken 2023 (Kamerstuk 
26643, nr. 962) toegestuurd. In deze brief ga ik in op de onderwerpen waarover 
ik uw Kamer niet meer in het eerste kwartaal kon informeren, voorzien van een 
bijgestelde planning. 
 
Update I-strategie 
Ik heb u toegezegd dat de Kamer in het eerste kwartaal van dit jaar de 
Kamerbrief Update I-strategie Rijk (in het planningsoverzicht: Voortgangsbrief I-
strategie Rijk) zal ontvangen. Hierbij deel ik u mede dat er meer tijd nodig is voor 
de totstandkoming van de Kamerbrief en dat ik deze zal splitsen. Via de 
Jaarrapportage Bedrijfsvoering Rijk (JBR) wordt u geïnformeerd over de 
voortgang van de I-strategie. De JBR ontvangt u op Verantwoordingsdag, 17 mei 
2023.  
De actualisatie van de routekaarten neemt meer tijd in beslag. Ik verwacht u deze 
voor het zomerreces te kunnen toesturen, evenals de voortgang rondom het plan 
van aanpak voor de digitale begroting. 
 
Kamerbrief stand van zaken beleidsontwikkelingen burgerservicenummer (BSN) 
Toegezegd was uw Kamer in het eerste kwartaal per brief te informeren over de 
stand van zaken met betrekking tot ontwikkelingen rond het BSN. Een van de 
onderwerpen waarover ik wil rapporteren is het onderzoek naar de mogelijkheden 
om het BSN te vervangen door een nummer dat per transactie wisselt, en/of 
gepseudonimiseerd wordt. Dit onderzoek heeft vertraging opgelopen. Het zijn 
complexe vraagstukken. Er is meer tijd nodig voor het maken van een 
zorgvuldige keuze. Over de stand van zaken zal ik uw Kamer in juni informeren. 
In deze brief zal ik ook ingaan op de stand van zaken met betrekking tot het 
invoeren van het BSN in Caribisch Nederland. Zoals eerder aan uw Kamer gemeld, 
wordt het BSN uiterlijk in 2025 geïntroduceerd voor burgers in Caribisch 
Nederland. Ik bereid hiertoe momenteel wetsvoorstellen en de technische 
implementatie voor. Meer informatie daarover zal ik meenemen in genoemde 
brief. 
Pagina 1 van 3
