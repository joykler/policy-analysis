basis. In aanvulling daarop wordt onderzocht op welke wijze ‘direct aanpassen’ 
Directie Algemene Fiscale 
Politiek
voor de lange termijn verder kan worden vormgegeven. Een doel hierbij is om het 
formeelrechtelijke heffingssysteem te moderniseren en te vereenvoudigen.  
Ons kenmerk
2023-0000111799
 
Bij het terugbetalen en de invordering van belastingschulden zijn de menselijke 
maat en rechtsbescherming van groot belang. Eind 2022 heb ik uw Kamer de 
44
herijkte invorderingsstrategie van de Belastingdienst aangeboden en is de 
45
herijking van de Invorderingswet 1990 afgerond. In samenwerking met de 
Belastingdienst wordt de invorderingsstrategie dit jaar verder uitgewerkt en 
vervolgens omgezet in concrete maatregelen. Zo wordt met het Belastingplan 
2024 voorgesteld om een hardheidsclausule te introduceren in de 
Invorderingswet 1990 en zullen er verbeteringen worden aangebracht in de 
rechtsbescherming bij geschillen over uitstel van betaling en kwijtschelding van 
belastingschulden. Tot slot wordt het onderzoek naar de werking van en een 
eventueel alternatief voor het fiscale bodemrecht voortgezet. 
 
Handhaving en sancties 
46
In het fiscale bestuursrecht bestaan zowel verzuim- als vergrijpboetes . In het 
kader van het onderzoek naar de mogelijkheden om het boetestelsel te 
verbeteren voor belastingplichtigen en de Belastingdienst heeft het kabinet het 
voornemen om enkele knelpunten in de vergrijpboeteparagraaf in de AWR weg te 
nemen. Daarnaast wordt er op dit moment een onderzoek naar de effectiviteit 
van verzuimboetes opgezet. De uitkomsten van dat onderzoek zullen betrokken 
worden bij het eerder aangekondigde onderzoek naar de mogelijkheden om op 
47
termijn een nieuw verzuimboeteregime te ontwikkelen. 
 
Gegevens 
In de aanbiedingsbrief bij het belastingplanpakket van vorig jaar is een onderzoek 
naar de werking van de informatiebeschikkingsprocedure aangekondigd. De 
Universiteit Leiden is van start gegaan met het onderzoek. De hoofdvraag van het 
onderzoek is of de in het in 2016 gepubliceerde evaluatierapport geconstateerde 
knelpunten in de informatiebeschikkingprocedure nog steeds bestaan en of er 
nieuwe knelpunten zijn ontstaan. Het onderzoek zal onder meer bestaan uit het 
afnemen van interviews onder belastingadviseurs, advocaten en 
belastingambtenaren. De planning is dat het onderzoeksrapport in het najaar 
wordt opgeleverd. Het kabinet zal daarna bezien of het rapport aanleiding geeft 
tot het voorstellen van een wetswijziging. 
 
  
 
44
 Kamerstukken II 2022/23, 31066, nr. 1161. 
45
 Kamerstukken II 2022/23, 35510, nr. 106. 
46
 Een verzuimboete kan worden opgelegd als geconstateerd wordt dat een verzuim is 
begaan, bijvoorbeeld het niet of te laat doen van aangifte of het niet of te laat betalen van 
belasting. Voor het opleggen van een vergrijpboete is opzet of grove schuld vereist. 
Verzuim- en vergrijpboetes zijn daarmee zeer verschillend van aard. 
47
 Kamerstukken II 2022/23, 31066, nr. 1119. 
Pagina 22 van 23
