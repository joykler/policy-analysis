26
geniet. Het kabinet verwelkomt daarom het EU-richtlijnvoorstel (Unshell) om 
Directie Algemene Fiscale 
Politiek
misbruik van doorstroomvennootschappen aan te pakken. Nederland zet zich bij 
de richtlijnonderhandelingen actief in en neemt de aanbevelingen van de 
Ons kenmerk
2023-0000111799
Commissie doorstroomvennootschappen daarin zo veel mogelijk mee. 
Ook door belastingdiensten uit verschillende landen beter te laten samenwerken, 
kan internationale belastingontwijking beter tegengegaan worden. Daarom sta ik 
27
positief tegenover het DAC8-voorstel van de Europese Commissie . Naast het 
verbeteren van de informatie-uitwisseling tussen belastingdiensten, zorgt dit 
voorstel ervoor dat crypto-bezittingen beter belast kunnen worden. 
 
Het kabinet wijst er echter op dat het óók nationale stappen blijft zetten tegen 
belastingontwijking, in aanvulling op de internationale focus, waarvan ik er twee 
wil benoemen: het kabinet werkt aan het introduceren van een open norm voor 
de vermogenseis bij doorstromers. Het kabinet zal in de komende periode bezien 
of, en zo ja, op welke wijze een open norm kan worden geïntroduceerd in artikel 
8c Wet Vpb 1969. Het kabinet komt hierop naar verwachting vóór de zomer terug 
bij uw Kamer.  
 
Op dit moment worden twee maatregelen uitgewerkt voor de versterking van de 
aanpak van dividendstripping in een wetsvoorstel. De eerste maatregel ziet op 
het wettelijk vastleggen van een zogenoemde registratiedatum. De tweede 
maatregel ziet op het aanpassen van de bewijslastverdeling ter verbetering van 
de bewijspositie van de inspecteur. Naar verwachting zal dit voorstel op 
Prinsjesdag 2023 worden gepresenteerd. 
Fiscale aandachtspunten stoppersregelingen 
In het kader van de voorjaarsnota heeft het kabinet besloten de toepassing van 
de herinvesteringsreserve bij een staking van een gedeelte van een onderneming 
(gedeeltelijke staking) als gevolg van overheidsingrijpen te verruimen. Hierdoor 
wordt gebruik van de herinvesteringsreserve toegankelijker voor onder andere 
28
stoppende agrariërs. De betreffende wetgeving zal meelopen in het 
Belastingplan 2024. Uw Kamer ontvangt na het openstellen van de 
stoppersregelingen een brief met een nadere toelichting op de fiscale 
aandachtspunten bij stoppersregelingen. 
 
Aanpassing wetsvoorstel fgr/vbi/fbi 
Recent heeft de internetconsultatie van het conceptwetsvoorstel Wet aanpassing 
fonds voor gemene rekening, vrijgestelde beleggingsinstelling en fiscale 
beleggingsinstelling plaatsgevonden. Gelet op de reacties is het kabinet 
voornemens de inwerkingtreding van dat wetsvoorstel en de inwerkingtreding van 
het wetsvoorstel Wet aanpassing fiscaal kwalificatiebeleid rechtsvormen aan te 
passen. Deze aanpassing geeft belastingplichtigen meer ruimte om de beoogde 
herstructureringen door te voeren. Dit houdt onder andere in dat het 
overgangsrecht (met doorschuiffaciliteiten) dat in die wetsvoorstellen is 
opgenomen, geldt voor het jaar 2024 en dat de wijziging van de materiële 
bepalingen, zoals de wijziging van de definitie van fonds voor gemene rekening 
 
26
 Richtlijn met het oog op het tegengaan van misbruik door doorstroomvennootschappen 
op het gebied van belastingen en de aanpassing van Richtlijn 2011/16/EU (administratieve  
samenwerkingsrichtlijn). 
27
 Kamerstukken II 2022/23, 22112, nr. 3600. 
28
 Kamerstukken II 2022/23, 36350, nr. 1, p. 42 en p. 46. 
Pagina 16 van 23
