Ministerie van 
Binnenlandse Zaken en 
Koninkrijksrelaties
Kenmerk
 
2023-0000186182
 
Voortgangsbrief van het programma Verbetering van het reisdocumentenstelsel 
inclusief besluit rondom de RAAS-DOBbox (Reisdocumenten Aanvraag en Archief 
Station - Decentrale Opslag Biometrie) 
Op dit moment ben ik bezig met het nader bepalen van de richting van het 
programma Verbeteren reisdocumentenstelsel (VRS, Kamerstuk 25764, nr. 138) 
naar aanleiding van onder meer de reacties op het voorstel tot wijziging van de 
paspoortwet. Dit vergt extra tijd, met name omdat er geen eenvoudige 
oplossingen zijn. Ik ben voornemens u voor het zomerreces een update te sturen. 
 
Kamerbrief Uitkomsten Maatschappelijke Kosten-Baten Analyse (MKBA) Europese 
Digitale Identiteit Raamwerk (eIDAS herziening) 
Het finaliseren van de MKBA, die uitgevoerd wordt door adviesbureau Ecorys, 
neemt meer tijd in beslag dan verwacht. Dit komt hoofdzakelijk door onvoorziene 
complexiteit in het kwantificeren van de kosten en baten alsook de complexiteit 
van het stelsel dat uit het conceptvoorstel voortvloeit. Enkele zaken hierin 
vereisen nadere verduidelijking. We streven ernaar dat het onderzoek voor de 
zomer afgerond en opgeleverd wordt. Uw Kamer ontvangt de uitkomsten dan 
uiterlijk in juni 2023. 
 
Voortgangsrapportage Open Source beleid overheid 
In de Beleidsbrief vrijgeven van de broncode van overheidssoftware d.d. 17 april 
2020 (Kamerstuk 26643, nr. 676) heeft mijn ambtsvoorganger uw Kamer 
toegezegd periodiek een rapportage te sturen over het beleid ten aanzien van 
open source.  
Ik hecht eraan u te melden dat ik het onderwerp Open Source op twee manieren 
in een breder perspectief heb geplaatst.  
Ten eerste ziet het “open, tenzij” beleid op veel meer dan broncode van software 
alleen. Het gaat, zoals benoemd in de aanbiedingsbrief bij de Werkagenda 
Waardengedreven Digitaliseren (Kamerstuk 26643, nr. 940) ook om zaken als 
open regels, open data en transparantie tijdens ontwikkeling. Over de voortgang 
van dit brede ‘open, tenzij’ beleid zult u jaarlijks middels de voortgangsrapportage 
van de werkagenda Waardengedreven Digitaliseren worden geïnformeerd. De 
door mijn ambtsvoorganger toegezegde aparte voortgangsrapportage wordt 
hiermee onderdeel van de jaarlijkse voortgangsrapportage over de gehele 
werkagenda die ik in het najaar naar de Kamer stuur.  
Ten tweede heb ik het onderwerp Open Source geplaatst in het perspectief van de 
ontwikkeling van zogenaamde “digitale gemeenschapsgoederen” of “Digital 
Commons”, waar open source een belangrijk onderdeel van is. Over deze 
verbrede inzet op digitale gemeenschapsgoederen informeer ik uw Kamer in het 
tweede kwartaal van dit jaar. 
 
Kamerbrief met handreiking sociale media monitoring door gemeenten 
In de Kamerbrief over de stand van zaken van een aantal openstaande 
toezeggingen inzake Digitale Zaken van 23 december 2022 (Kamerstuk 26643, 
nr. 957) heb ik aan uw Kamer gemeld dat ik in het eerste kwartaal van 2023 de 
handreiking sociale media monitoring door gemeenten met u zou delen. Doordat 
ik deze handreiking graag met privacy-, openbare orde- en veiligheidsexperts en 
Pagina 2 van 3
