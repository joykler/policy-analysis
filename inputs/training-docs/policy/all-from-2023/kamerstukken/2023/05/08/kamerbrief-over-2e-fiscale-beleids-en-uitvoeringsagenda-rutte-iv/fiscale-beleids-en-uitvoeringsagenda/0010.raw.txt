fossiele grondstoffen (onbedoeld) kunnen bevorderen en zo de transitie naar een 
Directie Algemene Fiscale 
Politiek
klimaatneutrale, circulaire industrie vertragen. In het Coalitieakkoord is 
afgesproken om de mogelijkheden te onderzoeken om financiële prikkels af te 
Ons kenmerk
2023-0000111799
bouwen om vervolgens de financiële stimulering waar mogelijk te beëindigen. We 
doen dit zoveel mogelijk samen met andere landen, met het oog op ons 
vestigingsklimaat. De afgelopen tijd is er meer en meer maatschappelijke 
discussie over voordelen voor fossiele brand- en grondstoffen. Het kabinet is 
daarom eerder al gestart met een inventarisatie van alle fossiele vrijstellingen, 
kortingen en aangepaste belastingtarieven. De uitkomsten hiervan worden voor 
de zomer verwacht. We willen de Kamer zo beter inzicht geven in de omvang en 
de effecten. Het kabinet zal vervolgens bij de Miljoenennota voorstellen doen of, 
en zo ja in welk tijdspad de resterende fiscale vrijstellingen voor fossiel kunnen 
worden afgebouwd. Een impactanalyse per maatregel is onderdeel van deze 
inventarisatie. 
 
C. Vermogen 
Het kabinet ziet de zorgen die leven in de maatschappij over ongelijkheid. Het 
IBO vermogensverdeling biedt een analyse van de vermogensverdeling in 
Nederland en wat de relevante factoren daarbij zijn. Geconstateerd wordt dat 
onevenwichtigheden in het belastingstelsel de verschillen tussen huishoudens in 
de bestaande vermogensverdeling vergroot. In de loop van de tijd is de 
belastingdruk op het inkomen uit arbeid en die op vermogen uit balans geraakt. 
Het gevolg van het onevenwichtig belasten van inkomen is onder meer dat - 
anders dan we met ons belastingstelsel beogen - de belastingdruk op het 
inkomen van de top 1% lager ligt dan die op het inkomen van de middengroepen.  
 
Jaarlijks de vermogensverdeling in beeld brengen  
Een belangrijk onderdeel van de beleidsrichting ‘Meten is weten’ uit het IBO is dat 
het noodzakelijk is op meer consistente wijze inzicht te krijgen in de 
vermogensverdeling om dit thema in de reguliere besluitvorming goed mee te 
kunnen nemen. Het kabinet heeft het CBS daarom gevraagd om – conform de 
aanbevelingen uit dit IBO – jaarlijks rond de voorjaarsnota een infographic met 
10
relevante figuren over de vermogensverdeling op te stellen en te publiceren . 
 
Inmiddels is met het Belastingplan 2023 een forse stap gezet in het evenwichtiger 
belasten van inkomen uit arbeid en vermogen, zoals hieronder toegelicht. 
Hieronder ga ik in  op wat verder deze kabinetsperiode nog wordt aangepakt en 
welke maatregelen ik al genomen heb. 
 
Reeds genomen maatregelen 
Met het Belastingplan 2023 heeft het kabinet meerdere maatregelen genomen die 
bijdragen aan een evenwichtigere vermogensverdeling: 
  De jubelton in de schenkbelasting is per 2023 verlaagd en wordt per 2024 
helemaal afgeschaft. 
  Het lenen van de eigen bv van dga’s is per 2023 beperkt tot € 700.000  
  De doelmatigheidsmarge van het gebruikelijk loon van dga’s is per 2023 
afgeschaft.  
 
10
 Deze infographic is als bijlage 13 van de Voorjaarsnota naar uw Kamer gezonden. 
Pagina 10 van 23
