‘daadwerkelijk’ aan het amendement de invulling gegeven wordt dat ook feitelijk aangetoond moet 
worden dat de maatregelen effectief zijn. “Gelet op de fases waarin deze wet ingezet zal worden, zal er 
veel onduidelijk zijn, zal er veel tegelijkertijd uitgeprobeerd worden. Dan kun je van tevoren bedenken 
dat je dat als minister gewoon niet concreet kunt aantonen. Als je dat eist, dan zet je de minister in feite 
voor een onmogelijke opgave.” Kan de regering reageren op deze uitspraak van mevrouw De Jong? 
De regering heeft in de toelichting bij artikel 58b aangegeven dat de betekenis van dat artikel is dat aan 
de genoemde voorwaarden voor beperking van grondrechten moet zijn voldaan voordat maatregelen 
8
kunnen worden genomen. In de toelichting is ook duidelijk aangegeven dat deze voorwaarden geenszins 
nieuw zijn. Zij zijn in de loop der decennia uitgekristalliseerd in de jurisprudentie, in het bijzonder die van 
het Europees Hof voor de Rechten van de Mens. Deze voorwaarden zijn in artikel 58b niet geïntroduceerd 
of gewijzigd, maar geëxpliciteerd om hun belang te benadrukken. Zoals te lezen is in de toelichting is 
voor de exacte betekenis en toepassing van deze voorwaarden dan ook niet de bewoording van artikel 
58b leidend, maar de (internationale) jurisprudentie. Blijkens de toelichting op het amendement 
waarmee het woord ‘daadwerkelijk’ is toegevoegd was dit ook het uitgangspunt van het amendement. De 
indieners schrijven in de toelichting op het amendement: “Het toevoegen van het woord «daadwerkelijk» 
zorgt voor aansluiting bij jurisprudentie van het Hof van Justitie van de Europese Unie.” Het kabinet stelt 
zich dan ook op het standpunt dat zowel voor als na toevoeging van het woord ‘daadwerkelijk’ aan artikel 
58b voor de exacte betekenis van het geschiktheidsvereiste moet worden gekeken naar de relevante 
jurisprudentie en dat de bewoording van artikel 58b die betekenis niet beoogt te wijzigen. 
 
Onderdeel van pandemische paraatheid is een goed functionerend surveillancesysteem. De 
geraadpleegde deskundige de heer Bekedam (senior global Health consultant, voormalig 
vertegenwoordiger voor de World Health Organization (hierna: WHO)) stelt duidelijk dat het Nederlandse 
surveillancesysteem ‘niet goed genoeg is’. “Bij COVID-19 werd met het Nederlandse systeem pas zes tot 
acht weken na de introductie via de huisartsen bekend dat er iets aan de hand was.” De heer Bekedam 
pleit voor een ‘nearly real-time web-based reporting. De door de minister van VWS aangekondigde 120 
Peilstations en 350 syndroomsurveillance stations, zijn te weinig, aldus de heer Bekedam. Graag krijgen 
de leden van de VVD-fractie een inhoudelijke reactie van de regering op deze uitspraak. 
 
Onderdeel van pandemische paraatheid is een goed functionerend surveillancesysteem. De 
geraadpleegde deskundige de heer Bekedam (senior global Health consultant, voormalig 
vertegenwoordiger voor de World Health Organization (hierna: WHO)) stelt duidelijk dat het Nederlandse 
surveillancesysteem ‘niet goed genoeg is’. “Bij COVID-19 werd met het Nederlandse systeem pas zes tot 
acht weken na de introductie via de huisartsen bekend dat er iets aan de hand was.” De heer Bekedam 
pleit voor een ‘nearly real-time web-based reporting. De door de minister van VWS aangekondigde 120 
Peilstations en 350 syndroomsurveillance stations, zijn te weinig, aldus de heer Bekedam. Graag krijgen 
de leden van de VVD-fractie een inhoudelijke reactie van de regering op deze uitspraak. 
 
Nederland heeft een goedwerkend surveillancesysteem om pandemisch paraat te zijn. Zoals gezegd in 
antwoord op de vraag van het CDA, wordt door respiratoire surveillance van de peilstations en de 
syndroomsurveillance stations de verspreiding van (respiratoire) infectieziekten in de patiënten die 
Nederlandse huisartsenpraktijken consulteren, gemonitord op regionaal niveau en kunnen vroegtijdig 
veranderingen worden gesignaleerd. In het kader van pandemische paraatheid is het aantal peilstations 
uitgebreid zodat (ongebruikelijke) verheffingen van specifieke respiratoire pathogenen tijdig gedetecteerd 
kunnen worden. Het RIVM volgt de ontwikkeling van respiratoire infecties wekelijks daarnaast ook via 
andere kanalen, in samenwerking met het Erasmus MC, de laboratoria en ziekenhuizen en ook via het 
near real time web based reporting systeem Infectieradar. Infectieradar geeft wekelijks informatie over 
klachten en symptomen in de bevolking van een grote groep deelnemers. Zodoende kan zicht worden 
gehouden op oplevingen van het griep- of coronavirus of het RS-virus. Tevens is de data die het RIVM 
meerdere keren per week verkrijgt uit de rioolwatersurveillance zeer goed bruikbaar gebleken om 
oplevingen van (op dit moment in ieder geval) covid-19 te kunnen detecteren.  
Gegevens van de ziekenhuizen komen nu met name binnen via de data van de laboratoria, maar, gericht 
op covid-19, ook via surveillance van patiënten op de intensive care en verpleegafdelingen. Conform een 
aanbeveling van het rapport Bekedam is een project van het RIVM in samenwerking met de stichting 
NICE gestart om de SARI (severe acute respiratory tract infections) real-time, geautomatiseerd te 
monitoren, gebruikmakend van ziekenhuisgegevens van respiratoire infecties die routinematig op de 
intensive care worden verzameld in het elektronische informatie-systeem. Verkend zal worden of het 
systeem kan worden uitgebreid naar andere dan specifiek respiratoire pathogenen. 
Tijdens de covid-19-pandemie bleek dat verschillen in gezondheid tussen bevolkingsgroepen tot 
verschillende uitkomsten heeft geleid, onder andere in de mate van gezondheidsschade na besmetting. 
 
8
 Kamerstukken II 2022/23, 36 194, nr. 9. 
3 / 121
