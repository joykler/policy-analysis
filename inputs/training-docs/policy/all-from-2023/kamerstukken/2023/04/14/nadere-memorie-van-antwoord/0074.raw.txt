Vraag C8 
Hoe wordt gegarandeerd dat kwetsbare groepen worden beschermd? 
 
Voor wat betreft de bestrijding van de covid-19-epidemie geldt het volgende. De laatste specifieke 
corona-adviezen zijn vervangen door nieuwe, generieke adviezen die helpen om verspreiding van 
luchtwegvirussen te beperken en zo ook mensen met een kwetsbare gezondheid te beschermen. Het 
kabinet blijft kosteloos mondneusmaskers en zelftesten verstrekken via apotheken voor medisch 
kwetsbaren, mantelzorgers en voor PGB-zorgverleners en PGB-budgethouders. Deze regeling loopt 
vooralsnog tot 1 januari 2024. Daarnaast roept het kabinet actief op om rekening te houden met de 
groep mensen met een kwetsbare gezondheid. Deze boodschap is onderdeel van de algemene corona 
communicatie. De komende tijd blijft het kabinet in gesprek met belangenbehartigers en mensen uit de 
doelgroep om samen zo goed mogelijk te bekijken welke zorgen er leven en wat de overheid hierin kan 
betekenen. 
 
Aangezien aard en omvang van een volgende A1-infectieziekte, alsmede de maatschappelijke en 
economische context van dat moment niet bekend zijn, kan er op voorhand geen uitspraak worden 
gedaan hoe kwetsbare groepen op dat moment worden beschermd. 
 
Vraag C9 
Op welke manier worden burgers betrokken bij het besluitvormingsproces? 
 
De regering laat zich bij het nemen van collectieve maatregelen via de formele adviseringsstructuur 
breed adviseren, niet alleen door het OMT en de GR, maar ook door het MIT, de uitvoerende organisaties 
en de planbureaus. Daarnaast voeren de ministeries gesprekken met hun partners in de maatschappij, zo 
heeft het ministerie van VWS overleg met de ziekenhuizen en de partners in de langdurige zorg, het 
ministerie van SZW met werkgevers en werknemers en ministerie van EZK met diverse economische 
sectoren. Daarbij worden in verschillende fasen ook beide Kamers betrokken om het besluit democratisch 
legitiem te laten zijn. Hierbij wordt het gebruikelijk democratische proces doorlopen. Daarin speelt de 
volksvertegenwoordiging als medewetgever een essentiÃ«le rol. Ook via de discussie in de pers en via 
ongevraagde advisering van betrokken experts en burgers komen kennis en inzicht in de gevolgen van 
beslissingen op tafel. 
 
Vraag C10 
Op welke manier wordt onafhankelijk toezicht gehouden op de beperking van grondrechten? 
 
Het College voor de rechten van de mens heeft tot doel in Nederland de rechten van de mens, waaronder 
het recht op gelijke behandeling, te beschermen, het bewustzijn van deze rechten te vergroten en de 
naleving van deze rechten te bevorderen. De taken van het College zijn neergelegd in de Wet op het 
College voor de rechten van de mens. Het College vervult zijn taak in onafhankelijkheid, hetgeen is 
gewaarborgd in artikel 4 van genoemde wet. 
 
Vraag C11 
Bestaan er procedures voor het aanvechten van de beperking van grondrechten? 
 
Ja. In beginsel kan een beperking van grondrechten worden aangevochten door gebruikmaking van het 
civiele recht. Als er grondrechten zijn beperkt in een besluit waartegen bezwaar en beroep openstaat op 
grond van de Awb kan er in beginsel via het bestuursrecht de inbreuk op het grondrecht worden 
aangevochten. Indien er sprake is van strafrechtelijke sanctionering kan dit worden voorgelegd aan de 
strafrechter. Vermeende schendingen van mensenrechten kunnen in veel gevallen ook nog eens worden 
voorgelegd aan het Europese Hof voor de Rechten van de Mens indien men het onderbouwd oneens is 
met de uitspraak van de hoogste nationale rechter. 
 
Wanneer het gaat om de beperking van grondrechten in individuele gevallen in het kader van 
discriminatie kan de rechtsgang worden genomen naar het College voor de Rechten van de Mens. Dit 
College toetst discriminatieklachten aan de wetgeving over gelijke behandeling en oordeelt of er sprake is 
van discriminatie. 
 
Vraag C12 
Hoe wordt de persoonlijke privacy van burgers gewaarborgd bij de beperking van grondrechten? 
 
74 / 121
