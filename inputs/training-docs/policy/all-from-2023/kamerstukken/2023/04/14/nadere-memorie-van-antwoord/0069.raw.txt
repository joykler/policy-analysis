Welke maatregelen worden genomen om te zorgen dat de overheid transparantie bevordert in de 
besluitvorming en communicatie? 
 
Ik ben het met deze leden eens dat transparantie in de besluitvorming en communicatie daarover van 
groot belang is. De voor de besluitvorming aan het kabinet uitgebrachte adviezen worden dan ook 
onverwijld openbaar gemaakt. Voordat wordt besloten tot de inzet van een specifieke collectieve 
maatregel of de noodbevoegdheid is een gedegen belangenafweging noodzakelijk. Bij de 
belangenafweging dient eveneens aandacht te worden besteed aan de verschillende dilemma’s in de 
besluitvorming. Hierover dient ook actief te worden gecommuniceerd, zodat wordt bijgedragen aan een 
transparante overheid. 
 
Vraag B5 
Hoe worden risico's van discriminatie en ongelijkheid in de genomen maatregelen voorkomen? 
 
Voor de inzet moet, conform de vereisten uit artikel 58b van het wetsvoorstel, een beoordeling 
plaatsvinden van de noodzaak, geschiktheid, proportionaliteit en subsidiariteit van de maatregel. 
Hieronder valt ook de afweging of de inzet van de noodbevoegdheid naar de concrete omstandigheden 
proportioneel is ten opzichte van de impact op de vrije uitoefening van grondrechten en het 
maatschappelijk welzijn. Specifiek vragen de leden in deze afweging naar discriminatie en ongelijkheid. 
Op basis van het wetsvoorstel is direct onderscheid tussen personen op basis van persoonskenmerken 
alleen toegestaan op basis van leeftijd. Dit wetsvoorstel voorziet niet in andere vormen van direct 
onderscheid tussen personen. 
 
Vraag B6 
Welke garanties worden gegeven om politieke manipulatie en machtsmisbruik te voorkomen of te 
beperken? 
 
Wil de crisisbeheersing en daarin mogelijk ook de inzet van de noodbevoegdheid aanvaardbaar en 
effectief zijn, dan zal daarvoor steeds voldoende maatschappelijk en politiek draagvlak moeten bestaan. 
Het parlement speelt daarin een cruciale rol. De stevige verankering van de parlementaire betrokkenheid 
in het wetsvoorstel en de al bestaande mogelijkheden van beide Kamers om het reguliere 
instrumentarium in te zetten, wordt ruim voldoende geacht om politieke manipulatie en machtsmisbruik 
te voorkomen. Daarnaast moet elk besluit voldoen aan de beginselen van behoorlijk bestuur, hiermee 
wordt eveneens mogelijk machtsmisbruik tegengewerkt. 
 
Vraag B7 
Welke middelen worden ingezet om het juridisch systeem te ontlasten door het verminderen van het 
aantal rechtszaken? 
 
Er worden geen maatregelen getroffen om het aantal rechtszaken rondom covid-19 te verminderen. Het 
staat iedere burger vrij om zich tot de rechter te wenden. Dit is een groot goed in onze democratische 
rechtsstaat, juist ook op de momenten dat er ingrijpende maatregelen worden getroffen. Dit recht is 
bovendien nadrukkelijk beschermd in artikel 17 van de Grondwet. 
 
Vraag B8 
Wat doet de regering om het vertrouwen van de bevolking in de overheid en democratie te herstellen of 
behouden? 
 
Voordat wordt besloten tot de inzet van een specifieke collectieve maatregel of de noodbevoegdheid is 
een gedegen belangenafweging noodzakelijk. In deze belangenafweging staat een zorgvuldige afweging 
van het algemeen belang te allen tijde bovenaan. Daarnaast is transparantie en communicatie 
noodzakelijk voor een effectieve crisisbestrijding. Deze aspecten zijn cruciaal voor een integere en 
betrouwbare overheid. 
 
Vraag B9 
Hoe wordt ervoor gezorgd dat economische schade door de collectieve maatregelen beperkt blijft? 
 
Voordat wordt besloten tot de inzet van de noodbevoegdheid wordt – vanuit het ministerie van VWS – 
over de voorgenomen maatregelen advies ingewonnen bij het RIVM (vanuit het wetenschappelijk 
epidemiologisch perspectief), de uitvoeringspartners, en vanuit het ministerie van SZW een 
69 / 121
