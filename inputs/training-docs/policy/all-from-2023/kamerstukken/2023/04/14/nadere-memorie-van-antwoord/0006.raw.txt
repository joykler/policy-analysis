reactie op vragen van de leden van de fracties van het CDA en de ChristenUnie - aan dat dit wel betekent 
dat om uiteindelijk maatregelen te kunnen nemen, extra stappen in het besluitvormingsproces 
19
noodzakelijk zijn. Dit kan de slagkracht van het bestuur aantasten . Voorts gaf ik in reactie op een vraag 
van deze leden van de VVD-fractie aan dat het evenwel mogelijk blijft om binnen enkele dagen na een 
20
signaal over een dreiging van de betreffende infectieziekte, maatregelen te nemen . In de praktijk zal 
dit met het oog op behoud van de bestuurlijke slagkracht betekenen dat de in het wetsvoorstel 
21
voorgeschreven besluitvormingsprocedures zoveel mogelijk gelijktijdig in gang moeten worden gezet . 
Ik verwijs hiervoor naar het stroomschema ‘Hoofdlijnen besluitvorming A1-infectieziekte’ dat als bijlage 
22
bij de memorie van antwoord aan uw Kamer is gestuurd. 
 
Vragen en opmerkingen van de leden van de CDA-fractie 
 
Infectieziektes kunnen zich soms razendsnel verspreiden en snel ingrijpen is dan ook geboden. Om 
daarop goed voorbereid te zijn en mogelijke ingrepen in grondrechten zoveel mogelijk te voorkomen, is 
een goede infrastructuur om infectieziekten vroegtijdig te signaleren, van groot belang. Momenteel zijn 
daartoe onder andere zo’n 120 peilstations aanwezig. In vergelijking met bijvoorbeeld Azië is dat erg 
weinig. De leden van de CDA-fractie vragen of de regering heeft overwogen om juist de 
huisartsen(posten) in ons land onderdeel te laten zijn van het surveillance-systeem. Zo niet, wat zijn 
hiervoor de redenen? 
 
Huisartsen zijn zeker onderdeel van het surveillance-systeem in Nederland. Het Nivel Peilstationsnetwerk 
is sinds 1970 onderdeel van het nationale monitoring- en surveillancesysteem voor griep. Het bestond 
altijd uit zo’n 40-45 huisartsenpraktijken maar is sinds 2022 uitgebreid en bestaat nu uit ongeveer 140 
huisartsenpraktijken verspreid over heel Nederland.  
 
Huisartsen zijn geïnstrueerd om willekeurig monsters af te nemen bij gemiddeld twee tot vijf patiënten 
per week die de huisarts bezoeken met griepachtige klachten of klachten die duiden op een andere acute 
luchtweginfectie. Deze monsters worden door het RIVM onderzocht op een breed palet van respiratoire 
virussen, namelijk influenzavirussen (griep), SARS-CoV-2, respiratoir syncytieel virus (RSV), rhinovirus, 
enterovirus, andere humane seizoens-coronavirussen, para-influenzavirussen en humaan 
metapneumovirus (hMPV). Zo’n 40 huisartsenpraktijken die aangesloten zijn bij deze peilstations 
rapporteren daarnaast op dagelijkse basis aan het Nivel over het aantal patiënten met griepachtige 
klachten. Het Nivel en het RIVM analyseren deze gegevens en rapporteren de resultaten op hun websites 
en aan relevante nationale en internationale instanties. 
 
Naast de Nivel peilstations is er ook een syndroomsurveillance op basis van wekelijkse gegevens van 
ongeveer 390 huisartsenpraktijken die deelnemen aan Nivel Zorgregistraties Eerste Lijn. Dit is een 
database waarin gepseudonimiseerde medische gegevens van patiënten worden verzameld, waaronder 
diagnoses. Het Nivel verwerkt en analyseert deze gegevens en houdt daarmee trends in de gaten van alle 
diagnoses die huisartsen registreren. Dat zijn niet alleen infectieziekten, maar ook klachten en 
symptomen die te maken kunnen hebben met infecties. 
 
De respiratoire surveillance van de peilstations en de syndroomsurveillance hebben als doel om de 
verspreiding van (respiratoire) infectieziekten onder de patiënten die Nederlandse huisartsenpraktijken 
consulteren, te monitoren op regionaal niveau en vroegtijdig veranderingen te signaleren. Dit maakt het 
mogelijk om snel te reageren op uitbraken en epidemieën en helpt zo de volksgezondheid te 
beschermen. 
 
De covid-19-crisis heeft ons geleerd hoe belangrijk vaccinatie, maar ook medicatie ter genezing zijn. De 
snelheid waarmee vaccinatie kon worden ontwikkeld, was te danken aan reeds bestaand 
wetenschappelijk onderzoek. Kan de regering aangeven in hoeverre nu reeds wordt geïnvesteerd in 
fundamenteel en epidemiologisch onderzoek? 
 
Een belangrijke les is dat het moeilijk is om te voorspellen welke technologie of innovatie een belangrijke 
rol gaat spelen bij de behandeling van een volgende epidemie. In Nederland is er gelukkig een sterk 
innovatieve Life Sciences & Health sector waarin breed wordt geïnvesteerd, zowel in fundamenteel en 
epidemiologisch onderzoek, maar ook toegepast onderzoek. Dit is de basis. Daarnaast is het van belang 
om gericht in te zetten op onderzoek naar infectieziektes. Zo heeft het expertisecentrum FAST (Future 
Affordable and Sustainable Therapies) specifiek aandacht voor infectieziektes. Daarnaast werkt Nederland 
in internationaal verband samen op EU-niveau en is er binnen zowel het Horizon Europe programma als 
 
19
 Kamerstukken II 2022/23, 36 194, nr. 35, p. 12 en p. 56. 
20
 Kamerstukken II 2022/23, 36 194, nr. 35, p. 4. 
21
 Zie ook Kamerstukken II 2022/23, 36 194, nr. 35, p. 56. 
22
 Kamerstukken I 2022/23, 36 194, F, bijlage.  
6 / 121
