De verwijzing naar artikel 58i is noodzakelijk, omdat evenementen niet alleen in publieke plaatsen, maar 
ook in besloten ruimten plaats kunnen vinden en daar ook regels aan gesteld moeten kunnen worden. 
 
Vraag 13c 
Zien voornoemde leden het goed dat als geen toepassing is gegeven aan artikel 58d, de verplichting 
waarop artikel 58k, eerste lid betrekking heeft, uitsluitend betrekking heeft op het in acht nemen van de 
veilige afstand en het naleven van eventueel gestelde regels over hygiënemaatregelen en persoonlijke 
beschermingsmiddelen? Zo nee, op grond van welke argumenten wordt die conclusie getrokken? 
 
Artikel 58k, eerste lid, Wpg, brengt mee dat degene die bevoegd is tot het aan een besloten plaats, niet 
zijnde een woning, treffen van voorzieningen of tot het toelaten tot een besloten plaats van personen, 
zorg draagt ten aanzien van die besloten plaats voor zodanige voorzieningen of toelating dat de daar 
aanwezige personen de bij of krachtens de artikelen 58d, eerste lid, en 58f tot en met 58i Wpg gestelde 
regels in acht kunnen nemen, waaronder: veilige afstand, hygiënemaatregelen en persoonlijke 
beschermingsmiddelen. 
 
Als geen toepassing is gegeven aan artikel 58d Wpg, kan de verplichting waarop artikel 58k Wpg, eerste 
lid betrekking heeft, wel betrekking hebben op het in acht nemen van de regels krachtens de artikelen 
58f tot en met 58i Wpg. 
 
De verwijzing naar artikel 58h is opgenomen om te voorkomen dat er een situatie ontstaat waarin de 
beheerder of eigenaar van een gebouw zich kan onttrekken aan de zorgplicht. Een gebouw kan namelijk 
zowel publieke als besloten plaatsen hebben. Hierbij valt te denken aan een kantoor dat alleen openstaat 
voor medewerkers, maar waarin zich ook een verdieping bevindt met voor het publiek openstaande eet- 
en drinkgelegenheden. De beheerder of eigenaar van het gebouw dient er te allen tijde voor te zorgen 
dat de in het gebouw aanwezige personen de gestelde regels in acht kunnen nemen. 
 
De verwijzing naar artikel 58i is noodzakelijk, omdat evenementen niet alleen in publieke plaatsen, maar 
ook in besloten ruimten plaats kunnen vinden en daar ook regels aan gesteld kunnen worden. 
 
Vraag 13d 
Kan de regering bevestigen dat als er niet met toepassing van artikel 58d andere collectieve maatregelen 
zijn vastgesteld, toepassing van artikel 58k op een besloten plaats, zoals een kantoor of een 
bedrijfsruimte, nimmer kan leiden tot een sluiting indien de veilige afstandsnorm en de regels betreffende 
hygiëne en persoonlijke beschermingsmiddelen in acht worden genomen? Zo nee, op grond van welke 
argumenten wordt die conclusie getrokken? 
 
Als op een besloten plaats, zoals een kantoor of een bedrijfsruimte, de veilige afstandsnorm, de regels 
betreffende hygiëne en persoonlijke beschermingsmiddelen per ministeriele regeling te gelden hebben en 
in acht worden genomen is er in beginsel geen sprake van een situatie die noopt tot het geven van een 
aanwijzing of het geven van een bevel in een spoedeisende situatie. 
 
Daarnaast kunnen dergelijke publieke plaatsen gesloten worden of de toegang ertoe beperkt worden mits 
dit noodzakelijk en proportioneel is voor de bestrijding van de A1-ziekte of het voorkomen van de 
verspreiding daarvan. Dit is ook mogelijk als de veilige afstandsnorm, de regels betreffende hygiëne en 
persoonlijke beschermingsmiddelen per ministeriele regeling te gelden hebben en in acht worden 
genomen.  
 
Vraag 14 
In het voorgestelde artikel 58j (zorgplicht publieke plaatsen) zijn overeenkomstige voorschriften als die 
van het voorgestelde artikel 58k (zorgplicht besloten plaatsen) opgenomen. Voor publieke plaatsen 
gelden daarnaast de voorschriften van het voorgestelde artikel 58h. Met betrekking tot de samenhang 
tussen de artikelen 58j en 58h hebben de PvdD-fractieleden de volgende vragen. 
 
Vraag 14a 
Zien voornoemde leden het goed dat het wetsvoorstel erin voorziet dat horecagelegenheden, theaters, 
bioscopen, musea en concertgebouwen gesloten kunnen worden of de toegang ertoe kan worden beperkt 
ook als in die publieke plaatsen de veilige afstandsnorm en de regels betreffende hygiëne en persoonlijke 
beschermingsmiddelen in acht worden genomen? 
 
Als op een publieke plaats de veilige afstandsnorm, de regels betreffende hygiëne en persoonlijke 
beschermingsmiddelen in acht worden genomen is er in beginsel geen sprake van een situatie die noopt 
tot het geven van een aanwijzing of het geven van een bevel in een spoedeisende situatie op basis van 
artikel 58k van het wetsvoorstel. Desalniettemin, artikel 58h Wpg regelt de openstelling van de hierboven 
genoemde publieke plaatsen en kan daarnaast voorwaarden stellen aan openstelling, zoals toelating na 
43 / 121
