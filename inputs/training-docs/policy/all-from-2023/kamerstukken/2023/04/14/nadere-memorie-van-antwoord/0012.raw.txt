Infectieziektenbestrijding (hierna: BAO). Op basis van artikel 2, eerste lid, van het Instellingsbesluit 
Bestuurlijk afstemmingsoverleg infectieziektebestrijding komt het BAO bijeen naar aanleiding van een 
32
advies van het CIb. Volgens de toelichting op dit besluit is dit advies afkomstig van het OMT. Op basis 
van artikel 5 van de Wet op het RIVM is het RIVM onafhankelijk in haar onderzoeksmethoden, dit geldt 
eveneens voor het OMT. Het OMT is meer dan 25 jaar geleden ingericht om te adviseren bij uitbraken 
van infectieziekten,.  
 
De GR bestaat al sinds het begin van de vorige eeuw en valt sinds 1996 onder de Kaderwet 
adviescolleges. In de Gezondheidswet is bepaald dat de GR op basis van de stand van de wetenschap, 
gevraagd en ongevraagd advies uitbrengt aan de ministers en parlement over gezondheidsvraagstukken 
(artikel 22 van de Gezondheidswet).  
 
De GR geeft regulier advies op basis van een wetenschappelijke kosten-batenanalyse in een langdurig en 
zorgvuldig adviestraject waarbij gewerkt wordt met een secretariaat en externe wetenschappers. Het 
OMT adviseert wanneer er sprake is van spoedeisende advisering in onzekere omstandigheden. Het 
secretariaat wordt gevormd door het CIb, waardoor het OMT de beschikking heeft over de laatste 
gegevens over de stand van de epidemie. Een aantal adviezen over vaccinatie zijn van het OMT en de GR 
samen. 
 
Tevens spreekt de regering op pagina 34 van de memorie van antwoord over de onafhankelijkheid van 
het RIVM. Kan de regering nader duiden waar die onafhankelijkheid uit blijkt? Betekent dit dat het RIVM 
óók onafhankelijk is van de minister van Volksgezondheid, Welzijn en Sport? Kan de regering tevens 
aangeven waar formeel bepaald is dat de directeur van het centrum infectieziektebestrijding van het 
RIVM verantwoordelijk is voor de samenstelling van het OMT? Bestaat hiervoor een wettelijke grondslag? 
Het RIVM ressorteert onder de minister van VWS. Op basis van artikel 5 van de Wet op het RIVM is het 
RIVM onafhankelijk in haar onderzoeksmethoden. In dit artikel is namelijk geregeld dat de minister geen 
aanwijzingen mag geven met betrekking tot de methoden en resultaten van het onderzoek van het RIVM.  
 
Er bestaat geen specifieke wettelijke grondslag voor het OMT. Zoals in het vorige antwoord toegelicht is, 
wordt het OMT georganiseerd en gefaciliteerd door het CIb. Het CIb is onderdeel van het RIVM. Het RIVM 
is ingesteld in de Wet op het RIVM. De rol van het OMT is uiteengezet in de toelichting op het 
instellingsbesluit van het BAO. Op basis van artikel 2, eerste lid, van het Instellingsbesluit BAO, komt het 
BAO bijeen naar aanleiding van een advies van het CIb. Volgens de toelichting op dit besluit is dit advies 
33
afkomstig van het OMT. 
 
Er is geen wettelijke bepaling waarin geregeld is dat de directeur van het centrum 
infectieziektenbestrijding van het RIVM verantwoordelijk is voor de samenstelling van het OMT. Dit is 
enerzijds teveel detail voor wetgeving en anderzijds volstrekt logisch gezien de informatiepositie en 
verantwoordelijkheden van deze directeur. 
 
Ook gaat de regering op deze pagina in op de criteria voor ‘pandemisch potentieel’. Kan de regering 
aangeven waarom in de uitleg slechts gesproken wordt over medisch-epidemiologische aspecten en niet 
over de bredere maatschappelijke gevolgen van het aanwijzen van ‘pandemisch potentieel’, zoals sociaal-
psychische gevolgen van maatregelen voor jongeren, die mogelijk ernstiger zijn dan de risico’s van een 
infectie? 
 
Bij het aanwijzen van A1-infectieziekten gaat het met name om de medisch-epidemiologische aspecten. 
Immers, het gaat hier om infectieziekten ter bestrijding waarvan collectieve maatregelen noodzakelijk 
kunnen zijn. Bij het activeren van bevoegdheidsgrondslagen en bij het treffen van collectieve 
maatregelen vindt een noodzakelijkheids- en proportionaliteitstoets plaats. Hierbij worden de bredere 
maatschappelijke gevolgen meegewogen en wordt een adviescommissie die adviseert over sociaal-
maatschappelijke en economische impact om advies gevraagd (het MIT). 
 
“Het kabinet zal altijd per geval afwegen of het noodzakelijk is om in plaats van de voorhangprocedure 
een nahangprocedure te hanteren. Dit zal steeds een nieuwe afweging van het kabinet vragen”, zo staat 
op pagina 35. Kan de regering een nader afwegingskader verstrekken voor het kiezen voor een voor- of 
nahangprocedure, zodat dit op basis van toetsbare kaders te controleren is? 
 
Het uitgangspunt is het volgen van de reguliere procedure (voorhangprocedure). Dit is opgenomen in 
artikel 58c. In artikel 58ca, eerste lid, is bepaald dat kan worden afweken van de reguliere procedure en 
dat in plaats daarvan de bijzondere procedure (nahangprocedure) kan worden gevolgd. Het hiervoor te 
 
32
 Stcrt. 7 december 2004, nr. 236, p. 10. 
33
 Stcrt. 7 december 2004, nr. 236, p. 10. 
12 / 121
