mogelijk om vooraf een uitputtende lijst van maatregelen samen te stellen die noodzakelijk zijn om een 
A1-infectieziekte te bestrijden. De noodbevoegdheid is daarmee cruciaal voor de effectieve bestrijding 
van een toekomstige A1-infectieziekte. In haar advies op het wetsvoorstel acht de Afdeling de 
114
noodbevoegdheid, net als de regering, derhalve onmisbaar. 
 
Voor de inzet moet, conform de vereisten uit artikel 58b van het wetsvoorstel, een beoordeling 
plaatsvinden van de noodzaak, geschiktheid, proportionaliteit en subsidiariteit van de maatregel. 
Hieronder valt ook een afweging of de inzet van de noodbevoegdheid naar de concrete omstandigheden 
proportioneel is ten opzichte van de impact op de vrije uitoefening van grondrechten en het 
maatschappelijk welzijn. Aanvullend gelden op grond van artikel 58d twee aanvullende voorwaarden: 
- Ten eerste moet er sprake zijn van een situatie met grote spoed. Hier is sprake van indien zich 
een dringende omstandigheid voordoet, waarin direct moet worden gehandeld. Het criterium 
115
‘dringende omstandigheid’ is aangescherpt met amendement-Westerveld en Kuiken. Artikel 
58d bepaalt thans dat het moet gaan om een ernstige ontwrichting van de maatschappij of 
directe dreiging daarvan waarbij onverwijld handelen (door inzet van de noodbevoegdheid) 
noodzakelijk is. Wanneer een (spoed)wetsvoorstel gelet op de mate van spoed mogelijk is, wordt 
dus altijd gekozen voor een (spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend 
zijn. 
Vraag B2 
Wie heeft het uiteindelijke besluitvormingsproces over de collectieve maatregelen en op welke manier 
wordt de publieke opinie hierin meegenomen? 
 
Het initiatief tot het gebruik van de noodbevoegdheid ligt bij de ministers van VWS en BZK, waarbij de 
parlementaire betrokkenheid stevig is gewaarborgd. Ter verduidelijking wordt de procedure van artikel 
58d geschetst: 
- De ministers van VWS en BZK kunnen een regeling vaststellen op grond van de 
noodbevoegdheid, bedoeld in artikel 58d, eerste lid.  
- Een ontwerp van de noodregeling wordt ten minste 24 uur voorgehangen bij de Tweede Kamer. 
De Tweede Kamer kan binnen 24 uur over dit ontwerp debatteren en besluiten hier niet mee in te 
stemmen (blokkeringsrecht).  
- Als de Tweede Kamer besluit niet in te stemmen met dit ontwerp, wordt de regeling niet 
vastgesteld. Indien de Tweede Kamer dit ontwerp niet blokkeert, kan de regeling (al dan niet 
gewijzigd) worden vastgesteld, bekendgemaakt en inwerkingtreden. Een volgens deze procedure 
vastgestelde noodregeling wordt vervolgens nagehangen bij de Eerste en Tweede Kamer. Beide 
Kamers der Staten-Generaal hebben bij deze nahangprocedure geen blokkeringsrecht. Beide 
Kamers kunnen uiteraard wel gebruikmaken van het reguliere instrumentarium (vragen, moties 
en, voor zover het gaat om de Tweede Kamer, voorts het recht van initiatief); 
- Er kan enkel van de voorhangprocedure worden afgeweken indien het onmogelijk is om de 
termijn 24 uur af te wachten. In dat geval wordt de vastgestelde regeling onverwijld aan beide 
Kamers toegezonden (nahang van een week). Beide Kamers kunnen gebruikmaken van het 
regulier instrumentarium. Voorts heeft de Tweede Kamer ingevolge artikel 58c, derde lid, derde 
zin, een blokkeringsrecht; 
- Ten slotte wordt onverwijld na vaststelling van de (spoed-)regeling een voorstel van wet aan de 
Tweede Kamer gezonden, zoals opgenomen in artikel 58d, tweede lid. Daarbij wordt de Wpg 
aldus gewijzigd dat daaraan een specifieke bevoegdheidsgrondslag wordt toegevoegd. 
Vraag B3 
Hoe worden de gevolgen van de collectieve maatregelen voor individuele vrijheid en privacy geëvalueerd 
en afgewogen tegen de potentiële voordelen? 
 
Voordat wordt besloten tot de inzet van de noodbevoegdheid wordt over de te nemen maatregelen advies 
ingewonnen bij - vanuit het ministerie van VWS - het RIVM (vanuit het wetenschappelijk medisch en 
epidemiologisch perspectief), de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT). Op basis 
van deze advisering kan een gedegen belangenafweging worden gemaakt waarbij ook de invloed op de 
individuele vrijheden en de privacy van burgers wordt betrokken. 
 
Vraag B4 
 
114
 Advies van de Afdeling advisering van de Raad van State van 24 augustus 2022 (W13.22.0138/ III). 
115
 Kamerstukken II 2022/23, 36 194, nr. 34. 
68 / 121
