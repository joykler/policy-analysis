reservering, verplichte placering of gescheiden bezoekersstromen. Wanneer de veilige afstandsnorm 
en/of de regels betreffende hygiëne en persoonlijke beschermingsmiddelen per ministeriële regeling als 
maatregelen te gelden hebben, kunnen dergelijke publieke plaatsen gesloten worden of de toegang ertoe 
beperkt worden mits dit noodzakelijk en proportioneel is voor de bestrijding van de A1-infectieziekte of 
het voorkomen van de verspreiding daarvan. Dit geldt ook als sprake is van het voldoende kunnen 
naleven van bijvoorbeeld de veilige afstandsnorm en de regels betreffende hygiëne en persoonlijke 
beschermingsmiddelen. 
 
Vraag 14b 
Zo nee, uit welk voorschrift blijkt dat?  
 
Zoals toegelicht in het antwoord hierboven, geldt dat als op een publieke plaats de veilige afstandsnorm, 
de regels betreffende hygiëne en persoonlijke beschermingsmiddelen in acht worden genomen is er in 
beginsel geen sprake van een situatie die noopt tot het geven van een aanwijzing of het geven van een 
bevel in een spoedeisende situatie op basis van artikel 58k van het wetsvoorstel. Desalniettemin, artikel 
58h Wpg regelt de openstelling van de hierboven genoemde publieke plaatsen en kan daarnaast 
voorwaarden stellen aan openstelling, zoals toelating na reservering, verplichte placering of gescheiden 
bezoekersstromen. Wanneer de veilige afstandsnorm en/of de regels betreffende hygiëne en persoonlijke 
beschermingsmiddelen per ministeriële regeling als maatregelen te gelden hebben, kunnen dergelijke 
publieke plaatsen gesloten worden of de toegang ertoe beperkt worden mits dit noodzakelijk en 
proportioneel is voor de bestrijding van de A1-infectieziekte of het voorkomen van de verspreiding 
daarvan. Dit geldt ook als sprake is van het voldoende kunnen naleven van bijvoorbeeld de veilige 
afstandsnorm en de regels betreffende hygiëne en persoonlijke beschermingsmiddelen. . 
 
Vraag 14c 
Zo ja, waarom acht de regering het nodig dat in zulke gevallen toch zou mogen worden gegrepen naar 
het instrument van gehele of gedeeltelijke sluiting? 
 
Een dergelijk instrument wordt slechts ingezet voor de bestrijding van een A1-infectieziekte of een 
directe dreiging daarvan en voor zover die toepassing gelet op de ernst van de bedreiging van de 
volksgezondheid noodzakelijk en proportioneel (artikel 58b). Als van het bovenstaande sprake is kan het 
instrument worden ingezet. 
 
Vraag 15 
Stel dat de volgende situatie zich voordoet. Drie naast elkaar gelegen panden worden aldus 
geëxploiteerd. In het linkerpand is een grote horecagelegenheid gevestigd, in het rechterpand is een 
bioscoop en in het middelste pand wordt een grote (kantoor)ruimte gebruikt door zzp’ers die daar 
individueel per dagdeel een werkplek kunnen huren. In alle drie de panden worden de veilige 
afstandsnorm en de regels betreffende hygiëne en persoonlijke beschermingsmiddelen in acht genomen. 
Het voorgestelde artikel 58k biedt geen mogelijkheid om het middelste pand te sluiten, maar de 
voorgestelde artikelen 58h en 58i bieden wel de mogelijkheid om de horecagelegenheid en de bioscoop te 
sluiten.  
 
Vraag 15a 
Is naar de mening van de regering de kans op verspreiding van de ziekte in de bioscoop en de 
horecagelegenheid groter dan in de ruimte die de zzp’ers benutten? Zo ja, op grond van welke redenering 
komt de regering tot dat oordeel? 
 
Aangenomen dat in de geschetste situatie de maatregelen in alle drie de panden evenredig worden 
nageleefd, is de kans op verspreiding in de drie panden vergelijkbaar. Daarbij wordt opgemerkt dat er 
een inherent verschil zit tussen de functie van de verschillende panden, daar horecagelegenheden en 
bioscopen expliciet zijn gericht op het bij elkaar brengen van mensen. 
 
Vraag 15b 
Zo nee, hoe is dan een ongelijke behandeling van de exploitanten van de bioscoop en de 
horecagelegenheid in verhouding tot de werkplekverhuurder juridisch te rechtvaardigen? De ruimte voor 
de zzp’ers mag immers niet gesloten worden, maar de horecagelegenheid en de bioscoop wel. 
 
In het door de leden geschetste scenario zijn de bioscoop en de horecagelegenheid publieke plaatsen. 
Ten aanzien van publieke plaatsen biedt artikel 58h de mogelijkheid tot het stellen van voorwaarden aan, 
of het beperken van het openstellen voor het publiek. Het gaat daarbij niet om het sluiten van een plaats, 
maar om het al dan niet openstellen van die plaats voor het publiek. De zzp-werkplaats in het scenario is 
een besloten plaats. Ten aanzien van besloten plaatsen biedt artikel 58k geen mogelijkheid om 
openstelling voor het publiek te beperken, omdat besloten plaatsen al per definitie niet zijn opengesteld 
voor het publiek. Er is dus in die zin geen sprake van een onderscheid, alle drie de plaatsen worden niet 
44 / 121
