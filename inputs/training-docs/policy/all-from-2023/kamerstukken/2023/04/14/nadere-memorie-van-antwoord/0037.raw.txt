ondersteund door het verwerpen van een motie van het lid Van Hattem C.S.L. die opriep om de verslagen 
78
en deelnemerslijsten met experts te verstrekken aan het parlement. De conclusie is reeds op 1 juli 
79
2022 met uw Kamer gedeeld en wordt volledigheidshalve hier herhaald:  
 
“Bij ziekten met pandemisch potentieel moet gedacht worden aan infectieziekten die via de lucht (al dan 
niet via druppels) overdraagbaar zijn, waar mensen ook besmettelijk kunnen zijn voordat zich klachten 
ontwikkelen, die op populatieniveau ernstige gevolgen hebben en waartegen in de populatie onvoldoende 
weerstand is. De huidige Wpg is, in tegenstelling tot de Tijdelijke wet maatregelen covid-19 (hierna: 
Twm), primair ingericht op het nemen van individuele maatregelen. De afgelopen periode heeft geleerd 
dat een grondslag voor het nemen van collectieve maatregelen voor bepaalde infectieziekten essentieel 
is. Het principe om collectieve bevoegdheden (grondslagen) te benoemen wordt ondersteund. 
 
Het principe om – democratisch gelegitimeerd – maatregelen aan en uit te zetten wordt onderschreven. 
Hiervoor is zowel een epidemiologisch als een sociaal-maatschappelijk afwegingskader noodzakelijk. Een 
grondslag voor het nemen van algemeen contactbeperkende maatregelen is geopperd maar daarmee 
wordt de afweging t.o.v. de grondrechten onvoldoende geborgd. Een grondslag voor het nemen van 
maatregelen gericht op kinderen (school en kinderopvang sluiting) is, voor die ziekten die juist kinderen 
raken, aan te bevelen. 
 
De grondslag die het mogelijk maakte om de groepsgrootte te beperken heeft tijdens de covid epidemie 
een belangrijke rol gespeeld bij het voorkomen van superspreader events, en zou toegevoegd moeten 
worden aan de bevoegdheden.” 
 
Vraag 8b 
Welke andere grondslagen (slot van de passage) werden door deelnemers genoemd die “zinvol kunnen 
zijn”? Waarom is daar nog nader onderzoek naar nodig? 
 
Door de deelnemers zijn tijdens de sessies de volgende mogelijke grondslagen genoemd: 
- Een grondslag voor het nemen van algemeen contactbeperkende maatregelen.  
- Een grondslag voor het nemen van maatregelen gericht op kinderen (school en kinderopvang 
sluiting), voor die ziekten die juist kinderen raken. 
- Een grondslag om de groepsgrootte te beperken. 
 
De grondslag voor het nemen van algemeen contactbeperkende maatregelen is niet overgenomen omdat 
een dergelijke grondslag te onbepaald is, waardoor de afweging ten opzichte van de grondrechten 
onvoldoende is geborgd. 
 
Of er een grondslag moet komen voor het nemen van maatregelen gericht op kinderen en/of het 
beperken van de groepsgrootte vergt nader onderzoek. Daarbij moet bijvoorbeeld ten aanzien van de 
sluiting van scholen afgewogen worden of en zo ja, onder welke voorwaarden een dergelijke grondslag 
zou kunnen worden opgenomen, wetende hoe terughoudend we moeten zijn met de potentiële inzet. 
 
Het kabinet onderzoekt komende periode nader of aanvullende specifieke bevoegdheidsgrondslagen 
noodzakelijk en proportioneel zijn voor het bestrijden van een mogelijke (dreigende) epidemie van 
infectieziekten behorend tot groep A1. Na afronding van deze verkenning zal worden bezien of de 
uitkomsten aanleiding geven tot een wijziging van de Wpg, en zo ja, op welke termijn. In de volgende 
verzamelbrief over covid-19 wordt u nader geïnformeerd over dit traject. 
 
Vraag 8c 
Over welke onderzoeksresultaten beschikten de deelnemers op grond waarvan zij oordeelden dat 
maatregelen “effectief” geoordeeld konden worden? 
 
Het is mij niet bekend over welke specifieke onderzoeksresultaten de deelnemers beschikten ten tijde 
van de expertsessies. In algemene zin mag van experts verwacht worden dat ze op de hoogte zijn van de 
meest actuele inzichten in hun vakgebied. 
 
Vraag 9 
De PvdD-fractieleden hebben de indruk dat de ‘gereedschapskist’ is ontleend aan wat nodig was bij de 
bestrijding van een pandemie waarbij besmetting via de luchtwegen plaatsvindt. Bij andere gevaarlijke 
ziekten vindt besmetting op andere wijze plaats, bijvoorbeeld via ontlasting, speeksel, zweet en andere 
lichaamsstoffen. Dat is onder andere het geval bij ebola en het marburgvirus, zo hebben voornoemde 
leden begrepen. In dat verband hebben zij de volgende vragen. 
 
78
 Kamerstukken I 2021/2022, 25 295, AT.  
79
 Kamerstukken I 2021/22, 25 295, AP. 
37 / 121
