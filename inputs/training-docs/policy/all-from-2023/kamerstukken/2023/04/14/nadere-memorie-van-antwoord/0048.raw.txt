Vraag 22 
In de voorgestelde paragraaf 8.3 zijn maatregelen geregeld die betrekking hebben op het inreizen. 
Daarover hebben de PvdD-fractieleden de volgende vragen. 
 
Vraag 22a 
Hoewel de regering uitdrukkelijk heeft verklaard dat geen sprake kan zijn van een vaccinatieplicht, wordt 
in een aantal bepalingen gesproken over “de verplichting voor de reiziger om te beschikken over een 
83
bewijs van vaccinatie” . Hoe verdraagt zich dit met haar uitdrukkelijke verklaring dat geen sprake kan 
zijn van een vaccinatieplicht? 
 
Deze leden verwijzen in deze vraag naar artikel 58q. Dit artikel is een verwijzing naar de 
inreisverplichtingen die omschreven staan in artikel 58p, welke een grondslag creëert om een testbewijs 
te vragen voor inreizen. Bij het nemen van verplichtende collectieve maatregelen, zoals 
inreismaatregelen, wordt altijd een afweging gemaakt van noodzaak en proportionaliteit. Artikel 58q 
maakt het mogelijk om personen uit te zonderen van geldende inreisverplichtingen, bijvoorbeeld omdat 
men in het bezit is van een vaccinatiebewijs. 
 
Vraag 22b 
Staat vast dat vaccinaties altijd ertoe leiden dat de gevaccineerde na vaccinatie niet meer drager is of 
kan worden van het infectueus agens? Zo nee, op welke grond kan dan het voorschrijven van een 
vaccinatiebewijs een passend middel zijn dat daadwerkelijk geschikt is om de verspreiding van een 
infectie tegen te gaan? 
 
Nee, dit staat niet vast; het effect van vaccinatie op besmetting en transmissie kan per (variant van een) 
ziekteverwekker verschillen. Uit verschillende wetenschappelijke studies blijkt wel dat vaccinatie tegen 
covid-19 zorgt voor een iets minder grote kans op besmetting door en overdracht van het SARS-CoV-2-
virus. Zoals aangegeven in mijn brief aan uw Kamer van 1 november 2022, heeft het RIVM twee 
 84
onderzoeken gepubliceerd over het effect van vaccineren op transmissie van het virus. Het eerste 
onderzoek naar transmissie en besmetting met de alfavariant van 5 augustus 2021 laat zien dat 
huisgenoten van mensen die volledig gevaccineerd zijn 71% minder vaak besmet raken dan huisgenoten 
85
van ongevaccineerde personen. Naast de reductie op transmissie laat het onderzoek ook een reductie 
op infectie zien: volledig gevaccineerde huisgenoten van besmette personen raakten 75% minder vaak 
besmet dan ongevaccineerde huisgenoten. Een soortgelijk onderzoek van het RIVM naar de deltavariant 
86
liet zien dat vaccinatie ook bij de deltavariant aanzienlijk hielp tegen transmissie. Uit het onderzoek 
bleek dat gevaccineerde mensen het virus 63% minder vaak overdragen naar ongevaccineerden dan 
mensen die ook positief getest maar niet gevaccineerd waren. 
 
De inzet van het vaccinatiebewijs was een onderdeel van het ctb- en het Digital COVID Certificate (DCC)-
beleid, wat erop gericht was om risico’s te beperken. Het was een middel dat werd ingezet om 
kwetsbaren in de samenleving te beschermen en te voorkomen dat te veel mensen tegelijk ziek zouden 
worden en de zorg overbelast zou raken. Het Risico Taxatie Model van de TU Delft laat zien dat de 
invoering van het dit beleid het aantal besmettingen ziekenhuisopnames onder bezoekers van locaties 
87
waar dit gevraagd wordt kon verlagen en dat het reproductiegetal onder de 1,0 gebracht kon worden. 
Daarbij heeft het OMT meermaals aangegeven dat het ctb op basis van 3G een effectieve maatregel was 
om de kans op besmetting te verminderen. 
 
Vraag 22c 
Kan een passagier met een Nederlands paspoort verhinderd worden om in te reizen naar het grondgebied 
van Nederland als hij niet beschikt over een testbewijs of een vaccinatiebewijs? Zo ja, in welke gevallen? 
 
Artikel 58p maakt het mogelijk om een testverplichting op te leggen aan personen die Nederland willen 
inreizen. Het artikel maakt het tevens mogelijk om aanbieders van bedrijfsmatig personenvervoer te 
verplichten om een reiziger uitsluitend toegang tot het vervoer te verschaffen indien de reiziger kan 
aantonen dat hij voldoet aan de aan de eisen van een testverplichting. In het wetsartikel wordt geen 
onderscheid gemaakt tussen verschillende nationaliteiten. Het in het bezit zijn van een Nederlands 
paspoort vormt geen uitzonderingsgrond op deze verplichting.  
 
 
83
 Zie bijvoorbeeld het voorgestelde artikel 58q van het wetsvoorstel. 
84
 Kamerstukken I 2022/23, 36 068, nr. D, p. 4. 
85
 ‘Vaccinatie vermindert overdracht covid-19’, https://www.rivm.nl/nieuws/vaccinatie-vermindert-overdracht-covid-19 
(5 augustus 2021). 
86
 ‘Vaccinatie vermindert overdracht naar ongevaccineerde huisgenoten bij deltavariant met 63%’, 
https://www.rivm.nl/nieuws/vaccinatie-vermindert-overdracht-naar-ongevaccineerde-huisgenoten-bij-deltavariant-
met-63 (15 oktober 2021) 
87
 Bijlage bij Kamerstukken II 2021/22, 35 971, nr. 11, p. 54. 
48 / 121
