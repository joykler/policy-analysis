In het antwoord op vraag B12 is stilgestaan bij de bij noodzakelijke advisering en de daarop gebaseerde 
belangenafweging. In deze belangenafweging zullen de mogelijke negatieve neveneffecten worden 
betrokken. 
 
Vraag B15 
Hoe wordt omgegaan met de risico's op falende bevoegdheden en capaciteit binnen de overheid bij het 
nemen van collectieve maatregelen? 
 
Het is van belang om de overheid op voorhand goed toe te rusten op zowel de bevoegdheden en 
benodigde capaciteiten om een A1-infectieziekte te kunnen bestrijden. Onderhavig wetsvoorstel voorziet 
daarin voor wat betreft de bevoegdheden en middels het programma pandemische paraatheid wordt 
gewerkt aan versterking van de capaciteit bij zowel overheidsorganisaties zoals de GGD’en als bij de 
zorgketen ten behoeve van pandemiebestrijding. 
 
Vraag B16 
Welke mogelijkheden zijn er voor individuen om in beroep te gaan tegen de genomen maatregelen? 
 
Een besluit waarmee collectieve maatregelen worden getroffen is een algemeen verbindend voorschrift. 
Op grond van de Awb staat er in beginsel geen bezwaar en beroep open tegen een algemeen verbindend 
voorschrift. Het kan echter wel mogelijk zijn om bij de burgerlijke rechter op te komen tegen een 
collectief genomen maatregel. Daarnaast kan een burger via exceptieve toetsing de maatregel ter 
discussie stellen bij de bestuursrechter of in een strafzaak, indien dat aan de orde is. 
 
Vraag B17 
Hoe worden de uitvoerders van de genomen maatregelen getraind en gecontroleerd? 
 
Ik ga ervan uit dat met uitvoerders van de genomen maatregelen gedoeld wordt op eenieder op wie de 
genomen maatregelen van kracht zijn (burgers, beheerders van locaties, werkgevers etc.). Het 
wetsvoorstel schrijft geen kaders voor waarin beschreven staat hoe de uitvoerders van de genomen 
maatregelen worden getraind. Wel worden de uitvoerder actief en intensief geïnformeerd over de 
maatregelen en hoe deze kunnen worden nageleefd. De controle op de uitvoerders vindt plaats via de 
voorgestelde systematiek van toezicht en handhaving. 
 
Vraag B18 
Welke onderbouwing wordt gebruikt voor het instellen van de noodbevoegdheid? 
 
Aanvullend op de vereisten uit het voorgestelde artikel 58b voor de inzet van collectieve maatregelen 
gelden voor de inzet van de noodbevoegdheid twee aanvullende voorwaarden: 
- Ten eerste moet er sprake zijn van een situatie met grote spoed. Hier is sprake van indien zich 
een dringende omstandigheid voordoet, waarin direct moet worden gehandeld. Het criterium 
117
‘dringende omstandigheid’ is aangescherpt met amendement-Westerveld en Kuiken. Artikel 
58d bepaalt thans dat het moet gaan om een ernstige ontwrichting van de maatschappij of 
directe dreiging daarvan waarbij onverwijld handelen (door inzet van de noodbevoegdheid) 
noodzakelijk is. Wanneer een (spoed)wetsvoorstel gelet op de mate van spoed mogelijk is, wordt 
dus altijd gekozen voor een (spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend 
zijn. 
Als criteria voor de onderbouwing geldt dat hieruit dient te blijken dat aan de vereisten van het 
voorgestelde artikel 58b en het voorgestelde artikel 58d wordt voldaan. 
 
Vraag B19 
Welke criteria worden gehanteerd voor het instellen van de noodbevoegdheid? 
 
In het voorgaande antwoord zijn deze criteria uiteengezet. 
 
Vraag B20 
Welke lessen zijn geleerd uit eerdere experimenten met noodbevoegdheden en hoe worden deze gebruikt 
om de implementatie van recente wetgeving te verbeteren? 
 
117
 Kamerstukken II 2022/23, 36 194, nr. 34. 
71 / 121
