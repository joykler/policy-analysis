6. Mogelijke onduidelijkheid over verantwoordelijkheden en bevoegdheden; 
7. Overbelasting van centraal georganiseerde instituties; 
8. Risico's van fouten in beleidsvorming en -implementatie; 
9. Vertraging van reactietijd en trage aanpassing aan veranderende omstandigheden; 
10. Mogelijke onbedoelde neveneffecten van de genomen maatregelen, zoals oneerlijke ongelijkheid. 
 
Naar aanleiding van het bovengenoemde krijgt het lid van de FVD-fractie graag een reactie op de 
volgende vragen: 
 
Vraag I1 
Hoe zorgt de regering ervoor dat er voldoende informatie beschikbaar is om snel en effectief op een crisis 
te kunnen reageren? 
 
Het kabinet laat zich bij het nemen van collectieve maatregelen via de formele adviseringsstructuur breed 
adviseren, niet alleen door het OMT en de GR, maar ook door het MIT, de uitvoerende organisaties en de 
planbureaus. Daarnaast voeren de ministeries gesprekken met hun partners in de maatschappij, zo heeft 
het ministerie van VWS overleg met de ziekenhuizen en de partners in de langdurige zorg, het ministerie 
van SZW met werkgevers en werknemers en ministerie van EZK met diverse economische sectoren. 
Daarbij worden in verschillende fasen ook beide Kamers betrokken om het besluit democratisch legitiem 
te laten zijn. Hierbij wordt het gebruikelijk democratische proces doorlopen. Daarin speelt de 
volksvertegenwoordiging als medewetgever een essentiële rol. Ook via de discussie in de pers en via 
ongevraagde advisering van betrokken experts en burgers komen kennis en inzicht in de gevolgen van 
beslissingen op tafel. 
 
Vraag I2 
Welke maatregelen neemt de regering om de lokale autonomie te waarborgen bij het nemen van centrale 
maatregelen? 
 
De lokale autonomie wordt in algemene zin geborgd in artikel 124 van de Grondwet en wordt voor 
gemeenten verder uitgewerkt in de Gemeentewet. Het Europees Handvest inzake lokale autonomie biedt 
ook waarborgen. Concreet kan gedacht worden aan overleg met betrokken decentrale overheden. Ook 
heeft de minister van BZK een bijzondere wettelijke taak om de beleidsvrijheid van het gemeentebestuur 
132
 De betrokkenheid van de minister van BZK bij dit wetsvoorstel heeft onder andere te 
te bevorderen.
maken met de rol van het lokale bestuur, en met name de burgemeester, bij de bestrijding van 
infectieziekten behorend tot groep A1. Tegelijkertijd moet ook worden opgemerkt dat de bestrijding van 
een dergelijke infectieziekte, gelet op het schaalniveau, primair op nationaal niveau ligt. 
 
Vraag I3 
Op welke manier worden burgers betrokken bij de beleidsvorming en -uitvoering? 
 
De belangrijkste opgave in het besluitvormingsproces is de weging van belangen en te komen tot een 
besluit in het algemene belang. Naast het besluit over de collectieve maatregelen dat het kabinet neemt, 
worden in verschillende fasen ook beide Kamers betrokken om het besluit democratisch legitiem te laten 
zijn. Hierbij wordt het gebruikelijk democratische proces doorlopen. Daarin speelt de 
volksvertegenwoordiging als medewetgever een essentiële rol.  
Het kabinet erkent dat dit een zeer zware taak is, zeker op momenten van grote onzekerheid, grote 
impact op de publieke gezondheid en grote impact op het individu. Voorafgaand aan een politiek besluit 
zal getracht worden alle kennis en expertise in te winnen om te komen tot een afgewogen besluit waarbij 
alle belangen zo goed mogelijk gewogen zijn. 
 
Vraag I4 
Welke waarborgen hanteert de regering om te voorkomen dat de centrale overheid te veel macht krijgt? 
 
Nederland kent een systeem van checks & balances, waarbij onder andere de mensenrechtelijke 
begrenzingen, het parlement en de rechterlijke macht een belangrijke rol spelen. Bij dit wetsvoorstel is 
dit in het bijzonder geborgd door de uitgebreide parlementaire betrokkenheid. 
 
Vraag I5 
Hoe waarborgt de regering persoonlijke vrijheden en privacy? 
 
132
 Artikel 116, eerste lid, van de Gemeentewet.  
93 / 121
