Het lid van de FVD-fractie heeft kennisgenomen van de brief van de minister van Justitie en Veiligheid 
110
van 10 maart 2023 over het onderzoek naar de effectiviteit van de avondklok. Hierin staat het 
volgende: “Het RIVM heeft in april 2021 aangekondigd te inventariseren of het mogelijk is om onderzoek 
te doen naar de effectiviteit van de avondklok. Uit deze inventarisatie bleek dat het niet mogelijk is om 
de effectiviteit van individuele maatregelen te beoordelen.” De minister moet volgens artikel 58b van de 
nu voorliggende wijziging van de Wet publieke gezondheid, doel, noodzaak, geschiktheid, 
proportionaliteit en subsidiariteit van maatregelen toetsen.  
 
Het lid van de FVD-fractie wijst op enkele problemen die hierdoor bij deze toetsing kunnen ontstaan en 
heeft daarover de volgende vragen: 
 
Vraag A1  
Gebrek aan concrete prognoses: als de effectiviteit van individuele maatregelen niet kan worden bepaald, 
hoe kan de regering dan bepalen welke maatregelen geschikt zijn om doelen te bereiken en hoe kan zij 
prognoses maken over het effect daarvan? 
 
Het is niet mogelijk om met terugwerkende kracht de effectiviteit van individuele maatregelen te 
bepalen. Voor de effectiviteit van maatregelen gelden de algemene principes van 
infectieziektebestrijding, waarbij het verminderen van contact aan de basis staat: 
• Bronmaatregelen om verspreiding van de ziekte vanuit een bron (besmettelijk persoon) te 
voorkomen (zoals thuisblijven, testen bij klachten en in isolatie gaan na een positieve test). 
Bronmaatregelen zijn de meest effectieve maatregelen om verspreiding te stoppen; 
• Collectieve maatregelen om verspreiding en besmetting te voorkomen (zoals het verminderen van 
het aantal contacten en het hanteren van de 1,5 meter afstandsnorm). Deze maatregelen zijn van 
belang om het restrisico van verspreiding vanuit personen die zelf (nog) niet weten dat ze 
besmettelijk zijn te voorkomen en dekken ook het risico van overdracht af indien bronmaatregelen 
niet voldoende opvolging krijgen; 
• Individuele maatregelen ter afscherming van een overgebleven restrisico (zoals het dragen van een 
medisch mondneusmasker in drukke binnenruimtes door kwetsbaren). 
Daarbij is een aantal algemene principes van belang: 
• Het risico op besmetting is kleiner als er minder (intensieve) contacten zijn tussen mensen: 
o individuen en kleine groepen bij elkaar vormen een lager risico dan grote groepen; 
o minder mensen per m2 betekenen een lager risico op besmetting; 
o minder beweging door de binnenruimte vormt een lager risico op besmetting (bijvoorbeeld 
geplaceerd geeft een lager risico dan ongeplaceerd); 
• Bij contacten in de buitenlucht is het risico op besmetting lager dan bij soortgelijke contacten in een 
binnenruimte. Hoe groot dit verschil is hangt o.a. af van de ventilatie van de binnenruimte; 
• Korter samen zijn geeft een lager risico op besmetting dan langer samen zijn; 
• Als er verspreiding optreedt, zullen de effecten beperkter zijn als dit lokaal gebeurt ten opzichte van 
regionaal of zelfs landelijk (met andere woorden een lokaal evenement van beperkte grootte geeft 
minder risico dan een landelijk evenement met veel deelnemers). 
Deze uitgangspunten zijn ook gebruikt bij de totstandkoming van dit wetsvoorstel. 
 
Vraag A2 
Problemen met het meten van effecten: hoe zijn de gevolgen van maatregelenpakketten meetbaar 
zonder de individuele effectiviteit van elke maatregel vast te stellen? 
 
Tijdens de bestrijding van de epidemie van covid-19 zijn wel de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. 
 
Vraag A3 
 
110
 Kamerstukken I 2022/23, 35 899/25 295, O.  
62 / 121
