Hoe wordt de implementatie van de voorgestelde wijzigingen gecoördineerd? 
 
Binnen het ministerie is een werkgroep kwaliteit en overzicht ingesteld. Deze werkgroep houdt het 
overzicht over alle lopende en voorgenomen wijzigingen van de Wpg en waarborgt dat de wijzigingen, 
waaronder ook mede verstaan de inwerkingtredingsdatum, zo nodig op elkaar worden afgestemd. 
 
Vraag E11 
Hoe wordt de impact van de voorgestelde wijzigingen op de betrokken begrotingen en fondsen 
geëvalueerd? 
 
Indien een wetsvoorstel financiële gevolgen heeft, wordt in een afzonderlijk onderdeel van de memorie 
van toelichting of in een bijlage bij de memorie van toelichting aangegeven in welke omvang daaraan 
hogere of lagere uitgaven of ontvangsten verbonden zullen zijn. In de memorie van toelichting wordt 
tevens aangegeven of en zo ja, in hoeverre de financiële gevolgen begrepen zijn in de laatst ingediende 
begroting of in de ramingen voor de vier op het begrotingsjaar volgende jaren. Indien op grond van 
compenserende maatregelen per saldo geen budgettair effect te verwachten valt, worden in de memorie 
van toelichting ook de bruto financiële gevolgen van een wetsvoorstel vermeld.  
Voor wat betreft de impact van dit wetsvoorstel wordt het volgende opgemerkt. De uitvoering van de 
maatregelen ligt voor een groot deel bij de burgemeester en de voorzitter van de veiligheidsregio. Artikel 
2 van de Financiële-verhoudingswet bepaalt dat bij beleidswijzigingen die leiden tot een wijziging van de 
uitoefening van taken of activiteiten van gemeenten, aangegeven dient te worden welke de financiële 
gevolgen voor de gemeenten zijn. Vervolgens dient aangegeven te worden via welke bekostigingswijze 
deze kunnen worden opgevangen. De financiële effecten van het wetsvoorstel worden bepaald door de 
inhoud van de uitvoeringsregelingen die op grond van dit wetsvoorstel kunnen worden vastgesteld en zijn 
niet op voorhand aan te geven. Ook is nog niet aan te geven waar de effecten landen, en wie dan de 
kosten draagt. De financiële effecten zullen daarom zo mogelijk aangegeven worden bij de 
desbetreffende uitvoeringsregelingen. Over de precieze invulling van de bekostigingswijze vindt op dat 
moment nader overleg plaats met de Vereniging van Nederlandse Gemeenten en het Veiligheidsberaad. 
 
Vraag 12 
Hoe wordt de naleving van de gewijzigde Wpg gewaarborgd? 
 
De naleving van de wijzigingen die met dit wetsvoorstel worden aangebracht, wordt op verschillende 
fronten gewaarborgd. Met het toezicht op de naleving van het bepaalde bij of krachtens de huidige Wpg 
zijn, ingevolge artikel 64 Wpg, de ambtenaren van de IGJ en de NVWA belast. De rol van de IGJ en de 
NVWA zal zich feitelijk beperken tot overtredingen en plaatsen die aansluiten bij de bestaande 
toezichthoudende taken van de IGJ en de NVWA. Omdat het onzeker is welke kenmerken een eventuele 
volgende epidemie heeft en welke maatregelen daarvoor getroffen moeten worden is het van belang dat 
ook andere toezichthouders dan de IGJ en NVWA kunnen worden aangewezen. Het wetsvoorstel voorziet 
via artikel 64a in een grondslag voor het aanwijzen van andere dan voornoemde toezichthouders die 
eveneens belast zijn met het toezicht op de naleving van het bepaalde bij of krachtens hoofdstuk V, 
paragraaf 8. In de praktijk zal dit een combinatie zijn van gemeentelijke toezichthouders en 
rijkstoezichthouders. De aanwijzing betreft een taak die zo veel als mogelijk passend is bij de al 
bestaande taken van de desbetreffende toezichthouder. Afhankelijk van de te treffen maatregelen zal per 
situatie worden bekeken welke toezichthouders door de minister van VWS in overeenstemming met de 
minister die het mede aangaat moeten worden aangewezen. Conform aanwijzing 9 van de Aanwijzingen 
inzake de rijksinspecties doen de toezichthouders een uitvoeringstoets. 
 
Toezicht en handhaving op de quarantaineplicht vindt plaats via een getrapt systeem waarbij een 
belteam – al dan niet steekproefsgewijs – betrokkenen nabelt. Bevindingen van niet-naleving van de 
quarantaineplicht kan voor een toezichthouder aanleiding zijn om een controle (toezicht) uit te voeren. 
Deze werkwijze is uitgebreid toegelicht in de Kamerstukken behorende tot de wet tot wijziging van de 
Wpg vanwege de invoering van aanvullende maatregelen voor het internationaal personenverkeer in 
verband met de bestrijding van de (dreigende) epidemie van covid-19. 
 
Waar het de opsporing van strafbare feiten betreft zal de politie met name de opsporingsactiviteiten 
verrichten waar het overtredingen op openbare plaatsen betreft. Op publieke plaatsen en besloten 
plaatsen treedt de politie op bij excessen. Ingevolge artikel 142, eerste lid, Sv, kunnen voorts boa’s met 
de opsporing van strafbare feiten zijn belast. 
 
Vraag E13 
79 / 121
