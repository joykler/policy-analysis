Bij de besluitvorming over de maatregelen wordt een weging gemaakt tussen mogelijke 
gezondheidseffecten als gevolg van het moeten uitstellen van (planbare) zorg aan de ene kant en sociale, 
maatschappelijke en economische (SME) effecten van de te nemen maatregelen aan de andere kant. 
Daar komt bij dat verschillende maatregelen een onderlinge wisselwerking hebben. De effectiviteit van 
een maatregel is sterk afhankelijk van het totale pakket van maatregelen én van de specifieke context 
waarin deze genomen worden. Bij het nemen van maatregelen is het dus steeds zoeken naar de balans 
tussen enerzijds het effectief bestrijden van de (dreigende) epidemie van een A1-infectieziekte en 
anderzijds het zoveel mogelijk beperken van negatieve maatschappelijke (neven)effecten. 
 
Vraag A8 
Eventueel unwarranted compliance: hoe kan de regering ervoor zorgen dat niet meer maatregelen 
worden genomen dan strikt noodzakelijk is, als de effectiviteit van elke individuele maatregel niet bekend 
is? 
 
Tijdens de bestrijding van de epidemie van covid-19 zijn de effecten van de maatregelenpakketten en de 
verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. 
 
Daarnaast wordt ingezet op kennisontwikkeling in het kader van het beleidsprogramma Pandemische 
111
Paraatheid. Daarbij wordt onder andere gewerkt aan kennisversterking over modellering, gedrag en 
virusverspreiding en detectie. Beter zicht krijgen op verschillende factoren draagt ook bij aan meer 
voorspelbaarheid van de effectiviteit van verschillende interventies. 
Deze aanpak wordt gecontinueerd en zal ook in de toekomst bijdragen aan het maken van afwegingen 
over de inzet van maatregelenpakketten. 
 
Vraag A9 
Problemen met het stellen van prioriteiten: hoe kan de regering prioriteiten stellen wanneer zij geen 
inzicht heeft in welke maatregelen het meest effectief zijn voor specifieke doelen? 
 
De modellering van de effecten van maatregelen en de algemene principes van infectieziektebestrijding 
bieden houvast bij het beoordelen van maatregelen. Bij de besluitvorming hierover wordt een weging 
gemaakt tussen mogelijke gezondheidseffecten aan de ene kant en sociale, maatschappelijke en 
economische (SME) effecten van de te nemen maatregelen aan de andere kant. Bij het nemen van 
maatregelen is het dus steeds zoeken naar de balans tussen enerzijds het effectief bestrijden van de 
(dreigende) epidemie van een A1-infectieziekte en anderzijds het zoveel mogelijk beperken van 
negatieve maatschappelijke (neven)effecten. 
 
Vraag A10 
Mogelijke ondoorzichtigheid: hoe denkt de regering om te gaan met de publieksperceptie van het 
besluitvormingsproces, gezien het feit dat er wordt besloten zonder de effectiviteit van individuele 
maatregelen te bepalen? En welke gevolgen zal dit hebben voor de naleving van de maatregelen? 
 
Het kabinet besteedt blijvend aandacht aan de dilemma’s en overwegingen die bij het maken van 
dergelijke afwegingen komen kijken. Transparantie hierover komt, zoals het lid van de PVV-fractie 
terecht aangeeft, de naleving ten goede. 
 
Ten aanzien van het oplossen van deze problemen heeft het lid van de FVD-fractie de volgende vragen 
aan de regering: 
 
Vraag A11 
Hoe denkt de regering prognoses te maken over de effectiviteit van maatregelenpakketten als de 
effectiviteit van individuele maatregelen niet wordt bepaald? 
 
Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
 
111
 Kamerstukken I 2021/22, 25 295, AG. 
64 / 121
