De regering onderschrijft dat tegenspraak tijdens een nieuwe A1-infectieziekte zeer belangrijk is. Ik acht 
tegenspraak – of beter gezegd: onafhankelijke en deskundige advisering op basis van actuele 
wetenschappelijke kennis, zonder politieke inmenging of andere niet-wetenschappelijke beïnvloeding – 
van groot belang om te komen tot gedegen besluitvorming over te nemen maatregelen, zowel ten tijde 
van een epidemie als daarbuiten. Tegenspraak is op verschillende manieren georganiseerd. Het RIVM 
monitort de infectieziekte en geeft aan wanneer actie nodig is. Op basis van dit signaal worden (vanuit 
het ministerie van VWS) het RIVM, de uitvoeringspartners, en (vanuit het ministerie van SZW) een 
adviescommissie die adviseert over sociaal-maatschappelijke en economische impact, parallel om advies 
gevraagd over mogelijk te nemen maatregelen (het MIT). Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijke en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen.  
 
Tijdens de covid-19-epidemie is inspraak op verschillende manieren georganiseerd geweest. Zo zijn er 
bijvoorbeeld overleggen georganiseerd met uiteenlopende organisaties en individuen, zoals het Red Team 
covid-19, sociale partners, belangenorganisaties en burgers om doorlopend input op te halen over wat er 
in de samenleving leeft ten aanzien van het coronabeleid. En om juist ook kennis te nemen van 
tegengeluiden. Op het hoogtepunt van de crisis was niet altijd evenveel ruimte voor het wegen van 
alternatieve zienswijzen, die afweken van de wetenschappelijke adviezen aan het kabinet, in de 
besluitvorming, gezien de vele onzekerheden rond het virus en de snelle mate van besluitvorming die 
daarmee gepaard ging. Mocht in de toekomst besluitvorming nodig zijn, biedt het voorziene adviserings- 
en besluitvormingsproces – zoals hierboven beschreven – nog meer ruimte voor tegenspraak. Het is 
belangrijk dat er gedurende het proces aandacht is voor hoe de tegenspraak georganiseerd is en of dat 
voldoende is. 
 
Ingewikkelde opzet eerste tranche 
Tijdens de deskundigenbijeenkomst merkte de heer Bekker, voormalig wetgevingsjurist en secretaris-
generaal van het ministerie van Volksgezondheid, Welzijn en Sport, op dat de eerste tranche van de 
aanpassing van de Wpg redelijk complex is. Hij suggereerde om in de volgende tranches het geheel van 
58
de aanpassingen te vereenvoudigen. Hoe beoordeelt de regering deze uitspraken? Wat zouden zijn 
woorden voor de volgende tranches kunnen betekenen? 
 
Ik begrijp de betreffende opmerkingen van de heer Bekker aldus dat hij de voorgeschreven 
besluitvormingsprocedures – zoals die zijn komen te luiden na amendering van het door de regering 
59
ingediende wetsvoorstel - te complex acht. 
 
Bij de vormgeving van het wetsvoorstel heeft de regering gezocht naar een balans tussen enerzijds de 
noodzaak van snelheid en flexibiliteit van handelen en anderzijds de noodzaak van democratische 
legitimatie en waarborgen voor de bescherming van grondrechten. Zoals ik ook aangaf in de memorie 
van antwoord meent de regering die balans in het wetsvoorstel zoals ingediend bij de Tweede Kamer, te 
60
hebben gevonden. De regering heeft het wenselijk geacht om ook te voorzien in parlementaire 
betrokkenheid bij de maatregelen, met zeggenschap van de Tweede Kamer in de vorm van een 
blokkeringsrecht op de maatregelen. In de memorie van toelichting is uitvoerig ingegaan op de regeling 
61
van de parlementaire betrokkenheid, waarnaar ik kortheidshalve verwijs. 
 
Bij de behandeling van het wetsvoorstel in de Tweede Kamer is een sterke behoefte gebleken aan 
verdere versterking van de parlementaire betrokkenheid op het niveau van de uitvoering, dus bij het 
nemen van (nood)maatregelen. Ik wijs op de drie met grote meerderheid aangenomen amendementen 
62
van de leden Westerveld en Kuiken en het subamendement-Hijink. Hiermee is een nog steviger 
betrokkenheid van het parlement gewaarborgd. Zoals ik in de memorie van antwoord op een vraag van 
onder andere deze leden aangaf, betekent dit wel dat om uiteindelijk maatregelen te kunnen nemen, 
extra stappen in het besluitvormingsproces noodzakelijk zijn. Dit kan de slagkracht van het bestuur 
 
58
 Kamerstukken I 2022/23, 36 194, G, p. 26. 
59
 Kamerstukken I 2022/23, 36 194, G, p. 2. 
60
 Kamerstukken II 2021/22, 36 194, nr. 3, Hoofdstuk 5. 
61
 Kamerstukken II 2021/22, 36 194, nr. 3, Hoofdstuk 5. 
62
 Kamerstukken II 2022/23, 36 194, nrs. 33, 34, 35 en 39. 
28 / 121
