(daadwerkelijk) geschikt is als de aard van een maatregel aansluit bij de aard van het probleem dat de 
maatregel tracht te bestrijden. Uit gesprekken met juridisch deskundigen blijkt dat de toevoeging van 
‘daadwerkelijk’ tot gevolg heeft dat de onderbouwing per maatregel extra stevig dient te zijn. Daarnaast 
kwam uit een overzicht van de Volkskrant van 20 maart 2023 naar de impact van de diverse 
26
 naar 
coronamaatregelen zoals lockdown, mondkapjes et cetera, aan de hand van diverse onderzoeken,
voren dat bijna alle maatregelen niet effectief zijn gebleken. Gezien het bovenstaande, stellen de leden 
van de CDA-fractie opnieuw de vraag welke risico’s de regering ziet dat elke maatregel daadwerkelijk 
geschikt moet zijn voor de afwending van de dreiging. En hoe denkt de regering hiermee om te gaan bij 
onvoldoende wetenschappelijke onderbouwing dan wel tegenstrijdige conclusies? 
De regering heeft in de toelichting bij artikel 58b aangegeven dat de betekenis van dat artikel is dat aan 
de genoemde voorwaarden voor beperking van grondrechten moet zijn voldaan voordat maatregelen 
27
kunnen worden genomen. In de toelichting is ook duidelijk aangegeven dat deze voorwaarden 
geenszins nieuw zijn. Zij zijn in de loop der decennia uitgekristalliseerd in de jurisprudentie, in het 
bijzonder die van het Europees Hof voor de Rechten van de Mens. Deze voorwaarden zijn in artikel 58b 
niet geïntroduceerd of gewijzigd, maar geëxpliciteerd om hun belang te benadrukken. Zoals te lezen is in 
de toelichting is voor de exacte betekenis en toepassing van deze voorwaarden dan ook niet de 
bewoording van artikel 58b leidend, maar de (internationale) jurisprudentie. Blijkens de toelichting op het 
amendement waarmee het woord ‘daadwerkelijk’ is toegevoegd was dit ook het uitgangspunt van het 
amendement. De indieners schrijven in de toelichting op het amendement: “Het toevoegen van het 
woord «daadwerkelijk» zorgt voor aansluiting bij jurisprudentie van het Hof van Justitie van de Europese 
Unie.” De regering stelt zich dan ook op het standpunt dat zowel voor als na toevoeging van het woord 
‘daadwerkelijk’ aan artikel 58b voor de exacte betekenis van het geschiktheidsvereiste moet worden 
gekeken naar de relevante jurisprudentie en dat de bewoording van artikel 58b die betekenis niet beoogt 
te wijzigen. Uit deze jurisprudentie blijkt dat de werking van de maatregel moet aansluiten bij de aard 
van het probleem. Het correct dragen van medische mond-neusmaskers is bijvoorbeeld een geschikte 
maatregel om verspreiding van ziektes tegen te gaan die zich via de luchtwegen verspreiden, maar is niet 
geschikt indien de ziekte zich verspreidt via huidcontact of drinkwater.  
 
De bepaling of een maatregelenpakket daadwerkelijk geschikt voor het bestrijden van een epidemie, 
wordt door de ministers van VWS en BZK bepaald bij het opstellen van de ministeriële regeling. Zij 
betrekken daarbij alle relevante wetenschappelijke inzichten, mede bestaande uit de adviezen van het 
RIVM en een adviescommissie die adviseert over sociaal-maatschappelijke en economische impact (het 
MIT). De ministers leggen de ministeriële regeling met bijbehorende toelichting, waarin de geschiktheid 
van het maatregelenpakket wordt gemotiveerd, middels de voor- of nahangprocedure voor aan beide 
Kamers der Staten-Generaal. De Kamers kunnen zich daarbij onder andere uitspreken over de door de 
ministers gemaakte bepaling omtrent de effectiviteit, waarbij de Tweede Kamer de mogelijkheid heeft om 
de regeling te blokkeren. De beoordeling van de effectiviteit van een maatregelenpakket is aldus een 
regulier onderdeel van het besluitvormingssysteem, net als de beoordeling van proportionaliteit en 
subsidiariteit. 
 
Ten aanzien van geschiktheid van maatregelen in een concreet geval merkt de regering op dat in een 
epidemie van een A1-infectieziekte snel ingrijpen nodig zal zijn. Maatregelen zullen dan ook niet één voor 
één worden genomen, maar als samenhangend pakket dat ook uitsluitend in zijn geheel kan worden 
beoordeeld op effectiviteit. Ten aanzien van nieuwe wetenschappelijke inzichten houdt de norm in dat 
indien bij het instellen van de maatregel is bepaald dat deze geschikt is, maar later blijkt de maatregelen 
tóch niet de verwachtte geschiktheid hebben, dat de maatregel dan op zijn minst opnieuw aan de 
voorwaarden van artikel 58b moet worden getoetst en als zij niet meer aan die voorwaarden voldoet, dan 
dient de maatregel te worden ingetrokken. 
 
 
Vragen en opmerkingen van de leden van de GroenLinks- en PvdA-fractie gezamenlijk 
 
28
Per brief van 30 maart 2023 gaf UNICEF Nederland zijn reactie op de memorie van antwoord. Hierin 
wordt onder andere aangegeven dat de regering te weinig nadruk lijkt te leggen op de verplichtende aard 
van de weging van de belangen van kinderen en jongeren, en de noodzaak om deze belangenafweging 
inzichtelijk te maken. Naar aanleiding hiervan hebben de leden van de fracties van GroenLinks en PvdA 
enkele vragen. 
 
Is de regering het met de leden van beide fracties eens dat de belangen van kinderen en jongeren niet 
 
26
 M. Keulemans, ‘Drie jaar na de lockdown: welke maatregelen waren het zinvolst?’, De Volkskrant 20 maart 2023. 
27
 Kamerstukken II 2022/23, 36 194, nr. 9. 
28
 Ter inzage gelegd onder griffienummer 170150.154. 
8 / 121
