Het gevolg is dat dit smalle belang alle rechtsvorming bepaalde. De geschiktheid, de subsidiariteit en de 
belangenafweging werden effectief genegeerd. Het opnemen van een artikel met reikwijdte en doel is dus 
onvoldoende voor een volledige en geschikte rechterlijke toetsing. 
 
Vraag K5 
Hoe wordt voorkomen dat deze rechtspraak in de toekomst weer wordt gevolgd (het betreft heden 
standaardjurisprudentie) en dat bij het opleggen van maatregelen de volledige en geschikte rechterlijke 
toetsing uitblijft? Maakt de recente rechtspraak, waarbij het advies van het OMT als leidraad werd 
genomen, artikel 58b niet betekenisloos? 
 
Vraag K6  
In hoeverre zijn deze wetssystematiek en de ongeclausuleerdheid de oorzaak van het uitblijven van een 
volledige en geschikte rechterlijke toetsing?  
 
De vragen K5 en K6 worden in verband met onderlinge samenhang gezamenlijk beantwoord. De 
procedures die ten tijde van de Twm en gedurende de afgelopen periode zijn gevoerd naar aanleiding van 
de getroffen maatregelen kenmerken zich door de spoed die erachter zat. Dit heeft zich vervolgens geuit 
in het starten van zogenoemde kort geding-procedures. Dergelijke procedures worden gestart wanneer 
volgens eisers door de spoedeisendheid de bodemprocedure niet kan worden afgewacht. De rechter in 
kort geding mag echter niet alle beslissingen nemen die een rechter in de bodemprocedure wel mag 
nemen. Er worden enkel beslissingen genomen die een partij verplichten iets te doen of iets niet te doen 
na het afwegen van de belangen van beider partijen. Het vonnis in kort geding kan vanwege het 
voorlopige karakter geen rechtstoestand vaststellen, wijzigen of beÃ«indigen. Als partijen wel dergelijke 
beslissingen willen realiseren, dienen zij een bodemprocedure te starten. Gelet op het karakter van de 
gevoerde procedures in kort geding en de rechterlijke toetsing die daarmee gepaard gaat wordt artikel 
58b Wpg zeker niet betekenisloos geacht. De wetsystematiek en de ongeclausuleerdheid vormen naar 
het oordeel van het kabinet niet de oorzaak van het uitblijven van een volledige rechterlijke toetsing. Dit 
ligt met name in het feit dat meermaals een kort geding is gestart en geen bodemprocedure, waarbij wel 
een volledige rechterlijke toetsing plaats kan vinden. Tevens wordt hier benadrukt dat het partijen te 
allen tijde vrij staat om na het starten van een kort geding een bodemprocedure te starten zodat een 
volledige rechterlijke toetsing kan plaatsvinden. 
 
Voort wordt hier benadrukt dat bij het opleggen van maatregelen verschillende belangen gewaarborgd en 
getoetst worden. Het MIT is hier een voorbeeld van. Voor de samenstelling van het MIT is er in de eerste 
plaats gekeken naar brede sociaal-maatschappelijke en economische expertise. Er is nadrukkelijk niet 
gekozen voor een model waarbij vertegenwoordigers verschillende belangen of groepen uit de 
samenleving vertegenwoordigen. Het is de verantwoordelijkheid van de onafhankelijke leden en de 
commissie als geheel om alle relevante sociaal-maatschappelijke en economische aspecten te 
beschouwen zodat de regering voldoende geadviseerd kan worden alvorens maatregelen op te leggen. 
Verder is artikel 58b verduidelijkt en ziet het erop toe dat maatregelen slechts kunnen worden ingesteld 
indien wordt voldaan aan de vereisten uit dit artikel. 
 
Bestuurlijke handhaving en boetes 
 
Met het wetsvoorstel kunnen personen en rechtspersonen meteen worden beboet als zij geen uitvoering 
geven aan nieuwe maatregelen van de minister, en kan handhaving tegen hen worden ingezet. Voor 
ondernemingen betekent dit hoge dwangsommen of zelfs gedwongen sluitingen. 
 
De in dit wetsvoorstel vervatte zorgplichtbepalingen dwingen scholen, werkgevers en winkels ertoe om de 
uitgevaardigde maatregelen op te leggen aan leerlingen, werknemers en klanten. Dat impliceert dus dat 
in Nederland door middel van wetgeving een samenleving kan ontstaan waarin haar ingezetenen 
onderling tegenover elkaar komen te staan. Kinderen tegenover leraren, reizigers tegens vervoerders, 
werknemers tegenover werkgevers. Een samenleving waarin scholen, winkels, horeca, werkgevers en 
conducteurs moeten optreden als toezichthouder, zonder de benodigde vaardigheden en bevoegdheden. 
Als zij deze rol niet op zich nemen, riskeren zij handhaving en boetes.  
 
Vraag K7 
In hoeverre is het wenselijk in een democratische samenleving om wetgeving zo vorm te geven dat 
inwoners tegenover elkaar komen te staan bij de toepassing van maatregelen? 
 
113 / 121
