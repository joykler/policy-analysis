Dit moet uiteraard zoveel mogelijk worden voorkomen. Dit moet uiteraard zoveel mogelijk worden 
voorkomen. De regering laat zich bij het nemen van collectieve maatregelen via de formele 
adviseringsstructuur breed adviseren, niet alleen door het OMT en de GR, maar ook door een 
adviescommissie die adviseert over sociaal-maatschappelijke en economische impact (het MIT), de 
uitvoerende organisaties en de planbureaus. Daarnaast voeren de ministeries gesprekken met hun 
counterparts in de maatschappij, zo heeft het ministerie van VWS overleg met de ziekenhuizen en de 
partners in de langdurige zorg, het ministerie van SZW met werkgevers en werknemers en ministerie van 
EZK met diverse economische sectoren. Ook via het debat in uw Kamers, via discussie in de pers en via 
ongevraagde advisering van betrokken experts en burgers komen kennis en inzicht in de gevolgen van 
beslissingen op tafel. 
 
Vraag K8  
Werkgevers moesten in het recente verleden onder straffe van handhaving hun werknemers verplichten 
om in een aantal omstandigheden mondkapjes te dragen. In hoeverre waren deze verplichtingen in lijn 
met arbowetgeving? 
 
De werkgever heeft vanuit de Arbowet een zorgplicht voor zijn werknemers. Op basis van de 
arbeidshygienische strategie bepaalt de werkgever welke maatregelen getroffen worden om ervoor te 
zorgen dat het werk zo gezond en veilig mogelijk gedaan kan worden. Als het niet mogelijk is om 
collectieve maatregelen bij de bron te treffen, dan kan de werkgever de werknemers instrueren een PBM 
- zoals ademhalingsbeschermingsmiddelen - te dragen. Voor werkenden geldt dat zij in dit geval de 
instructies van de werkgever dienen op te volgen. Daarnaast valt de keuze en het gebruik van PBM’s 
onder het instemmingsrecht van de ondernemingsraad, indien deze als sluitstuk van de 
arbeidshygiënische strategie onderdeel uitmaken van een RI&E en bijbehorend plan van aanpak. 
 
Vraag K9 
Schuurde dit niet met de geldende privacywetgeving? 
 
Ervan uitgaande dat met ‘recent uitgevaardigde mondkapjesregeling’ de Trm bedoeld wordt, die op 20 
mei 2022 is vervallen, kan het volgende worden opgemerkt. De uitzondering die destijds gold voor 
personen met een ziekte of beperking werd zo ingevuld dat die personen zelf aannemelijk dienden te 
166
maken dat zij een beroep konden doen op de uitzondering. In de praktijk kwam dit er inderdaad in 
veel gevallen op neer dat de persoon die een beroep deed op de uitzondering dit kon bewijzen met het 
tonen van (medische) gegevens of een andere schriftelijke verklaring. Dit schuurt niet met de geldende 
privacywetgeving. In beginsel is het verboden dat bijzondere persoonsgegevens (in dit geval gegevens 
over de gezondheid) worden ‘verwerkt’. Het vragen naar bewijs van ziekte, en het vervolgens aantonen 
167
zonder dat dit ergens wordt geregistreerd, is geen verwerking van persoonsgegevens. De Algemene 
verordening gegevensbescherming en de Uitvoeringswet Algemene verordening gegevensbescherming 
zijn hier dus niet van toepassing. 
 
Redenen waarom een persoon geen mondneusmasker kan dragen, zijn van buitenaf niet altijd zichtbaar. 
Toch kwamen alle chronisch zieken, gehandicapten en mensen met beperkingen waarbij het dragen van 
een mondneusmasker niet van hen gevergd kan worden, omdat dit leidt tot psychische en lichamelijke 
klachten, de afgelopen jaren ten tijde van de mondkapjesplicht in een intimiderende situatie terecht. Zij 
werden gedwongen om privacygevoelige informatie te overleggen of om een boete te krijgen, omdat de 
verbalisant in kwestie het bewijs niet afdoende achtte.  
 
Vraag K10  
In hoeverre was de mondkapjesregeling, die op basis van dit wetsvoorstel opnieuw kan worden 
uitgevaardigd, in strijd met de Wet gelijke behandeling op grond van handicap of chronische ziekte? 
 
De collectieve maatregel die het dragen van mondkapjes verplicht stelde, waaronder de uitzondering 
voor personen met een ziekte of beperking, was niet in strijd met de Wet gelijke behandeling op grond 
van een handicap of chronische ziekte.  
 
De uitzondering op de mondkapjesplicht voor personen met een ziekte of beperking waardoor geen 
mondkapje kon worden gedragen, was destijds in het leven geroepen ten behoeve van die personen die 
hierop een beroep wilden doen. Ervan uitgaande dat deze leden doelen op mogelijke strijd met het 
verbod van onderscheid – en in het bijzonder het verbod van intimidatie – merk ik het volgende op.  
 
 
166
 Zie toelichting in Stcrt. 2020, 62031. 
167
 Zie definitie van ‘verwerken’ in artikel 4, onderdeel 2, van de Algemene verordening gegevensbescherming. 
114 / 121
