aangeven door wie en op basis van welke uitgangspunten de indicatoren worden bepaald? Kan de 
regering aangeven hoe de toetsingscriteria voor de mate van immuniteit bepaald moeten worden en door 
wie? Wie bepaalt welke aspecten uiteindelijk meegewogen moeten worden en welke aspecten niet? 
 
De instelling, taakomschrijving en samenstelling van het OMT en het MIT zijn op verschillende wijzen 
georganiseerd. Het Centrum voor infectieziektebestrijding (hierna: CIb) organiseert en faciliteert het 
OMT. De samenstelling van het OMT wordt bepaald door het CIb en het OMT zelf. Naast de vaste 
deskundigen bestaat het OMT uit ad hoc op te roepen deskundigen.  
Voor de samenstelling van het MIT is er in de eerste plaats gekeken naar brede sociaal-maatschappelijke 
en economische expertise. Er is nadrukkelijk niet gekozen voor een model waarbij vertegenwoordigers 
verschillende belangen of groepen uit de samenleving vertegenwoordigen. Het is de verantwoordelijkheid 
van de onafhankelijke leden en de commissie als geheel om alle relevante sociaal-maatschappelijke en 
economische aspecten te beschouwen. Als bepaalde kennis op deelgebieden gewenst is, kan de 
commissie bovendien (vast en op ad hoc basis) experts uitnodigen om deel te nemen aan vergaderingen. 
 
De door deze leden genoemde indicatoren zijn situatie afhankelijk. Voor de ene infectieziekte zal met 
name van belang zijn dat deze nieuw is en er dus geen enkele immuniteit is, voor de andere 
infectieziekte zal met name van belang zijn dat deze een bepaalde groep in de samenleving ernstig raakt. 
Voor weer een andere dat het ziektebeeld heel ernstig kan zijn. Het uitgangspunt is altijd het beschermen 
van de volksgezondheid en de bescherming van burgers tegen infectieziekten waartegen zij zichzelf 
moeilijk kunnen beschermen. 
 
De mate van immuniteit die tegen een bepaalde infectieziekte in de populatie aanwezig is, wordt door de 
experts benoemd, geduid en in samenhang met andere aspecten van het pathogeen en de infectieziekte 
voorzien van een advies over de indeling. De uiteindelijke afweging of deze mate van immuniteit, in 
samenhang met andere aspecten, een indeling in groep A1 tot gevolg moet hebben is in eerste instantie 
een besluit van de minister van VWS, via een daartoe strekkende ministeriele regeling. Daarbij wordt het 
gevoelen van de ministerraad ingewonnen. Deze regeling wordt onverwijld gevolgd door een 
incorporatiewetsvoorstel, waarbij de regering en beide Kamers deze afweging maken. 
 
Op de volgende pagina staat dat de mate van ‘maatschappelijke ontwrichting’ door experts bepaald moet 
worden. Kan de regering aangeven waarom bij uitgerekend een onderwerp dat de maatschappelijke 
betrokkenheid zo nadrukkelijk raakt er niet voor is gekozen om het parlement als 
volksvertegenwoordiging deze maatschappelijke vraag in te laten vullen? 
 
Experts beoordelen de infectieziekte mede aan de hand van indicatoren (onder meer de aanwezige 
immuniteit, ernst van de ziekte, snelheid van verspreiding) en zullen daarbij het risico op 
maatschappelijke ontwrichting in ogenschouw nemen. Indien mede op basis van de adviezen wordt 
besloten om een infectieziekte aan te wijzen als A1-infectieziekte, wordt dit, zoals hierboven toegelicht, 
bij ministeriële regeling geregeld. Deze regeling wordt onverwijld gevolgd door een 
incorporatiewetsvoorstel. Bij de behandeling van dit wetsvoorstel kunnen de Kamers zich uitspreken over 
het wetsvoorstel en dus ook ingaan op de vraag wat het risico is op maatschappelijke ontwrichting. 
Indien de Tweede of Eerste Kamer van mening is dat dit op een eerder moment moet geschieden dan 
tijdens de wetsbehandeling, dan kan zij dit aan de orde stellen met het gebruikelijke instrumentarium. 
 
Voorts stelt de regering op pagina 33 dat over proportionaliteit slechts in algemene termen gesproken 
kan worden, omdat dit afhankelijk zou zijn van de omstandigheden van het geval. Dit wetsvoorstel ziet 
echter op ingrijpende collectieve grondrechtenbeperkingen: kan de regering nader onderbouwen hoe de 
afwegingen voor proportionaliteit nader in te kaderen zijn voor de toepassing van deze wetgeving, 
ongeacht de omstandigheden van het geval? 
 
Proportionaliteit betreft het evenwicht tussen de beperking van grondrechten en het doel dat daarmee is 
gediend. Dit evenwicht is te allen tijde afhankelijk van de concrete omstandigheden en kan niet vooraf en 
in abstracte zin worden ingevuld.  
 
De memorie van antwoord gaat op pagina 33 en 34 in op de positie van het Outbreak Management Team 
(hierna: OMT). Kan de regering aangeven wat de wettelijke grondslag en taakopdracht is van het OMT? 
Kan de regering aangeven hoe de positie en rol van het RIVM zich verhoudt tot het ministerie van 
Volksgezondheid, Welzijn en Sport? Kan de regering tevens verduidelijken hoe deze invulling zich 
verhoudt tot de wettelijk bepaalde positie van de Gezondheidsraad en het ontbreken van dit wettelijk 
adviesorgaan in deze constructie?  
 
Het OMT wordt georganiseerd en gefaciliteerd door het CIb. Het CIb is onderdeel van het RIVM. Het RIVM 
is ingesteld middels de Wet op het RIVM. Daarnaast is er een Bestuurlijk Afstemmingsoverleg 
11 / 121
