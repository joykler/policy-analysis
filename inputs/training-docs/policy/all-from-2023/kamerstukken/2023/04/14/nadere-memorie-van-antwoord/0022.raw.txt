van mogelijke (collectieve) maatregelen. Deze factsheets zullen informatie bevatten over de 
maatschappelijke impact, waaronder dus ook mogelijke gevolgen voor het onderwijs, werkgelegenheid en 
het welzijn van burgers. Daarbij streeft het MIT ook naar een actueel en compleet dashboard voor 
pandemieën, inclusief relevante indicatoren. Zie hiervoor ook het op 9 januari 2023 gepubliceerde 
45
werkprogramma MIT. 
 
Kan de regering nader duiden hoe bij het inzetten van collectieve maatregelen rekening wordt gehouden 
met de sociale gevolgen, zoals de positie en ontwikkeling van minderjarigen, het voorkomen van een 
toename van huiselijk geweld, de effecten op de geestelijke gezondheid (en de geestelijke 
gezondheidszorg) en de positie van mensen die leven in armoede en/of dakloosheid? 
 
Het MIT adviseert over de mogelijke sociaal-maatschappelijke en economische gevolgen van collectieve 
maatregelen. Daarbij heeft het MIT in het bijzonder aandacht voor de impact op kwetsbare groepen, voor 
zowel de impact van de epidemie zelf, als de impact van de aanpak van de epidemie. Waar nodig kan het 
kabinet het MIT vragen te kijken naar de impact op specifieke aspecten, zoals de aspecten die worden 
genoemd in deze vraag. 
 
Kan de regering verhelderen in hoeverre dit wetsvoorstel een kader biedt voor de wijze en aard van de 
handhaving van de verplichte collectieve maatregelen? Kan de regering daarbij specifiek aangeven hoe 
de proportionaliteit van die handhaving afgewogen zou moeten worden en welke waarborgen er te geven 
zijn ter voorkoming van excessen in die handhaving? Kan de regering daarbij tevens aangeven in 
hoeverre bij het nemen van verplichte collectieve maatregelen rekening moet worden gehouden met 
beschikbare handhavingscapaciteit en handhavingsbevoegdheden? Kan de regering daarbij tevens 
aangeven of de beslissingen over handhaving en handhavingsinstructies daarbij op centraal of op 
decentraal niveau genomen dienen te worden en binnen welke kaders en voorwaarden? Kan de regering 
toelichten op welke wijze de samenwerking met en de instructie van de lokale autoriteiten georganiseerd 
zal worden en onder wiens gezag dit zal gebeuren? 
 
Het wetsvoorstel  biedt op verschillende fronten een kader voor de wijze en aard van handhaving van 
verplichte collectieve maatregelen. Zo zijn met het toezicht op de naleving van het bepaalde bij of 
krachtens de huidige Wpg ingevolge artikel 64 Wpg de ambtenaren van de IGJ en de NVWA belast. 
Omdat het onzeker is welke kenmerken een eventuele volgende epidemie heeft en welke maatregelen 
daarvoor getroffen moeten worden is het van belang dat ook andere toezichthouders dan de IGJ en 
NVWA kunnen worden aangewezen. Het wetsvoorstel voorziet via artikel 64a in een grondslag voor het 
aanwijzen van andere dan voornoemde toezichthouders die eveneens belast zijn met het toezicht op de 
naleving van het bepaalde bij of krachtens hoofdstuk V, paragraaf 8. In de praktijk zal dit een combinatie 
zijn van gemeentelijke toezichthouders en rijkstoezichthouders. De aanwijzing betreft een taak die zo 
veel als mogelijk passend is bij de al bestaande taken van de desbetreffende toezichthouder. Afhankelijk 
van de te treffen maatregelen zal per situatie worden bekeken welke toezichthouders door de minister 
van VWS in overeenstemming met de minister die het mede aangaat moeten worden aangewezen. 
Conform aanwijzing 9 van de Aanwijzingen inzake de rijksinspecties doen de toezichthouders een 
uitvoeringstoets. 
 
Voorts vindt het toezicht en handhaving op de quarantaineplicht plaats via een getrapt systeem waarbij 
een belteam – al dan niet steekproefsgewijs – betrokkenen nabelt. Deze werkwijze is uitgebreid 
toegelicht in de Kamerstukken behorende tot de wet tot wijziging van de Wpg vanwege de invoering van 
aanvullende maatregelen voor het internationaal personenverkeer in verband met de bestrijding van de 
46
(dreigende) epidemie van een A1-infectieziekte. Waar het de opsporing van strafbare feiten betreft zal 
de politie met name de opsporingsactiviteiten verrichten waar het overtredingen op openbare plaatsen 
betreft. Op publieke plaatsen en besloten plaatsen treedt de politie op bij excessen. Ingevolge artikel 
142, eerste lid, Sv kunnen voorts boa’s met de opsporing van strafbare feiten zijn belast. Het 
strafrechtelijk optreden vindt plaats onder het gezag van de officier van justitie. Voor Caribisch Nederland 
bepaalt artikel 184, eerste en tweede lid, van het Wetboek van Strafvordering BES (hierna: Sv BES) 
welke ambtenaren belast zijn met de opsporing van strafbare feiten. Dit betreft onder andere de 
ambtenaren van politie, bedoeld in artikel 3, eerste lid, onder a en c, van de Rijkswet politie van Curaçao, 
van Sint Maarten en van Bonaire, Sint Eustatius en Saba, en de buitengewone agenten van politie (artikel 
184, eerste lid, onder a en c, Sv BES). Voorts wordt via het artikel 65a Wpg nog voorzien in een 
aanvullende mogelijkheid om voor Europees Nederland buitengewone opsporingsambtenaren aan te 
wijzen (vgl. artikel 142, eerste lid, onder c, Sv) en voor Caribisch Nederland bijzondere 
opsporingsambtenaren (vgl. artikel 185 Sv BES). Dit maakt het mogelijk om ambtenaren van diensten 
waarvan ambtenaren als toezichthouders zijn aangewezen (artikel 64 en 64a Wpg) aan te wijzen als 
buitengewoon opsporingsambtenaar, respectievelijk bijzonder opsporingsambtenaar in Caribisch 
 
45
 Kamerstukken II 2022/23, 25 295, nr. 1994. 
46
 Kamerstukken II 2021/22, 36 194, nr. 3, p. 56 en Kamerstukken II 2020/21, 35 808, nr. 3. 
22 / 121
