In artikel 3 van de genoemde wet staat dat het verbod van onderscheid niet geldt indien a) het 
onderscheid noodzakelijk is ter bescherming van de veiligheid en gezondheid; b) het onderscheid een 
regeling, norm of praktijk betreft die tot doel heeft specifieke voorzieningen en faciliteiten te creÃ«ren of in 
stand te houden ten behoeve van personen met een handicap of chronische ziekte; en c) het onderscheid 
een specifieke maatregel betreft die tot doel heeft personen met een handicap of chronische ziekte een 
bevoorrechte positie toe te kennen ten einde feitelijke nadelen verband houdende met de gronden 
handicap of chronische ziekte op te heffen of te verminderen en het onderscheid in een redelijke 
verhouding staat tot dat doel. De mondkapjesregeling voldeed aan deze drie criteria. 
 
Vraag K11  
Hoe kan worden voorkomen dat de minister algemene maatregelen uitvaardigt zonder dat wordt 
onderzocht in hoeverre dit in lijn is met privacywetgeving, een goede werkomgeving dan wel wetgeving 
gericht op het tegengaan van discriminatoire uitlatingen en handelingen? 
 
Het wetsvoorstel alsmede andere relevante wetgeving, bevat een aantal waarborgen ter voorkoming 
hiervan. Besluiten, waaronder maatregelen, dienen in het algemeen en ook in crisissituaties zorgvuldig 
tot stand te worden gebracht, met inachtneming van het zorgvuldigheidsbeginsel en de artikelen 3:2 en 
3:4 Awb. Verder geldt dat telkens wanneer (collectieve) maatregelen worden voorgesteld, deze getoetst 
worden aan onder meer de Grondwet en mensenrechtenverdragen. Bij de afweging over te nemen 
maatregelen dienen zowel de proportionaliteit als subsidiariteit te worden betrokken. Deze 
belangenafweging vindt breed plaats en heeft betrekking op zowel grondrechten als het maatschappelijk 
welzijn (artikel 58b). Daarnaast is de parlementaire betrokkenheid bij de totstandkoming van de 
maatregelen in het wetsvoorstel gewaarborgd. Beide Kamers zijn derhalve betrokken bij de te maken 
afwegingen. Tot slot wijs ik erop dat op grond van 36, vierde lid, van de Algemene verordening 
gegevensbescherming, de Autoriteit persoonsgegevens om advies gevraagd dient te worden op het 
moment dat het nemen van maatregelen kan leiden tot verwerking van persoonsgegevens. 
 
Bij het tegengaan van oplegging van een lastgeving of sluiten van een gelegenheid moet eerst de 
algemene bestuursrechtelijke procedure van de Algemene wet bestuursrecht worden doorlopen. Dit 
terwijl de lastgeving meteen grote gevolgen heeft voor de betreffende onderneming. De rechtzoekende 
heeft recht op een gerechtelijke toetsing van noodzaak, geschiktheid, proportionaliteit en subsidiariteit 
van de maatregel, maar in de praktijk duurt het, gezien de druk op de rechterlijke macht, weken al dan 
niet maanden voordat de rechter uitspraak doet. De Wet tijdelijk huisverbod gebiedt daarentegen dat de 
uithuisgeplaatste binnen drie dagen door de voorzieningenrechter moet worden gehoord en dat de 
voorzieningenrechter binnen 24 uur na de behandeling van de zaak, uitspraak doet. 
 
Vraag K12 
Is het niet wenselijk om, gezien de mogelijk zeer vergaande maatregelen, voor het wetsvoorstel dezelfde 
procedure op te nemen als de Wet tijdelijk huisverbod hanteert?  
 
168
De Awb kent een spoedprocedure; namelijk de voorlopige voorziening waarmee de rechtszoekende in 
spoedeisende gevallen een beroep kan doen op de rechter. De rechtszoekende dient hiervoor ook 
bezwaar ingediend te hebben tegen het besluit. De voorlopige voorzieningenrechter behandelt het 
verzoek om voorlopige voorziening. Een dergelijke behandeling kan, indien de lastgeving daartoe 
aanleiding geeft, op zeer korte termijn plaatsvinden. De voorzieningenrechter kan hangende het bezwaar 
het verzoek om een voorlopige voorziening al behandelen. Een specifieke procedure, zoals die geldt bij de 
Wet tijdelijk huisverbod, wordt niet noodzakelijk geacht. 
 
Op basis van het wetsvoorstel kan de minister, gelijk als in het recente verleden, de grondrechten van 
inwoners van Nederland op grove wijze en geheel naar eigen invulling inperken, namelijk via maatregelen 
als het sluiten van winkels en horeca, het verbieden van evenementen, en het verplichten van het dragen 
van mondneusmaskers voor iedereen van welke leeftijd dan ook, op elk tijdstip en waar dan ook buiten 
de woning.  
 
Vraag K13 
Waarom is ter rechtsbescherming van de inwoner niet gekozen voor een uiterst zorgvuldig en zo concreet 
mogelijke omschrijving van de te verbieden of voor te schrijven gedragingen, aangezien die eisen grote 
beperkingen meebrengen voor de grondwettelijke rechten en vrijheden? 
 
168
 Artikelen 8:81 tot en met 8:87. 
115 / 121
