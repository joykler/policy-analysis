van een dergelijke plaats. 
 
Vraag 10 
In de memorie van toelichting wordt het volgende gesteld: 
 
“Specifiek dient aandacht te worden besteed aan het recht op onderwijs, dat volgt uit artikel 28 van het 
Kinderrechtenverdrag. Tijdens een epidemie moet te allen tijde rekening worden gehouden met het recht 
op onderwijs. Dit houdt onder meer in dat de overheid onderwijs zoveel mogelijk ongestoord doorgang 
moet laten vinden. De afgelopen twee jaar hebben ons bovendien geleerd dat afstandsonderwijs geen 
volwaardig alternatief is voor fysiek onderwijs. Hoewel in een acute pandemische situatie fysiek onderwijs 
wellicht niet altijd mogelijk zal zijn, dient dit wel het streven te zijn en moet afstandsonderwijs, vooral in 
80
het primair en voortgezet onderwijs, pas worden toegepast als het echt niet anders kan.” 
 
Die passage wekt de indruk dat de regering rekening houdt met het kunnen verbieden van fysieke 
onderwijsactiviteiten. Het voorschrift over onderwijsinstellingen (artikel 58q van de Tijdelijke wet 
maatregelen covid-19 (hierna: Twm)) is echter niet in het huidige wetsvoorstel overgenomen. 
 
Vraag 10a 
Kan de regering bevestigen dat het wetsvoorstel geen grondslag biedt voor het vaststellen van een 
voorschrift als artikel 6.10 van de Tijdelijke regeling maatregelen covid-19 waarin voor een bepaalde 
periode het verrichten van onderwijsactiviteiten werd verboden? Zo nee, op grond van welke argumenten 
wordt die conclusie getrokken? 
 
Ja. Artikel 6.10 van de Tijdelijke regeling maatregelen covid-19 (hierna: Trm) had zijn grondslag in 
artikel 58q van de Twm, waarin stond dat bij ministeriële regeling onderwijsactiviteiten in 
onderwijsinstelling geheel of gedeeltelijk konden worden verboden. In voorbereiding op het wetsvoorstel 
zijn expertsessies georganiseerd met deskundigen met een epidemiologische of virologische achtergrond 
en juristen. Tijdens deze sessies hebben genoemde deskundigen aangegeven welke maatregelen zij 
effectief achten om de epidemie van covid-19 op langere termijn te kunnen bestrijden en welke 
maatregelen effectief kunnen zijn ter bestrijding van andere A1-infectieziekten. Hieruit kwam naar voren 
dat de instrumenten uit de destijds voorgenomen zesde verlenging van de Twm, een gedegen grondslag 
zijn voor de bestrijding van een toekomstige epidemie van een A1-infectieziekte. Artikel 58q van de Twm 
was geen onderdeel van de zesde verlenging. Om deze reden is de grondslag tot het verbieden van 
onderwijsactiviteiten geen onderdeel van het wetsvoorstel. Het klopt dan ook dat het wetsvoorstel geen 
specifieke grondslag biedt voor het (tijdelijk) verbieden van onderwijsactiviteiten. 
 
Vraag 10b 
Kan toepassing van het voorgestelde artikel 58k, tweede lid betrekking hebben op ruimten die deel 
uitmaken van een onderwijsinstelling? Zo ja, waarop kunnen dan de te geven aanwijzingen betrekking 
hebben? Kan de regering bevestigen dat een aanwijzing op grond van artikel 58k niet mag inhouden dat 
leerlingen of studenten niet tot de onderwijsinstelling mogen worden toegelaten? 
 
Artikel 58k, tweede lid betreft alle besloten plaatsen behalve woningen en plaatsen in gebruik ten 
behoeve van een verkiezing. Dit strekt zich dus ook uit tot onderwijsinstellingen. De aanwijzing die op 
grond van het tweede lid kan worden gegeven heeft betrekking op de handelingen die moeten worden 
verricht om te waarborgen dat personen in de ruimte de voorschriften uit de artikelen 58d, eerste lid, en 
58f tot en met 58i in acht kunnen nemen. De aanwijzing is dus niet gericht op sluiting van de plaats. In 
het geval er sprake is van een ernstige vrees voor verspreiding van ziekteverwekker is eventueel ook 
artikel 58l toepasselijk dat wel gericht is op beëindiging van de activiteiten; voor lichtere gevallen heeft 
een aanwijzing als lichter middel de voorkeur. Niet-naleving van de aanwijzing kan worden gehandhaafd 
met een last onder bestuursdwang (artikel 58z, eerste lid, onder b). Zolang het door de 
onderwijsinstelling niet mogelijk is gemaakt dat leerlingen of studenten deze voorschriften in acht kunnen 
nemen, kan de aanwijzing inhouden dat leerlingen of studenten niet tot de betreffende ruimten worden 
toegelaten. De regering wenst het onderwijs ook gedurende een epidemie zoveel mogelijk onverstoord te 
laten plaatsvinden, maar kan niet uitsluiten dat de veiligheid van leerlingen, studenten en 
onderwijspersoneel kan vereisen dat onveilige ruimten niet voor onderwijs worden gebruikt. 
 
Vraag 10c 
Kan de regering bevestigen dat het wetsvoorstel geen grondslag biedt voor het verbieden van 
kinderopvang? Zo nee, op grond van welke argumenten wordt die conclusie getrokken? 
 
Ja. De grondslag voor het geheel of gedeeltelijk sluiten van kinderopvang locaties stond in artikel 58r van 
de Twm. Daarin stond onder andere dat bij ministeriële regeling kan worden bepaald dat het verboden is 
 
80
 Kamerstukken II 2021/22, 36 194, nr. 3, p. 50. 
39 / 121
