Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. Mede door de grote 
druk waaronder het RIVM in deze periode werkte om het kabinet te informeren, is definitieve rapportage 
in vorm van peer reviewed artikelen een doorlopend proces dat nu nog gaande is, Echter resultaten zijn 
steeds gerapporteerd via technische briefings aan de Tweede Kamer. 
 
Vraag 26b 
Volgt uit die studies ook dat als geen verplichtende maatregelen zouden zijn opgelegd maar dringende 
adviezen zouden zijn gegeven, het terugdringen van het aantal besmettingen niet zou hebben 
plaatsgevonden? Zo nee, op grond van welke argumenten wordt die conclusie getrokken? 
 
Verplichtende maatregelen zijn alleen genomen op momenten dat ‘dringende adviezen’ onvoldoende 
bleken om de verspreiding van het virus te beperken.  
Gedrag is een sterk bepalende factor in de effectiviteit van maatregelen. De mate waarin maatregelen 
worden opgevolgd is dan ook meegewogen in de modellering van effectiviteit van maatregelpakketten. 
 
Vraag 26c 
Is het juist dat het reproductiegetal gebaseerd werd op uitslagen van testen? Zo nee, waarop dan? Zo ja, 
zou het dan mogelijk zijn geweest dat bij onderzoek van het rioolwater geheel andere conclusies over de 
wijziging van het reproductiegetal hadden moeten worden getrokken? 
 
De gegevens die zijn gebruikt voor de berekening van het reproductiegetal zijn:  
- Gegevens van de Nationale Intensive Care Evaluatie (NICE). Dit zijn cijfers over het aantal 
ziekenhuisopnames in Nederland en het aantal opnames op de intensive care. 
- Gegevens van de GGD-en. Zij zetten informatie over nieuwe patiënten met covid-19 in het 
systeem OSIRIS, via dit systeem komt de informatie bij het RIVM.  
- Gegevens van het LCPS. 
Ziekenhuisopnames en IC-opnames hangen af van de ernst van infectieziekte en worden niet beïnvloed 
door het aantal mensen dat zich laat testen. Het rioolwateronderzoek is een aanvulling op de andere 
onderzoeken om het coronavirus te volgen. Met rioolwateronderzoek houden we zicht op de verspreiding 
van het coronavirus, ook nu mensen zich vrijwel niet meer laten testen. Rioolwatersurveillance is tot nu 
toe niet gebruikt voor het berekenen van het reproductiegetal. Op dit moment is er geen vertaling van 
het aantal virusdeeltjes naar het aantal besmette mensen. Dit komt onder andere doordat niet precies 
bekend is hoeveel virus een besmet persoon uitscheidt en daarbij kan de virusuitscheiding ook lang 
aanhouden. Al deze inschattingen hangen wel samen, er zijn geen aanwijzingen dat bij onderzoek naar 
rioolwater geheel andere conclusies over de wijzingen van het reproductiegetal hadden moeten worden 
getrokken. 
 
Vraag 26d 
Voornoemde leden nemen aan dat met de reconstructie die de Onderzoeksraad voor Veiligheid (hierna: 
OVV) heeft opgesteld, gedoeld wordt op de via de website van de OVV gepubliceerde interactieve tijdlijn? 
Hoe is het effect van de maatregelenpakketten in deze tijdlijn terug te zien in de waarde van het 
reproductiegetal? Is daar een analyse van gemaakt en, zo ja, door wie? 
 
In mijn brief aan de kamer van 11 november 2022 verwijs ik naar de reconstructie van de OVV waarin de 
timing van op- en afschaling van maatregelpakketten zichtbaar is gemaakt, in samenhang met R-
97
waardes en ziekenhuis cijfers rond die periodes. Hierop zijn geen specifieke vervolg analyses gemaakt. 
Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus continue gemonitord. Hierbij is gebruik gemaakt van modellering door het 
RIVM en evaluatie van eerdere maatregelen. Deze modellering wordt voortdurend geëvalueerd en 
gevalideerd aan de hand van het daadwerkelijke verloop van de epidemie en de actuele context. 
Inzichten hieruit worden meegenomen bij het adviseren van nieuwe maatregelen. Zo wordt steeds 
modelmatige toetsing uitgevoerd om te controleren of het vooraf gemodelleerde effect in de werkelijkheid 
ook uitpakt zoals voorspeld. Deze toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. 
 
 
97
 Kamerstukken II 2022/23, 25 295, nr. 1966. 
53 / 121
