uitbraak van het vogelgriepvirus, met name kinderen voldoende te kunnen beschermen? Indien nee, 
welke mogelijk noodzakelijke op kinderen gerichte collectieve maatregelen ontbreken in dit wetsvoorstel? 
Welke maatregelen worden voorts genomen (veterinair en op het gebied van publieke gezondheid en 
pandemiebestrijding) om de kwetsbaarheid van Nederland op dit punt te reduceren? 
 
Het wetsvoorstel is gericht op algemene maatregelen die ook kinderen beschermen. Specifiek op 
kinderen gerichte maatregelen zijn niet in het wetsvoorstel op genomen. In voorbereiding op dit 
wetsvoorstel zijn expertsessies georganiseerd met deskundigen met een epidemiologische of virologische 
achtergrond en juristen. Uit de expertsessies kwam naar voren dat de grondslag voor het beperken van 
fysiek onderwijs of de kinderopvang zinvol kan zijn, en dat hiernaar nader onderzoek nodig is.  
Om hier invulling aan te geven zal het kabinet nader onderzoeken of aanvullende specifieke 
bevoegdheidsgrondslagen noodzakelijk en proportioneel zijn voor het bestrijden van een mogelijke 
(dreigende) epidemie van infectieziekten behorend tot groep A1. Na afronding van dit onderzoek zal 
worden bezien of de uitkomsten aanleiding geven tot een wijziging van de Wpg, en zo ja, op welke 
termijn. In de volgende verzamelbrief over covid-19 wordt u nader geïnformeerd over dit traject. 
 
Voor maatregelen die genomen worden om de kwetsbaarheid van Nederland op het punt van een 
pandemische uitbraak van het vogelgriepvirus te reduceren wil ik graag verwijzen naar het nationaal 
12 13
actieplan versterking zoönosenbeleid , het beleidsprogramma pandemische paraatheid en het 
Intensiveringsplan vogelgriep dat binnenkort naar uw Kamer wordt gezonden.  
 
De voorgestelde wetswijziging betreft noodwetgeving die op het moment dat dit noodzakelijk is snel en 
slagvaardig moet worden ingezet. Tegelijkertijd zien de leden van de VVD-fractie in het wetsvoorstel een 
complex opgetuigd stelsel om de parlementaire betrokkenheid te regelen tot op het niveau van 
gedelegeerde regelgeving. Deskundigen op het gebied van noodrechtwetgeving zijn hier kritisch op. De 
14
heer Wierenga (noodrechtspecialist, Rijksuniversiteit Groningen) stelt in zijn position paper onder 
andere de volgende vragen: “En waarom is de zeggenschap er wel bij infectieziekten en niet bij andere 
crisis?” en “En is deze rol van het parlement als ‘medebestuurder’ tijdens een infectieziektecrisis 
wenselijk met het oog op bijvoorbeeld de slagkracht en de politisering van de rampenbestrijding? 
Wanneer zou dat wel en wanneer niet zo zijn?” Graag krijgen de leden van de VVD-fractie hierop een 
reactie van de regering. 
 
In noodsituaties zal aan het bestuur een zekere beleids- en beoordelingsruimte moeten worden 
toegekend met het oog op de noodzakelijke slagkracht. Er moeten dan immers snel maatregelen worden 
genomen die soms ingrijpend zijn. Tegelijkertijd, zo geeft ook de Afdeling advisering van de Raad van 
State (hierna: de Afdeling) in haar advies over het wetsvoorstel aan, is juist in crisistijd democratische 
15
legitimatie essentieel. Wil de crisisbeheersing aanvaardbaar en effectief zijn, dan zal daarvoor steeds 
voldoende maatschappelijk en politiek draagvlak moeten bestaan. Het parlement speelt daarin een 
cruciale rol. Ik wijs in dit verband ook op de adviesopmerking van de Afdeling dat bestuurlijke slagkracht 
en democratische legitimatie niet onverenigbaar en maar beperkt tegengesteld zijn. Legitimiteit van 
overheidsoptreden wordt, zo geeft de Afdeling aan, immers niet uitsluitend bereikt door parlementaire 
betrokkenheid bij de besluitvorming, maar ook door effectief bestuur in de vorm van slagvaardige 
16
crisisbestrijding. Tegen die achtergrond heeft de regering bij de vormgeving van de parlementaire 
betrokkenheid gezocht naar een balans tussen de democratische legitimatie en de bestuurlijke 
slagkracht. Zoals ik ook aangaf in de memorie van antwoord meent de regering die balans in het 
wetsvoorstel zoals ingediend bij de Tweede Kamer, te hebben gevonden. De regering heeft het wenselijk 
geacht om ook te voorzien in parlementaire betrokkenheid bij de maatregelen met zeggenschap van de 
Tweede Kamer in de vorm van een blokkeringsrecht. In de memorie van toelichting is uitvoerig ingegaan 
17
op de regeling van de parlementaire betrokkenheid, waarnaar ik kortheidshalve verwijs. 
 
Bij de behandeling van het wetsvoorstel in de Tweede Kamer is sterk behoefte gebleken aan verdere 
versterking van de parlementaire betrokkenheid op het niveau van de uitvoering, dus bij het nemen van 
(nood)maatregelen. Ik wijs op de drie met grote meerderheid aangenomen amendementen van de leden 
18
Westerveld en Kuiken en het subamendement-Hijink. Hiermee is een nog steviger betrokkenheid van 
het parlement bij het nemen van maatregelen gewaarborgd. In de memorie van antwoord gaf ik - in 
 
12
 Kamerstukken II 2021/22, 25 295, nr. 1935. 
13
 Kamerstukken II 2022/23, 25 295, nr. 1964. 
14
 Wierenga, A.J. De voorgestelde ‘permanente coronawet’: opnieuw pleisters plakken zonder visie en ambitie 
 (https://www.eerstekamer.nl/overig/20230314/position_paper_mr_adriaan_wierenga/f=/vm1cjdf6lc9s.pdf). 
15
 Kamerstukken II 2021/22, 36 194, nr. 4, p. 13. 
16
 Kamerstukken II 2021/22, 36 194, nr. 4, p. 16. 
17
 Kamerstukken II 2021/22, 36 194, nr. 3, Hoofdstuk 5.  
18
 Kamerstukken II 2022/23, 36 194, nrs. 33, 34, 35 en 39. 
5 / 121
