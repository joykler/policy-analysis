37
maatregelen. Deze aanbeveling is overgenomen en verwerkt in artikel 58y van dit wetsvoorstel. 
 
Voorts merkt de minister op pagina 3 over de aanvullende grondslagen voor collectieve maatregelen op: 
“Tijdens het wetgevingsoverleg van de Eerste tranche en in de beantwoording op de vragen uit het 
Schriftelijk overleg dat daaraan voorafging, kwamen vragen aan de orde over het opnemen van 
grondslagen voor aanvullende specifieke maatregelen. De vraag werd opgeworpen of de wetgeving voor 
het nemen van collectieve maatregelen nu ‘af’ en ‘toereikend’ is of dat aanvullende wijzigingen 
noodzakelijk zijn. Tevens heeft de Afdeling advisering van de Raad van State erop gewezen dat andere 
bevoegdheidsgrondslagen noodzakelijk kunnen zijn tijdens een zeer ernstige pandemie. Ik heb 
aangegeven dat wordt onderzocht welke aanvullende bevoegdheidsgrondslagen mogelijk noodzakelijk en 
proportioneel kunnen zijn in de bestrijding van een mogelijke (dreigende) epidemie van infectieziekten 
behorend tot groep A1. De uitkomst hiervan kan aanleiding zijn om aanvullende 
bevoegdheidsgrondslagen op te nemen in een volgende tranche. Dit voorjaar zal ik uw Kamer informeren 
hoe dit onderzoek zal worden vormgegeven.” Kan de regering specifiek aangeven op welke collectieve 
maatregelen hier wordt gedoeld? Kan de regering tevens aangeven in hoeverre aantoonbaar 
daadwerkelijk effectief deze maatregelen zijn en op basis van welke onderzoeken? Kan de regering 
duiden in hoeverre het karakter van de bedoelde bevoegdheidsgrondslagen verschilt van de grondslagen 
in de nu voorliggende eerste tranche? Kan de regering uiteenzetten waarom zij voorliggend wetsvoorstel 
wel gereed achtte voor indiening bij de Staten-Generaal, maar nu al weer met aanpassingen komt? Kan 
de regering aangeven waarom zij het wetsvoorstel voor de eerste tranche Wpg nu niet intrekt en in 
plaats daarvan een nieuw wetsvoorstel indient met daarin de bedoelde bevoegdheidsgrondslagen, zodat 
beide Kamers deze grondslagen in samenhang in een gehele wet kunnen beoordelen? 
 
Het is nog niet mogelijk om de aanvullende collectieve maatregelen te benoemen, omdat het onderzoek 
naar de grondslagen op dit moment wordt voorbereid. In de volgende verzamelbrief over covid-19 wordt 
u nader geïnformeerd over dit traject. Het karakter van de bevoegdheidsgrondslagen zal gelijk zijn aan 
het karakter van de bevoegdheidsgrondslagen die thans in het wetsvoorstel zijn opgenomen: 
grondslagen voor collectieve maatregelen die noodzakelijk kunnen zijn voor de bestrijding van een 
infectieziekte behorend tot groep A1. 
 
Het onderzoek naar aanvullende bevoegdheidsgrondslagen laat onverlet dat het huidige wetsvoorstel een 
voldoende gevulde gereedschapskist bevat om, indien noodzakelijk, collectieve, verplichtende 
maatregelen te treffen. Indien dit wetsvoorstel wordt aangenomen door uw Kamer, doet dit geen afbreuk 
aan de insteek of de breedte van dit onderzoek. Daarnaast is het van belang dat er een structurele 
grondslag wordt gecreëerd voor het, indien noodzakelijk, treffen van collectieve maatregelen, waarbij 
parlementaire betrokkenheid is gewaarborgd. De Afdeling onderschrijft de noodzaak van een structurele 
38
wettelijke voorziening op korte termijn in haar advies. 
 
Voorts wordt op pagina 4 van de brief opgemerkt: “Zo is het mogelijk dat uit de onderhandelingen over 
de wijzigingsvoorstellen op de International Health Regulations (IHR, 2005) een aantal wijzigingen zal 
voortkomt dat aanpassing van de Wpg met zich mee zal brengen. Hetzelfde geldt voor de 
onderhandelingen over het pandemie akkoord, die gelijktijdig plaatsvinden.” Kan de regering aangeven 
wat de aard en het karakter van de betreffende wijzigingsvoorstellen in dit kader kunnen zijn, die de 
regering nu mogelijk voorziet? Kan de regering daarbij aangeven in hoeverre dit de nu voorliggende 
wijzigingen van de eerste tranche Wpg raakt? 
 
De leden van de PVV-fractie kunnen hierbij denken aan onderwerpen uit de Wpg die de (internationale) 
gegevensuitwisseling betreffen, bijvoorbeeld in het kader van de meldingsplicht. Ik verwacht dat de 
wetswijzigingen die volgen uit de wijzigingen van de Internationale Gezondheidsregeling (IGR, 2005) dit 
wetsvoorstel niet of nauwelijks raken, aangezien (internationale) gegevensuitwisseling geen onderdeel 
uitmaakt van het onderhavige wetsvoorstel maar geadresseerd zal worden in de derde tranche wijziging 
Wpg. Ook in de volgende tranches zal ik hier aandacht voor hebben. 
 
Op pagina 5 van de brief geeft de minister aan: “Tegelijkertijd houd ik nadrukkelijk rekening met ruimte 
voor aanvullende onderwerpen die nog uit lopende evaluaties of onderzoeken voortkomen, voortvloeien 
uit beleid van de WHO en EU, en die tijdens de verdere ontwikkeling van het beleidsprogramma 
pandemische paraatheid naar voren komen.” Kan de regering nader duiden wat zij bedoelt met de 
gevolgen van ‘het beleid van de WHO’ op onze wetgeving, mede in het licht van de recente brief aan de 
Tweede Kamer van 6 maart 2023 over de bevoegdheden van de WHO, waarin de minister van VWS stelt: 
 
37
 Onderzoeksraad voor Veiligheid, Aanpak coronacrisis. Deel 2: september 2020 tot juli 2021, bijlage bij 
Kamerstukken II 2022/23, 25 295, nr. 1956. 
38
 Kamerstukken II 2021/22, 36194, nr. 4. 
17 / 121
