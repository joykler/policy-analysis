Vraag 9a 
Kan de regering een overzicht geven van op dit moment bekende ziekten met een pandemische potentie 
gerangschikt naar de wijze waarop besmetting plaatsvindt? 
 
Voor de op dit moment bekende ziekten is geen sprake van pandemisch potentieel. Het is niet te 
voorspellen welke bekende of onbekende infectieziekte pandemisch potentieel kan ontwikkelen. 
 
Vraag 9b 
Kan de regering aangeven bij ziekten die niet via de luchtwegen worden overgedragen, welke 
instrumenten nodig zijn om de verspreiding zoveel mogelijk tegen te gaan en daarbij de in het 
wetsvoorstel opgenomen bevoegdheden aanwijzen die daartoe een grondslag kunnen bieden? Zijn die 
bevoegdheden voor zulke ziekten toereikend? 
 
In voorbereiding op dit wetsvoorstel zijn expertsessies georganiseerd met deskundigen met een 
epidemiologische of virologische achtergrond en juristen. Uit de expertsessies kwam naar voren dat de 
grondslag voor andere maatregelen zinvol zou kunnen zijn, bijvoorbeeld voor ziekten met een ander 
overbrengingsmechanisme. Om hier invulling aan te geven zal het kabinet nader onderzoeken of 
aanvullende specifieke bevoegdheidsgrondslagen noodzakelijk en proportioneel zijn voor het bestrijden 
van een mogelijke (dreigende) epidemie van infectieziekten behorend tot groep A1. Na afronding van dit 
onderzoek zal worden bezien of de uitkomsten aanleiding geven tot een wijziging van de Wpg, en zo ja, 
op welke termijn. In de volgende verzamelbrief over covid-19 wordt u nader geïnformeerd over dit 
traject. 
 
Voor ziekten die niet via de luchtwegen worden overgedragen, zoals de door de leden in de vraag 
genoemde Ebola en Marburg, zijn de maatregelen die in de huidige Wpg zijn opgenomen voldoende. 
Omdat deze ziekten pas overgedragen worden als de patiënten verschijnselen heeft, en omdat de 
overdracht plaats vindt bij direct contact, zijn maatregelen gericht op het individu voldoende. 
 
Vraag 9c 
Is in het wetsvoorstel bijvoorbeeld voorzien in de bevoegdheid om het gebruik te verbieden van voor het 
publiek openstaande toiletten? Welk bepaling(en) bied(t)(en) daarvoor een grondslag? 
 
Een voor het publiek openstaand toilet is in het kader van de Wpg een publieke plaats. Het wetsvoorstel 
sluit voor de definitie voor publieke plaats aan bij artikel 174, eerste lid, van de Gemeentewet en artikel 
176, eerste lid, WolBES. Voor het publiek openstaand betekent dat deze plaatsen voor eenieder zonder 
aanzien des persoons openstaan. Hier kunnen wel beletselen gelden voor toegang en verblijf, zoals een 
entreeprijs. Voor het publiek openstaande toiletten kunnen in een gebouw (zoals een treinstation) 
vrijstaande toiletunits aanwezig zijn. In een gebouw zijn het vaak commerciële ondernemingen waar de 
gebruiker vaak voor moet betalen. Toiletunits zijn kleine huisjes in de openbare ruimte waarbij de 
gebruiker soms moet betalen. 
 
Artikel 58h Wpg biedt een grondslag voor het aanwijzen van categorieën of specifiek te benoemen 
publieke plaatsen die in het belang van de bestrijding van de (verspreiding van) de A1-infectieziekte niet 
geopend mogen worden voor het publiek. Voor het publiek openstaande toiletten vallen gelet op de 
hierboven genoemde begripsbepaling onder de definitie van publieke plaats en daarmee biedt artikel 58h 
Wpg een grondslag om dergelijke toiletten te sluiten wanneer dit in het belang is van de bestrijding van 
de (verspreiding) van de A1-infectieziekte. Daarnaast kunnen voorwaarden worden gesteld aan 
openstelling, zoals het instellen van looproutes of gescheiden bezoekersstromen. 
 
Vraag 9d 
Biedt het voorgestelde artikel 58g een grondslag om degene die verantwoordelijk is voor een 
toiletgelegenheid in een publieke plaats (bijvoorbeeld horeca) of een besloten plaats (bijvoorbeeld een 
kantoor of een ziekenhuis) te verplichten om na ieder gebruik een reinigingsprocedure uit te voeren? Kan 
zo’n verplichting ook in het leven worden geroepen voor degene die van de toiletgelegenheid 
gebruikmaakt? Zo nee, waarom niet? Zo ja, op welke wijze? 
 
In het voorgestelde artikel 58g Wpg is een grondslag opgenomen om bij ministeriële regeling regels te 
stellen over hygiënemaatregelen en het gebruik van persoonlijke beschermingsmiddelen in een publieke 
of besloten plaats. Met deze grondslag kan worden bewerkstelligd dat bezoekers in de gelegenheid 
gesteld worden om hun handen te ontsmetten of, zoals in de vraag als voorbeeld gepresenteerd wordt, 
dat de beheerder van de locatie geregeld delen van de locatie reinigt. Het reinigen van een 
toiletgelegenheid na ieder gebruik kan tot de middelen behoren om uiting te geven aan artikel 58g Wpg 
waarbij de beheerder van de locatie daartoe verplicht wordt. Een dergelijke verplichting voor degene die 
van de toiletgelegenheid gebruik maakt valt hier niet onder daar de grondslag zich richt tot de beheerder 
38 / 121
