Uit de woorden ‘of krachtens’ volgt dat beperkingen van het recht op onaantastbaarheid van het 
menselijk lichaam op basis van de Grondwet ook kunnen volgen uit gedelegeerde regelgeving. Artikel 52 
van het Handvest van de grondrechten van de Europese Unie stelt dat beperkingen van grondrechten bij 
wet moeten worden gesteld, maar in het unierecht is het begrip ‘wet’ niet beperkt tot wetten in formele 
zin. Een ‘wet’ in het unierecht is een van overheidswege ingesteld voorschrift dat voldoende duidelijk en 
nauwkeurig is en waarvan de toepassing voorspelbaar is. De regel dat het woord ‘wet’ uitsluitend een wet 
in formele zin kan betekenen geldt alleen voor de Nederlandse Grondwet. 
 
Nederland heeft deelgenomen aan het G20-overleg op Bali waarbij in de verklaring is vastgelegd dat “we 
support efforts to strengthen prevention and response to future pandemics (…) and build on the success 
of the existing standards and digital COVID-19 certificates” and to facilitate seamless international travel 
(…) “recognizing digital solutions and non-digital solutions, including proof of vaccinations”. 
 
Vraag L10 
Is het doel van de gewijzigde Wpg om een digitaal vaccinatiepaspoort in te voeren waarbij vaccinatie 
verplicht wordt gesteld als voorwaarde om te mogen reizen? De minister heeft een flink budget 
beschikbaar om een digitaal vaccinatiepaspoort in te voeren, is de minister dit van plan? 
Nee. Het doel van dit wetsvoorstel is niet om een digitaal vaccinatiepaspoort in te voeren waarbij 
vaccinatie verplicht wordt gesteld als voorwaarde om te mogen reizen. Hiervoor bevat het voorstel ook 
geen grondslag. Afgelopen najaar zijn er op Europees niveau raadsconclusies over vaccinaties 
geformuleerd. Hierbij is ook de vraag gerezen of het wenselijk is om een digitaal vaccinatiebewijs in de 
toekomst te handhaven. Nederland heeft hierbij ingebracht eerst het doel, nut en de noodzaak van een 
internationaal vaccinatiebewijs te willen onderzoeken. Dit is overgenomen in de uiteindelijke 
raadsconclusies. Dit wordt dus hiermee op Europees niveau verder opgepakt. Het Nederlandse standpunt 
is op dit moment ongewijzigd. 
 
Artikel 3 bepaalt dat voor elk medisch handelen, waaronder vaccinatie valt, geïnformeerde vrijwillige 
toestemming van de betrokkene noodzakelijk is. 
 
Vraag L11 
In hoeverre is een digitaal vaccinatiepaspoort in strijd met artikel 3 Handvest van de Grondrechten van 
de EU?  
Er is geen sprake van een digitaal vaccinatiepaspoort. Hypothetische situaties kunnen niet worden 
getoetst aan het Handvest van de Grondrechten van de Europese Unie. 
Volgens deskundigen zijn er in Nederland, mogelijk ten onrechte, drie lockdowns afgekondigd. Deze 
lockdowns zijn gebaseerd op aantallen positieve testen. De onderliggende gedachte is dat verspreiding 
van SARS-CoV-2 plaatsvindt door personen die geen ziekte kenmerken hebben. Dat verspreiding van 
SARS-CoV-2 zou plaatsvinden door personen zonder ziekte kenmerken wordt in de medische literatuur 
betwist. Op basis van alleen de PCR-test kan geen sluitende diagnose worden gesteld. Asymptomatische 
personen kunnen wel geïnfecteerd zijn met SARS-CoV-2.  
 
Vraag L12 
Beschikt de regering over wetenschappelijk bewijs dat een niet symptomatische persoon een ander 
persoon heeft besmet met het virus SARS-CoV-2? Klopt het volgens de regering dat de WHO in februari 
2020 heeft gewaarschuwd dat asymptomatische personen het virus SARS-CoV-2 aan anderen zouden 
173
doorgeven (transmissie)? Klopt het dat WHO het gebruik van de RT -PCR-testen heeft aanbevolen en 
grote aantallen RT-PCR-testen heeft verstuurd?  
Er is zeker wetenschappelijk bewijs dat een niet symptomatisch persoon anderen kan besmetten met het 
virus. De WHO heeft daar in februari 2020 nog niet voor gewaarschuwd. De WHO heeft het gebruik van 
174
PCR-testen aanbevolen. De WHO heeft in ieder geval naar Nederland geen grote aantallen PCR testen 
verstuurd. 
 
Vraag L13 
 
173
 Real-time. 
174
 ‘Recommendations for national SARS-CoV-2 testing strategies and diagnostic capacities’, zie who.int (25 juni 
2021).  
 
119 / 121
