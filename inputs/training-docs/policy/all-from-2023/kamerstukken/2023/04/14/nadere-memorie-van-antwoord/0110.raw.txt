157
vergaand zijn. De Afdeling advisering van de Raad van State stelde in haar advies omtrent de Twm 
dat, gelet op de tijdelijkheid en de bijzondere omstandigheden van dat moment, de delegatie toelaatbaar 
158
was. Dit impliceert dat deze delegatie in de regel en als permanente situatie niet zomaar is 
toegestaan. De aanvaardbaarheid hangt af van de tijdelijkheid en bijzondere omstandigheden van dat 
moment. Daarvan is heden geen sprake meer. Toch beoogt het huidige wetsvoorstel hetzelfde als de 
Twm. 
 
Het is in het staatsrechtelijk bestel onjuist om grondrechten te kunnen beperken door middel van een 
ministeriële regeling waarin die beperkingen worden ingevuld en uitgewerkt. De Nederlandse orde van 
advocaten vatte deze onjuiste wijze van delegeren in haar advies van 3 november 2020 goed samen:  
 
“Een democratisch parlement dient die bevoegdheid niet uit handen te geven aan ministers. Het 
parlement dient om te beginnen te oordelen over de vraag of de beoogde maatregelen noodzakelijk en 
159
evenredig geacht moeten worden en opwegen tegen de schadelijke gevolgen ervan op velerlei gebied.”  
 
Het invoegen van hoofdstuk Va bij de Wpg en de Tijdelijke regeling maatregelen covid-19 hebben de 
minister destijds gemachtigd tot het maken van uitzonderingen op wettelijke en grondwettelijke rechten 
en vrijheden. De Nederlandse orde van advocaten schreef:  
 
“Zo’n machtiging dient uiterst zorgvuldig en zo concreet mogelijk te worden omschreven en de te 
verbieden of voor te schrijven gedragingen die beperkingen van de grondwettelijke rechten en vrijheden 
160
meebrengen dienen in de wet zelf te worden omschreven.” 
 
Vraag K1 
De minister krijgt met dit wetsvoorstel alle bevoegdheid om te besluiten of beoogde maatregelen 
noodzakelijk en evenredig zijn, en of ze opwegen tegen de schadelijke gevolgen op allerlei gebieden. Is 
deze delegatiebevoegdheid toegestaan in het staatsrechtelijk bestel? Zo ja, is het wenselijk dat een 
minister uitzonderingen mag maken op wettelijke en grondwettelijke rechten en vrijheden, zonder dat 
diens bevoegdheden met waarborgen en clausuleringen zijn vervat? Moet een dergelijke machtiging niet 
zo concreet mogelijk worden omschreven? 
 
De in het wetsvoorstel geregelde systematiek van delegatie staatsrechtelijk toegestaan. Ook zijn de 
bevoegdheidsgrondslagen voorzien van waarborgen en clausuleringen. Ik licht dat hieronder nader toe. 
 
Bij het nemen van maatregelen is vanuit het oogpunt van beheersing en bestrijding van infectieziekten, 
snel en slagvaardig handelen ten behoeve van de bescherming van de volksgezondheid vereist. Daarom 
voorziet dit wetsvoorstel in een stelsel dat uitgaat van delegatie naar het niveau van ministeriële 
regeling, met ruimte voor differentiatie (artikel 58e, eerste lid) en maatwerk op regionaal of lokaal niveau 
(artikel 58e, tweede tot en met vijfde lid). Maatregelen worden genomen op basis van in het wetsvoorstel 
opgenomen specifieke bevoegdheidsgrondslagen.  
 
Gelet op de Grondwet en de Europese en internationale mensenrechtenverdragen is het noodzakelijk om 
voor eventuele toekomstige maatregelen, ten behoeve van de bestrijding van een (dreigende) epidemie 
van infectieziekten in de groep A1, die raken aan grondrechten een formele wettelijke basis te creëren. In 
deze wettelijke grondslag moeten ook uitdrukkelijk inhoudelijke criteria worden opgenomen om 
voorzienbaar te maken welke maatregelen met lagere regelgeving kunnen worden getroffen. Met dit 
wetsvoorstel wordt een dergelijk gelaagd systeem van regelgeving en uitvoering voorgesteld, waarbij 
maatregelen worden genomen op basis van in het wetsvoorstel opgenomen specifieke 
bevoegdheidsgrondslagen en waarbij telkens de vereiste noodzakelijkheid en proportionaliteit van de 
maatregelen worden beoordeeld. In haar advies over dit wetsvoorstel geeft de Afdeling aan dat zij kan 
instemmen met deze systematiek en dat de Grondwet deze systematiek ook toelaat. In het bijzonder 
acht de Afdeling het aanvaardbaar, gelet op de uitzonderlijkheid en tijdelijkheid van de noodsituaties 
waarop het wetsvoorstel betrekking heeft, dat de mogelijke beperking van grondrechten bij ministeriële 
161
regeling plaatsvindt op basis van genoemde specifieke bevoegdheidsgrondslagen. Wat betreft de 
noodbevoegdheid (artikel 58d) geeft de Afdeling aan dat zij deze bepaling, gegeven de zo nauw mogelijk 
 
157
 Kamerstukken II 2019/20, 35 526, nr. 3, p. 8. 
158
 Kamerstukken II 2019/20, 35 526, nr. 4, p. 7. 
159
 ‘Wetgevingsadvies: Voorstel tot ministeriële regelingen tijdelijke regeling maatregelen covid-19 en regeling 
aanvullende mondkapjesverplichtingen covid-19’, zie https://www.advocatenorde.nl/juridische-
databank/details/wetgevingsadviezen/1821, p. 27. 
160
 ‘Wetgevingsadvies: Voorstel tot ministeriële regelingen tijdelijke regeling maatregelen covid-19 en regeling 
aanvullende mondkapjesverplichtingen covid-19’, zie https://www.advocatenorde.nl/juridische-
databank/details/wetgevingsadviezen/1821, p. 28. 
161
 Kamerstukken II 2021/22, 36 194, nr. 4, p. 10 en 14.  
110 / 121
