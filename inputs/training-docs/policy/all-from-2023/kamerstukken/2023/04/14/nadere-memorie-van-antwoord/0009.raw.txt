alleen kunnen, maar moeten worden meegewogen? Kan de regering toezeggen dat dit ook in alle drie 
van de in de memorie van antwoord genoemde momenten in de besluitvorming (inwerkinstelling van de 
Wpg-bevoegdheden, de proportionaliteitstoets en de beslissing over wettelijke vervaltermijn) structureel 
gedaan zal worden? 
Uit het Kinderrechtenverdrag volgt dat het belang van het kind voorop dient te staan bij alle beslissingen 
waar kinderen bij betrokken zijn, ook wanneer sprake is van crisissituaties. In de memorie van toelichting 
is hierop nader ingegaan en aangegeven dat bij de uitwerking van de maatregelen overeenkomstig het 
Kinderrechtenverdrag zal worden bezien wat de mogelijke gevolgen daarvan zijn op kinderen. De 
regering deelt dus het standpunt van deze leden dat de belangen van kinderen en jongeren moeten 
worden meegewogen. Deze weging is ook aan de orde bij besluitvorming over het in werking stellen van 
bevoegdheidsgrondslagen voor maatregelen alsmede bij de beoordeling van de ingrijpendheid van 
grondslagen of maatregelen (dus bij de besluitvorming over de wettelijk vervaltermijn). Ik bevestig dan 
ook dat het kabinet de belangen van kinderen in de door deze leden genoemde besluitvorming zal 
meewegen. 
 
Kan de regering duidelijk uiteenzetten op welke manier de belangenafweging op die momenten, en 
specifiek de weging van de belangen van kinderen en jongeren, inzichtelijk gemaakt zal worden – dat wil 
zeggen uitgebreid uiteengezet en voor zover mogelijk publiek beschikbaar? 
Bij besluitvorming over het in werking stellen van bevoegdheden vindt een afweging plaats van de 
noodzaak en proportionaliteit. Dit is ook uiteengezet in de memorie van toelichting en het nader 
29
rapport . Uit constitutioneel recht vloeit immers voort dat een afweging dient plaats te vinden van de 
noodzaak en proportionaliteit van bevoegdheden die een beperking kunnen opleveren van grondrechten. 
De belangen van kinderen worden hierin meegewogen. Voor zover dit in het bijzonder de belangen van 
kinderen en jongeren zal raken, zal dit blijken uit de toelichting bij de regeling van de minister van VWS 
waarin de grondslagen worden geactiveerd.  
 
Het kabinet zal, wanneer op grond van de geactiveerde bevoegdheidsgrondslagen maatregelen ter 
bestrijding van een epidemie van een A1-infectieziekte worden voorgesteld, toelichten hoe deze 
maatregelen zich verhouden tot grondrechten en het maatschappelijk welzijn. Indien de voorgestelde 
maatregelen in het bijzonder de belangen van kinderen en jongeren raken zal dit uit deze toelichting bij 
de ministeriële regeling blijken. Dat geldt ook voor de besluitvorming over de ingrijpendheid van 
bevoegdheden of maatregelen (dus bij besluitvorming over de wettelijke vervaltermijn). De 
ontwerpregeling met maatregelen en de afzonderlijke ontwerpregeling die betrekking heeft op de 
wettelijke vervaltermijn worden in het kader van de vereiste voorhangprocedure aan beide Kamers der 
Staten-Generaal toegezonden. 
 
 
Vragen en opmerkingen van de leden van de D66-fractie 
 
Tijdens de deskundigenbijeenkomst van 14 maart jl. is aandacht gevraagd voor internationale 
ontwikkelingen in de pandemiebestrijding. Kan de regering aangeven hoe het wetsvoorstel rekening 
houdt met internationale ontwikkelingen en, ten tijde van een pandemie, met internationale maatregelen, 
zo vragen de D66-fractieleden. Wat is de rol van internationale expertisecentra zoals bijvoorbeeld het 
European Centre for Disease Prevention and Control (ECDC), World Health Organization (WHO) en het 
European Medicines Agency (EMA)? Is de regering voornemens om ook die instanties een rol toe te 
kennen in de sequentie die leidt tot het instellen van een maatregel? 
Het voorliggende wetsvoorstel voorziet in een grondslag voor het treffen van collectieve maatregelen in 
Nederland ter bestrijding van een (dreigende) epidemie van A1-infectieziekten. Dit wetsvoorstel handelt 
niet direct over internationale maatregelen, internationale samenwerking of de rol van genoemde 
internationale organisaties. Bij advisering over het treffen van eventuele collectieve maatregelen of 
interventies spelen uiteraard de adviezen en inzichten van genoemde organisaties een belangrijke rol 
voor bijvoorbeeld het RIVM, OMT, MIT en de Gezondheidsraad (hierna: GR). Een pandemie is een 
grensoverschrijdende dreiging die vraagt om coördinatie en afstemming met buurlanden, in de EU en in 
internationaal verband. Op veel onderdelen van het beleidsprogramma pandemische paraatheid is 
30
aansluiting op (aanstaande) internationale ontwikkelingen relevant. Ik noem bijvoorbeeld het 
pandemisch verdrag, de herziening van de IHR, het uitgebreide mandaat van het European Centre for 
Disease and Control (ECDC) en de oprichting van Health Emergency Preparedness and Response (HERA). 
Ook bij de herziening van de Wpg zal in de derde tranche de internationale gegevensuitwisseling een 
belangrijk onderwerp zijn. 
 
29
 Kamerstukken II 2021/22, 36 194, nr. 3, paragraaf 5.3.2. Zie ook nader rapport, Kamerstukken II 2021/22, 36 194, 
nr. 4, p.18. 
30
 Kamerstukken I 2021/22, 25 295, AG. 
9 / 121
