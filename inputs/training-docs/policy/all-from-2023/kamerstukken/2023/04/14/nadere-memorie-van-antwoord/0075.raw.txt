Verwerking van persoonsgegevens van burgers op grond van dit wetsvoorstel is beperkt tot het strikt 
noodzakelijke voor het toezicht op de naleving van een thuisquarantaineplicht na inreizen in Nederland. 
De grondslag voor gegevensverwerking is vastgelegd in artikelen 58v en 58w. 
 
Vraag C13 
Hoe wordt omgegaan met juridische verschillen tussen verschillende landen? 
 
Er is de afgelopen jaren ingezet op de versterking van de samenwerking met buurlanden. Dit heeft 
122
bijvoorbeeld geleid tot de gezamenlijke coronaverklaring met Noordrijn-Westfalen. Verschillen in de 
bestrijding van grensoverschrijdende gezondheidsdreigingen laten zich het sterkst voelen in de 
grensregio’s, wat extra uitdagingen voor de uitvoerbaarheid van maatregelen oplevert. Het is daarom 
belangrijk dat hier aandacht voor is en dat open grenzen zoveel als mogelijk geborgd worden. Ook is de 
Europese samenwerking in de bestrijding van grensoverschrijdende gezondheidsbedreigingen de 
afgelopen periode versterkt, bijvoorbeeld door de aanscherping van bestaande en de introductie van 
nieuwe wetgeving. 
 
Ten aanzien van inreismaatregelen vanuit het buitenland geldt dat het kabinet zich tijdens de covid-19-
epidemie steeds heeft ingezet om maatregelen zoveel mogelijk Europees af te stemmen. Dit vergroot de 
effectiviteit van maatregelen en voorkomt onduidelijkheid bij de reiziger. Er is daarom ook ingezet op de 
versterking van de Europese coördinatie in crisistijd in het geïntegreerde politieke crisisrespons-
mechanisme (IPCR). IPCR is de centrale plek voor (voorbereiding van) besluitvorming van de Raad van 
EU ministers. Dit is bijvoorbeeld van belang rondom maatregelen die het internationaal grensverkeer 
123
raken en bij een eventuele opschaling van reismaatregelen. Het ligt voor de hand om ook in de 
toekomst inreismaatregelen internationaal af te stemmen. Hierbij moet wel in gedachten gehouden 
worden dat het onduidelijk is wat de aard van een toekomstige (dreigende) epidemie zal zijn. Dit kan 
ertoe leiden dat niet op voorhand met zekerheid te zeggen is hoe in de toekomst omgegaan zal worden 
met juridische verschillen tussen landen. 
 
Vraag C14 
Op welke manier worden de principes van gradualisme gehanteerd? 
 
Indien Nederland zich geconfronteerd ziet met een epidemie van een infectieziekte behorende tot de 
groep A1, zijnde een epidemie die de maatschappij ernstig kan ontwrichten, is snel krachtig optreden ter 
bescherming van de volksgezondheid vereist. De principes van gradualisme passen niet bij een dergelijke 
situatie. 
 
Vraag C15 
Hoe wordt voorkomen dat volksgezondheidsmaatregelen worden gepolitiseerd? 
 
In artikel 58b zijn waarborgen geëxpliciteerd waaraan moet worden voldaan bij het toepassen van de 
bevoegdheden bedoeld in paragraaf 8, van hoofdstuk V. Ook het zorgvuldigheidsbeginsel en de artikelen 
3:2 en 3:4 van de Awb bieden de nodige waarborgen voor zorgvuldige besluitvorming. 
 
Vraag C16 
Op welke manier worden afwijkende meningen en standpunten meegenomen in de besluitvorming? 
 
Tijdens het gehele besluitvormingsproces en binnen de advisering is ruimte voor alle afwijkende geluiden. 
Het is de taak van het kabinet om een besluit te nemen waarbij alle belangen gewogen zijn, ook de 
afwijkende meningen en standpunten. Een besluit is echter een keuze op basis van alle beschikbare 
informatie en adviezen en die zal niet altijd recht doen aan een individueel standpunt of mening. 
 
Vraag C17 
Hoe wordt omgegaan met de internationale aspecten van volksgezondheidsmaatregelen? 
 
 
122
 “Grenslandagenda Noordrijn Westfalen Nederland 2022” (7 april 2022), zie 
https://www.rijksoverheid.nl/documenten/publicaties/2022/04/07/grenslandagenda-noordrijn-westfalen-nederland-
2022; “Gezamenlijke Corona-verklaring gepresenteerd op Grenslandconferentie” (30 september 2021), zie 
https://www.rijksoverheid.nl/actueel/nieuws/2021/09/30/gezamenlijke-corona-verklaring-gepresenteerd-op-
grenslandconferentie. 
123
 Kamerstukken II 2022/23, 25 295, nr. 1970. 
75 / 121
