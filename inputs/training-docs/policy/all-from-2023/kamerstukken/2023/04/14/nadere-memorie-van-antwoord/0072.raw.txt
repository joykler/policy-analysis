Ik ben niet bekend met experimenten met een vergelijkbare noodbevoegdheid op basis waarvan lessen 
kunnen worden getrokken voor de toepassing van de noodbevoegdheid in onderhavig wetsvoorstel. 
 
C – Siracusa-principes 
 
118
De Siracusa-principes zijn opgesteld om te zorgen dat beperkingen van de mensenrechten van burgers 
door de overheid alleen plaatsvinden als daar een legitieme reden voor is en als aan bepaalde criteria 
wordt voldaan. Bij het beperken van de grondrechten van burgers vanwege de volksgezondheid zijn deze 
principes uiterst belangrijk om te voorkomen dat burgers onterecht worden beperkt in hun vrijheden. Als 
deze principes niet worden toegepast bij de beperking van grondrechten van burgers omwille van de 
volksgezondheid, kunnen de volgende problemen optreden: 
1. Ondermijning van de mensenrechten; 
2. Verminderd vertrouwen van burgers in de overheid; 
3. Ineffectieve volksgezondheidsmaatregelen; 
4. Onnodige beperkingen van de bewegingsvrijheid van burgers; 
5. Overtreding van de privacy van burgers; 
6. Onrechtmatige detentie van burgers; 
7. Onevenredige economische impact op burgers en bedrijven; 
8. Discriminatie van bepaalde groepen burgers; 
9. Politisering van volksgezondheidsmaatregelen; 
10. Een verlaagde bescherming van kwetsbare groepen. 
 
 
Het lid van de FVD-fractie heeft naar aanleiding van het bovengenoemde de volgende vragen: 
 
Vraag C1  
Op welke manier wordt de legaliteit van de beperking van grondrechten gewaarborgd? 
 
Middels dit wetsvoorstel wordt voor grondrechtenbeperkende collectieve maatregelen ter bestrijding van 
een epidemie van een infectieziekte behorende tot de groep A1 een wettelijke grondslag gecreëerd. Voor 
het nemen van maatregelen is bovendien vereist dat is voldaan aan de eisen van artikel 58b, die volgen 
uit de gevestigde jurisprudentie omtrent beperkingen van grondrechten. Het gehele proces vindt plaats 
met uitvoerige parlementaire betrokkenheid. 
 
Vraag C2  
Op welke manier worden de criteria van noodzakelijkheid en proportionaliteit getoetst bij de    beperking 
van grondrechten? 
 
Voor de noodzaak wordt beoordeeld of ingrijpen ter bestrijding van een epidemie nodig is. Indien de 
gevolgen van het ongehinderd laten woekeren van de epidemie acceptabel zijn, bijvoorbeeld omdat de 
infectieziekte slechts milde gezondheidsklachten veroorzaakt, dan is ingrijpen niet noodzakelijk. Indien 
ingrijpen noodzakelijk is, dan wordt ten aanzien van de proportionaliteit beoordeeld of het doel van de 
voorgestelde maatregelen in redelijke verhouding staat tot de te verwachten negatieve neveneffecten, 
met name de impact op de vrije uitoefening van grondrechten en het maatschappelijk welzijn. 
 
Vraag C3  
Hoe wordt gemonitord of de beperkingen de gewenste effecten hebben op de volksgezondheid? 
 
Gedurende de bestrijding van de covid-19-epidemie zijn de effecten van de maatregelenpakketten en de 
verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. Het betreft 
maatregelen die gedurende een epidemie zijn genomen ter bescherming van de volksgezondheid. Op de 
 
118
 Siracusa Principles on the Limitation and Derogation of Provisions in the International Covenant on Civil and Political 
Rights, UN Doc E/CN.4/1984/4 (1984). 
72 / 121
