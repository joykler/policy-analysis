Welke feedback of kritiek heeft de regering ooit gekregen over dat zij geen rekening houdt met de Ct-
waarden bij het nemen van beslissingen over een pandemie, en hoe heeft zij op deze feedback 
gereageerd? 
 
Ook bij eerdere vragen over het gebruik van ct-waarden is uitgelegd dat het bepalen van een PCR-uitslag 
van meerdere parameters afhankelijk is en dat de ct-waarde hiermee een relatieve waarde is. 
 
Vraag J6 
Welke specifieke voorbeelden kan de regering noemen over pandemiegerelateerde beslissingen of 
beleidsmaatregelen die zij heeft genomen zonder de Ct-waardegegevens te bekijken, en welke 
alternatieve gegevens of factoren zij heeft gebruikt bij het nemen van deze beslissingen die de Ct-
waarden als indicator voor besmettelijkheid bij een positieve testuitslag zouden kunnen vervangen? 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus en de effectiviteit van de maatregelen. De onderbouwing van het testbeleid en het gebruik van 
PCR-testen vond zijn basis in de adviezen van het OMT. Uit deze adviezen en onderliggende 
wetenschappelijke validatiestudies blijkt dat PCR-testen geschikt zijn voor het detecteren van 
coronabesmettingen. De ct-waarde is één van de parameters die een rol spelen in het bepalen van een 
PCR-uitslag en is daarbij niet op zichzelf staand waardevol. Het is ook niet mogelijk om één standaard ct-
waarde aan te geven, waarbij er sprake is van besmettelijkheid. 
 
Vraag J7 
Hoe reageert de regering op zorgen dat het negeren van de Ct-waarden zou kunnen leiden tot minder 
effectieve pandemische bestrijdingsmaatregelen, of dat deze niet gericht zouden kunnen zijn op de 
gebieden met het grootste risico onder de bevolking? 
 
De ct-waarde is één van de parameters die een rol spelen in het bepalen van een PCR-uitslag en moet 
worden geïnterpreteerd in relatie tot andere factoren. Op zichzelf is deze parameter dus niet voldoende 
om landelijke maatregelen op te baseren. Het is dus niet correct om te stellen dat ct-waarden op zichzelf 
waardevol zijn bij het bestrijden van een pandemie of voor het beschermen van mensen met een 
verhoogd risico op ernstig verloop van covid-19. 
 
Vraag J8 
Heeft de regering ooit overleg gepleegd met of advies gekregen van volksgezondheidsdeskundigen die 
het belang benadrukken van het overwegen van Ct-waarden en, zo ja, hoe heeft zij dit advies afgewogen 
tegen andere factoren? Zo nee, waarom niet? 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus, de effectiviteit van de maatregelen en de volksgezondheid. De onderbouwing van het testbeleid 
en het gebruik van PCR-testen vond zijn basis in de adviezen van het OMT. De uitslagen van PCR-
analyses zijn daarom altijd relevant geweest voor het nemen van maatregelen. 
 
Vraag J9 
Op welke wijze kan de regering technische of methodologische problemen met betrekking tot Ct-
waardeanalyse uitleggen die het moeilijk of onpraktisch maken om deze gegevens op te nemen in de 
besluitvorming over een pandemie? Zijn deze problemen onoverkomelijk en, zo nee, waarom heeft de 
regering de Ct-waarden na de nodige correcties of bewerkingen nog steeds niet meegewogen in de 
besluitvorming bij het instellen van maatregelen? 
 
Voor de beoordeling van een PCR uitslag wordt de ct-waarde vaak - maar niet altijd - gebruikt. Dat hangt 
af van de vraagstelling en de werkwijze van het betreffende laboratorium. De ct-waarde verschilt tussen 
de verschillende PCR-apparaten en zegt niet direct iets over de verschillen van gevoeligheid van de 
gebruikte technieken of over de kwaliteit van de laboratoria. Voor verschillende apparaten, gelden dus 
verschillende afkapwaarden. 
 
De ct-waarde moet dus altijd worden geïnterpreteerd in relatie tot andere factoren. Op zichzelf is deze 
parameter dus niet voldoende om specifieke landelijke maatregelen te nemen. 
 
Vraag J10 
99 / 121
