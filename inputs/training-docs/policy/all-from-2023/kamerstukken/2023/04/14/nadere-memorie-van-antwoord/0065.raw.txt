evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. Deze wetenschappelijke toetsing laat zien dat de effectiviteit van de ingevoerde 
maatregelenpakketten voor het terugdringen van het aantal besmettingen evident is. Ook is er intensief 
contact tussen internationale experts om van elkaar te leren. Dit is een doorlopende exercitie, waarin het 
RIVM vanuit Nederland een internationaal gewaardeerde partner is. Het RIVM inventariseert op dit 
moment in Europees verband hoe de maatregelenpakketten en hun effecten in verschillende landen 
onderling geëvalueerd kunnen worden. 
 
Daarnaast wordt ingezet op kennisontwikkeling in het kader van het beleidsprogramma Pandemische 
112
Paraatheid. Daarbij wordt onder andere gewerkt aan kennisversterking over modellering, gedrag en 
virusverspreiding en detectie. Beter zicht krijgen op verschillende factoren draagt ook bij aan meer 
voorspelbaarheid van de effectiviteit van verschillende interventies. 
Deze aanpak wordt gecontinueerd en zal ook in de toekomst bijdragen aan het maken van afwegingen 
over de inzet van maatregelenpakketten. 
 
Vraag A12 
Welke criteria worden gehanteerd om te beoordelen of een maatregelpakket passend is voor een 
specifieke doelstelling? 
 
Bij de besluitvorming over de maatregelen wordt een weging gemaakt tussen mogelijke 
gezondheidseffecten als gevolg van het moeten uitstellen van (planbare) zorg aan de ene kant en sociale, 
maatschappelijke en economische (SME) effecten van de te nemen maatregelen aan de andere kant. Bij 
het nemen van maatregelen is het dus steeds zoeken naar de balans tussen enerzijds het effectief 
bestrijden van de (dreigende) epidemie van een A1-infectieziekte en anderzijds het zoveel mogelijk 
beperken van negatieve maatschappelijke (neven)effecten. 
 
Vraag A13 
Hoe gaat de regering om met interpretatieverschillen in de beoordeling van de geschiktheid en 
proportionaliteit van verschillende maatregelen? 
 
Dit blijft een voortdurende afweging tussen het effectief bestrijden van een (dreigende) epidemie van een 
A1-infectieziekte enerzijds en het zoveel mogelijk beperken van negatieve maatschappelijke 
(neven)effecten anderzijds. 
 
Zowel nationaal als internationaal wordt er kennis vergaard over de effectiviteit van 
maatregelenpakketten op het verloop van de epidemie én over maatschappelijke neveneffecten. Het 
RIVM inventariseert op dit moment in Europees verband hoe de maatregelenpakketten en hun effecten in 
verschillende landen onderling geëvalueerd kunnen worden. Daarnaast is door de RIVM Gedragsunit de 
naleving van maatregelen en de voorkeuren van burgers met betrekking tot maatregelen in verschillende 
epidemiologische scenario’s in kaart gebracht. Bij ZonMw loopt het uitgebreide ZonMw-covid-19 
programma de komende jaren door. Hierin vindt bijvoorbeeld onderzoek plaats naar gevolgen van 
maatregelen voor specifieke groepen, waaronder arbeidsmigranten, ouderen, jongeren, vluchtelingen, 
daklozen en mensen in verpleeghuizen. Zowel via het RIVM als ZonMw wordt op dit moment onderzoek 
gecontinueerd naar economische en maatschappelijke (neven)effecten. Verder worden de 
maatschappelijke (neven)effecten op de langere termijn via verschillende instituten gemonitord, o.a. via 
RIVM en ZonMw. Ook zijn de sociaal-maatschappelijke gevolgen op verschillende plekken in kaart 
gebracht, onder andere in een dashboard sociale impact. Deze inzichten worden ook betrokken bij 
toekomstige besluitvorming. 
 
Vraag A14 
Hoe ziet de regering het betrekken van deskundigen bij het beoordelen van maatregelenpakketten, 
gezien het feit dat de individuele effectiviteit van maatregelen niet bekend is? 
 
Het kabinet hecht grote waarde aan het betrekken van deskundigen bij het maken van een zorgvuldige 
afweging over mogelijke maatregelen. Juist bij het bestrijden van een (dreigende) epidemie van een A1-
infectieziekte zijn verschillende perspectieven noodzakelijk om tot die afweging te komen. Daar doet een 
zekere mate van onzekerheid over het individuele effect van een maatregel niets aan af, eerder het 
tegendeel. 
 
112
 Kamerstukken I 2021/22, 25 295, AG. 
65 / 121
