Binnen het ministerie is een werkgroep kwaliteit en overzicht ingesteld. Deze werkgroep houdt het 
overzicht op alle lopende en voorgenomen wijzigingen van de Wpg en waarborgt dat de wijzigingen zo 
nodig op elkaar worden afgestemd. Hiermee wordt zorg gedragen voor de zorgvuldigheid van de 
verschillende wetsvoorstellen.  
 
Vraag E4 
Hoe wordt voorkomen dat er tegenstrijdigheden ontstaan in de wetgeving als gevolg van verschillende 
wijzigingen op verschillende momenten? 
 
Binnen het ministerie is een werkgroep kwaliteit en overzicht ingesteld. Deze werkgroep houdt het 
overzicht op alle lopende en voorgenomen wijzigingen van de Wpg en waarborgt dat de wijzigingen zo 
nodig op elkaar worden afgestemd. 
 
Vraag E5 
Op welke wijze wordt er een toetsing uitgevoerd naar mogelijk onvoorziene consequenties van 
voorgenomen wijzigingen? 
 
Dit geschiedt door de betreffende uitvoeringsorganisaties bij het opstellen van de voorgenomen 
wijzigingen te betrekken en te verzoeken om een uitvoeringstoets uit te voeren. 
 
Daarnaast worden diversie instanties om advies gevraagd die oog hebben voor dit punt, zoals het 
Adviescollege toetsing regeldruk en de Afdeling. 
 
Vraag E6 
Hoe ziet de planning van de behandeling van de verschillende wetsvoorstellen eruit? 
 
In de planningsbrief van 30 maart 2023 heb ik het verdere proces geschetst met betrekking tot de 
125
volgende tranches Wpg. Voor de Tweede tranche is de verwachting dat dit wetsvoorstel voor de zomer 
van 2023 aan de Afdeling kan worden aangeboden. De Derde tranche is voorzien om in 2024 aan te 
bieden aan de Tweede Kamer. 
 
Vraag E7 
Hoe wordt er rekening gehouden met de striktere parlementaire hoorzittingen en vertraging van 
beslissingen die kunnen optreden als gevolg van de complexiteit van de wetswijzigingen? 
 
Beide Kamers gaan over hun eigen agenda. Indien de Tweede en / of de Eerste Kamer wensen een 
hoorzitting, zoals een rondetafelgesprek, te organiseren, dan staat dit hen uiteraard vrij. 
 
Het is onduidelijk waar het lid van de FVD-fractie op doelt met ‘beslissingen’, waardoor deze vraag op dit 
onderdeel niet beantwoord kan worden. 
 
Vraag E8 
Hoe wordt de consistentie en de effectiviteit van de wetgeving gewaarborgd bij veel verschillende 
wijzigingen in korte tijd? 
 
Binnen het ministerie is een werkgroep kwaliteit en overzicht ingesteld. Deze werkgroep houdt het 
overzicht over alle lopende en voorgenomen wijzigingen van de Wpg en waarborgt dat de wijzigingen zo 
nodig op elkaar worden afgestemd. 
 
Vraag E9 
Hoe worden stakeholders en de politieke oppositie betrokken bij het overleg over de voorgenomen 
wijzigingen? 
 
Stakeholders worden op diverse momenten betrokken bij voorgenomen wijzigingen via consultatie, 
adviesvragen en uitvoeringstoetsen.  
 
Beide Kamers, dus ook de oppositie partijen, zijn in de gelegenheid om tijdens de plenaire behandeling 
en de stemming over voorgestelde wijzigingen zich uit te spreken. 
 
Vraag E10 
 
125
 Kamerstukken II 2022/23, 36 194, nr. 41. 
78 / 121
