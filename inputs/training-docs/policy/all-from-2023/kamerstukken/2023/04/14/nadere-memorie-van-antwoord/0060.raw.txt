overgaan en verspreiden. De minister van LNV neemt besluiten over te nemen maatregelen bij 
dierziekten, het ministerie van VWS zit daarbij altijd aan tafel als een dierziekte mogelijk zoönotische 
aspecten heeft. De minister van VWS bepaalt wanneer de ‘lead’ wordt overgenomen, hiervan is sprake bij 
een (mogelijk) risico voor de volksgezondheid. Dat is zeker het geval wanneer er een vogelgriep ontstaat 
die van mens op mens overdraagbaar is. Dan is er sprake van een nieuwe, mogelijk pandemische, griep. 
De inspanningen zijn er op gericht om dit scenario zoveel mogelijk te voorkomen. Daarom werk ik, 
107
samen met LNV, aan het Nationaal Actieplan Versterken Zoönosenbeleid het Intensiveringsplan 
vogelgriep, waarover uw Kamer binnenkort nader wordt geïnformeerd. 
Doorzettingsmacht in de zin dat vanuit het ministerie van VWS de ambtenaren of diensten van LNV 
worden aangestuurd is staatrechtelijk niet mogelijk en ook niet nodig. Er zijn interdepartementaal goede 
afspraken over de verantwoordelijkheden en dit heeft bij de aanpak van nertsen met SARS-CoV-2 goed 
108
gewerkt. Hierbij verwijs ik naar de evaluatie die uw Kamer heeft ontvangen. 
 
Inspraak/participatie 
 
Vraag 36 
Waarom is in het wetsvoorstel geen aandacht besteed aan inspraak en participatie van 
belanghebbenden? 
 
In de toelichting bij het wetsvoorstel wordt aandacht besteed aan inspraak en participatie van 
belanghebbenden. In de eerste plaats wijs ik op de rol en taak van het MIT. Eén van de doelstellingen 
van het MIT is: “adviseren over de sociaal-maatschappelijke en economische effecten van de 
pandemie(maatregelen) vanuit de belevingswereld van mensen, met speciale aandacht voor de groepen 
voor wie de impact het grootst en/of het langdurigst is”. Bij totstandkoming van adviezen zal het MIT 
gebruik maken van praktijkkringen. Hierin zal het MIT de deskundigheid en ervaring van intermediairs, 
vertegenwoordigers en ervaringsdeskundigen van o.a. kwetsbare groepen gebruiken. 
Daarnaast vraagt het kabinet bij besluitvorming over maatregelen ook uitvoeringspartners om advies. 
Uitvoeringspartners zijn bijvoorbeeld de politie en de Landelijke Coördinatie Covid-19 Bestrijding (LCCB). 
 
Ten slotte zijn tijdens de covid-19-epidemie met sectoren sectorplannen opgesteld. Uitgangspunt van 
deze ladders is om met maatwerk per sector eerst vrijwillige maatregelen te nemen en uit te gaan van de 
verantwoordelijkheid van sectoren. Ook in de toekomst blijven we zoeken naar breed draagvlak en zullen 
met sectoren afspraken proberen te maken over maatwerk en eigen verantwoordelijkheid om met 
lichtere en vrijwillige preventiemaatregelen zwaardere en juridisch afdwingbare maatregelen te 
voorkomen. 
 
Vraag 37 
Op welke wijze is erin voorzien dat creatieve oplossingen die door belanghebbende partijen zoals 
ondernemers, museum- en theaterdirecties of evenementenorganisatoren worden aangedragen, worden 
meegenomen in de besluitvorming omtrent te treffen maatregelen? 
 
Tijdens de covid-19-epidemie zijn met sectoren sectorplannen opgesteld. Deze plannen zijn vertaald in 
maatregelenladders. Uitgangspunt van deze ladders is om met maatwerk per sector eerst alle vrijwillige 
maatregelen te nemen en uit te gaan van de verantwoordelijkheid van sectoren. Ook bij toekomstige A1-
infectieziekten blijft het kabinet zoeken naar breed draagvlak en zal er gestreefd worden naar afspraken 
met sectoren over maatwerk en eigen verantwoordelijkheid om met lichtere en vrijwillige 
preventiemaatregelen zwaardere en juridisch afdwingbare maatregelen te voorkomen. 
 
Vraag 38 
In het voorgestelde artikel 58n worden ingrijpende bevoegdheden toegekend die betrekking hebben op 
het ‘regiem’ dat binnen een zorglocatie kan worden voorgeschreven. De PvdD-fractieleden vinden het van 
belang aandacht te vragen voor het volgende. 
 
Als overwogen wordt om ter voorkoming van besmettingen in een zorglocatie het gewone bezoek te 
verbieden en te verbieden dat bewoners de locatie verlaten om daarna weer terug te keren, waarom 
wordt dan niet aan de bewoners van die locatie overgelaten om via een democratisch proces te beslissen 
of zo’n regiem moet worden ingevoerd? Kan de regering daarop reflecteren en daarin betrekken dat de 
minderheid die geen risico op besmetting wil lopen, dan kan kiezen om in isolatie te gaan? 
 
Democratische besluitvorming over een maatregelenregime per zorglocatie is een creatieve 
gedachtegang. Deze kan passen in een fase waarin nog geen wettelijk afdwingbare maatregelen 
 
107
 Kamerstukken II 2021/22, 25 295, nr. 1935. 
108
 Kamerstukken II 2021/22, 25 295, nr. 1711. 
60 / 121
