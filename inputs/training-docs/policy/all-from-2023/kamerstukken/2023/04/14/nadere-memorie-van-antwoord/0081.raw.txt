In dit artikel is opgenomen dat het overzicht van geldende maatregelen, zoals dat naar beide Kamers 
wordt gestuurd, tevens wordt voorzien van een toelichting voor wat betreft het beoogde en, voor zover 
mogelijk, het gerealiseerde effect van de maatregelen. Hiermee is het wetsvoorstel ook in lijn gebracht 
127
met een belangrijke aanbeveling van de OVV , waarin wordt gepleit voor een monitoring van de 
effecten van maatregelen. 
 
F- organisatie van tegenspraak 
 
Tijdens de deskundigenbijeenkomst van 14 maart 2023 werd door mevrouw Smits (initiatiefgroep  Vierde 
Golf) geadviseerd om betere tegenspraak te organiseren in de advisering aan de minister over de te 
nemen maatregelen in een pandemie. 
 
Het lid van de FVD-fractie merkt op dat door het ontbreken van tegenspraak de volgende risico’s kunnen 
ontstaan: 
1. Beslissingen kunnen gebaseerd zijn op onvolledige of onjuiste informatie; 
2. Groepsdenken kan de overhand krijgen en afwijkende meningen worden genegeerd; 
3. De impact van beslissingen op kwetsbare groepen kan onvoldoende worden meegewogen; 
4. Mogelijke alternatieve oplossingen voor problemen worden niet overwogen; 
5. Een gebrek aan debat kan leiden tot onrealistische verwachtingen en ongefundeerde 
beslissingen; 
6. Er wordt niet meer gekeken naar nieuwe informatie die tijdens het proces naar voren komt; 
7. Er ontstaat een gebrek aan vertrouwen in de advisering en besluitvorming van de overheid; 
8. Mogelijk conflict of interest wordt niet besproken of erkend; 
9. Politieke verantwoordelijkheid voor beslissingen wordt vermeden of ontoereikend benut; 
10. Het publiek heeft mogelijk minder vertrouwen in de beslissingen en het beleid van de overheid. 
 
Het lid van deze fractie heeft de volgende vragen naar aanleiding hiervan: 
 
Vraag F1  
Op welke manier kan de cultuur binnen beleidsafdelingen en advisering worden veranderd om meer 
ruimte te bieden aan tegenspraak? 
 
Dit lid benoemt het belang van tegenspraak in de advisering aan de minister over de te nemen 
maatregelen in een epidemie en beschrijft diverse risico’s die kunnen ontstaan indien tegenspraak 
onvoldoende plaatsvindt. Met het lid van de FVD-fractie acht ik tegenspraak – of beter gezegd: 
onafhankelijke en deskundige advisering op basis van actuele wetenschappelijke kennis, zonder politieke 
inmenging of andere niet-wetenschappelijke beïnvloeding – van groot belang om te komen tot gedegen 
besluitvorming over de te nemen maatregelen, zowel ten tijde van een epidemie als daarbuiten. Ik ben 
het met dit lid eens dat besluitvorming gebaseerd moet zijn op volledige en correctie informatie en dat 
het van belang is om transparant te zijn over de wijze waarop een besluit tot stand is gekomen. Dit is 
ook de reden dat sinds vorig jaar bijvoorbeeld beslisnota’s worden meegezonden naar de Kamers. 
 
Vraag F2 
Hoe kunnen adviserende panels zo worden samengesteld dat er diversiteit in meningen is? 
 
Voor het OMT, het MIT, de GR en het BAO geldt dat daarin onafhankelijke deelnemers zitten zonder 
hiërarchische verhouding wat ten goede komt aan adequate tegenspraak. 
 
Vraag F3 
Hoe kunnen we ervoor zorgen dat alternatieve oplossingen voor problemen worden overwogen en serieus 
worden besproken? 
 
De regering laat zich bij het nemen van collectieve maatregelen via de formele adviseringsstructuur 
breed adviseren, niet alleen door het OMT en de GR, maar ook door het MIT, de uitvoerende organisaties 
en de planbureaus. Daarnaast voeren de ministeries gesprekken met hun counterparts in de 
maatschappij, zo heeft het ministerie van VWS overleg met de ziekenhuizen en de partners in de 
langdurige zorg, het ministerie van SZW met werkgevers en werknemers en ministerie van EZK met 
diverse economische sectoren. Ook via het debat met beide Kamers, via de discussie in de pers en via 
 
127
 Onderzoeksraad voor Veiligheid, Aanpak coronacrisis. Deel 2: september 2020 tot juli 2021, bijlage bij 
Kamerstukken II 2022/23, 25 295, nr. 1956. 
81 / 121
