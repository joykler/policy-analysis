noodzakelijk zijn. In die fase kan gebruik gemaakt worden van creatieve oplossingen en maatwerk per 
sector en ook maatwerk voor zorglocaties. 
Collectieve maatregelen als een bezoekverbod en andere vrijheidsbeperkende maatregelen worden alleen 
genomen wanneer deze noodzakelijk en proportioneel zijn. Besluitvorming hierover is gebaseerd op 
wetenschappelijke inzichten en expertise en komt tot stand na zorgvuldige afweging door het kabinet. In 
deze fase van een pandemie is het belangrijk om duidelijkheid en gelijkheid te waarborgen. Ook is het 
van belang dat er transparantie en communicatie is over de genomen maatregelen, zodat bewoners en 
hun vertegenwoordigers begrijpen waarom bepaalde maatregelen worden genomen en wat de 
consequenties hiervan zijn. 
 
Uitbouw van de Wpg 
 
Vraag 39 
In de planningsbrief van 30 maart 2023 meldt de minister van Volksgezondheid, Welzijn en Sport dat het 
mogelijk is dat uit de onderhandelingen over de wijzigingsvoorstellen op de International Health 
Regulations (hierna: IHR) wijzigingen voortkomen “[die] aanpassing van de Wpg met zich mee [zullen] 
109
brengen.” Hierover hebben de PvdD-fractieleden de volgende vragen. 
 
Vraag 39a 
Is de regering van oordeel dat een verplichting kan ontstaan tot aanpassing van de Wpg waartoe 
Nederland gehouden zou zijn, ook als de Tweede Kamer of de Eerste Kamer niet bereid zou zijn om de 
aanpassing in de Wpg goed te keuren? Zo ja, hoe komt de regering tot die conclusie? 
 
De Internationale Gezondheidsregeling (IGR, 2005) is door de Wereldgezondheidsvergadering (WHA) van 
de Wereldgezondheidsorganisatie (WHO) vastgesteld op basis van artikel 21 van het Statuut van de 
WHO. De IGR is in Nederland gedeeltelijk uitgewerkt in de Wpg.  
 
Momenteel wordt er door de Wereldgezondheidsvergadering gesproken over aanpassing van de IGR. 
Wanneer de Wereldgezondheidsvergadering besluit tot het wijzigen van de IGR, dan worden lidstaten 
door de Directeur-Generaal van de WHO hierover genotifieerd. Lidstaten die Partij zijn bij de IGR (2005) 
hebben op basis van artikel 22 van het Statuut van de WHO en conform de beslistermijn zoals 
opgenomen in artikel 59 lid 2 van de IGR (2005) vervolgens achttien maanden na de notificatie door de 
Directeur-Generaal van de WHO om voorbehouden ten opzichte van een of meerdere wijzigingen te 
maken of deze te verwerpen. De IGR wordt aangemerkt als uitvoeringsverdrag onder het Statuut van de 
WHO. De door de Wereldgezondheidsvergadering aangenomen wijzigingen van de IGR dienen daarom 
conform artikel 7b en artikel 8 van de Rijkswet goedkeuring en bekendmaking verdragen via de 
voorhangprocedure aan het parlement te worden voorgelegd. Indien in deze periode door of namens een 
van de Kamers of door tenminste een vijfde van het grondwettelijk aantal leden van een van de Kamers 
de wens te kennen geeft dat het uitvoeringsverdrag aan goedkeuring wordt onderworpen, dan is 
goedkeuring van de Staten-Generaal vereist. Bij deze goedkeuring kan het parlement de regering ertoe 
bewegen om een wijziging te verwerpen of om een voorbehoud te maken. Wanneer het parlement besluit 
dit niet te doen, dan zal Nederland zich verbinden aan de wijziging en zal – indien van toepassing – ook 
vertaling moeten plaatsvinden naar de Wpg of andere relevante wetgeving. 
 
Vraag 39b 
Is de regering bereid om voordat op enige wijze wordt ingestemd met wijzigingen van de IHR die 
rechtens zouden moeten leiden tot aanpassingen van de Wpg, eerst aan de Kamer mede te delen wat de 
inhoud van die aanpassingen van de Wpg zou worden en de Kamer vooraf te laten beslissen of zij met die 
aanpassingen akkoord zal gaan? Zo nee, waarom niet? Zo ja, is de regering bereid om op dat punt 
voorschriften aan de Wpg toe te voegen? 
 
Zie het antwoord op vraag 39a. In de voorhangprocedure licht het kabinet toe welke wijzigingen er door 
de Wereldgezondheidsvergadering zijn aangenomen en welke gevolgen deze hebben voor Nederland. 
Indien in deze voorhangperiode door of namens een van de Kamers of door tenminste een vijfde van het 
grondwettelijk aantal leden van een van de Kamers de wens te kennen geeft dat het uitvoeringsverdrag 
aan goedkeuring wordt onderworpen, dan is goedkeuring van de Staten-Generaal vereist. Dan zal het 
kabinet met een goedkeuringswet komen die de reguliere wetgevingsprocedure doorloopt. 
 
 
Vragen en opmerkingen van het lid van de FVD-fractie 
 
A – artikel 58b 
 
 
109
 Kamerstukken I 2022/23, 25 295/36 194, BV, p. 4. 
61 / 121
