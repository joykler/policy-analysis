monitoring van epidemiologische en maatschappelijke effecten van maatregelen ben ik uitgebreid 
119
ingegaan in mijn brief aan de Tweede Kamer van 11 november 2022. 
 
Vraag C4 
Op welke manier worden burgers geïnformeerd over de redenen en werking van de 
volksgezondheidsmaatregelen? 
 
Het doel van de communicatie over (voorgenomen) maatregelen is het goed informeren van burgers. De 
manier waarop burgers geïnformeerd worden, is afhankelijk van de ernst van de dreiging van de A1-
infectieziekte, de maatregelen, de doelgroepen, en de timing. In sommige gevallen zal dat een brede 
communicatieboodschap zijn die onder veel mensen wordt verspreid, terwijl in andere gevallen 
doelgroepcommunicatie effectiever is. Vaker is sprake van een combinatie van beide communicatie 
strategieën. 
 
Vraag C5 
Welke duidelijke exit-strategie bestaat er voor de beëindiging van de maatregelen? 
 
Kort gezegd vervallen maatregelen in beginsel op de daarvoor vastgestelde vervaldatum zoals bepaald in 
de ministeriële regeling. Daarbij geldt voor ingrijpende maatregelen een wettelijk bepaalde vervaltermijn 
als bedoeld in artikel 58cb.  
Uit het afwegingskader van artikel 58b volgt verder dat bij het nemen van maatregelen zal moeten 
worden beoordeeld of een maatregel noodzakelijk en proportioneel is voor de bestrijding van de epidemie 
van de betreffende A1-infectieziekte. Uit deze bepaling volgt ook dat de ministeriële regeling waarin de 
maatregelen zijn vastgesteld, wordt aangepast of ingetrokken als de noodzaak van een maatregel gezien 
de wetenschappelijke inzichten of de actuele stand van een ziekteverwekker is vervallen of als de 
maatregel niet langer proportioneel wordt geacht. In artikel 58c, vierde lid, is dat ook geëxpliciteerd.  
Maatregelen worden verder (van rechtswege) beëindigd wanneer de aanwijzing van de A1-infectieziekte 
eindigt of als de bevoegdheidsgrondslagen op grond waarvan de maatregelen zijn genomen, buiten 
werking zijn gesteld. Immers, in dat geval vervalt de rechtsgrondslag voor de betreffende maatregelen 
(van rechtswege). 
 
Vraag C6 
Hoe worden burgers gecompenseerd voor eventuele economische schade als gevolg van de beperkingen? 
 
Wat betreft de bestrijding van de covid-19-epidemie geldt het volgende. Mocht het virus weer opleven, 
dan wil het kabinet de samenleving zoveel mogelijk openhouden en is de inzet primair gericht op 
preventie. Alleen bij volledige en langdurige sluiting – waarbij exceptioneel veel van sectoren wordt 
gevraagd – zal er sprake zijn van gerichte en bij voorkeur sectorale steun, met het oog op de nadelen 
van generieke steun. 
 
Op basis van het onderzoek ‘Gerichte coronasteun, een verkenning van de mogelijkheden’ dat door SEO 
economisch onderzoek en AnderssonElffersFelix is uitgevoerd concludeert het kabinet dat het niet 
mogelijk is om coronasteun op grote schaal op sectorniveau af te bakenen op een manier die juridisch 
120
haalbaar en uitvoerbaar is. De enige resterende manier om bij volledige en langdurige sluiting op grote 
121
schaal gerichte steun te verlenen is via de parameters van een regeling, zoals de omzetverliesdrempel. 
Aangezien aard en omvang van een volgende A1-infectieziekte, alsmede de maatschappelijke en 
economische context van dat moment niet bekend zijn, kan er op voorhand geen uitspraak worden 
gedaan of, en zo ja, hoe eventuele compensatie van economische schade als gevolg van maatregelen 
plaatsvindt. 
 
Vraag C7 
Hoe wordt voorkomen dat bepaalde groepen burgers worden gediscrimineerd bij de beperking van 
grondrechten? 
 
Op basis van het wetsvoorstel is direct onderscheid tussen personen op basis van persoonskenmerken 
alleen toegestaan op basis van leeftijd. Dit wetsvoorstel voorziet niet in andere vormen van direct 
onderscheid tussen personen op basis van persoonskenmerken. 
 
119
 Kamerstukken II 2022/23, 25 295, nr. 1966. 
120
 Kamerstukken II 2022/23, 35 420, nr. 520. 
121
 Kamerstukken II 2022/23, 35 420, CH. 
73 / 121
