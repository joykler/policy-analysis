63
aantasten . Voorts gaf ik in reactie op een vraag van de leden van de VVD-fractie aan dat het evenwel 
mogelijk blijft om binnen enkele dagen na een signaal over een dreiging van de betreffende 
64
infectieziekte, maatregelen te nemen . In de praktijk zal dit met het oog op behoud van de bestuurlijke 
slagkracht betekenen dat de in het wetsvoorstel voorgeschreven besluitvormingsprocedures zoveel 
65
mogelijk gelijktijdig in gang moeten worden gezet . Ik verwijs hiervoor naar het stroomschema 
‘Hoofdlijnen besluitvorming A1-infectieziekte’ dat als bijlage bij de memorie van antwoord aan u is 
66
toegestuurd.  
 
Wat betreft de vraag van deze leden naar de betekenis van de woorden van de heer Bekker voor 
volgende tranches, merk ik het volgende op. Zoals is aangegeven in het nader rapport zal de 
parlementaire betrokkenheid conform het advies van de Afdeling, in een volgende fase verder worden 
doordacht, mede in relatie tot de modernisering van het staatsnood- en crisisrecht. Het kader voor de 
modernisering zal daarvoor als leidraad dienen. Dit kader heeft de minister van Justitie en Veiligheid 
67
(hierna: JenV) op 6 december 2022 aan uw Kamer aangeboden. Het kader moet ervoor zorgen dat een 
zekere mate van consistentie geborgd blijft tijdens de gefaseerde aanpassing van de wet- en regelgeving. 
Het kabinet is nu bezig met een inventarisatie van ontbrekende noodbevoegdheden en/of 
noodwetgeving. Daarna wordt een routekaart opgesteld. In deze routekaart zullen betrokken 
departementen duidelijk maken welke noodwetgeving zij wanneer in de komende jaren willen 
moderniseren. In het kader van die modernisering zal ook worden bezien op welke wijze de Wpg in 
overeenstemming gebracht kan worden met de in het kader gepresenteerde uitgangspunten. 
 
Afwegingskader 
Het voorgestelde artikel 58b formuleert in de onderdelen a tot en met d een afwegingskader met 
betrekking tot de bevoegdheden in relatie tot de bestrijding van een epidemie. De ‘toepassing’ van dit 
afwegingskader is geen ‘technologische exercitie’ en vraagt het wegen en afwegen van fundamentele 
waarden. Uiteindelijk kan dit alleen op een geloofwaardige manier gebeuren als de regering een (min of 
meer) gedeelde visie heeft op de vraag ‘wat voor samenleving willen we eigenlijk zijn?’. Kan de regering 
op deze vraag reflecteren? 
 
Deze leden maken een terecht punt dat bij het nemen van maatregelen ter bestrijding van een 
(dreigende) A1-infectieziekte met pandemisch potentieel onherroepelijk ook de vraag op tafel komt welk 
beeld het kabinet van die samenleving heeft. Dat is tijdens de covid-19-epidemie ook gebeurd.  
 
Tijdens de bestrijding van de covid-19-epidemie zijn verschillende maatregelen genomen in het kader 
van de volgende pijlers: 
1. een acceptabele belastbaarheid van de zorg: ziekenhuizen moeten kwalitatief goede zorg kunnen 
leveren aan zowel covid-19-patienten als aan patiënten binnen de reguliere zorg; 
2. het beschermen van kwetsbare mensen in de samenleving; 
3. het zicht houden op en het inzicht hebben in de verspreiding van het virus. 
 
Naarmate de crisis langer duurde heeft het kabinet meer expliciet in de afweging een vierde pijler 
toegevoegd: 
4. het sociaal-maatschappelijk perspectief gericht op het beperken van economische en maatschappelijke 
schade op korte termijn, aandacht voor structurele maatschappelijke en economische schade en 
voorkomen dat de lasten onevenredig neerslaan bij bepaalde groepen. 
Ik onderschrijf dus het belang van een gedragen en heldere visie van het kabinet op de samenleving ten 
tijde van een pandemie, waarbij het ook belangrijk is om die visie met enige regelmaat opnieuw te 
bezien naarmate een pandemie langer duurt. Het kabinet zal dit in toekomstige situaties dan ook blijven 
doen. 
 
Daarnaast is het van belang dat de verschillende elementen van het afwegingskader meer 
geconcretiseerd worden en handvatten voor het wegen en afwegen van waarden meer geconcretiseerd 
worden. Het zou kunnen zijn dat het gebruik van scenario’s daarbij heel behulpzaam is. Kan de regering, 
ook in relatie tot de vorige vraag, hierop reflecteren? 
 
 
63
 Kamerstukken II 2022/23, 36 194, nr. 35, p. 12 en p. 56. 
64
 Kamerstukken II 2022/23, 36 194, nr. 35, p. 4. 
65
 Zie ook Kamerstukken II 2022/23, 36 194, nr. 35, p. 56. 
66
 Kamerstukken I 2022/23, 36 194, F, bijlage. 
67
 Kamerstukken I 2022/23, 29 688/26 956, D. 
29 / 121
