persoonlijke financiële belangen en onderzoeksgelden. De verklaring wordt na toetsing en ondertekening 
openbaar gemaakt via de website van het RIVM. Een rijksambtenaar is gebonden aan gedragsregels 
waarbij door het afleggen van de eed of belofte, hij zweert of belooft dat hij deze regels nakomt. 
Daarnaast zijn er integriteitsnormen waar ambtenaren zich aan moeten houden. 
 
Vraag G2 
Wordt er een gedragscode gehanteerd om te voorkomen dat adviseurs onnodige politieke druk ervaren? 
 
Ja, zoals aangegeven in het antwoord op vraag G1 vult elk lid voor een OMT een belangenverklaring in 
om transparant te zijn en belangenverstrengeling te voorkomen. Deze ‘Code ter voorkoming van 
oneigenlijke beïnvloeding door belangenverstrengeling’ vraagt informatie over (neven)functies, 
persoonlijke financiële belangen en onderzoeksgelden. De verklaring wordt na toetsing en ondertekening 
openbaar gemaakt via de website van het RIVM. Een rijksambtenaar is gebonden aan gedragsregels 
waarbij door het afleggen van de eed of belofte, hij zweert of belooft dat hij deze regels nakomt. 
Daarnaast zijn er integriteitsnormen waar ambtenaren zich aan moeten houden. 
 
Vraag G3 
Hoe wordt transparantie gewaarborgd in de advisering en besluitvorming? 
 
Alle adviezen worden na verschijnen zo snel mogelijk openbaar. In de toelichting bij (ontwerp)-regelingen 
waarin maatregelen worden vastgesteld en in brieven aan de Kamers legt het kabinet verantwoording af 
over (voorgenomen) besluitvorming. Ook vindt communicatie plaats over (voorgenomen) besluitvorming. 
 
Vraag G4 
Hoe worden klokkenluiders beschermd als zij informatie willen delen over mogelijke problemen binnen 
het team? 
 
In eerste instantie zullen problemen binnen het team, besproken worden met de secretaris of met de 
voorzitter. Daarnaast gaat het bij de experts in het OMT over het algemeen over experts met een breed 
netwerk, die werken binnen een organisatie die hen ruggensteun kan geven en met goede toegang tot 
andere opties, bijvoorbeeld in de pers, om informatie te delen. In laatste instantie gelden, als het om 
128
ambtenaren gaat, diverse maatregelen die de overheid neemt om klokkenluiders te beschermen. Ook 
onafhankelijke experts kunnen indien nodig terecht bij Het Huis voor Klokkenluiders. 
 
Vraag G5 
Hoe gaat de regering ervoor zorgen dat er voldoende diversiteit binnen het team is om diverse 
invalshoeken te waarborgen? 
 
Door de diverse aspecten die samenhangen met besluitvorming over maatregelen binnen diverse 
adviesorganen te beleggen, worden de uiteenlopende invalshoeken en disciplines voldoende belicht. De 
diversiteit aan expertise in het totale pakket aan adviesorganen is groot. 
 
Vraag G6 
Hoe wordt er gezorgd dat er voldoende expertise op specifieke terreinen aanwezig is binnen het team? 
 
Het is aan de voorzitter, het secretariaat en aan het adviesorgaan zelf om ervoor te zorgen dat er 
voldoende expertise aanwezig is om te kunnen adviseren op het terrein waarover zij adviseren. Indien 
het adviesorgaan van mening is dat zij niet over de juiste expertise beschikt, kan zij ervoor zorgen dat 
hierin alsnog wordt voorzien of besluiten niet over dat aspect te adviseren. 
 
Vraag G7 
Is er een procedure waarbij indien nodig specifieke experts van buiten het team ingeschakeld kunnen 
worden? 
 
Zeker. Elk van de adviesorganen heeft een eigen procedure om specifieke externe expertise in te kunnen 
zetten. Zo is door het OMT in de loop van de covid-19-epidemie specifieke expertise op het gebied van 
ouderengeneeskunde en kindergeneeskunde geraadpleegd. 
 
128
 ‘Klokkenluiders’, https://www.rijksoverheid.nl/onderwerpen/kwaliteit-en-integriteit-
overheidsinstanties/klokkenluiders. 
87 / 121
