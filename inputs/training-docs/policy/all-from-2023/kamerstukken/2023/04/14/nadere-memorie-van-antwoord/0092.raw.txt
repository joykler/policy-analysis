In hoeverre is er rekening gehouden met de eventuele onbedoelde gevolgen van collectieve 
maatregelen? 
 
Deze eventueel onbedoelde gevolgen worden zo goed mogelijk in kaart gebracht tijdens de afweging die 
op grond van artikel 58b wordt gemaakt. Zie ook het antwoord op vragen H3 en H4. Daarnaast wordt 
continu geëvalueerd of maatregelen nog proportioneel zijn. Mocht blijken dat maatregelen in de praktijk 
onverhoopt gevolgen hebben die niet of in onvoldoende mate zijn onderkent tijdens de besluitvorming, 
dan zal het kabinet zich daar op beraden en zo nodig maatregelen treffen die recht doen aan deze 
gevolgen. 
 
Vraag H17 
In hoeverre is er voldoende juridische bijstand en advies beschikbaar voor individuen die onterecht 
getroffen worden door collectieve maatregelen? 
 
Een burger kan bij de bekende plekken terecht voor juridische bijstand, bijvoorbeeld bij een advocaat of 
rechtswinkel. Er wordt niet voorzien in een specifieke voorziening van juridische bijstand voor het geval 
een burger wil op komen tegen een collectieve maatregel. 
 
Vraag H18 
Hoe wordt de balans gevonden tussen de bescherming van individuele rechten en de bescherming van de 
volksgezondheid bij het nemen van collectieve maatregelen? 
 
Deze balans komt tot stand op basis van het besluitvormingsproces. Onderdeel van dit proces is uiteraard 
de afweging of de maatregelen noodzakelijk en proportioneel zijn. Het kader voor deze afweging is 
opgenomen in artikel 58b van dit wetsvoorstel. Hieruit volgt dat de infectieziekte een dusdanig ernstige 
bedreiging is van de volksgezondheid dat 1) afwending van die dreiging noodzakelijk is, 2) dat de 
toepassing van de bevoegdheden gezien de aard van de infectieziekte daadwerkelijk geschikt is voor de 
afwending van de dreiging, 3) dat de gevolgen voor de vrije uitoefening van grondrechten en het 
maatschappelijk welzijn, waaronder ten minste de sociale, financieel-economische, maatschappelijke en 
andere gezondheidsbelangen, zo beperkt mogelijk zijn en tevens in redelijke verhouding staan tot de 
gevolgen die zouden intreden indien de bevoegdheden niet worden toegepast, en dat er ten slotte 4) 
geen alternatieven beschikbaar zijn waarmee hetzelfde doel kan worden bereikt en die minder ingrijpend 
zouden zijn voor de vrije uitoefening van grondrechten en het maatschappelijk welzijn.  
 
Om de afweging zoals beschreven in het vorige antwoord te kunnen maken, wordt advies ingewonnen 
van het RIVM/OMT, MIT en uitvoeringspartners. Het RIVM/OMT adviseert over de medisch-
epidemiologische ontwikkelingen en de epidemiologische effecten van een A1-infectieziekte. Het MIT 
adviseert over de sociaal-maatschappelijke en economische gevolgen. Beide adviesorganen nemen 
daarbij de meest actuele stand van de wetenschap mee. Daarnaast ontvangt het kabinet advies over de 
uitvoerbaarheid van voorgenomen maatregelen door partijen die belast zijn met de uitvoering en 
handhaving. Een afweging van deze adviezen, kennis en belangen moet leiden tot een besluit dat recht 
doet aan het algemeen belang. In de adviezen en in de besluitvorming is aandacht voor de impact van de 
maatregelen. 
 
I – centralisatiereflex bij crises  
 
In het position paper van de heer Helsloot wordt het risico op een centralisatiereflex bij crises genoemd. 
Deze reflex houdt in dat crises altijd leiden tot de beleidsmatige neiging om meer bevoegdheden op het 
centrale niveau te willen leggen. 
 
Het lid van de FVD-fractie wijst erop dat het ontstaan van een beleidsmatige reflex tot centralisatie bij en 
na crises kan worden verklaard door een aantal factoren. Allereerst is er het gevoel van urgentie dat 
ontstaat bij een crisis, waardoor er snel en krachtig moet worden opgetreden. Daarnaast kan er sprake 
zijn van beperkte informatie over de oorzaak en omvang van de crisis, waardoor het moeilijk is om 
passende maatregelen te nemen. Bovendien kan sprake zijn van politieke druk om snel te handelen en 
zichtbare resultaten te boeken. Het wijzigen van wetgeving op basis van deze reflex kan echter veel 
problemen met zich meebrengen. Hieronder worden tien van deze problemen genoemd: 
 
1. Verlies van lokale autonomie; 
2. Verminderde burgerparticipatie en inbreng; 
3. Toegenomen macht voor de centrale overheid; 
4. Mogelijke beperkingen van persoonlijke vrijheden en privacy; 
5. Hoge kosten voor implementatie van nieuwe wetgeving; 
92 / 121
