betrekken afwegingskader is reeds opgenomen in het wetsvoorstel. Het volgen van de nahangprocedure 
kan immers alleen indien er sprake is van 1) afschaling of 2) een ernstige ontwrichting van de 
maatschappij of een directe dreiging daarvan en onverwijld toepassing van een bij of krachtens paragraaf 
8 van dit hoofdstuk toegekende bevoegdheid noodzakelijk is. 
 
Ook spreekt de regering op deze pagina over het ‘beoogde epidemiologische effect’ van maatregelen. Is 
de regering bereid om het beoogde effect altijd voorafgaand aan inzet van maatregelen duidelijk te 
maken en daar ook meetbare indicatoren aan te verbinden? 
 
Het kabinet zegt toe om aandacht te blijven besteden aan de dilemma’s en overwegingen die bij het 
instellen van maatregelenpakketten komen kijken. Het beoogde effect van maatregelen maakt daar een 
onderdeel van uit. Het kabinet zal zich blijven inspannen om bij het instellen van maatregelen duidelijk te 
zijn over de beoogde effecten en daar waar mogelijk indicatoren, zoals R-waarde, aantal besmettingen, 
aantal ziekenhuisopnames, aan te koppelen. Hierbij past de opmerking dat de effectiviteit van een 
maatregel sterk afhankelijk is van het totale pakket van maatregelen én van de specifieke context waarin 
deze genomen worden. Dat compliceert de relatie tussen maatregelen en indicator. 
 
Op pagina 36 memorie van antwoord stelt de regering: “Advies vormt de weerslag van een modellering 
waarin de verwachte effecten van maatregelen in de context van dat moment zijn doorgerekend. Het 
beoogde effect van maatregelen door modellering vormt daarmee de basis van de voorgestelde 
maatregelen. Deze modellering wordt voortdurend geëvalueerd en gevalideerd aan de hand van het 
daadwerkelijke verloop van een epidemie of (dreigende) epidemie van een A1-infectieziekte. Inzichten 
hieruit worden meegenomen bij het opstellen van nieuwe maatregelen. Zo wordt steeds 
wetenschappelijke toetsing uitgevoerd om te controleren of het vooraf gemodelleerde effect in de 
werkelijkheid ook uitpakt zoals voorspeld.” Is de regering bereid om deze modellering van het effect van 
maatregelen en de bedoelde evaluaties altijd direct en actief openbaar beschikbaar te stellen, zodat dit 
ook in de democratische (en maatschappelijke) controle kan worden gebruikt? 
 
Ik deel het belang dat deze leden hechten aan openbare publicatie van de informatie waarop 
maatregelen gebaseerd zijn en getoetst kunnen worden. Het kabinet publiceert daarom onverwijld de 
adviezen van OMT en MIT, voordat besluitvorming over maatregelen plaatsvindt. Ook bij nader 
wetenschappelijk onderzoek, door het RIVM of bijvoorbeeld via ZonMW, is het uitgangspunt altijd 
openbaarmaking. Verder kunnen ook technische briefings (zoals bij covid-19) hier meer inzicht in geven.  
 
Op pagina 38 van de memorie van antwoord stelt de regering: “Een vaccinatieplicht zou enkel overwogen 
mogen worden indien de verkregen voordelen dusdanig groot zijn dat zij opwegen tegen inperkingen van 
het recht op autonomie, lichamelijke integriteit en vrijheid van levensovertuiging en de interventie 
noodzakelijk is (dus indien er geen alternatieven beschikbaar zijn).” Eerder gaf de regering aan dat van 
een vaccinatieplicht geen sprake zou zijn. Kan de regering aangeven in hoeverre dit wetsvoorstel een 
grondslag biedt voor een vaccinatieplicht? Kan de regering nader duiden hoe die bedoelde “verkregen 
voordelen” van een vaccinatieplicht gewogen worden en op basis van welke concrete criteria en op welke 
wijze en door wie hierover beslist kan worden? Kan de regering uitsluiten dat dit wetsvoorstel tot gevolg 
heeft dat bepaalde sectoren over kunnen gaan tot een vaccinatieplicht? 
Als eerste wil ik wijzen op de systematiek van dit wetsvoorstel, waaruit reeds volgt dat een 
vaccinatieplicht niet mogelijk is. Gelet op de Grondwet en de Europese en internationale 
mensenrechtenverdragen is het noodzakelijk om voor eventuele toekomstige maatregelen, ten behoeve 
van de bestrijding van een (dreigende) epidemie van infectieziekten in de groep A1, die raken aan 
grondrechten een formele wettelijke basis te creëren. In deze wettelijke grondslag moeten ook 
uitdrukkelijk inhoudelijke criteria worden opgenomen om voorzienbaar te maken welke maatregelen met 
lagere regelgeving kunnen worden getroffen. Met dit wetsvoorstel wordt een dergelijk gelaagd systeem 
van regelgeving en uitvoering voorgesteld, waarbij maatregelen worden genomen op basis van in het 
wetsvoorstel opgenomen specifieke bevoegdheidsgrondslagen en waarbij telkens de vereiste 
noodzakelijkheid en proportionaliteit van de maatregelen worden beoordeeld. Een vaccinatieplicht is dus 
enkel mogelijk indien dit wetsvoorstel hiervoor zou voorzien in een bevoegdheidsgrondslag. Dit is niet het 
geval en explicitering hiervan in een bepaling in de Wpg is dus niet nodig. 
 
Voor de volledigheid merk ik het volgende op. Vaccinatie is in beginsel vrijwillig. De basis hiervoor ligt in 
artikel 11 van de Nederlandse grondwet waarin het recht op onaantastbaarheid van het lichaam staat en 
in artikel 8 van het Europees Verdrag tot bescherming van de Rechten van de Mens waarin het recht 
staat om zelf te beschikken over de lichamelijke integriteit. Een vaccinatieplicht zou enkel overwogen 
mogen worden indien er geen even doeltreffende alternatieven zijn (subsidiariteit) en het belang van 
vaccineren voor de volksgezondheid opweegt tegen inperkingen van het recht op autonomie, lichamelijke 
integriteit en vrijheid van levensovertuiging (proportionaliteit). Dit was bij de bestrijding van de covid-19-
13 / 121
