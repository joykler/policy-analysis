Vraag A15 
Hoe denkt de regering om te gaan met de economische impact van maatregelenpakketten? 
 
Het kabinet betrekt de sociale, maatschappelijke en economische effecten van de te nemen maatregelen 
in haar afweging. Hierover brengt het MIT een advies uit. 
 
Vraag A16 
Hoe gaat de regering de impact op burgers beoordelen, rekening houdend met specifieke 
bevolkingsgroepen? 
 
Het kabinet betrekt de sociale, maatschappelijke en economische effecten van de te nemen maatregelen 
in haar afweging. Hierover brengt het MIT een advies uit. Tijdens de epidemie van covid-19 is input van 
de Gedragsunit van het RIVM structureel meegenomen in de weging van maatregelenpakketten. Om dit 
verder te verstevigen heeft gedragswetenschap ook zijn plek in het Respons Team covid-19 en in het 
MIT. 
 
Vraag A17 
Hoe gaat de regering ervoor zorgen dat er sprake is van warranted compliance, dus dat er niet meer 
maatregelen worden genomen dan strikt noodzakelijk is? 
 
Ten eerste zijn tijdens de epidemie van covid-19 de maatregelen voortdurend gemodelleerd. Deze 
modellering wordt voortdurend geëvalueerd en gevalideerd aan de hand van het daadwerkelijke verloop 
van de epidemie en de actuele context. Deze aanpak wordt gecontinueerd.  
 
Ten tweede wordt ingezet op kennisontwikkeling in het kader van het beleidsprogramma Pandemische 
113
 Daarbij wordt onder andere gewerkt aan kennisversterking over modellering, gedrag en 
Paraatheid.
virusverspreiding en detectie. Beter zicht krijgen op verschillende factoren draagt ook bij aan meer 
voorspelbaarheid van de effectiviteit van verschillende interventies. 
Deze aanpak wordt gecontinueerd en zal ook in de toekomst bijdragen aan het maken van afwegingen 
over de inzet van maatregelenpakketten. 
 
Ten derde wordt zowel nationaal als internationaal kennis vergaard over de effectiviteit van 
maatregelenpakketten op het verloop van de epidemie én over maatschappelijke neveneffecten. Het 
RIVM inventariseert op dit moment in Europees verband hoe de maatregelenpakketten en hun effecten in 
verschillende landen onderling geëvalueerd kunnen worden. Daarnaast is door de RIVM Gedragsunit de 
naleving van maatregelen en de voorkeuren van burgers met betrekking tot maatregelen in verschillende 
epidemiologische scenario’s in kaart gebracht. Bij ZonMw loopt het uitgebreide ZonMw-covid-19 
programma de komende jaren door. Hierin vindt bijvoorbeeld onderzoek plaats naar gevolgen van 
maatregelen voor specifieke groepen, waaronder arbeidsmigranten, ouderen, jongeren, vluchtelingen, 
daklozen en mensen in verpleeghuizen. Zowel via het RIVM als ZonMw wordt op dit moment onderzoek 
gecontinueerd naar economische en maatschappelijke (neven)effecten. Verder worden de 
maatschappelijke (neven)effecten op de langere termijn via verschillende instituten gemonitord, o.a. via 
het RIVM en ZonMw. Ook zijn de sociaal-maatschappelijke gevolgen op verschillende plekken in kaart 
gebracht, onder andere in een dashboard sociale impact. Deze inzichten worden ook betrokken bij 
toekomstige besluitvorming. 
 
Vraag A18 
Hoe gaat de regering prioriteiten stellen als zij niet weet welke maatregelen het meest effectief zijn voor 
specifieke doelen? 
 
De algemene principes van infectieziektebestrijding blijven overeind en deze zijn ook gebruikt bij de 
totstandkoming van dit wetsvoorstel. Zie ook het antwoord op vraag A1. Het meest effectief zijn 
bronmaatregelen. Deze maatregelen, zoals thuisblijven en direct testen bij klachten en in isolatie gaan na 
een positieve test, zorgen ervoor dat een besmetting zich niet verder kan verspreiden. In effectiviteit 
volgen daarop collectieve maatregelen zoals beperken van het aantal contacten en het hanteren van een 
veilige afstand. Het gaat hier om maatregelen die van belang zijn om het risico op verspreiding vanuit 
personen die zelf (nog) niet weten dat ze besmettelijk zijn te voorkomen. Ze beperken ook het risico op 
 
113
 Kamerstukken I 2021/22, 25 295, AG. 
66 / 121
