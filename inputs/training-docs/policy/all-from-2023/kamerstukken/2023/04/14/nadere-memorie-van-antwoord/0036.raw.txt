Vraag 7 
Deelt de regering de opvatting van de PvdD-fractieleden dat de wettelijke systematiek inhoudt dat eerst 
een beslissing moet worden genomen of een ziekte als een A1-ziekte moet worden aangemerkt en 
vervolgens moet worden bepaald welke bevoegdheden dienen te worden geactiveerd, en niet het 
omgekeerde, dat teneinde over een bepaalde bevoegdheid te kunnen beschikken om die reden een ziekte 
als een A1-ziekte wordt aangemerkt? Zo nee, waarom niet? 
 
Een infectieziekte kan alleen als behorend tot groep A1 worden aangewezen als de volksgezondheid dat 
 75 
vordert (artikel 20, eerste en tweede lid).
 
Uit deze bepaling vloeit reeds voort dat het niet mogelijk is een infectieziekte als behorend tot groep A1 
aan te wijzen enkel en alleen om over bevoegdheden van paragraaf 8 van hoofdstuk V te kunnen 
beschikken. Ik deel niet de opvatting van deze leden dat de wettelijke systematiek inhoudt dat eerst een 
beslissing moet worden genomen over de aanwijzing en vervolgens over de bevoegdheden. In de 
ministeriële regeling waarbij een infectieziekte wordt aangewezen als behorend tot groep A1 (of A2, B1 of 
B2) dient immers tevens te worden bepaald welke Wpg-bevoegdheden in werking moeten worden gesteld 
(artikel 20, derde lid). Dit is in de wettelijke systematiek daarmee onderdeel van hetzelfde besluit. Wel 
vergt de vraag welke bevoegdheden van paragraaf 8 voor deze A1-infectieziekte in werking moeten 
worden gesteld, een expliciete beoordeling. Dit is ook uiteengezet in de memorie van toelichting en het 
76
nader rapport . Uit constitutioneel recht vloeit immers voort dat een afweging dient plaats te vinden van 
de noodzaak en proportionaliteit van bevoegdheden die een beperking kunnen opleveren van 
grondrechten. Bevoegdheden die naar verwachting niet bijdragen aan de bestrijding van de 
desbetreffende (dreigende) epidemie zullen dan (in de regeling houdende aanwijzing als A1-
infectieziekte) niet in werking worden gesteld. Artikel 20a voorziet in een grondslag om, indien 
noodzakelijk en proportioneel, op een later moment na de aanwijzing, bevoegdheden van paragraaf 8 in 
werking te kunnen stellen. 
 
De ‘gereedschapskist’ 
 
Vraag 8 
In de memorie van antwoord is aangegeven dat “expertsessies georganiseerd [zijn] met deskundigen 
met een epidemiologische of virologische achtergrond en juristen. Tijdens deze sessies hebben genoemde 
deskundigen aangegeven welke maatregelen zij effectief achten om de epidemie van covid-19 op langere 
termijn te kunnen bestrijden en welke maatregelen effectief kunnen zijn ter bestrijding van andere A1-
infectieziekten. Hieruit kwam naar voren dat de instrumenten uit de destijds voorgenomen zesde 
verlenging van de Tijdelijke wet maatregelen covid-19 (Twm), een gedegen grondslag zijn voor de 
bestrijding van een toekomstige epidemie van een A1-infectieziekte. […] Uit de expertsessies kwam ook 
naar voren dat andere grondslagen, anders dan opgenomen in de voorgenomen zesde verlenging, zinvol 
77
kunnen zijn, en dat hiernaar nader onderzoek nodig is.” Deze passage geeft de PvdD-fractieleden 
aanleiding tot de volgende vragen. 
 
Vraag 8a 
Wie hebben aan deze expertsessies deelgenomen en wat was hun deskundigheid? Hoeveel sessies 
hebben plaatsgevonden en wanneer? Bestaan er verslagen, samenvattingen of andere documenten die 
inzicht geven over wat inhoudelijk besproken is? Zo nee, hoe kan de regering dan deze onderbouwing 
geven als niet verifieerbaar is wat de deskundigen naar voren hebben gebracht? Zo ja, is de regering 
bereid deze met de Kamer te delen? 
 
Er hebben in april 2022 twee expertsessies plaatsgevonden. De verschillende experts die aan deze 
sessies hebben deelgenomen, hebben allen kennis over de bestrijding van infectieziekten. Zij zijn 
geselecteerd op basis van hun expertise en hun mogelijkheid om op zeer korte termijn deel te kunnen 
nemen aan deze sessies.  
 
Rondom deze twee sessies bestaat, naast een lijst van deelnemers, een verslag voor intern gebruik op 
basis waarvan een conclusie is opgesteld. Omdat verschillende experts op persoonlijke titel hebben 
deelgenomen aan deze sessies, worden de deelnemerslijsten van deze sessies niet openbaar gemaakt. 
De keuze om de lijst van deelnemers en de interne verslagen niet openbaar te maken is door uw Kamer 
 
75
 In de memorie van toelichting is uiteengezet wat de kenmerken van deze  
infectieziekten zijn en op basis van welke indicatoren wordt bepaald of inschaling in groep A1 plaatsvindt, zie 
Kamerstukken II 2021/22, 36 194, nr. 3, paragraaf 3.2 en 4.2. 
76
 Kamerstukken II 2021/22, 36 194, nr. 3, paragraaf 5.3.2. Zie ook nader rapport, Kamerstukken II 2021/22, 36 194, 
nr. 4, p.18. 
77
 Kamerstukken I 2022/23, 36 194, F, p. 3. 
36 / 121
