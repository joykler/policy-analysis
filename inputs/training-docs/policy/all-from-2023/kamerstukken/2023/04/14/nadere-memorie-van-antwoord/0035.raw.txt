krachtens de procedure van artikel 20 als zodanig aangemerkte infectieziekte”. Hierover hebben de 
PvdD-fractieleden de volgende vragen. 
 
Vraag 5a 
Zien voornoemde leden het juist dat de criteria op grond waarvan een ziekte kan worden aangemerkt als 
een A1-ziekte, niet in artikel 20 of in een ander voorschrift van de Wpg zijn opgenomen? Zo nee, op 
grond van welke argumenten wordt die conclusie getrokken?  
 
In artikel 20 is opgenomen dat een infectieziekte als A1-infectieziekte kan worden aangewezen, indien de 
volksgezondheid dit vordert en dit in overeenstemming is met het gevoelen van de ministerraad. De 
zinsnede ‘indien de volksgezondheid dit vordert’ wordt nader ingevuld door het begrip ‘pandemisch 
potentieel’. Dit staat niet als zodanig in een wetsartikel, maar is wel verder uitgewerkt in de memorie van 
toelichting en maakt daarmee deel uit van de wetsgeschiedenis. 
 
Vraag 5b 
Als de voorgaande vraag bevestigend moet worden beantwoord, uit welke wettelijke voorschriften blijkt 
dan dat de burger beschermd wordt tegen een aanwijzing als A1-ziekte zonder dat is vastgesteld dat 
sprake is van een pandemisch potentieel en van een dreigende ontwrichting van het maatschappelijk 
leven? 
 
Bij de aanwijzing van een infectieziekte als A1-infectieziekte moet in de toelichting bij de ministeriële 
regeling en bij de memorie van toelichting bij het incorporatiewetsvoorstel worden onderbouwd wat deze 
aanwijzing rechtvaardigt. Het parlement, als vertegenwoordiging van de Nederlandse bevolking, is 
betrokken bij het wetsvoorstel en kan daarmee controleren of deze onderbouwing voldoende is. 
 
Vraag 5c 
Is aan de eisen van grondrechtelijke bescherming voldaan indien in de Wpg niet door middel van 
voorschriften die voldoen aan de eisen van het lex certa-beginsel, is aangegeven in welke gevallen een 
infectieziekte behorende tot een andere groep mag worden aangewezen als een A1-ziekte? Zo ja, op 
grond van welke argumenten en welke rechtspraak komt de regering tot dat oordeel? 
 
De aanwijzing van een A1-infectieziekte geschiedt via een ministeriële regeling, waarna onverwijld een 
voorstel voor een incorporatiewet volgt. Een dergelijke incorporatiewet wijzigt de Wpg. Wijzigingen van 
wetten, waaronder de Wpg, worden via het formele wetgevingsproces getoetst op proportionaliteit. De 
incorporatiewet zélf moet uiteraard voldoen aan de eisen van het lex certa-beginsel. 
 
Vraag 5d 
Is de indeling van een infectieziekte in groep A1 gebaseerd op uitsluitend wetenschappelijke inzichten of 
op normatieve en politieke keuzes? Kan de regering daarop reflecteren? 
 
Het besluit om een A1-infectieziekte aan te wijzen wordt genomen na advies van experts. Naast 
wetenschappelijke inzichten gebruiken zij daarvoor, bijvoorbeeld als er nog veel onzeker is over de 
eigenschappen van een pathogeen, ook expert opinion. De normatieve keuze is dat de overheid 
maatregelen op moet kunnen leggen om de bevolking tegen gezondheidsschade en overlijden door 
infectieziekten te kunnen beschermen. Bij het daadwerkelijk inzetten van maatregelen komt, naast 
inzichten op het gebied van virologie, epidemiologie en publieke gezondheid, ook inzichten op het gebied 
van sociaal-maatschappelijke, bestuurlijke, communicatie en economische aspecten aan de orde. 
 
Vraag 6 
Is de minister bij het aanmerken van een infectieziekte als een A1-ziekte gebonden aan bovennationale 
regels? Zo ja, welke regels zijn dat en op grond waarvan bestaat gebondenheid aan die regels? Is de 
Nederlandse wetgever dan ook gebonden? 
 
De indeling van infectieziekten in de groepen van de Wpg is in eerste instantie een nationale 
aangelegenheid. De indeling in een bepaalde groep kent zijn eigen nationale afwegingkader in artikel 20 
van de Wpg. De indeling van een infectieziekte is daarmee niet gebonden aan internationale 
verplichtingen. 
 
Desondanks, kan een status zoals die van een Public Health Emergency of International Concern (PHEIC) 
van het WHO, mee worden gewogen in de indeling van een bepaalde infectieziekte. In het laatste OMT is 
bijvoorbeeld geadviseerd om covid-19 te handhaven in de A-groep aangezien landelijke sturing 
73 74
noodzakelijk is bij een PHEIC.
 Dit advies is overgenomen door het kabinet. 
 
73
 Kamerstukken II 2022/23, 25 295, nr. 2023. 
74
 Kamerstukken II 2022/23, 25 295, nr. 2041. 
35 / 121
