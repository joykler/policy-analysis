“Lidstaten die partij zijn bij de IGR kunnen echter te allen tijde zelf nationale maatregelen blijven 
39
vaststellen, ook tijdens een pandemie, en kunnen dus afwijken van de WHO-aanbevelingen.” 
 
De nationale wetgeving, zo ook de Wpg, moet aansluiten op internationale kaders en afspraken. Die 
kaders zijn ook in ontwikkeling, zoals een reeks aan IHR-amendementen waar op dit moment over 
40
gesproken wordt. Ook in de volgende tranches zal ik hier aandacht voor hebben. 
 
Vragen naar aanleiding van de deskundigenbijeenkomst / position papers deskundigen 
 
41
De heer Helsloot stelt in zijn position paper van 12 maart 2023 over de wijziging van de Wpg dat “het 
paradigma dat vraagt om meer, zwaardere en sneller inzetten van maatregelen niet juist is” en dat 
hiermee de noodzaak voor de voorgestelde aanpassingen van de Wpg vervalt. Als voorbeeld noemt hij 
het feit dat het ‘R-getal’ al onder de 1 was toen de regering op 16 maart 2020 tot draconische 
maatregelen besloot en deze daling al was ingezet omdat de samenleving zelf acties ondernam. Gelet op 
de door de heer Helsloot aangeduide ‘risico-regelreflex’ hebben de leden van de PVV-fractie de nodige 
vragen over een situatie waarbij het kabinet besluit tot inzet van de Wpg-bevoegdheden voor collectieve 
maatregelen en daarbij uitgaat van het oordeel van experts. 
 
Kan de regering toelichten hoe de precieze wetenschappelijke basis voor het invoeren van collectieve 
maatregelen wordt bepaald tijdens een pandemie? Kan de regering daarbij tevens aangeven of en op 
welke wijze alternatieve, minder verstrekkende maatregelen worden overwogen om zo aan het vereiste 
van subsidiariteit te kunnen voldoen? Kan de regering ook aangeven of en in hoeverre éérst maatregelen 
op basis van vrijwilligheid en maatwerk (moeten) worden overwogen, voordat verplichtende collectieve 
maatregelen worden ingezet? 
 
Als uitgangspunt blijven de algemene principes van infectieziektenbestrijding overeind. Deze liggen ook 
ten grondslag aan dit wetsvoorstel. Over deze uitgangspunten bestaat brede wetenschappelijke 
consensus.  
Gedurende de bestrijding van de epidemie van covid-19 zijn de effecten van de maatregelenpakketten en 
de verspreiding van het virus gemonitord. Hierbij is gebruik gemaakt van modellering door het RIVM en 
evaluatie van eerdere maatregelen. Deze modellering wordt voortdurend geëvalueerd en gevalideerd aan 
de hand van het daadwerkelijke verloop van de epidemie en de actuele context. Inzichten hieruit worden 
meegenomen bij het opstellen van nieuwe maatregelen. Zo wordt steeds wetenschappelijke toetsing 
uitgevoerd om te controleren of het vooraf gemodelleerde effect in de werkelijkheid ook uitpakt zoals 
voorspeld. En wordt gebruik gemaakt van de best beschikbare informatie om te bepalen of alternatieve 
maatregelen mogelijk zijn. 
Tijdens de covid-19-epidemie zijn met sectoren sectorplannen opgesteld. Deze plannen zijn vertaald in 
maatregelenladders. Uitgangspunt van deze ladders is om met maatwerk per sector eerst alle vrijwillige 
maatregelen te nemen en uit te gaan van de verantwoordelijkheid van sectoren. Ook in de toekomst blijft 
het kabinet zoeken naar breed draagvlak en zal het kabinet met sectoren afspraken proberen te maken 
over maatwerk en eigen verantwoordelijkheid om met lichtere en vrijwillige preventiemaatregelen 
zwaardere en juridisch afdwingbare maatregelen te voorkomen. 
 
Hoe wordt bepaald welke wetenschappelijke experts de regering zal raadplegen bij het nemen van deze 
maatregelen en op basis van welke criteria? 
 
Bij het nemen van maatregelen op basis van de grondslagen zoals deze in dit wetsvoorstel worden 
voorgesteld laat de regering zich adviseren door het OMT, het MIT, het BAO en verschillende 
uitvoeringspartners, zoals de politie, de NVWA en het rijkskernteam communicatie. 
 
In welke mate zal de regering overwegen om ook andere experts dan medische experts te raadplegen, 
zoals sociaal-maatschappelijke experts en grondrechtenexperts? Kan de regering tevens aangeven in 
hoeverre wordt voorzien in het raadplegen van contra-expertise bij het inzetten van collectieve 
maatregelen? Kan de regering aangeven of altijd een (onafhankelijke) materiële grondrechtentoets zal 
plaatsvinden? 
 
Het kabinet zal zich in het geval van een A1-infectieziekte breed laten adviseren. De oprichting van het 
MIT op 1 september 2022 geeft daar blijk van. Het MIT heeft als doel te adviseren over de sociaal-
 
39
 Kamerstukken II 2022/23, 25 295, nr. 2032. 
40
 Kamerstukken I 2022/23, 25 295/36 194, BV. 
41
 I. Helsloot, Position paper voor EK over wijziging van de Wet publieke gezondheid, Nijmegen 12 maart 2023. 
 
18 / 121
