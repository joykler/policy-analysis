dat persvrijheid en goede toegang tot informatie tijdens een pandemie van groot belang zijn. Voor een 
50
nadere toelichting op dit thema verwijs ik naar de kabinetsreacties van de OVV-deelrapporten. 
 
Kan de regering uitsluiten dat bij reisbeperkingen als collectieve maatregel asielzoekers wél de 
gelegenheid blijven krijgen om onze grenzen over te steken en hier asiel aan te vragen, maar de eigen 
bevolking ondertussen gebonden blijft aan reisbeperkingen? 
Het wetsvoorstel voorziet in een bevoegdheidsgrondslag voor het stellen van inreisverplichtingen. Bij de 
inzet van deze bevoegdheidsgrondslag kunnen uitzonderingen worden gemaakt. De noodzaak voor een 
dergelijke uitzondering dient in de concrete situatie te worden bezien en moet worden voorzien van een 
deugdelijke motivering. 
 
Kan de regering duiden hoe het wetsvoorstel zich verhoudt tot de mogelijkheden voor individuen en 
organisaties om een alternatieve behandeling tegen de infectieziekte te vinden? Kan de regering daarbij 
aangeven in hoeverre de vrijheid van vroeg behandelende artsen wordt gewaarborgd om daarbij hun 
eigen inzichten te volgen? Kan de regering daarbij tevens ingaan op hoe de inzet van de overheid in een 
dergelijke pandemische situatie zich dient te verhouden ten opzichte van de belangen van grote 
farmaceutische bedrijven en het voorkomen van (eenzijdige) afhankelijkheid van deze bedrijven? Kan de 
regering duiden in hoeverre hierbij een medisch-technologisch en ethisch afwegingskader wordt 
gehanteerd en hoe en door wie dit (mede) wordt bepaald? 
 
Het staat eenieder vrij om een alternatieve behandeling te vinden tegen een infectieziekte, mits men zich 
hierbij houdt aan de geldende wet- en regelgeving. Hetzelfde geldt voor de door u benoemde 
‘vroegbehandelende artsen’. De inzet van de overheid in een pandemische situatie is gericht op het 
beschermen van de volksgezondheid. Daar waar geneesmiddelen of vaccins een rol spelen bij het 
beschermen van de volksgezondheid is het niet onwaarschijnlijk dat een beroep wordt gedaan op de 
relevante ontwikkelaars, fabrikanten en/of handelsvergunninghouders. Tijdens de covid-19-epidemie 
werd duidelijk dat overheden en bedrijven effectief konden samenwerken om nieuwe vaccins en 
geneesmiddelen beschikbaar te maken ter bescherming van de volksgezondheid. Hoewel 
bedrijfseconomische belangen op punten zeker een rol zullen hebben gespeeld, herken ik vooralsnog niet 
uw opmerking over eenzijdige afhankelijkheid. Met betrekking tot een afwegingskader: nieuwe 
geneesmiddelen en vaccins worden door het Europees Medicijn Agentschap, danwel het College ter 
Beoordeling van Geneesmiddelen, beoordeeld op veiligheid en effectiviteit. De inzet wordt vervolgens 
bepaald door de relevante beroepsgroepen en/of de GR. 
 
Kan de regering aangeven in hoeverre er, voordat er collectieve maatregelen worden ingezet, eerst 
beoordeeld wordt in hoeverre de capaciteit van de gezondheidszorg op een adequaat niveau kan worden 
gebracht en welke maatstaven hiervoor gehanteerd (kunnen) worden? Kan de regering tevens 
verduidelijken welke inzet en investeringen zij pleegt om de (capaciteit en mogelijkheden van de) 
gezondheidszorg op een zodanig peil te brengen dat deze in het kader van pandemische paraatheid in 
staat is om te blijven functioneren? In hoeverre neemt de regering daarbij evaluaties van de afgelopen 
coronacrisis mee voor eventuele toekomstige situaties? 
 
In de zorg zijn tijdens de crisis grote inspanningen geleverd om steeds zoveel mogelijk patiënten (covid 
én niet-covid) op te vangen, maar een van de lessen is wel dat extra inzet op flexibele en opschaalbare 
 
zorg nodig is.
Deze lessen worden dan ook meegenomen in de uitwerking van de beleidsopgave zorg 
binnen het beleidsprogramma pandemische paraatheid, waarover ik uw Kamer in de brief van 4 
51
november 2022 heb geïnformeerd. De inzet is daarbij enerzijds gericht op het verstevigen van de al 
bestaande basis in de reguliere zorg en anderzijds op gerichte voorbereiding op een eventuele volgende 
epidemie.  
Tijdens de covid-19-epidemie hebben we echter ook geleerd, dat ook met een hogere IC- of 
ziekenhuiscapaciteit, de zorg in geval van exponentiële groei in besmettingen alsnog op zeer korte 
termijn vastloopt. Daarom gaat inzet op de IC- en ziekenhuiscapaciteit altijd gepaard met onder meer het 
treffen van (contact beperkende) maatregelen en inzet op vaccinaties, zodat ziekenhuis- en IC-opname 
als gevolg van een coronabesmetting zoveel als mogelijk kan worden voorkomen.  
 
Door de grote tekorten aan zorgpersoneel zijn de mogelijkheden voor het structureel ophogen van de 
zorgcapaciteit bovendien beperkt. Het kabinet zet er daarom op in om de bestaande capaciteit zo 
optimaal mogelijk te benutten. Hiervoor is door het zorgveld erg hard gewerkt om innovaties en best-
practices te borgen. Zo wordt gewerkt aan regionale samenwerking, coördinatie en optimalisatie van 
vervoersmogelijkheden bij oplopende druk in ziekenhuizen. Met het programma Toekomstbestendige 
Arbeidsmarkt Zorg en Welzijn (TAZ) zet het kabinet – samen met alle partijen in de zorg – een transitie 
in gang voor het anders organiseren van de zorg om de toegankelijkheid ervan ook in de toekomst te 
 
50
 Kamerstukken II 2022/23, 25 295, nr. 1999. 
51
 Kamerstukken II 2022/23, 25 295, nr. 1964. 
24 / 121
