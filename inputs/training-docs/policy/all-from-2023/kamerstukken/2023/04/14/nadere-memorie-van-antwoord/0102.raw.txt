De ct-waarde is een relatieve waarde die experts gebruiken bij de beoordeling van elke PCR uitslag in 
hun laboratorium. Tijdens de bestrijding van de covid-19-epidemie werden PCR testen alleen 
geanalyseerd in laboratoria, die hiervoor gekwalificeerd werden bevonden. Om de kwaliteit van de SARS-
CoV-2 diagnostiek in de laboratoria vervolgens te volgen, verzorgt het RIVM kwaliteitsrondzendingen. 
Hiermee wordt gecontroleerd of de werkwijzen die laboratoria gebruiken, goed functioneren. Een verdere 
uitleg over kwaliteitsrondzendingen is te vinden op de RIVM website. 
 
De PCR analyse methode valt onder de moleculaire diagnostiek. Al decennia lang wordt de PCR analyse 
ingezet voor een breed scala aan medische vraagstellingen. Bijvoorbeeld bij het bepalen van de 
behandeling van kwaadaardige aandoeningen. Er is dus met de PCR al een uitgebreide ervaring 
opgedaan. Voor de beoordeling van een PCR uitslag wordt de ct-waarde vaak -maar niet altijd, gebruikt. 
Dat hangt af van de vraagstelling en de werkwijze van het betreffende laboratorium.  
 
Vraag J18 
Hoe zorgt de regering ervoor dat haar pandemie gerelateerde beslissingen niet worden beïnvloed door 
politieke of ideologische overwegingen, maar in plaats daarvan prioriteit geven aan zorgen over de 
volksgezondheid? 
 
Bij het nemen van maatregelen wordt, mede gelet op het zorgvuldigheidsbeginsel, artikel 3:2 en 3:4 van 
de Awb en de toets van artikel 58b van het wetsvoorstel, advies ingewonnen bij experts. Van experts 
mag verwacht worden dat ze op de hoogte zijn van de meest actuele inzichten in hun vakgebied en dit in 
hun advisering betrekken. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT), parallel 
om advies gevraagd over mogelijk te nemen maatregelen. Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijk en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen. 
 
Vraag J19 
Is er ooit een situatie geweest waarin het overwegen van Ct-waarden nuttig of informatief zou zijn 
geweest? 
 
De ct-waarde is een relatieve waarde die experts gebruiken bij de beoordeling van PCR-uitslag in hun 
laboratoria. Deze waarde is dus zeer nuttig en informatief om te beslissen of een PCR-test positief of 
negatief is. De ct-waarde is daarmee één van de parameters die een rol spelen in het bepalen van een 
PCR-uitslag maar moet worden geïnterpreteerd in relatie tot andere factoren. Dit is anders bij 
bijvoorbeeld de uiteindelijke uitslag van de PCR analyses. Deze is op zichzelf wel relevant geweest voor 
het nemen van maatregelen. 
 
Vraag J20 
Kan de regering enige ethische of morele overwegingen toelichten die een rol spelen bij de beslissing om 
al dan niet Ct-waarden in overweging te nemen bij het nemen van pandemische beslissingen? 
 
De ct-waarde is een relatieve waarde die experts gebruiken bij de beoordeling van elke PCR uitslag in 
hun laboratorium. Tijdens de bestrijding van de covid-19-epidemie werden PCR testen alleen 
geanalyseerd in laboratoria, die hiervoor gekwalificeerd werden bevonden. Om de kwaliteit van de SARS-
CoV-2 diagnostiek in de laboratoria vervolgens te volgen, verzorgt het RIVM kwaliteitsrondzendingen. 
Hiermee wordt gecontroleerd of de werkwijzen die laboratoria gebruiken, goed functioneren. Geen van 
deze laboratoria heeft ct-waarden genegeerd. Een verdere uitleg over kwaliteitsrondzendingen is te 
147
vinden op de RIVM website. 
 
 
147
 ‘Landelijke kwaliteitscontrole SARS-CoV-2 laboratoria: niveau zeer hoog’, zie rivm.nl/nieuws/landelijke-
kwaliteitscontrole-sars-cov-2-laboratoria-niveau-zeer-hoog. 
102 / 121
