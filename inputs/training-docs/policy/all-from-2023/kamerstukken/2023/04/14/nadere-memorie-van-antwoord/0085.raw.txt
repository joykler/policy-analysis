Dat neemt niet weg dat ik politieke partijen goed in staat acht om zelf een open debat binnen hun partij 
te stimuleren en faciliteren. 
 
Vraag F17 
Hoe kan worden voorkomen dat bureaucratische structuren en hiërarchie tegenspraak onderdrukken? 
 
Zoals aangegeven bij het antwoord op vraag F1, benoemt dit lid het belang van tegenspraak in de 
advisering aan de minister over de te nemen maatregelen in een epidemie en beschrijft diverse risico’s 
die kunnen ontstaan indien tegenspraak onvoldoende plaatsvindt. Met het lid van de FvD-fractie acht ik 
tegenspraak – of beter gezegd: onafhankelijke en deskundige advisering op basis van actuele 
wetenschappelijke kennis, zonder politieke inmenging of andere niet-wetenschappelijke beïnvloeding – 
van groot belang om te komen tot gedegen besluitvorming over de te nemen maatregelen, zowel ten 
tijde van een epidemie als daarbuiten. Ik ben het met dit lid eens dat besluitvorming gebaseerd moet zijn 
op volledige en correctie informatie en dat het van belang is om transparant te zijn over de wijze waarop 
een besluit tot stand is gekomen. Dit is ook de reden dat sinds vorig jaar bijvoorbeeld beslisnota’s 
worden meegezonden naar de Kamers. 
 
Vraag F18 
Welke maatregelen zouden kunnen worden genomen om ervoor te zorgen dat de nadelen van 
beslissingen serieus worden overwogen en gecommuniceerd? 
 
Zoals aangegeven in het antwoord op vraag F3 laat de regering zich bij het nemen van collectieve 
maatregelen via de formele adviseringsstructuur breed adviseren. Niet alleen door het OMT en de GR, 
maar ook door het MIT, de uitvoerende organisaties en de planbureaus. Daarnaast voeren de ministeries 
gesprekken met hun counterparts in de maatschappij, zo heeft het ministerie van VWS overleg met de 
ziekenhuizen en de partners in de langdurige zorg, het ministerie van SZW met werkgevers en 
werknemers en ministerie van EZK met diverse economische sectoren. Ook via het debat met beide 
Kamers, via de discussie in de pers en via ongevraagde advisering van betrokken experts en burgers en 
belangenbehartigers komen kennis en inzicht in de gevolgen van beslissingen en alternatieve oplossingen 
op tafel. 
 
Daarnaast wordt, zoals aangegeven in het antwoord op vraag F10, bij het nemen van maatregen, mede 
gelet op het zorgvuldigheidsbeginsel, artikel 3:2 en 3:4 van de Awb en de toets van artikel 58b van het 
wetsvoorstel, advies ingewonnen bij experts. Van experts mag verwacht worden dat ze op de hoogte zijn 
van de meest actuele inzichten in hun vakgebied en dit in hun advisering betrekken. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT), parallel 
om advies gevraagd over mogelijk te nemen maatregelen. Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijk en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen. 
 
Verder verwijs ik nog naar mijn laatste zin bij het antwoord op vraag F1 waarin toegelicht wordt dat 
beslisnota’s worden meegestuurd naar de Kamers. 
 
Vraag F19 
Hoe kan ervoor worden gezorgd dat de besluitvorming van de overheid zo transparant mogelijk wordt 
gemaakt? 
 
Zoals aangegeven in het antwoord op vraag F3 laat de regering zich bij het nemen van collectieve 
maatregelen via de formele adviseringsstructuur breed adviseren. Niet alleen door het OMT en de GR, 
maar ook door het MIT, de uitvoerende organisaties en de planbureaus. Daarnaast voeren de ministeries 
gesprekken met hun counterparts in de maatschappij, zo heeft het ministerie van VWS overleg met de 
ziekenhuizen en de partners in de langdurige zorg, het ministerie van SZW met werkgevers en 
werknemers en ministerie van EZK met diverse economische sectoren. Ook via het debat met beide 
85 / 121
