Wat betreft bovennationale regelingen geldt het volgende: artikel 3, tweede lid, van het Vierde Protocol 
bij het EVRM bepaalt dat aan niemand het recht mag worden ontnomen het grondgebied te betreden van 
de Staat, waarvan hij onderdaan is. Artikel 12, vierde lid, van het Internationaal Verdrag inzake 
Burgerrechten en Politieke Rechten bepaalt dat niemand willekeurig het recht mag worden ontnomen 
naar zijn eigen land terug te keren. Hieruit vloeit echter geen absoluut recht voort om zonder enige 
voorwaarden het grondgebied te betreden van de Staat waarvan een persoon onderdaan is, 
respectievelijk van het eigen land. Dit laat onverlet dat de te stellen voorwaarden niet zodanig vergaand 
mogen zijn dat het recht om te reizen feitelijk onder geen enkele omstandigheid meer kan worden 
uitgeoefend. De voorwaarden dienen dus ook in concreto proportioneel te zijn. Bij de uitwerking van dit 
artikel in concrete maatregelen zal dit beginsel meegenomen worden. 
 
Voorts hecht ik eraan te benadrukken dat in het wetsvoorstel geen grondslag is opgenomen om reizigers 
te verplichten in het bezit te zijn van een vaccinatiebewijs om in te reizen naar het grondgebied van 
Nederland. Wel maakt artikel 58q het mogelijk dat een inreiziger uitgezonderd wordt van de in artikel 
58p bedoelde testplicht, bijvoorbeeld omdat de reiziger in het bezit is van een vaccinatiebewijs. 
 
Vraag 22d 
Hoe verdraagt zich een eventueel verbod tot (het laten) inreizen van iemand met een Nederlands 
paspoort die woonachtig is in Nederland met het bepaalde in artikel 3, tweede lid, van het Vierde Protocol 
bij het Verdrag tot bescherming van de rechten van de mens en de fundamentele vrijheden, luidende: 
“Aan niemand mag het recht worden ontnomen het grondgebied te betreden van de Staat, waarvan hij 
onderdaan is.” Kan de regering daarbij betrekken dat zo’n inreiziger, indien er aanwijzingen zijn dat hij 
mogelijk besmet zou kunnen zijn, bij aankomst in Nederland gevraagd kan worden zich te laten testen en 
dat – indien dat wordt geweigerd – een eventuele quarantainemaatregel kan worden opgelegd? 
 
Graag wil ik benadrukken dat 58p geen verbod op inreizen omvat, maar enkel voorwaarden stelt aan 
vervoeren van en het inreizen door personen. Dergelijke voorwaarden zijn toegestaan onder het Vierde 
Protocol bij het EVRM, getuige ten eerste de totstandkomingsgeschiedenis van het protocol, waarin 
nadrukkelijk wordt overwogen dat “tijdelijke maatregelen zoals quarantaine dienen niet te worden 
88
geïnterpreteerd als het weigeren van inreizen”. Dit uitgangspunt is ten tweede ook bevestigd door het 
EHRM, dat hieromtrent heeft gesteld dat het protocol ruimte laat voor tijdelijk maatregelen in 
89
uitzonderlijke omstandigheden, zoals de covid-19 epidemie. 
 
Waarborgen ter bescherming van de grondrechten 
 
Vraag 23 
Een van de eisen die bij beperking van grondrechten worden gesteld, is blijkens vaste rechtspraak dat de 
wijze waarop inperking van het grondrecht geschiedt met het oog op de bescherming van een algemeen 
90
belang, ‘geschikt’ moet zijn om dat nagestreefde doel te bereiken. Bij amendement is in artikel 58b als 
extra eis gesteld dat de grondrechtbeperkende maatregel ‘daadwerkelijk’ geschikt moet zijn. 
In de beantwoording van vragen van de CDA-fractieleden suggereert de regering dat de toevoeging 
91
‘daadwerkelijk’ juridisch niet van betekenis is. Blijkens de uitleg van de op dit gebied deskundige 
mevrouw De Jong tijdens de deskundigenbijeenkomst op 14 maart 2023 is de toevoeging ‘daadwerkelijk’ 
92
wel degelijk juridisch als een extra eis op te vatten. Hierover hebben de PvdD-fractieleden de volgende 
vragen. 
 
Vraag 23a 
Kan de regering rechtspraak aanhalen waaruit blijkt dat de eis van ‘geschiktheid’ hetzelfde inhoudt als de 
eis van ‘daadwerkelijk geschikt’? 
 
Vraag 23b 
Op grond waarvan concludeert de regering dat de indieners van het amendement hebben beoogd niets 
anders tot uitdrukking te brengen dan wat op grond van de rechtspraak van het Hof van Justitie van de 
Europese Unie (en van de Afdeling bestuursrechtspraak van de Raad van State en de Hoge Raad) al als 
geldend recht moet worden aangenomen en dat al besloten lag in het voorschrift zoals het luidde voor de 
toevoeging van de tekst uit het amendement? 
 
 
88
 Council of Europe, ‘Explanatory Report to Protocol No. 4 to the Convention for the Protection of Human Rights and 
Fundamental Freedoms, securing certain rights and freedoms other than those already included in the Convention and 
in the first Protocol thereto’, European Treaty Series No. 46 (zie https://rm.coe.int/16800c92c0). 
89
 EHRM 7 oktober 2022, ECLI:CE:ECHR:2022:0914JUD002438419, r.o. 248. 
90
 Kamerstukken II 2022/23, 36 194, nr. 22. 
91
 Kamerstukken I 2022/23, 36 194, F, p. 14. 
92
 Kamerstukken I 2022/23, 36 194, G, p. 37. 
49 / 121
