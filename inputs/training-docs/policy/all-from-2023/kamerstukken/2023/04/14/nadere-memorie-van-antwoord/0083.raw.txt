Vraag F8 
Hoe kan worden geborgd dat politieke verantwoordelijkheid voor beslissingen wordt genomen? 
 
De rollen en verantwoordelijkheden bij het nemen van beslissingen staan beschreven in de Wpg en 
onderhavig wetsvoorstel. Beide Kamers kunnen, indien zij dat nodig achten, de betrokken ministers ter 
verantwoording roepen. 
 
Vraag F9 
Welke informatiebronnen en expertise zouden kunnen worden ingezet om een breder begrip van de 
mogelijke gevolgen van beslissingen te krijgen? 
 
Zoals aangegeven in het antwoord op vraag F3 laat de regering zich bij het nemen van collectieve 
maatregelen via de formele adviseringsstructuur breed adviseren. Niet alleen door het OMT en de GR, 
maar ook door het MIT, de uitvoerende organisaties en de planbureaus. Daarnaast voeren de ministeries 
gesprekken met hun counterparts in de maatschappij, zo heeft het ministerie van VWS overleg met de 
ziekenhuizen en de partners in de langdurige zorg, het ministerie van SZW met werkgevers en 
werknemers en ministerie van EZK met diverse economische sectoren. Ook via het debat met beide 
Kamers, via de discussie in de pers en via ongevraagde advisering van betrokken experts en burgers en 
belangenbehartigers komen kennis en inzicht in de gevolgen van beslissingen en alternatieve oplossingen 
op tafel. 
 
Vraag F10 
Hoe kan worden voorkomen dat beslissingen worden be√Ønvloed door politieke overwegingen in plaats van 
feitelijke informatie? 
 
Bij het nemen van maatregelen wordt, mede gelet op het zorgvuldigheidsbeginsel, artikel 3:2 en 3:4 van 
de Awb en de toets van artikel 58b van het wetsvoorstel, advies ingewonnen bij experts. Van experts 
mag verwacht worden dat ze op de hoogte zijn van de meest actuele inzichten in hun vakgebied en dit in 
hun advisering betrekken. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT), parallel 
om advies gevraagd over mogelijk te nemen maatregelen. Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijk en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen. 
 
Vraag F11 
Welke maatregelen zouden kunnen worden genomen om ervoor te zorgen dat veranderende informatie 
en feiten tussentijds worden bijgesteld en meegewogen in het beleid? 
 
Zoals aangegeven in het antwoord op vraag F10 wordt bij het nemen van maatregen, mede gelet op het 
zorgvuldigheidsbeginsel, artikel 3:2 en 3:4 van de Awb en de toets van artikel 58b van het wetsvoorstel, 
advies ingewonnen bij experts. Van experts mag verwacht worden dat ze op de hoogte zijn van de meest 
actuele inzichten in hun vakgebied en dit in hun advisering betrekken. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT), parallel 
om advies gevraagd over mogelijk te nemen maatregelen. Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijk en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
83 / 121
