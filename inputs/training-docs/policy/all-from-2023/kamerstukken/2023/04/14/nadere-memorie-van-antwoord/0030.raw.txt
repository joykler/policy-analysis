Artikel 58b van de onderhavige wet wordt gebruikt om de inzet van maatregelen in de wet te toetsen. 
Verder zal het kabinet, na aanbevelingen van het MIT, verkennen of en hoe een sociaal-maatschappelijk 
afwegingskader bij toekomstige besluitvorming behulpzaam kan zijn. Denken in scenario’s is zeker een 
belangrijk hulpmiddel in de strategische beleidsvorming en bij crisisbeheersing. Het kabinet is in haar 
reactie op het WRR rapport ‘Coronascenario’s doordacht. Handreiking voor noodzakelijke keuzes’ van 13 
68
januari uitgebreid ingegaan op de door de WRR ontwikkelde scenario’s. 
Voor het concretiseren van scenario’s naar praktische handvatten in de besluitvorming wordt onder 
andere gebruik gemaakt van simulaties. De besluitvorming over het nemen van maatregelen is met 
betrekking tot de bestrijding van de covid-19-epidemie reeds gesimuleerd. Op interdepartementaal 
niveau zijn onder andere simulaties uitgevoerd in het kader van het opschalen van maatregelen. 
Daarnaast zijn sessies met lokale overheden georganiseerd over de toepassing van de covid-19 
maatregelenladders. 
 
Vragen en opmerkingen van de leden van de PvdD-fractie 
 
De fractieleden van de PvdD verzoeken de regering de volgende (sub)vragen afzonderlijk te 
beantwoorden. 
 
Algemene beschouwing 
 
Vraag 1 
Het wetsvoorstel voegt een paragraaf aan hoofdstuk V van de Wpg toe met als titel ‘Collectieve 
maatregelen’. Het lijkt erop alsof met die titel wordt benadrukt dat deze maatregelen van een geheel 
andere aard zijn dan de reeds bestaande maatregelen gericht op het individu.  
De fractieleden van de PvdD vragen zich af of de regering zich ervan bewust is dat met die maatregelen 
een fundamenteel andere benadering van de burger wordt geïntroduceerd die niet verband houdt met het 
verschil tussen het ‘collectieve’ en ‘individuele’ karakter, maar met de kwalificatie van de burger als 
iemand die zonder ziek te zijn, toch verondersteld wordt een gevaar voor de samenleving te kunnen 
opleveren. 
De ‘klassieke’ benadering, die ook in hoofdstuk V, paragraaf 3, van de Wpg terug te vinden is, gaat ervan 
uit dat aan iemand vrijheidsbeperkende maatregelen mogen worden opgelegd, omdat “de betrokkene 
69
lijdt” aan een ziekte of er aanwijzingen zijn dat hij in zodanig contact is geweest met een zieke dat hij 
70
“mogelijk met dezelfde ziekte is geïnfecteerd” . Verplichte quarantaine en isolatie worden dan toegepast 
op een ‘zieke’ of iemand die door een ander zal zijn besmet. 
De maatregelen die in de voorgestelde paragraaf 8 worden ingevoerd, worden niet getroffen tegen 
personen die ziek zijn of door een zieke besmet zijn. Zij worden toegepast tegen niet-zieke personen, 
uitsluitend op grond van de angst dat die personen, en in feite dus iedereen ‒ hoewel nog geen blijk 
gevend van besmet te zijn ‒ toch een gevaar van besmetting zouden kunnen dragen. 
 
Vraag 1a 
Onderschrijft de regering deze constatering van de fractieleden van de PvdD? Zo nee, waarom niet? Zo 
ja, kan de regering reflecteren op de vraag welke implicaties deze wisseling van ‘grondhouding’ heeft 
voor de verhouding tussen staat en burger, en tussen publiek belang en fundamentele vrijheden van de 
burger? 
 
Ik dank de leden voor de fundamentele vragen die worden opgeworpen. Ik onderschrijf de constatering 
echter niet dat er met dit wetsvoorstel een fundamenteel andere benadering van de burger wordt 
geïntroduceerd. Ik ben wel van mening dat met het wetsvoorstel het aantal te nemen maatregelen ter 
bestrijding van een (A1-)infectieziekte wordt uitgebreid. Ook de schaal waarop de maatregelen ingezet 
kunnen worden verschilt met de huidige bevoegdheden in de Wpg ter bestrijding van een infectieziekte. 
Het nemen van deze maatregelen is echter gerechtvaardigd vanwege de specifieke kenmerken van een 
A1-infectieziekte. Ik licht dit hieronder toe. 
 
De Wpg geeft regels voor de melding van infectieziekten, gedifferentieerd naar ernst, en omschrijft 
mogelijke maatregelen, sommige zeer ingrijpend. De Wpg is erop gericht dat adequaat kan worden 
opgetreden zodra daar aanleiding toe is. Zoals deze leden terecht opmerken is het onder de huidige Wpg 
mogelijk om een persoon in isolatie te plaatsen indien deze persoon lijdt aan een A-infectieziekte (artikel 
31, eerste lid, onder a). Het is onder de huidige Wpg echter ook mogelijk om personen in isolatie te 
plaatsen indien de voorzitter van de veiligheidsregio gegronde redenen heeft om aan te nemen dat de 
betrokkene daaraan lijdt (artikel 31, eerste lid, onder a). Voor de bevoegdheid om een persoon in 
quarantaine te plaatsen geldt dat er redenen moeten zijn om aan te nemen dat de persoon recentelijk 
 
68
 Kamerstukken II 2022/23, 25 295 nr. 1997 
69
 Zie artikel 31 van de Wpg. 
70
 Zie artikel 35, eerste lid, onder a, van de Wpg. 
30 / 121
