In hoeverre is er voldoende ondersteuning en bescherming geborgd voor individuen en groepen die 
negatief getroffen zijn door de maatregelen? 
 
De ondersteuning en bescherming van individuen en groepen die getroffen worden door de maatregelen, 
wordt geborgd in het besluitvormingsproces. Zoals in het antwoord op vraag H4 aangegeven, vindt er 
een afweging van diverse adviezen, kennis en belangen plaats. Deze afweging moet leiden tot een besluit 
dat recht doet aan het algemeen belang. In de adviezen en in de besluitvorming is aandacht voor de 
impact van de maatregelen. 
 
Vraag H6 
Wat zijn de mogelijkheden tot het indienen van bezwaar en het voeren van juridische procedures tegen 
collectieve maatregelen? 
 
Een besluit waarmee collectieve maatregelen worden getroffen is een algemeen verbindend voorschrift. 
Op grond van de Awb staat er in beginsel geen bezwaar en beroep open tegen een algemeen verbindend 
voorschrift. Het kan echter wel mogelijk zijn om bij de burgerlijke rechter op te komen tegen collectief 
genomen maatregelen. Daarnaast kan een burger de maatregel via exceptieve toetsing (na een 
handhavingsbesluit) ter discussie stellen, of, indien dat aan de orde is, in een strafzaak. Een burger kan 
bij de bekende plekken terecht voor juridische bijstand, bijvoorbeeld bij een advocaat of rechtswinkel. Er 
wordt niet voorzien in een specifieke voorziening van juridische bijstand voor het geval een burger wil op 
komen tegen een collectieve maatregel. 
 
Vraag H7 
Hoe gaat de regering voorkomen dat bepaalde groepen en individuen gediscrimineerd worden bij het 
nemen van collectieve maatregelen? 
 
Zoals ook aangegeven in het antwoord op vraag B5, moet voor de inzet van maatregelen, conform de 
vereisten uit artikel 58b van het wetsvoorstel, een beoordeling plaatsvinden van de noodzaak, 
geschiktheid, proportionaliteit en subsidiariteit van de maatregel. Hieronder valt ook de afweging of de 
inzet van de noodbevoegdheid naar de concrete omstandigheden proportioneel is ten opzichte van de 
impact op de vrije uitoefening van grondrechten en het maatschappelijk welzijn. Specifiek vragen de 
leden in deze afweging naar discriminatie en ongelijkheid. Op basis van het wetsvoorstel is direct 
onderscheid tussen personen op basis van persoonskenmerken alleen toegestaan op basis van leeftijd. 
Dit wetsvoorstel voorziet niet in andere vormen van direct onderscheid tussen personen. 
 
Vraag H8 
Welke waarborgen worden er geboden om te voorkomen dat er een onrechtmatige en disproportionele 
beperking van burgerlijke vrijheden plaatsvindt? 
 
De waarborgen om onrechtmatige en disproportionele beperking van vrijheden te voorkomen, zijn 
opgenomen in het wetsvoorstel en het besluitvormingsproces dat daarop is gebaseerd. In de antwoorden 
op de vragen H3 en H4 ben ik hier op in gegaan. Zo moet er, voordat maatregelen worden getroffen, 
worden getoetst of er wordt voldaan aan de vereisten van artikel 58b. Bij deze toets op subsidiariteit en 
proportionaliteit worden de gevolgen voor de vrije uitoefening van grondrechten en het maatschappelijk 
welzijn nadrukkelijk meegewogen. 
 
Vraag H9 
Wat is de rol van het parlement bij het nemen van collectieve maatregelen? 
 
De parlementaire betrokkenheid is uitvoering beschreven in de memorie van toelichting en in de memorie 
130
van antwoord. Voor een overzicht van de betrokkenheid van het parlement wordt verder nog verwezen 
131
naar de bijlage bij de memorie van antwoord. 
 
Vraag H10 
Hoe zal de regering de bescherming van individuen en groepen waarborgen die nadelige gevolgen 
ondervinden van collectieve maatregelen? 
 
 
130
 Zie onder meer Kamerstukken II 2021/22, 36 194, nr. 3, hoofdstuk 5 en Kamerstukken I 2022/23, 36 194, F, p. 4, 
10, 13 43. 
131
 Bijlage bij Kamerstukken I 2022/23, 36 194, F. 
90 / 121
