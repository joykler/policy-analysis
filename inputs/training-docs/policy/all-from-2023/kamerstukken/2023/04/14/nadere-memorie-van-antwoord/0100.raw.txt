Hoe reageert de regering op belanghebbenden die om meer transparantie of verantwoording vragen bij 
haar pandemiegerelateerde besluitvorming, inclusief haar overweging ‒ of het ontbreken daarvan ‒ van 
Ct-waarden? 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus en de effectiviteit van de maatregelen. De beschikbare informatie is in de pandemie ook 
gebruikt in de advisering en reflectie bij elke maatregelenronde door het OMT, het Sociaal en Cultureel 
Planbureau en de RIVM Gedragsunit en uitvoeringstoets. De onderbouwing van het testbeleid en het 
gebruik van PCR-testen vond zijn basis in de adviezen van het OMT. Uit deze adviezen en onderliggende 
wetenschappelijke validatiestudies blijkt dat PCR-testen geschikt zijn voor het detecteren van 
144
coronabesmettingen. Deze adviezen en studies zijn openbaar. 
 
Vraag J11 
Is de regering problemen of beperkingen tegengekomen bij het verzamelen, analyseren of interpreteren 
van Ct-waardegegevens die het moeilijk maken om op deze gegevens te vertrouwen bij het nemen van 
pandemische beslissingen? 
 
Voor het nemen van maatregelen ter bestrijding van de covid-19-epidemie is de ct-waarde geen absolute 
waarde die op zichzelf staand waardevol is. De ct-waarde is één van de parameters die een rol spelen in 
het bepalen van een PCR-uitslag en moet worden geïnterpreteerd in relatie tot andere factoren. 
 
Vraag J12 
Hoe zorgt de regering ervoor dat het publiek de gegevens vertrouwt en begrijpt die zij gebruikt om 
pandemiegerelateerde beslissingen te nemen, zelfs als deze gegevens geen Ct-waarden bevatten? 
 
Ik hecht eraan om te benadrukken dat het voor het maken van goed beleid belangrijk is om te 
vertrouwen op de (ontwikkeling van) betrouwbare kennis die we op dat moment beschikbaar hebben. 
Suggesties voor beleid die worden gebaseerd op onjuiste aannames of onvoldoende bewezen en 
gepeerreviewde studies zijn geen goede basis voor het nemen van maatregelen en schaden het 
vertrouwen van het publiek in beleid. Daarom is het goed om te beseffen dat de ct-waarde geen absolute 
waarde is en als zodanig niet bruikbaar is voor het nemen van maatregelen in het kader van de 
pandemiebestrijding. 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus en de effectiviteit van de maatregelen. De onderbouwing van het testbeleid, de relevantie van 
ct-waarden en het gebruik van PCR-testen vond zijn basis dus in de (openbare) adviezen van het OMT en 
onderliggende wetenschappelijke studies. Dat is essentieel voor het voor vertrouwen in overheid en 
beleid. 
 
Vraag J13 
Welk wetenschappelijk onderzoek of welke studies kan de regering beschrijven die haar beslissing 
ondersteunen om geen rekening te houden met Ct-waarden bij haar pandemiegerelateerde 
besluitvorming? 
 
De vragen over ct-waarden en het eventueel negeren van ct-waarden, suggereren dat ct-waarden 
absolute waarden zijn, die op zichzelf staand waardevol zijn. Dat is niet zo. De ct-waarde is een relatieve 
waarde die experts gebruiken bij de beoordeling van elke PCR uitslag in hun laboratorium. Tijdens de 
bestrijding van de covid-19-epidemie werden PCR testen alleen geanalyseerd in laboratoria, die hiervoor 
gekwalificeerd werden bevonden. Om de kwaliteit van de SARS-CoV-2 diagnostiek in de laboratoria 
vervolgens te volgen, verzorgt het RIVM kwaliteitsrondzendingen. Hiermee wordt gecontroleerd of de 
werkwijzen die laboratoria gebruiken, goed functioneren. Geen van deze laboratoria heeft ct-waarden 
145
genegeerd. Een verdere uitleg over kwaliteitsrondzendingen is te vinden op de RIVM website.
  
 
De PCR analyse methode valt onder de moleculaire diagnostiek. Al decennia lang wordt de PCR analyse 
ingezet voor een breed scala aan medische vraagstellingen. Bijvoorbeeld bij het bepalen van de 
behandeling van kwaadaardige aandoeningen. Er is dus met de PCR al een uitgebreide ervaring 
opgedaan. Voor de beoordeling van een PCR uitslag wordt de ct-waarde vaak, maar niet altijd, gebruikt. 
Dat hangt af van de vraagstelling en de werkwijze van het betreffende laboratorium.  
 
144
 ‘Outbreak Management Team’, zie rivm.nl/coronavirus-covid-19/omt. 
145
 ‘Landelijke kwaliteitscontrole SARS-Cov-2 laboratoria: niveau zeer hoog’, zie 
https://www.rivm.nl/nieuws/landelijke-kwaliteitscontrole-sars-cov-2-laboratoria-niveau-zeer-hoog. 
100 / 121
