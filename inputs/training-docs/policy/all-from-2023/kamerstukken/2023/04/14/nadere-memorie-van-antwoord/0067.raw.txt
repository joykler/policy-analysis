overdracht als de bronmaatregelen onvoldoende opgevolgd worden. Tot slot volgen individuele 
maatregelen, zoals het dragen van een medisch mondneusmasker in drukke binnenruimtes. 
 
Hierbij gelden een aantal algemene principes. Zo is het risico op besmetting kleiner als er minder 
(intensieve) contacten zijn tussen mensen. Individuen en kleine groepen bij elkaar vormen een lager 
risico dan grote groepen. Daarnaast betekent minder mensen per m2 een lager risico op besmetting. 
Minder beweging door de binnenruimte vormt een lager risico op besmetting (bijvoorbeeld geplaceerd 
geeft een lager risico dan ongeplaceerd). Verder is het risico op besmetting lager bij contacten in de 
buitenlucht dan bij soortgelijke contacten in een binnenruimte. Hoe groot dit verschil is, hangt onder 
andere af van de ventilatie van de binnenruimte. Ook geeft korter samen zijn een lager risico op 
besmetting dan langer samen zijn. Ten slotte, als er verspreiding optreedt, zullen de effecten beperkter 
zijn als dit lokaal gebeurt ten opzichte van regionaal of zelfs landelijk (met andere woorden een lokaal 
evenement van beperkte grootte geeft minder risico dan een landelijk evenement met veel deelnemers). 
Het voorliggende wetsvoorstel biedt een kader om bij het nemen van maatregelen betrekking hebbend 
op de publieke plaatsen rekening te houden met deze principes. 
 
Vraag A19 
Hoe denkt de regering om te gaan met de impact van het besluitvormingsproces op de publieksperceptie, 
gezien het feit dat de effectiviteit van individuele maatregelen niet bekend is? 
 
Het kabinet besteedt blijvend aandacht aan de dilemma’s en overwegingen die bij het maken van 
dergelijke afwegingen komen kijken. Transparantie hierover komt, zoals het lid van de PVV-fractie 
terecht aangeeft, de naleving ten goede. 
 
Vraag A20 
Welke andere maatregelen gaat de regering nemen om ervoor te zorgen dat de beoordeling van 
maatregelenpakketten passend, effectief en transparant is, ondanks het feit dat de individuele 
effectiviteit van maatregelen niet bekend is? 
 
Het kabinet is van mening dat de hierboven beschreven acties voldoende waarborgen bieden om ook in 
de toekomst een (dreigende) epidemie van een A1-infectieziekte effectief te kunnen bestrijden. 
 
B – gebruik van noodbevoegdheden 
 
Het lid van de FVD-fractie signaleert tien mogelijke problemen die kunnen ontstaan door het gebruik van 
de noodbevoegdheid in het wetsvoorstel: 
1. Aantasting van individuele vrijheid en privacy door het nemen van collectieve maatregelen zonder 
consultatie of toestemming van individuen; 
2. Onvoldoende transparantie van de besluitvorming en de onderliggende wetenschappelijke en 
epidemiologische gegevens; 
3. Sociale onrust en ontevredenheid onder de bevolking door gebrek aan communicatie en discussie 
over de genomen maatregelen; 
4. Etnische en sociaaleconomische discriminatie in de toepassing van de maatregelen; 
5. Verhoogd risico op politieke manipulatie en machtsmisbruik door de overheid; 
6. Overbelasting van het juridisch systeem door het aantal rechtszaken over de rechtmatigheid van 
de genomen maatregelen; 
7. Vermindering van het vertrouwen van de bevolking in de overheid en de democratie; 
8. Beschadiging van economie en bedrijven door maatregelen die niet proportioneel of effectief zijn; 
9. Schendingen van de mensenrechten en grondrechten van individuen door de maatregelen; 
10. Verhoogde kans op wantrouwen tegen vaccinaties en andere volksgezondheidsmaatregelen door 
onvoorspelbare en niet transparante maatregelen. 
 
Het lid van deze fractie heeft de volgende vragen naar aanleiding van bovenstaande constateringen over 
het gebruik van de noodbevoegdheid in het wetsvoorstel: 
 
Vraag B1 
Welke criteria hanteert de regering bij de implementatie van collectieve maatregelen onder deze 
noodbevoegdheid? 
 
De noodbevoegdheid is noodzakelijk, omdat zich in een epidemie van een A1-infectieziekte 
omstandigheden kunnen voordoen waarin maatregelen nodig zijn voor de bestrijding van deze 
infectieziekte waar op dat moment (nog) geen specifieke bevoegdheidsgrondslag voor is. Niet alle 
gevolgen en karakteristieken van een A1-infectieziekte zijn vooraf te voorzien. Daarom is het ook niet 
67 / 121
