onafhankelijke wetenschappers. Deze vaststelling wordt via voor- of nahangprocedure gecontroleerd door 
de Staten-Generaal dan wel aan de rechter indien dit aan de rechter wordt voorgelegd. 
2) Bij de coronapandemie speelde het volgende. De kansen met betrekking tot het besmet worden 
door en het kunnen besmetten van iemand anders zijn ongeveer bekend. Ook in relatie tot 
vaccinatie, immuniteit na besmetting en natuurlijke immuniteit. Op basis van dit soort gegevens 
zou aannemelijk gemaakt kunnen worden dat een bepaalde vorm van een coronatoegangsbewijs 
prima zou kunnen werken als de burgers zich aan de maatregelen houden. Is dan sprake van 
‘daadwerkelijk geschikt’? En wat als blijkt dat in de praktijk het niet werkt omdat burgers zich 
niet aan de regels houden, is dan ook nog sprake van ‘daadwerkelijk geschikt’, omdat het model 
wel klopt als burgers zich aan de regels houden? Of is het dan ‘niet daadwerkelijk geschikt’, 
omdat burgers zich in dat geval zich vaak niet aan de regels houden? 
 
De effectiviteit van elke regel is afhankelijk van naleving van die regel. Er kan aan een regel nooit vooraf 
de eis worden gesteld dat zeker is dat mensen zich er aan houden. Dit is immers nooit vooraf te 
garanderen. Bij het instellen van een regel wordt er dus van uitgegaan dat de regel nageleefd zal 
worden. Indien dit in de praktijk niet gebeurt, dan kan dit vragen om meer handhaving van de regel, of 
eventueel om heroverweging. Op grond daarvan kan echter niet in redelijkheid worden gezegd dat de 
regel op voorhand niet geschikt was. 
De conclusie van de bovenstaande vragen is dat de woorden ‘daadwerkelijk geschikt’ meer toelichting 
behoeven, omdat gezien de aard van de wetenschap de woorden ‘de best beschikbare 
(wetenschappelijke) informatie’ en ‘nieuwe wetenschappelijke inzichten’ onvoldoende duidelijk zijn.  
 
Gedragswetenschappen 
De regering stelt terecht in de memorie van antwoord dat de kennis van de gedragswetenschappen in 
55
een zo vroeg mogelijk stadium bij de besluitvorming betrokken moet worden. Kan de regering 
aangeven welke type inbreng zij van de gedragswetenschappen verwacht? Kan zij ook aangeven hoe de 
gedragswetenschappen omgaan met het feit dat besluitvorming plaats kan vinden in een situatie waarin 
desinformatie een rol speelt en complottheorieën actief verspreid worden? Dit vraagt namelijk een 
zorgvuldig navigeren tussen enerzijds wetenschappelijke onzekerheid en verschillen van wetenschappelijk 
inzicht en anderzijds de aantrekkelijkheid van desinformatie en complottheorieën (die geven namelijk 
houvast in onzekere tijden, ook al zijn ze niet waar).  
 
In de brieven over de beleidsagenda en het beleidsprogramma pandemische paraatheid is geschetst dat 
pandemische paraatheid een multidisciplinair vraagstuk is, waar de gedragswetenschappen een 
56
belangrijk onderdeel van zijn. Dat geldt zowel voor de voorbereiding op een pandemie alsook bij de 
bestrijding van een pandemie. Besluitvorming vormt een onderdeel bij laatstgenoemde. De 
gedragswetenschappen brengen kennis, onderzoeken en advisering in voor het OMT, binnen het MIT en 
in de uitvoeringstoets van besluitvorming door het kabinet. De inbreng gaat onder meer in op de factoren 
die gedrag, naleving en draagvlak beïnvloeden voor verschillende groepen en contexten, samen met de 
sociaal-maatschappelijke gevolgen van beleid.  
 
Een belangrijk onderdeel in de inbreng van gedragswetenschappen raakt ook aan communicatie en 
informatievoorziening, wat een grote rol speelt voor gedrag. Ook de rol van en omgang met mis- en 
desinformatie is daarin (inmiddels) een belangrijk onderdeel. Dat zien we terug in de aandacht die er 
voor is bij de Gedragsunit van het RIVM en de kennisprogrammering over gedrag. Denk daarbij aan 
kennisversterking op het effect van communicatie op onzekerheden die van invloed zijn op het begrip van 
en het vertrouwen in beleid. En aan meer inzichten in de gevoeligheid van groepen mensen voor 
misinformatie. 
 
Tegenspraak organiseren 
Mevrouw Smits benadrukte tijdens de deskundigenbijeenkomst dat de uitbraak van nieuwe pandemieën 
57
vraagt om het vergroten van de tegenspraak, met name binnen de wetenschap. Vanuit 
wetenschappelijk-filosofisch gezichtspunt is deze uitspraak nauwelijks te weerleggen: zo werkt immers 
wetenschap. Is de regering van mening ‒ met de kennis van nu ‒ dat tijdens de coronacrisis er 
voldoende tegenspraak is georganiseerd? Zo ja, waarom is de regering dat van mening? En wat waren de 
opbrengsten daarvan? Zo nee, hoe kan zij nu en in de toekomst deze tegenspraak beter faciliteren? 
 
55
 Kamerstukken I 2022/23, 36 194, F, p. 53. 
56
 Kamerstukken I 2021/22, 25 295, AG. 
57
 Kamerstukken I 2022/23, 36 194, G, p. 10 en 15. 
27 / 121
