Vraag G8 
Hoe waarborgt de regering de vrijheid van meningsuiting binnen het team? 
 
De diverse adviesgremia hebben eigen regels over de vrijheid van meningsuiting binnen het team, die 
aansluiten op de vrijheid van meningsuiting die is vastgelegd in de Grondwet. 
 
Vraag G9 
Welke stappen zet de regering om te voorkomen dat politieke affiliaties of persoonlijke voorkeuren van 
adviseurs meewegen in de advisering? 
 
De regering gaat er vanuit dat de experts in de adviesgremia zelf zorgen dat zij hun expertrol los zien 
van politieke affiliaties of persoonlijke voorkeuren en dat de leden elkaar daar, indien nodig, op 
aanspreken. 
 
Vraag G10 
Hoe wordt input vanuit het publiek betrokken bij de advisering en besluitvorming? 
 
De input vanuit het publiek, zoals gepresenteerd in brieven aan de overheid, uitingen op social media en 
informatie vanuit de pers en beide Kamers, dient voor een deel van de betrokken experts als 
achtergrondinformatie. De experts van het MIT gebruiken deze input om een inschatting te maken van de 
maatschappelijke impact van bepaalde maatregelen. Ook in de besluitvorming speelt deze input een rol, 
onder andere als het gaat om het draagvlak voor besluiten van het kabinet. 
 
H â€“ ontbreken individuele rechtsbescherming  
 
In de huidige Wpg is individuele rechtsbescherming voor individuen waarbij sprake is van gedwongen 
isolatie of quarantaine bij een positieve test op een infectieziekte die opgenomen is een groep waarvoor 
deze maatregelen gelden, een belangrijk onderdeel. 
 
In het geval van verplichtende collectieve maatregelen kan individuele rechtsbescherming vormgegeven 
worden door middel van een zorgvuldige afweging van belangen. Hierbij dienen de principes van 
proportionaliteit en subsidiariteit in acht te worden genomen. Dit betekent dat er alleen maatregelen 
genomen mogen worden die noodzakelijk, passend en effectief zijn in relatie tot het beoogde doel en 
alleen als minder ingrijpende alternatieven niet voldoen. 
 
Het lid van deze fractie signaleert tien gevaren bij het ontbreken van individuele rechtsbescherming in 
het huidige wetsvoorstel: 
 
1. Mogelijke inbreuk op grondrechten zoals het recht op privacy en vrijheid van beweging; 
2. Onrechtmatige en disproportionele beperking van burgerlijke vrijheden bij collectieve 
maatregelen; 
3. Mogelijke discriminatie van bepaalde groepen en individuen in de samenleving; 
4. Onvoldoende aandacht voor de kwetsbaarheid van individuen en groepen in de samenleving; 
5. Gebrek aan transparantie en verantwoording over het proces van collectieve maatregelen; 
6. Onvoldoende betrokkenheid van individuen en groepen bij het vormgeven van de maatregelen; 
7. Geen mogelijkheid tot het indienen van bezwaar en het voeren van juridische procedures tegen 
collectieve maatregelen; 
8. Onvoldoende bescherming en ondersteuning voor individuen en groepen die nadelig getroffen 
worden door de maatregelen; 
9. Mogelijke schending van de Europese verdragen en internationale verdragen die de bescherming 
van grondrechten waarborgen; 
10. Geen garantie dat collectieve maatregelen effectief zijn om de verspreiding van infectieziekten te 
voorkomen of in te dammen. 
 
Naar aanleiding van het bovenstaande krijgt het lid van de FVD-fractie graag een reactie op de volgende 
vragen: 
 
Vraag H1 
Hoe gaat de regering overleggen met individuen en betrokken groepen bij het formuleren van collectieve 
maatregelen? 
 
88 / 121
