Welke lessen trekt de regering hieruit met betrekking tot de andere doelen van de Wpg, zoals het 
bevorderen van de volksgezondheid en van gelijke kansen op gezondheid, door collectieve interventies 
gericht op gezondheidsbescherming? 
De verschillen in gezondheid tussen bevolkingsgroepen is een bekend gegeven waarmee ook bij 
gezondheidsbevordering rekening wordt gehouden. Mensen met een lager opleidingsniveau leven 
gemiddeld ruim vier jaar korter en krijgen bovendien ruim veertien jaar eerder te maken met een 
9
slechter ervaren gezondheid dan hoger opgeleiden. We weten dat voor het verminderen van 
gezondheidsachterstanden meer nodig is dan alleen de inzet op gezondheid. Achterliggende problematiek 
zoals bestaansonzekerheid, armoede en kansenongelijkheid spelen een rol. In het Gezond en Actief 
Leven Akkoord is het verminderen van gezondheidsachterstanden dan ook een dwarsdoorsnijdend doel 
waar het ministerie van VWS, gemeenten en zorgverzekeraars zich aan hebben gecommitteerd. Als het 
gaat om collectieve interventies gericht op gezondheidsbescherming wordt bijvoorbeeld bij 
vaccinatieprogramma’s speciaal aandacht besteed aan het verhogen van het bereik onder verschillende 
groepen. Zo hebben we tijdens de coronacrisis ervaring opgedaan met het beter kunnen bereiken van 
specifieke doelgroepen die met de meer massa-mediale communicatiemiddelen niet of niet goed worden 
bereikt. Hierbij is te denken aan inzet van maatschappelijke steunzenders en intermediairs die in de 
haarvaten van onze samenleving opereren. Voorbeelden van dergelijke intermediairs zijn Stichting Lezen 
en Schrijven, Pharos en Inclusia. In samenwerking met de laatstgenoemde organisatie hebben we 
bijvoorbeeld voorlichtingsbijeenkomsten georganiseerd met en voor mensen met niet-Westerse 
achtergrond. Met als doel hun vragen te kunnen beantwoorden en hen voor te lichten over het belang 
van een aantal van de coronamaatregelen. 
Tijdens de deskundigenbijeenkomst werd in relatie tot pandemiebestrijding ten aanzien van 
uiteenlopende onderdelen − preventie, epidemiologisch inzicht, het meten van effecten van maatregelen 
en de impact van de maatregelen op de bevolking − het ongenoegen uitgesproken over de 
(on)mogelijkheid om de noodzakelijke data te kunnen uitwisselen. Dat geldt zowel voor de landen in 
Europa ten opzichte van landen buiten Europa, als binnen Europa. Daarbij werd opgemerkt dat Nederland 
mogelijk een strenger regime hanteert dan de andere landen waarin dezelfde Algemene verordening 
gegevensbescherming (hierna: AVG) van toepassing is. Om pandemisch paraat te zijn en de effecten van 
mogelijk maatregelen te monitoren zijn goede data en de mogelijkheid om deze uit te wisselen voor 
fundamenteel onderzoek, onontbeerlijk. Wat gaat de regering doen om met name het hiervoor benodigde 
secundair datagebruik in Nederland en tussen landen en onderzoeksinstituten te bevorderen? 
Ik ben het met deze leden eens dat (internationale) gegevensuitwisseling voor monitoring en 
wetenschappelijk onderzoek van groot belang is bij de bestrijding van (toekomstige) pandemieën en ook 
voor de reguliere infectieziektebestrijding. Ik ben voornemens om dit thema nader te verkennen in de 
derde tranche wijziging Wpg. Grondslagen voor internationale gegevensuitwisseling lijken thans namelijk 
onvoldoende verwerkt te zijn in de Wpg. Hier zal een nadere analyse op plaatsvinden en waar nodig 
zullen bestaande grondslagen worden verbeterd of nieuwe grondslagen voor het uitwisselen van de 
noodzakelijke gegevens worden toegevoegd. Daarnaast zijn er op mondiaal en EU-niveau allerlei 
ontwikkelingen die tot veranderingen in internationale regels en afspraken kunnen leiden, ook op het 
gebied van internationale gegevensuitwisseling. Deze ontwikkelingen kunnen mogelijk leiden tot 
aanpassing van Nederlandse wet- en regelgeving, waaronder de Wpg. Voorbeelden hiervan zijn de 
herziening International Health Regulations (IHR, 2005), de Verordening European Health Data Space 
(EHDS) en de Verordening 2022/2371 inzake ernstige grensoverschrijdende gezondheidsbedreigingen die 
10
op 26 december 2022 is vastgesteld. Met betrekking tot het uitwisselen van gegevens tussen 
onderzoeksinstituten voor secundair datagebruik merk ik op dat ik op 13 april 2023 de beleidsvisie 
11
secundair datagebruik aan de Tweede Kamer heb gezonden . In deze beleidsvisie beschrijf ik mijn 
strategie en activiteiten om de belemmeringen bij noodzakelijke gegevensuitwisselingen bij 
gezondheidsonderzoek weg te nemen. 
Mevrouw Koopmans (hoogleraar virologie, Erasmus MC) gaf tijdens de bijeenkomst aan dat de kans op 
een grootschalige verspreiding van een ernstige infectieziekte zoals de vogelgriep, de afgelopen jaren 
sterk is toegenomen en dat het dichtbevolkte Nederland hier uitermate kwetsbaar voor is. Daarbij deelde 
mevrouw Koopmans tevens mede dat de vogelgriep indien overgedragen op mensen met name ook 
kinderen ernstig ziek maakt. Biedt dit wetsvoorstel voldoende waarborgen om bij een pandemische 
 
9
 ‘De Staat van Volksgezondheid en Zorg’, staatvenz.nl.  
10
 Op dezelfde dag traden ook Verordening (EU) 2022/2370 van het Europees Parlement en de Raad van 23 november 
2022 tot wijziging van Verordening (EG) nr. 851/2004 tot oprichting van een Europees Centrum voor ziektepreventie 
en -bestrijding en Verordening 2022/2372 betreffende een kader van maatregelen ter waarborging van de levering 
van in een crisissituatie relevante medische tegenmaatregelen in geval van een noodsituatie op het gebied van de 
volksgezondheid op Unieniveau in werking. 
11
 2023D15828. 
4 / 121
