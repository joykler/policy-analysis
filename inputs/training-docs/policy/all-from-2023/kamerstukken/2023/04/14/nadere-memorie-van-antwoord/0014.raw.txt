epidemie niet het geval. 
 
 
Op dezelfde pagina staat: “Vaccinatiedrang als gevolg van gebruik van de noodbevoegdheid kan echter 
niet van tevoren categorisch worden uitgesloten, met name omdat er geen objectieve maatstaf is voor 
wanneer van drang sprake is.” Kan de regering, juist gelet op het ontbreken van objectieve maatstaven, 
aangeven waarom zij vaccinatiedrang toch niet uitsluit? Kan de regering aangeven waarom een zo 
verstrekkende maatregel, waarbij de lichamelijke integriteit in het geding komt, überhaupt niet wordt 
uitgesloten per ‘noodbevoegdheid’? Kan de regering, indien van een dergelijke maatregel gebruik wordt 
gemaakt, concreet duiden welke kaders en afwegingscriteria worden toegepast en hoe met 
(grond)wettelijke beschermingscriteria voor burgers specifiek zal worden omgegaan? 
 
Voorwaarde voor inzet van de noodbevoegdheid is dat er sprake is van dusdanige spoed dat een 
wetgevingstraject niet kan worden afgewacht. Effecten van vaccinatie op de verspreiding van een ziekte 
vinden veelal juist plaats op de (midden)lange termijn. Maatregelen die zijn gericht op vaccinatie zullen 
dan ook zelden tot nooit aan de voorwaarden voldoen om via de noodbevoegdheid te kunnen worden 
ingezet. Vaccinatiedwang (het verplichten van vaccinatie) wordt door deze voorwaarde in feite 
34
uitgesloten, zoals ook aangegeven in de memorie van antwoord. Hetzelfde geldt voor maatregelen die 
vaccinatiedrang (het aanzetten tot vaccinatie) als doel hebben. Vaccinatiedrang als neveneffect van een 
andere maatregel die wel via de noodbevoegdheid kan worden ingezet, kan echter niet worden 
uitgesloten, omdat er geen objectieve maatstaf is voor wanneer sprake is van drang. Dit betekent 
evenwel niet dat de noodbevoegdheid ingezet kan worden voor maatregelen die drang als doel hebben. 
Indien maatregelen zouden worden overwogen die wél vaccinatiedrang als doel hebben, dan is een 
wetgevingstraject met alle bijbehorende democratische waarborgen de aangewezen route. 
 
Op pagina 39 stelt de regering: “Het kabinet onderzoekt dit jaar of aanvullende 
bevoegdheidsgrondslagen, waaronder bijvoorbeeld een algemeen toegangsbewijs, noodzakelijk en 
proportioneel zijn voor het bestrijden van een mogelijke (dreigende) epidemie van A1-infectieziekten. Dit 
voorjaar zal ik uw Kamer en de Tweede Kamer informeren hoe dit onderzoek wordt vormgegeven. Indien 
wordt voorgesteld om een bevoegdheidsgrondslag voor een algemeen toegangsbewijs te introduceren zal 
in dat kader beoordeeld worden of nader inzichtelijk kan worden gemaakt in welke situaties de inzet van 
een dergelijk toegangsbewijs noodzakelijk wordt geacht. In algemene zin wordt opgemerkt dat deze 
afweging altijd dient te gebeuren aan de hand van de concrete omstandigheden op het moment.” Kan de 
regering aangeven op welke concrete gronden, doelen en kaders aanvullende bevoegdheidsgrondslagen 
overwogen worden? Kan de regering alsnog ingaan op de door TU Delft reeds aangetoonde ineffectiviteit 
van een dergelijk toegangsbewijs en waarom dit nu tóch nadrukkelijk door het kabinet overwogen wordt? 
 
Ik deel niet het standpunt van deze leden dat het rapport van de TU Delft heeft aangetoond dat een 
toegangsbewijs ineffectief is. Het kabinet zal nader onderzoeken of aanvullende specifieke 
bevoegdheidsgrondslagen, waaronder een grondslag voor een (vorm van een) toegangsbewijs, 
noodzakelijk en proportioneel zijn voor het bestrijden van een mogelijke (dreigende) epidemie van 
infectieziekten behorend tot groep A1. Na afronding van dit onderzoek zal worden bezien of de 
uitkomsten aanleiding geven tot een wijziging van de Wpg, en zo ja, in welke tranche van de 
voorgenomen wijzigingen van de Wpg deze wijziging(en) meegenomen kunnen worden. In de volgende 
verzamelbrief over covid-19 wordt u nader geïnformeerd over dit traject. Ik kan daarom nu, en in de 
volgende verzamelbrief over covid-19, nog niet ingaan op concrete gronden, doelen en kaders. 
 
Op pagina 40 van de memorie van antwoord staat: “Voor het daadwerkelijk aanwijzen van een 
infectieziekte als een A1-infectieziekte is een advies van experts noodzakelijk. De experts zullen de 
infectieziekte beoordelen aan de hand van een aantal indicatoren. Omdat elke situatie anders is kan de 
daadwerkelijke afweging pas op het moment zelf gedaan worden, dus onderstaande omschrijving is niet 
uitputtend.” Kan de regering verduidelijken hoe bepaald wordt welke experts dit mogen bepalen? Kan de 
regering aangeven welke indicatoren nu concreet in beeld zijn? Kan de regering aangeven wie op het 
betreffend moment de indicatoren aanwijst en op basis van welke criteria? 
 
De experts die samenkomen in het OMT bepalen zelf welke aspecten zij voor hun advies over de indeling 
van een bepaald pathogeen van belang vinden. De indicatoren die nu concreet in beeld zijn hangen 
samen met de vraag hoeveel gezondheidsschade een infectieziekte kan veroorzaken, zoals immuniteit in 
de bevolking, de manier van verspreiding en het ziekteverwekkend vermogen. 
 
Over de inreismaatregelen wordt op pagina 41 opgemerkt dat zodra vaccins of bijvoorbeeld NAAT- of 
antigeentesten beschikbaar zijn, het kabinet door middel van voorliggend juridisch kader maatregelen 
kan treffen waarvan het vragen van een testbewijs (eventueel met een uitzondering hierop voor 
 
34
 Kamerstukken I 2022/23, 36 194, F, p. 38. 
14 / 121
