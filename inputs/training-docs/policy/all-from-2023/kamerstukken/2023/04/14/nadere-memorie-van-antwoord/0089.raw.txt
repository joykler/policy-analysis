De regering laat zich bij het nemen van collectieve maatregelen via de formele adviseringsstructuur 
breed adviseren, niet alleen door het OMT en de GR, maar ook door het MIT, de uitvoerende organisaties 
en de planbureaus. Daarnaast voeren de ministeries gesprekken met hun partners in de maatschappij, zo 
heeft het ministerie van VWS overleg met de ziekenhuizen en de partners in de langdurige zorg, het 
ministerie van SZW met werkgevers en werknemers en ministerie van EZK met diverse economische 
sectoren. Daarbij worden in verschillende fasen ook beide Kamers betrokken om het besluit democratisch 
legitiem te laten zijn. Hierbij wordt het gebruikelijk democratische proces doorlopen. Daarin speelt de 
volksvertegenwoordiging als medewetgever een essentiÃ«le rol. Ook via de discussie in de pers en via 
ongevraagde advisering van betrokken experts en burgers komen kennis en inzicht in de gevolgen van 
beslissingen op tafel. 
 
Vraag H2 
Hoe gaat er een duidelijk en openbaar proces komen voor het nemen van collectieve maatregelen? 
 
Indien het kabinet voornemens is om maatregelen te treffen, te verlengen, of op te heffen, dient 
daarvoor de procedure te worden gevolgd zoals die in dit wetsvoorstel is opgenomen (paragraaf 8.1.). 
Deze procedure waarborgt dat er een duidelijk proces is, waarbij zogenaamde maatregelenregelingen via 
een voorhangprocedure openbaar worden, nadat de ministerraad hiermee heeft ingestemd. Alleen in 
spoedeisende situaties is de bijzondere procedure (nahang) mogelijk. Daarnaast waarborgen de 
voorgestelde procedurevoorschriften dat het parlement op diverse momenten betrokken wordt bij de 
(voorgenomen) besluitvorming. 
 
Vraag H3 
Op welke wijze gaat de regering een toetsingskader ontwikkelen voor de proportionaliteit en subsidiariteit 
van collectieve maatregelen? 
 
Onderdeel van deze procedure is uiteraard de afweging of de maatregelen noodzakelijk en proportioneel 
zijn. Het kader voor deze afweging is opgenomen in artikel 58b van dit wetsvoorstel. Hieruit volgt dat de 
infectieziekte een dusdanig ernstige bedreiging is van de volksgezondheid dat 1) afwending van die 
dreiging noodzakelijk is, 2) dat de toepassing van de bevoegdheden gezien de aard van de infectieziekte 
daadwerkelijk geschikt is voor de afwending van de dreiging, 3) dat de gevolgen voor de vrije uitoefening 
van grondrechten en het maatschappelijk welzijn, waaronder ten minste de sociale, financieel-
economische, maatschappelijke en andere gezondheidsbelangen, zo beperkt mogelijk zijn en tevens in 
redelijke verhouding staan tot de gevolgen die zouden intreden indien de bevoegdheden niet worden 
toegepast, en dat er ten slotte 4) geen alternatieven beschikbaar zijn waarmee hetzelfde doel kan 
worden bereikt en die minder ingrijpend zouden zijn voor de vrije uitoefening van grondrechten en het 
maatschappelijk welzijn. 
 
Vraag H4 
Op welke wijze wordt er inzichtelijk gemaakt welke alternatieven er overwogen zijn bij het nemen van 
collectieve maatregelen? 
 
Om de afweging zoals beschreven in het vorige antwoord te kunnen maken, wordt advies ingewonnen 
van het RIVM / OMT, MIT en uitvoeringspartners om te komen tot een afgewogen besluit, waarbij alle 
belangen zo goed mogelijk gewogen worden. Het RIVM/OMT adviseert over de medisch-epidemiologische 
ontwikkelingen en de epidemiologische effecten van een A1-infectieziekte. Het MIT adviseert over de 
sociaal-maatschappelijke en economische gevolgen. Beide adviesorganen nemen daarbij de meest 
actuele stand van de wetenschap mee. Daarnaast ontvangt het kabinet advies over de uitvoerbaarheid 
van voorgenomen maatregelen door partijen die belast zijn met de uitvoering en handhaving. Een 
afweging van deze adviezen, kennis en belangen moet leiden tot een besluit dat recht doet aan het 
algemeen belang. In de adviezen en in de besluitvorming is aandacht voor de impact van de 
maatregelen.  
 
De adviezen worden zo spoedig mogelijk met het parlement gedeeld. Bij recente inzet van de nationale 
crisisstructuur heeft het kabinet ervoor gekozen de in de MCCb besproken besluitvormingssheets, voor 
129
zover daar geen zwaarwegende belangen in de weg staan, openbaar te maken. In deze 
besluitvormingsstukken worden ook de overwogen alternatieven weergegeven. 
 
Vraag H5 
 
129
 Hierbij is onder meer te denken aan derden belang, het belang van de staat, de persoonlijke levenssfeer en de 
internationale betrekkingen. 
89 / 121
