toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen. 
 
Vraag F12 
Hoe kunnen het publiek en belanghebbenden beter betrokken worden bij het besluitvormingsproces? 
 
Ik zie hiervoor een belangrijke rol voor het parlement. De democratische besluitvorming is in Nederland 
immers zo ingericht dat het parlement het volk vertegenwoordigt. Onderhavig wetsvoorstel bevat diverse 
bepalingen die voorzien in een zware parlementaire betrokkenheid. 
 
Vraag F13 
Hoe zouden politieke partijen tegenspraak kunnen organiseren binnen hun eigen organisatie? 
 
In algemene zin merk ik op dat organisaties, waaronder politieke partijen, over hun eigen structuur en 
werkwijze gaan, waaronder het desgewenst zelf organiseren van tegenspraak. Hoewel ik het van belang 
vind dat eenieder vrijelijk zijn mening kan geven, zeker in een politieke partij, is het niet aan mij om te 
treden in de organisatie van (politieke) organisaties. Onderhavig wetsvoorstel ziet daar ook niet op.  
 
Dat neemt niet weg dat ik politieke partijen goed in staat acht om zelf een open debat binnen hun partij 
te stimuleren en faciliteren. 
 
Vraag F14 
Hoe kunnen nieuwe technologieën worden ingezet om meer verschillende meningen te verzamelen? 
 
Indien er een A1-infectieziekte wordt aangewezen kan op dat moment worden bezien of op dat moment 
beschikbare technologie behulpzaam kan zijn bij het verzamelen van de noodzakelijke gegevens om 
besluiten te kunnen nemen. 
 
Vraag F15 
Hoe kan worden voorkomen dat de druk van politieke kortetermijndoelstellingen de besluitvorming 
beïnvloedt? 
 
Zoals aangegeven in het antwoord op vraag F10 wordt bij het nemen van maatregen, mede gelet op het 
zorgvuldigheidsbeginsel, artikel 3:2 en 3:4 van de Awb en de toets van artikel 58b van het wetsvoorstel, 
advies ingewonnen bij experts. Van experts mag verwacht worden dat ze op de hoogte zijn van de meest 
actuele inzichten in hun vakgebied en dit in hun advisering betrekken. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT), parallel 
om advies gevraagd over mogelijk te nemen maatregelen. Het RIVM kan op eigen initiatief of op verzoek 
van het ministerie van VWS een OMT bij elkaar roepen om hierover te adviseren. Op sociaal-
maatschappelijk en economische impact wordt geadviseerd door het MIT. De verplichte advisering van 
het MIT is specifiek geborgd in artikel 2, tweede lid, van het Instellingsbesluit van MIT. Hierdoor wordt op 
een breed pallet aan belangen advies gevraagd op basis waarvan het kabinet afgewogen besluiten 
kunnen nemen. De door het kabinet gemaakte afwegingen dienen gemotiveerd te worden in de 
toelichting bij de betreffende regeling. Daarbij vindt parlementaire controle plaats. Ook de rechterlijke 
macht kan, na een daartoe strekkende vordering, een oordeel vellen over de rechtmatigheid van de 
vastgestelde maatregelen. 
 
Vraag F16 
Op welke manier kan meer open debat worden georganiseerd binnen politieke organisaties, en tussen 
deze en externe organisaties? 
 
Zoals aangegeven in het antwoord op vraag F13, merk ik in algemene zin op dat organisaties, waaronder 
politieke partijen, over hun eigen structuur en werkwijze gaan, waaronder het desgewenst zelf 
organiseren van tegenspraak. Hoewel ik het van belang vind dat eenieder vrijelijk zijn mening kan geven, 
zeker in een politieke partij, is het niet aan mij om te treden in de organisatie van (politieke) 
organisaties. Onderhavig wetsvoorstel ziet daar ook niet op.  
 
84 / 121
