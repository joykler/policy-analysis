Indien blijkt dat het noodzakelijk is om maatregelen te treffen maar die maatregelen tevens ongewenste 
gevolgen met zich brengen, zal van geval tot geval worden bezien op welke wijze deze ongewenste 
gevolgen kunnen worden voorkomen dan wel beperkt. 
 
Vraag H11 
In hoeverre zal er voldoende aandacht zijn voor de kwetsbaarheid van individuen en groepen bij het 
nemen van collectieve maatregelen? 
 
Deze aspecten worden meegenomen in de belangenafweging, zoals ook omschreven in het antwoord op 
vragen H3 en H4. 
 
Vraag H12 
Hoe gaat de regering de mogelijke schending van Europese verdragen en internationale verdragen 
voorkomen? 
 
Het kabinet is bij de besluitvorming gebonden aan het internationale, Europese en nationale juridisch 
kader. Er kunnen geen besluiten worden genomen die ingaan tegen dit kader. 
 
Vraag H13 
Wat is de procedure voor het opheffen van collectieve maatregelen als deze niet meer nodig zijn? 
 
Kort gezegd vervallen maatregelen in beginsel op de daarvoor vastgestelde vervaldatum zoals bepaald in 
de ministeriële regeling. Daarbij geldt voor ingrijpende maatregelen een wettelijk bepaalde vervaltermijn 
als bedoeld in artikel 58cb. 
 
Uit het afwegingskader van artikel 58b volgt verder dat bij het nemen van maatregelen zal moeten 
worden beoordeeld of een maatregel noodzakelijk en proportioneel is voor de bestrijding van de epidemie 
van de betreffende A1-infectieziekte. Uit deze bepaling volgt ook dat de ministeriële regeling waarin de 
maatregelen zijn vastgesteld, wordt aangepast of ingetrokken als de noodzaak van een maatregel gezien 
de wetenschappelijke inzichten of de actuele stand van een ziekteverwekker is vervallen of als de 
maatregel niet langer proportioneel wordt geacht. In artikel 58c, vierde lid, is dat ook geëxpliciteerd. 
Wijziging of opheffing van geldende maatregelen geschiedt bij regeling van de ministers van VWS en 
BZK, in overeenstemming met de minister die het mede aangaat en in overeenstemming met het 
gevoelen van de ministerraad (artikel 58c, eerste lid). 
 
Maatregelen worden verder (van rechtswege) beëindigd wanneer de aanwijzing van de A1-infectieziekte 
eindigt of als de bevoegdheidsgrondslagen op grond waarvan de maatregelen zijn genomen, buiten 
werking zijn gesteld. Immers, in dat geval vervalt de rechtsgrondslag voor de betreffende maatregelen 
(van rechtswege). 
 
Vraag H14 
Hoe zal de regering omgaan met gevallen waarbij individuele rechten en de gezondheid van de 
samenleving met elkaar conflicteren? 
 
Het is goed denkbaar dat bij de bestrijding van een epidemie verschillende rechten met elkaar botsen. 
Deze botsende rechten worden meegenomen in belangenafweging die gemaakt wordt op het moment dat 
maatregelen worden overwogen. Op deze belangenafweging is uitgebreid ingegaan op de antwoorden op 
vragen H3 en H4. 
 
Vraag H15 
Wat is de rol van actuele wetenschappelijke inzichten bij het nemen van collectieve maatregelen? 
 
Bij de besluitvorming tijdens een uitbraak van een infectieziekte wordt op verschillende manieren 
gebruikt gemaakt van wetenschappelijke inzichten. Ten eerste laat de overheid zich adviseren door het 
OMT, MIT en de GR. Deze organisaties zijn op de hoogte van de laatste stand van zaken van zaken wat 
betreft wetenschappelijke inzichten. Daarnaast laat de overheid onderzoek uitvoeren door het RIVM en 
tenslotte stelt de overheid financiering ter beschikking voor onderzoek door derden. De uitkomsten van 
deze onderzoeken worden voor zover relevant betrokken bij het de besluitvorming omtrent het treffen, 
opschalen of afschalen van collectieve maatregelen. 
 
Vraag H16 
91 / 121
