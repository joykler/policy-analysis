Voorgenomen collectieve maatregelen dienen te worden getoetst aan de criteria van artikel 58b 
(noodzaak, geschiktheid, proportionaliteit en subsidiariteit) van het wetsvoorstel. De beoordeling van 
deze voorwaarden doet het kabinet mede op basis van adviezen van experts. In de bestrijding van A1-
infectieziekten wordt als volgt advies gevraagd aan de verschillende instanties. Het RIVM monitort de 
infectieziekte en geeft aan wanneer actie nodig is. Op basis van dit signaal wordt vanuit het ministerie 
van VWS, het RIVM, de uitvoeringspartners, en vanuit het ministerie van Sociale Zaken en 
Werkgelegenheid (hierna: SZW) een adviescommissie die adviseert over sociaal-maatschappelijke en 
economische impact (het MIT), parallel om advies gevraagd over mogelijk te nemen maatregelen. Het 
RIVM kan op eigen initiatief of op verzoek van het ministerie van VWS een OMT bij elkaar roepen om 
hierover te adviseren. Het OMT wordt om advies gevraagd over de epidemiologische noodzaak en de 
effectiviteit van maatregelen en het MIT, parallel aan het OMT, over de sociaal-maatschappelijke en 
economische impact. De toets aan artikel 58b van het wetsvoorstel zal worden gedaan door het kabinet 
bij de besluitvorming over in te zetten collectieve maatregelen. Indien van toepassing worden hierbij  ook 
de privacyaspecten van burgers meegenomen. 
  
In het wetsvoorstel zijn diverse bevoegdheidsgrondslagen opgenomen op basis waarvan maatregelen 
getroffen kunnen worden. Bij veel maatregelen is het niet noodzakelijk om persoonsgegevens te 
verwerken. Indien quarantainemaatregelen moeten worden ingezet, is dit wel het geval. In het 
wetsvoorstel is daarom een grondslag voor gegevensverwerking opgenomen (artikel 58v). In dit artikel is 
opgenomen dat de minister bevoegd is tot verwerking van de gegevens van een persoon die in verplichte 
thuisquarantaine moet (artikelen 58u, 58w juncto 58r). In de ministeriële regeling waarin de 
bevoegdheidsgrondslag voor de thuisquarantaine wordt toegepast, zal worden geregeld welke 
persoonsgegevens precies worden verwerkt. Hierbij wordt de privacywetgeving, die het kader biedt voor 
juridische bescherming en dataveiligheid (de AVG en de UAVG), in acht genomen. Voor de inzichtelijkheid 
van gegevensverwerving en -verwerking en de procedure en termijn van vernietiging bieden de AVG en 
de UAVG het wettelijk kader. 
 
Kan de regering uiteenzetten in hoeverre de economische gevolgen van collectieve maatregelen 
gemonitord en beoordeeld worden door de regering en in hoeverre daarbij ook rekening wordt gehouden 
met specifieke sectoren zoals het MKB? Kan de regering tevens aangeven of inzet van zulke collectieve 
maatregelen een grondslag biedt voor financiële compensatie van door maatregelen getroffen sectoren 
en individuen en in hoeverre hiermee (vooraf) rekening dient te worden gehouden? 
 
Met betrekking tot monitoring en beoordeling van maatregelen heeft de minister van SZW het MIT 
opgericht om de sociaal-maatschappelijke en economische impact van eventuele maatregelen te 
beoordelen en het kabinet hierover te adviseren. Het MIT zal daarbij kijken naar de maatschappelijke en 
economische impact in brede zin, waaronder de gevolgen voor specifieke sectoren en het mkb. 
 
Met betrekking tot financiële compensatie voor het treffen van maatregelen geldt het volgende. Mocht 
het virus weer opleven, dan wil het kabinet de samenleving zoveel mogelijk openhouden en is de inzet 
primair gericht op preventie. Alleen bij volledige en langdurige sluiting – waarbij exceptioneel veel van 
sectoren wordt gevraagd – zal er sprake zijn van gerichte en bij voorkeur sectorale steun, met het oog op 
de nadelen van generieke steun. In andere situaties het zaak is de coronaseizoenen te verwerken in het 
ondernemersrisico. 
 
Op basis van het onderzoek ‘Gerichte coronasteun, een verkenning van de mogelijkheden’ dat door SEO 
economisch onderzoek en AnderssonElffersFelix is uitgevoerd concludeert het kabinet dat het niet 
mogelijk is om coronasteun op grote schaal op sectorniveau af te bakenen op een manier die juridisch 
43
haalbaar en uitvoerbaar is. De enige resterende manier om bij volledige en langdurige sluiting op grote 
44
schaal gerichte steun te verlenen is via de parameters van een regeling, zoals de omzetverliesdrempel. 
Aangezien aard en omvang van een volgende A1-infectieziekte, alsmede de maatschappelijke en 
economische context van dat moment niet bekend zijn, kan er op voorhand geen uitspraak worden 
gedaan of en zo ja hoe eventuele compensatie van economische schade als gevolg van maatregelen 
plaatsvindt.  
 
De leden van de PVV-fractie vernemen graag of en op welke wijze de gevolgen voor het onderwijs, de 
werkgelegenheid, de gezondheid en het welzijn van de burgers bij collectieve maatregelen worden 
gemeten en getoetst. 
 
Het kabinet streeft ernaar dergelijke aspecten altijd zo volledig en objectief mogelijk mee te wegen en te 
toetsen. De ervaring leert echter dat de benodigde informatie niet altijd voorhanden is. Het MIT heeft 
zich daarom voorgenomen om op basis van de beschikbare kennis en ervaring factsheets op te stellen 
 
43
 Kamerstukken II 2022/23, 35 420, nr. 520. 
44
 Kamerstukken II 2022/23, 35 420, CH. 
21 / 1
