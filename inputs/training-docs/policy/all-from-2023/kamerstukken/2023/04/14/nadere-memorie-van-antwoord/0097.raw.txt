grensoverschrijdende gezondheidsbedreigingen, waaronder ook infectieziekten. Wanneer er zich 
specifieke casussen voordoen, dan wordt hierover via een systeem van vroegsignalering (Early Warning 
System) bij ECDC en/ of WHO genotifieerd, waarbij alle aangesloten lidstaten worden geïnformeerd. Ook 
bij een toekomstige (dreigende) pandemie ligt het voor de hand om intensief samen te werken met 
(omringende)landen en waar mogelijk bestrijdingsmaatregelen af te stemmen en te uniformeren. 
 
De Europese Commissie heeft tijdens de covid-19-pandemie een grotere rol in de crisiscoördinatie van de 
pandemie gekregen. Onder meer op het vlak van de gezamenlijke aankoop van vaccins, maar 
bijvoorbeeld ook rondom het Digitaal Corona Certificaat, waarmee het verkeer van personen binnen de 
Europese Unie (deels) gefaciliteerd werd voor EU-onderdanen. Eind 2020 presenteerde de Europese 
Commissie als onderdeel van de zogenaamde EU Gezondheidsunie een uitgebreid pakket aan wetgeving 
en instrumenten. Hiermee is de samenwerking rondom ernstige grensoverschrijdende 
gezondheidsbedreigingen versterkt, een noodkader voor coördinatie rondom de aankoop en inzet van 
medische tegenmaatregelen vastgesteld en tevens het crisisinstrumentarium van het Europees Centrum 
voor Ziektepreventie en -Bestrijding (ECDC) en dat van het Europees geneesmiddelenbureau (EMA) 
135
versterkt. Ten slotte is de EU-autoriteit voor paraatheid en response inzake noodsituaties op 
136
gezondheidsgebied (HERA) opgericht. De besluitvorming hierover is inmiddels afgerond. Daarmee is de 
rol van de complementaire en coördinerende rol van de EU uitgebreid en ook een factor van betekenis 
geworden waar lidstaten rekening mee moeten houden bij hun nationale beleid rondom pandemische 
paraatheid en – in bredere zin – bij het bestrijden van ernstige gezondheidsbedreigingen. Ook op 
mondiaal niveau zijn er lopende initiatieven om de paraatheid en respons tegen internationale 
gezondheidsbedreigingen te versterken. Het gaat hierbij met name om de herziening van de 
Internationale Gezondheidsregeling (IHR, 2005) die momenteel de basis vormt voor surveillance, 
137
coördinatie en afstemming rondom mondiale gezondheidscrises. Daarnaast wordt door de lidstaten van 
de WHO onderhandeld over een mondiaal pandemieverdrag, waarmee multilaterale samenwerking wordt 
bevorderd en instrumenten worden ontwikkeld voor een gezamenlijke en effectievere respons bij een 
138
toekomstige pandemie. Tot slot worden er ook in andere verbanden initiatieven opgestart, onder meer 
in het kader van de G7, G20 en de Wereldbank. 
 
Vraag I20 
Wat zijn de belangrijkste lessen uit eerdere crises en hoe worden deze in de praktijk gebracht tijdens de 
volgende crisis? 
 
De afgelopen maanden heeft het kabinet verschillende brieven met uw Kamer gedeeld die betrekking 
hebben op ‘lessen uit de coronatijd’, waaronder de brieven over de lange termijn aanpak van het 
coronavirus, de kabinetsreacties op de eerste twee deelrapporten van de OVV, en de brieven over 
139
beleidsprogramma pandemische paraatheid. De inhoud van deze brieven is gebaseerd op lessen die 
zijn aangedragen in onder andere adviezen aan het kabinet van wetenschappelijke organisaties, zoals de 
OVV, WRR/KNAW en SCP/RvS, gesprekken met burgers, gemeenten en belangenorganisaties, en de 
doorlopende metingen onder de bevolking naar gedrag, draagvlak en welbevinden door de RIVM 
Gedragsunit.  
 
Belangrijke lessen die daaruit volgen en waar het kabinet oog voor zal hebben bij een volgende crisis zijn 
onder andere: meer oog voor sociaal-maatschappelijke en economische gevolgen en aandacht voor 
communicatie en gedragsinzichten. Waar mogelijk is al opvolging gegeven aan deze lessen. Zo heeft de 
advisering over het coronabeleid vanuit verschillende invalshoeken (epidemiologisch, maatschappelijk) 
een meer gelijkwaardige positie gekregen door de oprichting van het MIT. Ook zal het Nationaal 
Kernteam Crisiscommunicatie in de communicatieaanpak meer aandacht hebben voor de mogelijke lange 
duur van een crisis, het gebruik van desinformatie, maatschappelijke onzekerheden, onrust en 
polarisatie. Het kabinet heeft de verschillende onderzoeken en evaluaties van de aanpak van de 
coronacrisis gebundeld in een publiek toegankelijke (domeinoverstijgende) database, om lessen te 
140
kunnen trekken en om beter voorbereid te zijn op een nieuwe crisis. In deze database kan ook per 
departement gezocht worden naar onderzoeken. Naast de kabinetsbrede lessen, heeft elk departement 
 
135
 Zie: Verordening (EU) 2022/2371/EU (PbEU L314/26, d.d. 06/12/22); Verordening (EU) 2022/2371/EU (PbEU 
L314/64, d.d. 06/12/22); Verordening (EU) 2022/2370/EU (PbEU L314/1, d.d. 06/12/22); Verordening (EU) 2022/123 
(PbEU L20/I, d.d. 31/01/21). 
136
 Verordening (EU) 2021/6712 (PbEU C393 I/3, 29/09/21). 
137
 ‘Working Group on Amendments to the International Health Regulations (2005)’, apps.who.int/gb/wgihr/. 
138
 ‘Intergovernmental Negotiating Body (INB)’, inb.who.int. 
139
 Kamerstukken II 2021/22, 25 295, nr. 1834; Kamerstukken II 2021/22, 25 295, nr. 1883 en Kamerstukken II 
2022/23, 25 295, nr. 1959; Kamerstukken II 2021/22, 25 295, nr. 1827 en 1999; Kamerstukken II 2021/22, 25 295, 
nr. 1836 en 1964. 
140
 Zie lerenvandecoronacrisis.nl. 
97 / 121
