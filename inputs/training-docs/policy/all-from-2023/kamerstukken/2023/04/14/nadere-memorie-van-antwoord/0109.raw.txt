Vraag J46 
Hoe reageert de regering op zorgen dat het negeren van Ct-waarden zou kunnen leiden tot een verlies 
van het vertrouwen van het publiek in pandemiegerelateerde besluitvorming of tot een aantasting van 
het vertrouwen in overheidsinstellingen? 
 
Ik hecht eraan om te benadrukken dat het voor het maken van goed beleid belangrijk is om te 
vertrouwen op de (ontwikkeling van) betrouwbare kennis die we op dat moment beschikbaar hebben. 
Suggesties die zijn gebaseerd op onjuiste aannames of onvoldoende bewezen en studies zijn geen goede 
basis voor het nemen van maatregelen en schaden het vertrouwen van het publiek in beleid. Daarom is 
het goed om te beseffen dat de ct-waarde geen absolute waarde is en als zodanig bruikbaar zou zijn voor 
het nemen van maatregelen in het kader van de pandemiebestrijding. 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus en de effectiviteit van de maatregelen. De onderbouwing van het testbeleid, de relevantie van 
ct-waarden en het gebruik van PCR-testen vond zijn basis dus in de (openbare) adviezen van het OMT en 
onderliggende wetenschappelijke studies. Dat is essentieel voor het voor vertrouwen in overheid en 
beleid. 
 
Vraag J47 
Kan de regering enige technische of wetenschappelijke vooruitgang met betrekking tot de Ct-
waardeanalyse toelichten waardoor deze in de toekomst beter toepasbaar of relevanter zou kunnen 
worden voor de besluitvorming over een pandemie? 
 
De PCR analyse methode valt onder de moleculaire diagnostiek. Al decennia lang wordt de PCR analyse 
ingezet voor een breed scala aan medische vraagstellingen. Bijvoorbeeld bij het bepalen van de 
behandeling van kwaadaardige aandoeningen. Hierin wordt nog steeds een enorme vooruitgang geboekt. 
Het kan zijn dat er voor een nieuwe pandemie goedkopere op PCR-gebaseerde zelftesten worden 
ontwikkeld die zowel snel als erg nauwkeurig zijn. Deze zijn nu nog erg kostbaar. 
 
Vraag J48 
Kan de regering specifieke maatstaven of indicatoren beschrijven die zij gebruikt om pandemische 
controlebeslissingen te onderbouwen bij gebrek aan Ct-waardegegevens? 
 
De ct-waarde is één van de parameters die een rol spelen in het bepalen van een PCR-uitslag en moet 
worden geïnterpreteerd in relatie tot andere factoren. Op zichzelf is deze parameter dus niet voldoende 
om landelijke maatregelen op te baseren. Dat is anders bij de uiteindelijke uitslag van de PCR analyses. 
Die zijn wel relevant geweest voor het nemen van maatregelen. 
 
Vraag J49 
Hoe probeert de regering mogelijke risico's of negatieve effecten te beperken die samenhangen met het 
negeren van Ct-waarden bij het nemen van pandemische beslissingen? 
 
Zoals toegelicht in het antwoord op vraag J35, zijn ct-waarden geen absolute waarden die op zichzelf 
staand waardevol zijn. De ct-waarde is een relatieve waarde die experts gebruiken bij de beoordeling van 
elke uitslag in hun laboratorium. Tijdens de bestrijding van de covid-19-epidemie werden PCR testen 
alleen geanalyseerd in laboratoria, die hiervoor gekwalificeerd werden bevonden. Om de kwaliteit van de 
SARS-CoV-2 diagnostiek in de laboratoria vervolgens te volgen, verzorgt het RIVM 
kwaliteitsrondzendingen. Hiermee wordt gecontroleerd of de werkwijzen die laboratoria gebruiken, goed 
functioneren. Geen van deze laboratoria heeft ct-waarden genegeerd. De ct-waarde is één van de 
parameters die een rol spelen in het bepalen van een PCR-uitslag en moet worden geïnterpreteerd in 
relatie tot andere factoren. Op zichzelf is deze parameter dus niet voldoende om landelijke maatregelen 
op te baseren. 
 
K - Rechtsbescherming Wpg 
 
Delegatiebevoegdheid en rechtsbescherming 
 
Volgens de artikelen in het wetsvoorstel mag de betrokken minister regels instellen die de grondrechten 
ernstig inperken. Dit soort maatregelen werden al ingezet via de Twm. In de memorie van toelichting bij 
de Twm valt te lezen dat de delegatie en ingrijpende regelgevende bevoegdheid ongebruikelijk en 
109 / 121
