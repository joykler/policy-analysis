ongevraagde advisering van betrokken experts en burgers komen kennis en inzicht in de gevolgen van 
beslissingen op tafel. 
 
Het RIVM monitort de infectieziekte en geeft aan wanneer actie nodig is. Op basis van dit signaal wordt 
vanuit het ministerie van VWS, het RIVM, de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact, parallel om advies 
gevraagd over mogelijk te nemen maatregelen. Het RIVM kan op eigen initiatief of op verzoek van het 
ministerie van VWS een OMT bij elkaar roepen om hierover te adviseren. Op sociaal-maatschappelijk en 
economische impact wordt geadviseerd door het MIT. De verplichte advisering van het MIT is specifiek 
geborgd in artikel 2, tweede lid, van het Instellingsbesluit van MIT. Hierdoor wordt op een breed pallet 
aan belangen advies gevraagd op basis waarvan het kabinet afgewogen besluiten kan nemen. De door 
het kabinet gemaakte afwegingen dienen gemotiveerd te worden in de toelichting bij de betreffende 
regeling. Daarbij vindt parlementaire controle plaats. Ook de rechterlijke macht kan, na een daartoe 
strekkende vordering, een oordeel vellen over de rechtmatigheid van de vastgestelde maatregelen. 
  
Ik heb thans geen vastomlijnde criteria voorhanden om vast te stellen wanneer adequate tegenspraak is 
georganiseerd. Binnen alle overlegstructuren is het aan de voorzitter en het secretariaat om te zorgen 
voor adequate tegenspraak. Voor het OMT, het MIT, de GR en het BAO geldt dat daarin onafhankelijke 
deelnemers zitten zonder hiërarchische verhouding. Dit maakt adequate tegenspraak gemakkelijker. 
Daarnaast is er in de Nederlandse maatschappij veel ongeorganiseerde tegenspraak die via pers en 
parlement, maar ook direct, toegang kan krijgen tot de besluitvormende gremia. 
 
Vraag 33b 
Onderschrijft de regering het belang van verbreding van het begrip ‘expertise’? Zo nee, waarom niet? Zo 
ja, in hoeverre dient dit te leiden tot verbreding van de taakstelling van het Maatschappelijk Impact Team 
(hierna: MIT)? In hoeverre dienen nog andere ‘expertises’ aan het MIT te worden toegevoegd, waarbij te 
denken valt aan filosofische inbreng, inbreng op het gebied van zingeving (waarover leden van andere 
105
fracties al eerder vragen hebben gesteld ), inbreng op het gebied van creativiteit en van andere 
kritische tegendenkers? Voornoemde leden zijn benieuwd naar de reflectie hierop. 
 
Voor een goede en afgewogen besluitvorming over verplichtende collectieve maatregelen dient er een 
brede expertise aanwezig te zijn. Met het OMT en het MIT is medisch-epidemiologische, sociaal-
maatschappelijke en economische expertise geborgd. De leden van het MIT zijn geselecteerd op basis 
van hun brede expertise op maatschappelijk en economisch terrein. Daarnaast kan, indien gewenst, de 
commissie (het MIT) op vaste en op ad hoc basis experts uitnodigen om deel te nemen aan 
vergaderingen. Ook zal vanuit de praktijkkringen, die door het MIT worden opgebouwd, diverse signalen 
worden opgehaald voor de advisering. Daarmee zijn de insteek en werkwijze van het MIT in de ogen van 
het kabinet al zeer breed, en is verdere verbreding niet nodig. 
 
Bevoegdhedenstructuur 
 
Vraag 34 
Kan de regering in een schema of op een andere wijze verhelderen hoe de centrale bevoegdheden, taken 
en verantwoordelijkheden verdeeld zijn bij de bestrijding van een pandemie? Kan zij daarin betrekken 
wat de positie is van de ministerraad of een betrokken onderdeel daarvan, de minister van 
Volksgezondheid, Welzijn en Sport, het RIVM, het OMT, het MIT, de Gezondheidsraad, andere adviseurs 
en de Landelijke Functionaliteit Infectieziektebestrijding? 
 
Besluitvorming over de maatregelen vindt plaats door de ministers van VWS en BZK, in 
overeenstemming met de betrokken bewindspersonen en in overeenstemming met het gevoelen van de 
ministerraad. Ik verwijs deze leden naar het stroomschema ‘Hoofdlijnen besluitvorming A1-infectieziekte’ 
106
dat als bijlage bij de memorie van antwoord aan uw Kamer is gestuurd. 
De Landelijke Functionaliteit Infectieziektebestrijding is momenteel nog niet operationeel en daarom nog 
niet in het besluitvormingsproces opgenomen. 
 
Vraag 35 
Waarom heeft de minister van Volksgezondheid, Welzijn en Sport geen doorzettingsmacht indien bij een 
vogelgriep die op of tussen mensen overdraagbaar is, de vraag zich voordoet of op grond van de publieke 
gezondheid het houden van pluimvee dient te worden beperkt of verboden? 
 
Bij het zoönosenbeleid staat voor zowel de minister van VWS als de minister van LNV de volksgezondheid 
voorop. Elk ministerie heeft een eigen instrumentarium om te voorkomen dat zoönosen van dier op mens 
 
105
 Kamerstukken I 2022/23, 25 295, BQ; toezegging T03499. 
106
 Kamerstukken I 2022/23, 36 194, F, bijlage.  
59 / 121
