Hoe wordt omgegaan met eventuele wijzigingen in de plannen en intenties van internationale 
organisaties (WHO, Verenigde Naties) waarvan de voorgestelde wijzigingen afhankelijk zijn? 
 
Op het moment dat er op WHO niveau overeenstemming is bereikt over een aangepaste IHR en/of 
pandemieverdrag, zal dit conform artikel 7b en artikel 8 van de Rijkswet goedkeuring en bekendmaking 
verdragen via de voorhangprocedure aan het parlement worden voorgelegd. Hierna is Nederland 
gebonden aan deze verdragen en zal – indien van toepassing – ook vertaling moeten plaatsvinden naar 
de Wpg of andere relevante wetgeving. 
 
Vraag E14 
Hoe worden burgers geïnformeerd over de voorgestelde veranderingen in de wetten? 
 
Dit geschiedt via de openbare internetconsulatie. Via deze internetconsultatie krijgen burgers, bedrijven 
en instellingen informatie over wetgeving die in voorbereiding is en kunnen zij suggesties doen om de 
kwaliteit en uitvoerbaarheid van deze voorstellen te verbeteren. 
 
Vraag E15 
Hoe worden deskundigen geïnformeerd en betrokken bij de voorgenomen wijzigingen? 
 
Degenen die direct worden geraakt door een voorgenomen wijziging worden zoveel mogelijk betrokken 
bij het opstellen van de wijziging. Daarnaast worden voorgenomen wijzigingen van wet- en regelgeving 
kenbaar gemaakt via een openbare internetconsultatie. Een ieder krijgt hiermee de mogelijkheid te 
reageren op de voorgestelde wijzigingen. 
 
Vraag E16 
Wat is het tijdschema voor het doorvoeren van deze wijzigingen en hoe realistisch is dit?  
 
In de planningsbrief van 30 maart 2023 heb ik het verdere proces geschetst met betrekking tot de 
126
volgende tranches Wpg. Voor de Tweede tranche is de verwachting dat dit wetsvoorstel voor de zomer 
van 2023 aan de Raad van State kan worden aangeboden. De Derde tranche is voorzien om in 2024 aan 
te bieden aan de Tweede Kamer. 
 
Vraag E17 
Op welke wijze wordt rekening gehouden met mogelijke implicaties van de voorgestelde wijzigingen op 
relevante regelsystemen, zoals dataveiligheid, privacy, et cetera? 
 
Binnen het ministerie is een werkgroep kwaliteit en overzicht ingesteld. Deze werkgroep houdt het 
overzicht over alle lopende en voorgenomen wijzigingen van de Wpg en waarborgt dat de wijzigingen zo 
nodig op elkaar worden afgestemd. Daarbij is ook oog voor de impact van wijzigingen op relevante 
regelsystemen. 
 
Vraag E18 
Hoe wordt de kwaliteit van de communicatie over de voorgestelde wijzigingen gewaarborgd? 
 
Goede, tijdige, eerlijke en duidelijke communicatie bij het bestrijden van een virus is en blijft heel 
belangrijk. Het wetsvoorstel zelf kan bijdragen aan duidelijke communicatie doordat het duidelijk 
beargumenteert wanneer een maatregel mogelijk en passend kan zijn. Mocht het zover komen, is 
vanzelfsprekend meer nodig om die begrijpelijke en duidelijke communicatie vorm te geven. Hier zijn 
verder geen juridische waarborgen voor in te bouwen. Wel kunnen we bouwen op de ervaring die we de 
afgelopen jaren hebben opgedaan. Denk hierbij aan de inzet in de richting van specifieke doelgroepen, 
het gebruik van duidelijk visuals en het inzet van gedragsexpertise. 
 
Vraag E19 
Welke mechanismen worden gebruikt om te monitoren of de wijzigingen effectief zijn en conform de 
updates van de wetgeving en de implementatie daarvan worden uitgevoerd? 
 
Het is pas mogelijk om de effectiviteit van dit wetsvoorstel te beoordelen op het moment dat er sprake is 
van een A1-infectieziekte en het treffen van maatregelen noodzakelijk is bij de bestrijding van die 
infectieziekte. Op het moment dat dat het geval is, is artikel 59y van dit wetvoorstel van belang voor de 
verantwoording en de informatievoorziening. 
 
126
 Kamerstukken II 2022/23, 36 194, nr. 41. 
80 / 121
