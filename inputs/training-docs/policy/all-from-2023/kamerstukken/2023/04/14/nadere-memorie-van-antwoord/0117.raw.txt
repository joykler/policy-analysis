Vraag L3 
Hoe wordt met de gewijzigde Wpg afgedwongen dat het pandemisch advies waar de Staat zich op 
beroept, zowel onafhankelijk van de Staat als onafhankelijk van farmaceutische belangen, afdoende 
wetenschappelijk verantwoord wordt uitgebracht en zich daarbij voldoende blootstelt aan 
wetenschappelijke tegenspraak van buitenaf? 
Het kabinet laat zich daartoe door diverse, onafhankelijke, adviesgremia adviseren. Deze 
onafhankelijkheid wordt door de verschillende gremia ieder op hun eigen manier georganiseerd, door 
wettelijke borging, door schriftelijke verklaringen, door procedures en regels. Hetzelfde geldt voor de 
wetenschappelijke verantwoording, inclusief wetenschappelijke tegenspraak. 
 
Vraag L4 
In hoeverre is het mogelijk om inperkingen op het grondrecht op lichamelijke integriteit te delegeren aan 
een minister, bijvoorbeeld de minister van Volksgezondheid, Welzijn en Sport? 
Artikel 11 van de Grondwet legt het recht op onaantastbaarheid van het lichaam vast, behoudens bij of 
krachtens de wet te stellen beperkingen. Beperkingen kunnen dus volgen uit gedelegeerde regelgeving. 
De minister heeft een absolute bevoegdheid om diep in de levenssfeer van burgers ingrijpende 
maatregelen te treffen. De minister kan maatregelen treffen buiten het parlement om, zij het dat de 
Tweede Kamer een heel korte tijd krijgt om de maatregelen te verwerpen. De kans dat de Tweede Kamer 
niet tijdig zal kunnen reageren, is niet denkbeeldig. Vanuit dat oogpunt legt het lid van de fractie van FVD 
nog graag de volgende vragen voor: 
Vraag L5 
Welk argument verzet zich ertegen om de Tweede Kamer een langere termijn te gunnen? 
 
In artikel 58d, eerste lid, zijn de strikte criteria opgenomen waaraan moet zijn voldoen om de 
noodbevoegdheid toe te passen, te weten: 1) er moet sprake zijn van een ernstige ontwrichting van de 
maatschappij of een directie dreiging daarvan, 2) onverwijld handelen is noodzakelijk en 3) een 
krachtens paragraaf 8 van hoofdstuk V van de Wpg geldende of vast te stellen ministeriÃ«le regeling is 
niet toereikend. 
 
Ik deel niet het standpunt dat maatregelen buiten het parlement om kunnen worden genomen. Beide 
Kamers zijn in alle gevallen betrokken. Voor wat betreft artikel 58d geldt het volgende. 
 
De met toepassing van artikel 58d opgestelde ontwerpregeling wordt 24 uur voorgehangen bij de Tweede 
Kamer, waarbij zij (naast het regulier instrumentarium) een blokkeringsrecht heeft. Als de 
ontwerpregeling niet wordt geblokkeerd, kan de regeling worden vastgesteld en in werking treden. De 
vastgestelde regeling wordt vervolgens nagehangen bij de Eerste en Tweede Kamer, waarbij de Tweede 
Kamer geen blokkeringsrecht heeft. Er kan enkel van deze procedure worden afgeweken als er echt niet 
24 uur kan worden gewacht met vaststelling. In dat geval wordt de vastgestelde regeling volgens de 
gebruikelijk bijzondere procedure (nahang, 58ca) onverwijld nagehangen bij beide Kamers, waarbij de 
Tweede Kamer een blokkeringsrecht heeft. De voorhangprocedure met een termijn van 24 uur is 
171
opgenomen in het wetsvoorstel naar aanleiding van een subamendement van het lid Hijink. 
 
Wat betreft de vraag waarom de Tweede Kamer niet een langere termijn kan worden gegund, ga ik ervan 
uit dat het hier gaat om de voorhang van 24 uur. Zoals hierboven weergegeven staat hieraan in de weg 
dat na de 24 uur ook een nahang van een week volgt. Het uitbreiden van de 24-uurstermijn zou ertoe 
leiden dat totstandbrenging van een noodregeling nog meer tijd vergt, dit kan de bestuurlijke slagkracht 
aantasten. De Tweede Kamer kan bovendien in de nahang ook nog invloed uitoefenen op de vastgestelde 
regeling. Overigens heb ik er in het debat heb ik op gewezen dat als het niet haalbaar is om binnen 24 
uur met voldoende leden samen te komen en over de regeling te besluiten, het subamendement 
betekent dat de regeling vastgesteld wordt en in werking treedt. 
 
Vraag L6 
Het wetsvoorstel geeft de minister ook een noodbevoegdheid, de bevoegdheid om andere maatregelen te 
treffen dan die waarin het wetsvoorstel voorziet. Is het niet gewenst dat juist wanneer de minister die 
 
171
 Kamerstukken II 2022/23, 36 194, nr. 39.  
117 / 121
