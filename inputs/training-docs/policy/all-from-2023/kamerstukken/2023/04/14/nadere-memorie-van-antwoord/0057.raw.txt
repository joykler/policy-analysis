geplaatst zou moeten worden. Het RIVM of OMT is hiermee het adviesorgaan dat dient te beoordelen of 
99
een infectieziekte pandemisch potentieel heeft.  
 
Bij het nemen van maatregelen (sub c, d en e van de vraag) wordt, mede gelet op het 
zorgvuldigheidsbeginsel en de artikelen 3:2 en 3:4 van de Awb en de toets van het voorgestelde artikel 
58b, advies ingewonnen bij experts. Bij het nemen van collectieve maatregelen in de bestrijding van A1-
infectieziekten wordt als volgt advies gevraagd aan verschillende adviesorganen. Het RIVM monitort de 
infectieziekte en geeft aan wanneer actie nodig is. Op basis van dit signaal wordt vanuit het ministerie 
van VWS, het RIVM, de uitvoeringspartners, en vanuit het ministerie van SZW een adviescommissie die 
adviseert over sociaal-maatschappelijke en economische impact, parallel om advies gevraagd over 
mogelijk te nemen maatregelen. Het RIVM kan op eigen initiatief of op verzoek van het ministerie van 
VWS een OMT bij elkaar roepen om hierover te adviseren. De genoemde adviescommissie vanuit het 
ministerie van SZW is voor nu het MIT. De verplichte advisering van het MIT is specifiek geborgd in 
artikel 2, tweede lid, van het Instellingsbesluit van het MIT. 
 
Vraag 31b 
Het is gebruikelijk dat in wetgeving – indien bij toepassing daarvan zich vragen voordoen die een 
deskundige beoordeling door onafhankelijke adviesorganen vereisen – adviesorganen worden 
aangewezen en wordt geregeld op welke wijze die adviesorganen dienen te worden ingeschakeld. Denk 
bijvoorbeeld aan de Commissie voor de milieueffectrapportage, de commissie van deskundigen in de 
100
Erfgoedwet, de wetenschappelijke autoriteit CITES enzovoorts. 
Al eerder vroegen voornoemde leden waarom een regeling over adviesorganen in het wetsvoorstel 
ontbreekt. Daarop heeft de regering nog steeds geen antwoord gegeven. Bij dezen wordt nogmaals 
gevraagd om uiteen te zetten waarom het niet van belang wordt geacht om – vergelijkbaar aan de 
genoemde regelingen – in de Wpg de advisering door deskundigen nader te regelen. 
 
Zoals hierboven reeds aangegeven volgt al uit verschillende reeds bestaande voorschriften dat bij 
toepassing van het wetsvoorstel advies wordt ingewonnen bij experts. Uit het zorgvuldigheidsbeginsel, de 
artikelen 3:2 en 3:4 van de Awb en de toets van het voorgestelde artikel 58b volgt namelijk al dat bij de 
voorbereiding van een besluit een bestuursorgaan de benodigde kennis vergaart om een zorgvuldige 
belangenafweging te kunnen maken. Tijdens de covid-19-epidemie is dan ook steeds advies ingewonnen 
bij experts alvorens een besluit genomen werd. Het wordt daarom niet noodzakelijk geacht dit nog nader 
te regelen in de Wpg. 
 
Vraag 32 
Ook de voormalige secretaris-generaal van het ministerie van Volksgezondheid, Welzijn en Sport, de heer 
Bekker, verbaasde zich tijdens de deskundigenbijeenkomst op 14 maart 2023 over het ontbreken van 
een wettelijke regeling voor advisering. Hij gaf aan dat de directeur van het Rijksinstituut voor 
Volksgezondheid en Milieu (hierna: RIVM) in het geheel geen onafhankelijke deskundige is en dat de 
status van het Outbreak Management Team (hierna: OMT) volstrekt onhelder is.  
Ook vroeg hij zich af waarom bijvoorbeeld de Gezondheidsraad (of een onderdeel daarvan) niet als 
wettelijk verplichte adviseur zou kunnen worden ingeschakeld. Dat geeft de PvdD-fractieleden aanleiding 
101
tot de volgende vragen. 
 
Vraag 32a 
Wie wijst de leden van het OMT aan, wie bepaalt de taak van de adviseurs, wie beslist over hun 
deskundigheid en onafhankelijkheid, en wie bewaakt de taakuitoefening en de onafhankelijkheid? In 
welke wettelijke waarborgen is erop die punten voorzien? 
 
Het OMT kreeg tijdens de covid-19-epidemie een unieke en bijzondere rol. In de 25 jaar vóór deze 
epidemie , kwam een OMT elk jaar ongeveer één of twee keer bij elkaar. Meestal waren de adviezen van 
een OMT gericht op regionale uitbraken of hadden ze gevolgen voor specifieke groepen mensen in de 
samenleving. Bij de bestrijding van de covid-19-epidemie kwam het OMT bijna 100 keer bij elkaar.  
 
De minister van VWS vraagt, indien aan de orde, namens het kabinet advies aan het OMT. Het OMT kan 
ook zelf, ongevraagd, adviseren. Het OMT gaat zelf over zijn leden, beslist over de deskundigheid van 
zijn leden en bewaakt zijn eigen taakuitoefening en onafhankelijkheid. De directeur van het Centrum 
Infectieziektebestrijding van het RIVM is voorzitter van het OMT. Het hoofd van de Landelijke Coördinatie 
Infectieziektebestrijding (LCI) van het RIVM is secretaris. Het OMT heeft een aantal vaste deelnemers. Zij 
zitten in het OMT omdat zij bij een organisatie of vereniging werken die een belangrijke rol speelt in de 
infectieziektebestrijding in Nederland. Het gaat dan bijvoorbeeld om vertegenwoordigers van het 
 
99
 Kamerstukken II 2021/22, 36 194, nr. 3, p. 13-14. 
100
 Convention on International Trade in Endangered Species of Wild Fauna and Flora. 
101
 Kamerstukken I 2022/23, 36 194, G, p. 26. 
57 / 121
