voorbeelden van landen en regioâ€™s waarbij specifieke maatregelen zoals de avondklok zijn ingevoerd en 
waarvan we de effectiviteit kunnen onderzoeken door bijvoorbeeld trends in besmettingscijfers te 
analyseren.  
E - toekomstige wet- en regelgeving  
 
Uit de planningsbrief wijzigingen Wpg van 30 maart 2023 van de minister van VWS blijkt dat er minimaal 
drie tranches met wijzigingen van de Wpg komen. Ook verwacht de minister dat de voorgenomen 
wijzigingen van het staatsnoodrecht, eventuele amenderingen van de International Health Regulations 
(IHR, 2005) en een pandemieakkoord van de WHO wijziging van de Wpg kunnen vereisen. 
 
Problemen die kunnen ontstaan door het in korte tijd meerdere keren in aparte wetsvoorstellen 
wijzigingen in een wet doorvoeren zijn: 
1. Verwarring bij professionals en burgers over wat nu de huidige stand van de wet is; 
2. Onzekerheid over welke wijzigingen doorgevoerd zijn en welke nog in behandeling zijn; 
3. Risico op tegenstrijdigheden in wetgeving als gevolg van verschillende wijzigingen op 
verschillende momenten; 
4. Een groot aantal wijzigingen in korte tijd kan het gevaar vergroten dat belangrijke details en 
zorgvuldigheid over het hoofd worden gezien; 
5. Gebrek aan raadpleging van professionals en belanghebbenden bij het doorvoeren van 
wijzigingen kan leiden tot onbedoelde gevolgen en ongelijke behandeling van verschillende 
groepen; 
6. Mogelijk toenemende complexiteit van de wet waardoor belanghebbenden minder snel een goed 
beeld hebben van hun wettelijke verplichtingen; 
7. Meer moeite met handhaving omdat er voortdurend veranderingen in de wet plaatsvinden; 
8. Verwarring bij de rechterlijke macht over welke versie van de wet van toepassing is bij 
geschillen; 
9. Mogelijk hogere kosten voor het herzien en implementeren van meerdere wetswijzigingen; 
10. Het risico dat belangrijke maatregelen of wijzigingen ondergesneeuwd raken in de vele andere 
voorgestelde wijzigingen en daardoor onvoldoende aandacht of erkenning krijgen. 
 
Het lid van de FVD-fractie heeft naar aanleiding van bovengenoemde problemen de volgende vragen: 
 
Vraag E1 
Hoe worden belanghebbenden geconsulteerd over de voorgestelde wijzigingen? 
 
De belanghebbenden die direct worden geraakt door een voorgenomen wijziging worden zoveel mogelijk 
betrokken bij het opstellen van de wijziging. Daarnaast worden voorgenomen wijzigingen van wet- en 
regelgeving kenbaar gemaakt via een openbare internetconsultatie. Door internetconsultatie krijgen 
burgers, bedrijven en instellingen informatie over wetgeving die in voorbereiding is en kunnen zij 
suggesties doen om de kwaliteit en uitvoerbaarheid van deze voorstellen te verbeteren. 
 
Vraag E2 
Hoe wordt ervoor gezorgd dat de wetgevingsprocedure transparant en begrijpelijk is voor het grote 
publiek? 
 
Dit gebeurt in de eerste plaats via de openbare internetconsultatie. Om de transparantie van het 
wetgevingsproces verder te vergroten heeft het kabinet in de najaarsrapportage regeldruk van 16 
124
november 2017 besloten voortaan in principe alle wetgeving in internetconsultatie te brengen, tenzij 
het bijvoorbeeld om puur technische wijzigingen of de implementatie van EU-regelgeving gaat. Dan is 
internetconsultatie optioneel.  
 
Daarnaast zijn alle wetgevingsstukken die met beide Kamers worden gedeeld, ook toegankelijk en 
raadpleegbaar voor het grote publiek. 
 
Vraag E3 
Hoe wordt voorkomen dat belangrijke wijzigingen ondergesneeuwd raken in de vele andere voorgestelde 
wijzigingen? 
 
 
124
 Kamerstukken II 2016/17, 29 515, nr. 397. 
77 / 121
