bij de organisatie HERA (specifiek opgericht in reactie op de epidemie van covid-19) aandacht voor 
onderzoek naar de mogelijke behandeling van (nieuwe) infectieziekten, al dan niet via fundamenteel of 
toegepast onderzoek.  
 
Tijdens de deskundigenbijeenkomst van 14 maart 2023 gaven diverse deskundigen aan dat onderzoek 
wordt gehinderd door AVG-wetgeving. Juist bij de verspreiding van een nieuwe, onbekende infectieziekte 
is het van belang inzicht te hebben in bijvoorbeeld sekse, leeftijd en een deel van de postcode. Welke 
maatregelen gaat de regering nemen om dit type hindernissen weg te nemen? Zijn de specifieke 
grondslagen, zoals genoemd in paragraaf 8.2 en 8.3, ruim genoeg om de noodzakelijke differentiatie te 
realiseren? Of is dit onderwerp van onderzoek om mogelijke beperkte of te onduidelijke grondslagen in 
de derde tranche van het Wpg weg te nemen? Zie de memorie van antwoord in dezen. 
 
In de huidige Wpg is in hoofdstuk V, paragraaf 2 een meldingsplicht opgenomen. Op grond van deze 
meldingsplicht kunnen de noodzakelijke gegevens in dit kader worden uitgewisseld, onder meer het 
geslacht, de geboortedatum en het adres. Tijdens de covid-19-epidemie is gebleken dat de 
mogelijkheden om gegevens uit te wisselen op grond van de meldingsplicht verdere aanscherping 
behoeft. De specifieke grondslagen in paragraaf 8.2 en 8.3 van het onderhavige wetsvoorstel staan hier 
los van. 
 
De derde tranche van de wijziging van de Wpg ziet op grondslagen voor (elektronische) 
gegevensuitwisseling in het kader van infectieziektebestrijding. Onderdeel hiervan is om onduidelijke 
grondslagen om gegevens uit te wisselen, die bijvoorbeeld nodig zijn voor monitoring, surveillance en 
onderzoek van infectieziektebestrijding, waar nodig te verbeteren of te expliciteren. Dit geldt ook voor de 
genoemde meldingsplicht in hoofdstuk V paragraaf 2. In de planningsbrief wijziging Wpg die 30 maart jl. 
23
met uw Kamer is gedeeld vindt u verdere toelichting op de derde tranche. 
 
24
Op 13 april 2023 heb ik de beleidsvisie secundair datagebruik aan de Tweede Kamer gezonden . In deze 
beleidsvisie beschrijf ik mijn strategie en activiteiten om de belemmeringen bij noodzakelijke 
gegevensuitwisselingen bij gezondheidsonderzoek weg te nemen. 
 
In de memorie van antwoord geeft de regering aan dat het ontbreken van het onder voorwaarden 
inzetten van het coronatoegangsbewijs (hierna: ctb) geen invloed heeft op de sectorplannen. Echter, 
diverse sectorplannen hebben het ctb wel opgenomen in hun pakket aan maatregelen. Kan de regering 
toelichten waarom het niet inzetten van een ctb géén consequenties heeft voor de sectorplannen, die de 
inzet van ctb’s wel hebben opgenomen? Temeer omdat bij de beantwoording van die vraag ook wordt 
aangegeven dat het kabinet de mogelijkheden van aanvullende bevoegdheidsgrondslagen voor 
bijvoorbeeld een algemeen toegangsbewijs nader onderzoekt. 
 
De sectorplannen en de daaruit opgestelde maatregelenladders vormen de basis bij het treffen van 
maatregelen zoals gepresenteerd in de langetermijnaanpak covid-19 van het kabinet. Het ontbreken van 
een grondslag om een coronatoegangsbewijs (hierna: ctb) of ander algemeen toegangsbewijs in te zetten 
doet niets af aan het overzicht van de werkbare maatregelen per sector, dat sectoren het kabinet hebben 
geboden. Het ctb is eerder ingezet als alternatieve maatregel voor de veiligeafstandsnorm en de 
mondkapjesplicht. Met het ontbreken van een bevoegdheidsgrondslag voor het inzetten van een 
toegangsbewijs is het niet meer mogelijk een toegangsbewijs als alternatieve maatregel te treffen en dit 
kan ertoe leiden dat de genoemde sectoren de veilige afstandsnorm of de mondkapjesplicht krijgen 
opgelegd. We weten dat dit voor een aantal sectoren effectief kan leiden tot sluiting. De sociaal-
maatschappelijke en economische effecten en de epidemiologische effecten van een sluiting van deze 
sectoren zullen daarom moeten worden meegewogen in het besluit over de te treffen maatregelen indien 
een dergelijke situatie zich voordoet.  
 
Het kabinet zal nader onderzoeken of aanvullende specifieke bevoegdheidsgrondslagen, waaronder een 
grondslag voor een (vorm van een) toegangsbewijs, noodzakelijk en proportioneel zijn voor het 
bestrijden van een mogelijke (dreigende) epidemie van infectieziekten behorend tot groep A1. Na 
afronding van dit onderzoek zal worden bezien of de uitkomsten aanleiding geven tot een wijziging van 
de Wpg, en zo ja, in welke tranche van de voorgenomen wijzigingen van de Wpg deze wijziging(en) 
meegenomen kunnen worden. In de volgende verzamelbrief over covid-19 wordt u nader geïnformeerd 
over dit traject. 
 
25
De leden van de CDA-fractie hebben een vraag gesteld over de impact van de bij amendement 
toegevoegde kwalificatie ‘daadwerkelijk’ in artikel 58b. De regering antwoordt daarop dat een maatregel 
 
23
 Kamerstukken II 2022/23, 36 194 nr. 41. 
24
 2023D15828. 
25
 Kamerstukken II 2022/23, 36 194, nr. 22. 
7 / 121
