Nederland, voor zover de aanwijzingen op grond van artikel 142, eerste lid, onder a en b, Sv en artikel 
47
184, eerste lid, onder c Sv BES niet toereikend zijn.  
 
Bij de uitvoering van toezicht en handhaving dient de toets van artikel 58b (noodzaak, proportionaliteit 
en subsidiariteit) gedaan te worden (artikel 58b). Het wetsvoorstel gaat uit van een passende verdeling 
van taken en bevoegdheden in de praktijk en beziet dit ook in het licht van de beschikbare 
handhavingscapaciteit. Afhankelijk van de situatie kan de handhavingsbevoegdheid liggen bij de 
burgemeester, de minister, de officier van justitie of de Voorzitter van de Veiligheidsregio. Afhankelijk 
van de ernst en omvang van een infectieziekte ligt de leiding van de bestrijding van een epidemie van 
een infectieziekte bij de burgemeester, de voorzitter van de veiligheidsregio of de minister van VWS. De 
burgemeester geeft leiding aan de bestrijding van een epidemie van een infectieziekte behorend tot 
groep B1, B2 of C. De voorzitter van de veiligheidsregio draagt zorg voor de bestrijding van een epidemie 
van een infectieziekte behorend tot groep A. Met dit wetsvoorstel wordt groep A opgedeeld in een groep 
A1 en A2. Indien een infectieziekte wordt aangewezen als een infectieziekte behorend tot groep A1 heeft 
de minister van VWS de leiding over de infectiebestrijding. Dit zijn infectieziekten met pandemisch 
potentieel. Kenmerkend is dat het daarbij gaat om een infectieziekte waartegen onder de bevolking geen 
of weinig immuniteit aanwezig is, deze infectieziekte mensen infecteert en zware klachten veroorzaakt 
(bij een deel van de besmettingen) en deze infectieziekte zich gemakkelijk verspreidt onder de bevolking. 
Bij een infectieziekte van dergelijke aard is het noodzakelijk om collectieve maatregelen op landelijk 
niveau te kunnen treffen. De bestrijding van de covid-19-epidemie liet ons zien dat het treffen van 
landelijke maatregelen essentieel was om de verspreiding van het virus tegen te gaan. 
  
Om uitvoering te geven aan de maatregelen zijn ook enkele taken op decentraal niveau belegd. Het gaat 
om bestuursrechtelijke handhavingsbevoegdheden, aanwijzings- en bevelsbevoegdheden en de 
bevoegdheid om in bijzondere gevallen ontheffing te verlenen. De voorzitter van de veiligheidsregio is in 
eerste instantie het bevoegd gezag. Als de bestrijding niet meer vereist dat de uitoefening van 
bevoegdheden plaatsvindt door de voorzitter, komen de bevoegdheden bij uitsluiting toe aan de 
burgemeester. Deze bevoegdheden zijn complementair aan de nationale bevoegdheden. Daarmee 
verhouden de taken en bevoegdheden van de verschillende overheidslagen zich op een logische wijze tot 
elkaar en sluit het wetsvoorstel aan bij een belangrijk principe: wat lokaal kan, moet lokaal. 
 
In Caribisch Nederland berust de bevoegdheid tot handhaving bij de gezaghebber (artikel 68a, onderdeel 
d, Wpg). Nadere regels omtrent de last onder dwangsom zijn reeds neergelegd in artikel 68ka van de 
48
Wpg. Met artikel 68kb van de Wpg is ook voorzien in nadere regels omtrent de bestuurlijke boete. De 
bevoegde instantie heeft discretionaire ruimte om de handhaving naar eigen inzicht vorm te geven. Gelet 
op het belang van samenhang in de handhaving is het streven om tot een integraal handhavingskader te 
komen. daarvoor worden bijvoorbeeld het Veiligheidsberaad, de Vereniging Nederlandse Gemeenten en 
het Nederlands Genootschap van Burgemeesters betrokken. 
 
Kan de regering zeggen of er bij ministeriële regeling of anderszins procedures worden opgesteld over 
hoe de burgers worden geïnformeerd over collectieve maatregelen en in hoeverre de 
communicatiestrategieën van de regering worden beoordeeld op effectiviteit? Kan de regering tevens 
aangeven in hoeverre rekening wordt gehouden met de begrijpelijkheid van maatregelen voor alle 
burgers en of in dit kader vooraf in specifieke waarborgen is voorzien? 
 
Goede, tijdige, eerlijke en duidelijke communicatie bij het bestrijden van een ziekteverwekker is en blijft 
heel belangrijk. Het wetsvoorstel zelf kan bijdragen aan duidelijke communicatie doordat het duidelijk 
beargumenteert wanneer een maatregel mogelijk en passend kan zijn. Mocht het zover komen, dan is 
vanzelfsprekend meer nodig om die begrijpelijke en duidelijke communicatie vorm te geven. Hier zijn 
verder geen juridische waarborgen voor in te bouwen. Wel kunnen we bouwen op de ervaring die we de 
afgelopen jaren hebben opgedaan. Denk hierbij aan de inzet in de richting van specifieke doelgroepen, 
het gebruik van duidelijk visuals en het inzet van gedragsexpertise. 
 
De leden van de PVV-fractie vernemen graag hoe de persvrijheid en de toegang tot informatie tijdens een 
pandemie (bij inzet van collectieve maatregelen) gewaarborgd is, bijvoorbeeld door journalisten tijdig 
van informatie te voorzien, kritische verslaggeving niet onnodig weg te zetten als ‘desinformatie’ en tijdig 
49
en correct te reageren op Woo -verzoeken. Kan de regering tevens duiden hoe de regering in een 
dergelijke situatie dient om te gaan met de actieve informatieplicht? 
 
De toegang tot informatie, het tijdig en correct behandelen van Woo-verzoeken en de actieve 
informatieplicht zijn belangrijke zaken die niet direct raken aan de Eerste tranch Wpg. Dat laat onverlet 
 
47
 Kamerstukken II 2021/22, 36 194, nr. 3, p. 57. 
48
 Kamerstukken II 2021/22, 36 194, nr. 3, p. 56. 
49
 Wet open overheid 
23 / 121
