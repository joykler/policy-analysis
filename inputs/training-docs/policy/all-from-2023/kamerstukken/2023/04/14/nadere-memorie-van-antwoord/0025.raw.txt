garanderen. 
 
Vragen en opmerkingen van de leden van de ChristenUnie-fractie 
 
Daadwerkelijk geschikt 
In de memorie van antwoord gaat de regering in op de betekenis van het woord ‘daadwerkelijk’ in het 
52
voorgestelde artikel 58b, dat door een amendement in de wetstekst is gekomen. De regering schrijft:  
 
“Een maatregel is (daadwerkelijk) geschikt als de aard van een maatregel aansluit bij de aard van het 
probleem dat de maatregel tracht te bestrijden. Of deze aansluiting er is wordt beoordeeld aan de hand 
van de best beschikbare (wetenschappelijke) informatie. Onderdeel van het geschiktheidsvereiste is ook 
dat de maatregel gaandeweg wordt getoetst aan nieuwe wetenschappelijke inzichten en veranderende 
53
omstandigheden.” 
 
De leden van de fractie van de ChristenUnie menen te begrijpen wat er in de bovenstaande zinnen 
staat. Toch roept deze formulering veel vragen op bij een nieuwe epidemie of pandemie. Als eerste bij de 
uitbraak van een nieuw virus waar weinig van bekend is:  
1) Bij de uitbraak van een nieuw virus is wetenschappelijke onzekerheid troef. Ook zal er nauwelijks 
wetenschappelijke consensus zijn. Wat is in zo’n situatie ‘de best beschikbare (wetenschappelijke) 
informatie’? En wat zijn ‘nieuwe wetenschappelijke inzichten’? En: wie bepaalt dat? 
 
Het kabinet streeft in algemene zin naar een waar mogelijk kennisgefundeerde bestrijding van een 
volgende pandemie. Als uitgangspunt blijven de algemene principes van infectieziektebestrijding 
overeind. Deze liggen ook ten grondslag aan dit wetsvoorstel. Over deze uitgangspunten bestaat brede 
wetenschappelijke consensus.  
Om goed voorbereid te zijn op toekomstige epidemieën zet het kabinet in op kennisontwikkeling in het 
kader van het beleidsprogramma Pandemische Paraatheid. Daarbij wordt bijvoorbeeld gewerkt aan 
kennisversterking over modellering, gedrag en virusverspreiding en detectie. Hiermee verzekeren we ons 
ook van relevante wetenschappelijke inzichten en investeren we in goede uitgangspositie bij nieuwe 
virusuitbraken. 
Bij de besluitvorming tijdens een uitbraak van een infectieziekte wordt op verschillende manieren gebruik 
gemaakt van wetenschappelijke inzichten. Ten eerste laat de overheid zich adviseren door het OMT, MIT 
en de GR, daarnaast laat de overheid onderzoek uitvoeren door het RIVM en tenslotte stelt de overheid 
financiering ter beschikking voor onderzoek door derden, zoals via ZonMw. Bij ZonMw kan elke 
kennisorganisatie onderzoeksvoorstellen indienen. Zij financieren gezondheidsonderzoek, stimuleren het 
‘ophalen’ en gebruik van de ontwikkelde kennis en signaleren waar meer kennis nodig is. Ook scannen zij 
ontwikkelde kennis in internationaal verband. 
 
Om goed voorbereid te zijn op toekomstige epidemieën zet het kabinet in op kennisontwikkeling in het 
kader van het beleidsprogramma Pandemische Paraatheid. Daarbij wordt bijvoorbeeld gewerkt aan 
kennisversterking over modellering, gedrag en virusverspreiding en detectie. Hiermee verzekeren we ons 
ook van relevante wetenschappelijke inzichten en investeren we in goede uitgangspositie bij nieuwe 
virusuitbraken. Kennissamenwerking in rustige tijden draagt bij aan een sterker kennis-ecosysteem en 
daarmee aan snellere en betere samenwerking tijdens een uitbraak. 
 
2) En als een bepaald gremium dat bepaalt, hoe weten we dan dat het gegeven antwoord valt onder 
het kopje ‘daadwerkelijk geschikt’? 
 
De regering heeft in de toelichting bij artikel 58b aangegeven dat de betekenis van dat artikel is dat aan 
de genoemde voorwaarden voor beperking van grondrechten moet zijn voldaan voordat maatregelen 
54
kunnen worden genomen. In de toelichting is ook duidelijk aangegeven dat deze voorwaarden 
geenszins nieuw zijn. Zij zijn in de loop der decennia uitgekristalliseerd in de jurisprudentie, in het 
bijzonder die van het Europees Hof voor de Rechten van de Mens. Deze voorwaarden zijn in artikel 58b 
niet geïntroduceerd of gewijzigd, maar geëxpliciteerd om hun belang te benadrukken. Zoals te lezen is in 
de toelichting is voor de exacte betekenis en toepassing van deze voorwaarden dan ook niet de 
 
52
 Kamerstukken II 2022/23, 36 194, nr. 22. 
53
 Kamerstukken I 2022/23, 36 194, F, p. 14. 
54
 Kamerstukken II 2022/23, 36 194, nr. 9. 
25 / 121
