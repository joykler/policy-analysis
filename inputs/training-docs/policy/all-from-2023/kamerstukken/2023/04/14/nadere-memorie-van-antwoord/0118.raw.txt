noodbevoegdheid wil gebruiken, diens besluit daaromtrent met hele stevige waarborgen is omkleed, 
bijvoorbeeld dat beperkt is welke maatregelen de minister wel en welke niet mag nemen?  
De inzet van de noodbevoegdheid moet worden bezien binnen het in artikel 58b en 58d gegeven 
afwegingskader en is mede afhankelijk van de epidemiologische situatie op dat moment en het type A1-
infectieziekte dat noopt tot een maatregel. In een brief aan de Tweede Kamer is stilgestaan bij de vraag 
wanneer deze noodbevoegdheid kan worden ingezet. Specifiek wordt in deze brief ingegaan op de twee 
aanvullende voorwaarden van artikel 58d van het wetsvoorstel: 
- Ten eerste moet er sprake zijn van een situatie met grote spoed. Hier is sprake van indien zich 
een dringende omstandigheid voordoet, waarin direct moet worden gehandeld. Het criterium 
‘dringende omstandigheid’ is aangescherpt met amendement-Westerveld en Kuiken. Artikel 58d 
bepaalt thans dat het moet gaan om een ernstige ontwrichting van de maatschappij of directe 
dreiging daarvan waarbij onverwijld handelen (door inzet van de noodbevoegdheid) noodzakelijk 
is. Wanneer een (spoed)wetsvoorstel gelet op de mate van spoed mogelijk is, wordt dus altijd 
gekozen voor een (spoed)wetsvoorstel;  
- Ten tweede moeten de specifieke bevoegdheidsgrondslagen in het wetsvoorstel ontoereikend 
zijn. 
Deze eisen zijn aanvullend op de eisen die worden gesteld in artikel 58b van het wetsvoorstel. Het 
gebruik van de noodbevoegdheid is hiermee met voldoende waarborgen omkleed. 
 
Vraag L7 
Hoe ingrijpend mogen de maatregelen op grond van de noodbevoegdheid zijn? Valt onder die 
bevoegdheid ook het verplichten tot het accepteren van injecties of gedwongen vaccinatie? Kan van een 
inwoner van Nederland worden gevergd om een potentieel dodelijke of steriliserende vaccinatie te laten 
zetten om gebruik te kunnen maken van zijn recht om te reizen of andere vrijheden? 
Een maatregel op grond van de noodbevoegdheid mag alleen worden genomen wanneer wordt voldaan 
aan de eisen van artikel 58b en 58d. Zoals aangegeven in de memorie van antwoord kan een 
vaccinatieplicht of een algemeen toegangsbewijs niet worden genomen op basis van deze 
172
noodbevoegdheid. Overigens merk ik op dat vaccinaties altijd worden getoetst en moeten worden 
goedgekeurd door het Europees Medicijnagentschap voordat deze kunnen worden ingezet. Het belang 
van de volksgezondheid staat daarbij voorop. 
 
Artikel 81 van de Grondwet bepaalt dat de vaststelling van wetten geschiedt door de regering en de 
Staten-Generaal gezamenlijk.  
Vraag L8 
Is de bevoegdheid van de Staten-Generaal om wetten in formele zin vast te stellen exclusief? Is de 
delegatie voor allerlei ziekten (allerlei categorieën, sommigen onbekend) en onbeperkte 
noodbevoegdheid niet te onbepaald? 
Wetten in formele zin kunnen uitsluitend vastgesteld worden door de regering en de Staten-Generaal 
gezamenlijk. Dit staat er echter niet aan in de weg dat, waar de Grondwet dit toelaat, beperkingen van 
grondrechten plaatsvinden via gedelegeerde regelgeving. De wetgever bepaalt zelf de omvang en 
reikwijdte van de delegatie. In dit wetsvoorstel is voorzien in een aanzienlijke mate van delegatie, omdat 
in een acute situatie snel moet kunnen worden gehandeld. Er is in dit kader voorzien in nauwe 
parlementaire betrokkenheid. 
 
Artikel 11 van de Grondwet bepaalt dat iedereen heeft, behoudens de bij of krachtens de wet te stellen 
beperkingen, recht op de onaantastbaarheid van zijn lichaam.  
 
Vraag L9 
Wordt met deze grondwetbepaling bedoeld dat slechts op basis van wetsbepalingen in formele zin, dus 
wetten vastgesteld door de Staten-Generaal, het grondrecht de onaantastbaarheid van het lichaam mag 
worden beperkt? Kan de regering in haar antwoord artikel 52 Handvest van de Grondrechten van de 
Europese Unie betrekken waarin is vastgelegd dat fundamentele grondrechten slechts bij wet in formele 
zin mogen worden beperkt. 
 
172
 Kamerstukken I 2022/23, 36 194, F, p. 38. 
118 / 121
