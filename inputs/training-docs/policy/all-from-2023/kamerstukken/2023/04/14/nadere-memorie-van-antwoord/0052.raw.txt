De Commissie van Toezicht voert wetenschappelijke audits uit, tevens ziet de Commissie erop toe dat 
kritiek van wetenschappelijke aard van binnen of buiten het RIVM op correcte wijze wordt afgehandeld. 
De formele positie van de Commissie is vastgelegd in de Wet op het RIVM. Andere instituten die 
modellering uitvoeren, zoals de TU Delft, hebben hun evaluatie op soortgelijke wijze georganiseerd. 
 
Vraag 25d 
Worden de resultaten van deze evaluatie en validatie ten behoeve van de parlementaire betrokkenheid 
en de georganiseerde tegenspraak openbaar gemaakt? Zo nee, waarom niet? Zo ja, welk voorschrift 
voorziet daarin? 
 
De evaluatie en validatie van de modellering van het RIVM wordt ten behoeve van openbaarheid en 
wetenschappelijk discours, openbaar gemaakt op de website van het RIVM. Hierover zijn geen expliciete 
voorschriften opgenomen, maar dit maakt deel uit van de missie en visie van het RIVM over 
wetenschappelijke verantwoording en onafhankelijkheid. 
 
Vraag 25e 
Moeten voornoemde leden uit de memorie van antwoord afleiden dat van geen van de maatregelen 
afzonderlijk op enig moment is vastgesteld dat die maatregel op zich ‘daadwerkelijk effectief’ is 
gebleken? Zo nee, op grond van welke argumenten wordt die conclusie getrokken? 
 
Het is niet mogelijk om de genomen maatregelen afzonderlijk empirisch te testen op effectiviteit omdat 
de maatregelen als samenhangend geheel zijn ingezet. Welke maatregel in precies welke mate heeft 
bijgedragen is niet vast te stellen. In algemene zin gelden voor de effectiviteit van maatregelen de 
basisprincipes van infectieziekten bestrijding. Het meest effectief zijn bronmaatregelen. Deze 
maatregelen, zoals thuisblijven en direct testen bij klachten en in isolatie gaan na een positieve test, 
zorgen ervoor dat een besmetting zich niet verder kan verspreiden. In effectiviteit volgen daarop 
collectieve maatregelen zoals het beperken van het aantal contacten en het hanteren van een veilige 
afstand. Het gaat hier om maatregelen die van belang zijn om het risico op verspreiding vanuit personen 
die zelf (nog) niet weten dat ze besmettelijk zijn te voorkomen. Ze beperken ook het risico op overdracht 
als de bronmaatregelen onvoldoende opgevolgd worden. Tot slot volgen individuele maatregelen zoals 
het dragen van een medisch mondneusmasker in drukke binnenruimtes. Hierbij geldt een aantal 
algemene principes:  
• Het risico op besmetting is kleiner als er minder (intensieve) contacten zijn tussen mensen:  
- individuen en kleine groepen bij elkaar vormen een lager risico dan grote groepen;  
- minder mensen per m2 betekent een lager risico op besmetting;  
- minder beweging door de binnenruimte vormt een lager risico op besmetting (bijvoorbeeld 
geplaceerd geeft een lager risico dan ongeplaceerd);  
• Bij contacten in de buitenlucht is het risico op besmetting lager dan bij soortgelijke contacten in een 
binnenruimte. Hoe groot dit verschil is hangt o.a. af van de ventilatie van de binnenruimte;  
• Korter samen zijn geeft een lager risico op besmetting dan langer samen zijn;  
• Als er verspreiding optreedt, zullen de effecten beperkter zijn als dit lokaal gebeurt ten opzichte van 
regionaal of zelfs landelijk (met andere woorden een lokaal evenement van beperkte grootte geeft 
minder risico dan een landelijk evenement met veel deelnemers).  
Deze rangorde in maatregelen en de logica bij infectieziekten bestrijding vormen het uitgangspunt bij de 
voorgestelde bevoegdheidsgrondslagen. 
 
Vraag 26 
Op pagina 37 van de memorie van antwoord wordt gesteld:  
 
“Deze wetenschappelijke toetsing laat zien dat de effectiviteit van de ingevoerde maatregelenpakketten 
voor het terugdringen van het aantal besmettingen evident is. Op macroniveau is dit effect ook terug te 
zien in de waarde van het reproductiegetal na het ingaan van maatregelenpakketten en bij 
96
versoepelingen. Dit is bijvoorbeeld terug te zien in de reconstructie die de OVV heeft opgesteld.”  
 
Hierover hebben de PvdD-fractieleden de volgende vragen. 
 
Vraag 26a 
Op welke studies en onderzoeksresultaten beroept de regering zich waaruit blijkt dat “de effectiviteit van 
de ingevoerde maatregelenpakketten voor het terugdringen van het aantal besmettingen evident is”? 
 
 
96
 Kamerstukken I 2022/23, 36 194, F, p. 37. 
52 / 121
