Persoonlijke vrijheden worden beschermd door de voorwaarden van artikel 58b, waaraan maatregelen te 
allen tijde moeten voldoen. Ten aanzien van privacy geldt dat verwerking van persoonsgegevens van 
burgers op grond van dit wetsvoorstel is beperkt tot het strikt noodzakelijke voor het toezicht op de 
naleving van een thuisquarantaineplicht na inreizen in Nederland. De grondslag voor gegevensverwerking 
is vastgelegd in artikelen 58v en 58w. 
 
Vraag I6 
Hoe worden de kosten voor beleidsveranderingen verdeeld tussen centrale en lokale overheden? 
 
De procedure hiervoor is vastgelegd in artikel 2 van de Financiële-verhoudingswet. Daarin is opgenomen 
dat bij beleidsvoornemens van het Rijk, die leiden tot een wijziging van de uitoefening van taken of 
activiteiten door provincies of gemeenten, de financiële consequenties in beeld worden gebracht. Ook is 
opgenomen dat moet worden toegelicht via welke bekostigingswijze de financiële gevolgen voor de 
provincies of gemeenten kunnen worden opgevangen. Voor zover het gaat om kosten van de uitvoering 
van medebewind moeten deze door het Rijk worden vergoed (artikel 108, derde lid, Gemeentewet, 
artikel 105, derde lid, Provinciewet en artikel 136, derde lid, WolBES). De Code Interbestuurlijke 
Verhoudingen en de Uitvoerbaarheidstoets Decentrale Overheden geven hierbij verder richting. 
 
Vraag I7 
Op welke manier worden de verantwoordelijkheden en bevoegdheden van lokale en centrale overheden 
duidelijk afgebakend? 
 
De Wpg, de Gemeentewet en de Wet veiligheidsregio’s regelen de afbakening van de 
verantwoordelijkheden en bevoegdheden met betrekking tot de bestrijding van infectieziekten. Met dit 
wetsvoorstel wordt deze afbakening voor de bestrijding van infectieziekten behorend tot groep A1 verder 
geregeld. In de memorie van toelichting en in de toelichting bij de nota van wijziging is dit uitvoerig 
133
uiteengezet, waarnaar kortheidshalve wordt verwezen. 
 
Vraag I8 
Hoe worden instituties voldoende ondersteund en wordt overbelasting voorkomen? 
 
Het kabinet hecht grote waarde aan de uitvoerbaarheid van beleid. Decentrale overheden moeten in staat 
zijn om het beleid goed uit te voeren. Het Rijk biedt hen daarvoor de benodigde ondersteuning en 
financiële middelen. In het wetsvoorstel is een passende verdeling van taken en bevoegdheden 
opgenomen tussen de verschillende overheden. Ook zijn het Nederlands Genootschap Burgemeesters, 
het Veiligheidsberaad, de Vereniging van Nederlandse Gemeenten en de Caribische openbare lichamen 
geconsulteerd. 
 
Vraag I9 
Hoe beperkt de regering het risico op fouten bij de verandering van wetgeving? 
 
Binnen het ministerie van VWS is een werkgroep kwaliteit en overzicht ingesteld. Deze werkgroep houdt 
het overzicht over alle lopende en voorgenomen wijzigingen van de Wpg en waarborgt dat de wijzigingen 
waar nodig op elkaar worden afgestemd. 
 
Vraag I10 
Hoe worden reactietijden verkort en hoe wordt adequaat op veranderende omstandigheden gereageerd? 
 
Het kabinet laat zich adviseren door de meest vooraanstaande experts in de epidemiologie en in het 
sociaal-maatschappelijke en economische domein. Deze experts werken dagelijks met de meest recente 
inzichten en zijn in staat om snel en effectief te adviseren in het geval van een gezondheidscrisis. 
 
Vraag I11 
Wat is de afweging tussen snelheid van handelen versus hoge kwaliteit van beleid? 
 
Tijdens de bestrijding van een A1-infectieziekte zal het waarschijnlijk regelmatig nodig zijn om in zeer 
korte tijd beleid te vormen en besluiten te nemen. Binnen deze beperkte tijd wordt met de hoogste 
 
133
 Kamerstukken II 2021/22, 36 194, nr. 3, hoofdstuk 6 en nr. 9. 
94 / 121
