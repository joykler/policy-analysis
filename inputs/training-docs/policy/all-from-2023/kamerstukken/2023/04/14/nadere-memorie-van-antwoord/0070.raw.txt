adviescommissie die adviseert over sociaal-maatschappelijke en economische impact (het MIT). Mede op 
basis van deze advisering kan een gedegen belangenafweging worden gemaakt waarbij onder andere de 
mogelijke gevolgen voor de economie worden betrokken. 
 
Vraag B10 
Welke mechanismen worden gebruikt om de mensenrechten en grondrechten van individuen te 
waarborgen bij het nemen van collectieve maatregelen? 
 
Voor de inzet van de noodbevoegdheid of andere collectieve maatregelen moet, conform de vereisten uit 
artikel 58b van het wetsvoorstel, een beoordeling plaatsvinden van de noodzaak, geschiktheid, 
proportionaliteit en subsidiariteit van de maatregel. Hieronder valt ook een afweging of de inzet van de 
noodbevoegdheid naar de concrete omstandigheden proportioneel is ten opzichte van de impact op de 
vrije uitoefening van grondrechten en het maatschappelijk welzijn. Aanvullend gelden op grond van 
artikel 58d twee aanvullende voorwaarden: 
- Ten eerste moet er sprake zijn van een situatie met grote spoed. Hier is sprake van indien zich 
een dringende omstandigheid voordoet, waarin direct moet worden gehandeld. Het criterium 
116
‘dringende omstandigheid’ is aangescherpt met amendement-Westerveld en Kuiken. Artikel 
58d bepaalt thans dat het moet gaan om een ernstige ontwrichting van de maatschappij of 
directe dreiging daarvan waarbij onverwijld handelen (door inzet van de noodbevoegdheid) 
noodzakelijk is. Wanneer een (spoed)wetsvoorstel gelet op de mate van spoed mogelijk is, wordt 
dus altijd gekozen voor een (spoed)wetsvoorstel; 
- Ten tweede moeten de specifieke bevoegdheidsgrondslagen in het wetsvoorstel ontoereikend 
zijn. 
Vraag B11 
Welke garanties zijn er dat de genomen maatregelen proportioneel en effectief zijn voor het bestrijden 
van de pandemie? 
 
Zoals in het voorgaande antwoord is toegelicht moet de inzet van de noodbevoegdheid en andere 
collectieve maatregelen getoetst worden aan het voorgestelde artikel 58b. Deze toets vloeit reeds voort 
uit constitutioneel recht, maar is gelet op het belang hiervan geëxpliciteerd in genoemde bepaling. 
Hiermee is deze toets voldoende wettelijk geborgd. 
 
Vraag B12 
Hoe wordt ervoor gezorgd dat de maatregelen niet verstorend werken voor andere belangrijke publieke 
diensten en activiteiten, zoals zorg of onderwijs? 
 
Voordat wordt besloten tot de inzet van de noodbevoegdheid wordt - vanuit het ministerie van VWS - 
over de te nemen maatregel advies ingewonnen bij het RIVM (vanuit het wetenschappelijk 
epidemiologisch perspectief), de uitvoeringspartners, en vanuit het ministerie van SZW een 
adviescommissie die adviseert over sociaal-maatschappelijke en economische impact (het MIT). Op basis 
van deze advisering kan een gedegen belangenafweging worden gemaakt waarbij onder andere de 
mogelijk verstorende werking voor andere publieke diensten worden betrokken. 
 
Vraag B13 
Wat is de rol van wetenschappelijke en epidemiologische gegevens in de besluitvorming en hoe worden 
deze gegevens gevalideerd? 
 
Zoals hierboven aangegeven wordt voor besluitvorming advies ingewonnen bij het RIVM vanuit het 
wetenschappelijk en epidemiologisch perspectief. Bij de advisering over het instellen van maatregelen 
wordt door het RIVM gebruik gemaakt van modellering en evaluatie van eerdere maatregelen. Deze 
modellering wordt doorlopend geëvalueerd en gevalideerd aan de hand van het daadwerkelijke verloop 
van de epidemie en de actuele context. Inzichten hieruit worden meegenomen bij de advisering over 
nieuwe maatregelen. Zo wordt steeds wetenschappelijke toetsing uitgevoerd om te controleren of het 
vooraf gemodelleerde effect in werkelijkheid ook uitpakt zoals voorspeld. 
 
Vraag B14 
Hoe wordt omgegaan met de mogelijkheid van negatieve bijwerkingen van de genomen maatregelen? 
 
 
116
 Kamerstukken II 2022/23, 36 194, nr. 34. 
70 / 121
