Vragen en opmerkingen van de leden van de VVD-fractie 
 
2
De in het voorlopig verslag door de leden van de VVD-fractie gestelde vraag met betrekking tot het 
opleggen van maatregelen aan inreizigers vanuit China in januari dit jaar, is nog niet naar tevredenheid 
beantwoord. Naar het oordeel van deze leden is het in dezen essentieel of covid-19 op dat moment 
3
voldeed aan de voorwaarden om als A1-ziekte te worden aangemerkt. In de memorie van toelichting 
staat dat een infectieziekte als A1 wordt aangemerkt als het in het belang van de volksgezondheid voor 
de bestrijding van (een directe dreiging van) de infectieziekte noodzakelijk is om collectieve maatregelen 
op te leggen. Uit de memorie van antwoord maken de leden van de VVD-fractie op dat de reden om in 
voornoemde situatie een collectieve maatregel te nemen, is gelegen in het kunnen aansluiten bij de 
Europees gecoördineerde lijn. De regering gaat echter bij de beantwoording niet in op de mate waarin er 
op dat moment sprake was van een directe dreiging van de volksgezondheid en of die dreiging van dien 
aard was dat collectieve maatregelen noodzakelijk waren. Kan de regering alsnog aangeven op basis van 
welke adviezen in januari 2023 is besloten dat collectieve maatregelen op dat moment noodzakelijk 
waren? Wat was de inhoud van deze adviezen? Hoe werd de mate van dreiging van de volksgezondheid 
in die adviezen ingeschat? Is de regering het met deze leden eens dat in de Wet publieke gezondheid 
(hierna: Wpg) geen grondslag is opgenomen voor het treffen van collectieve maatregelen op basis van 
een Europese aanbeveling? In dit licht stellen de leden van de VVD-fractie wederom de vraag of de 
voorgestelde wet de juiste grondslag biedt voor collectieve maatregelen zoals inreisbeperkingen, op het 
moment dat er van een dreiging voor de volksgezondheid in Nederland niet direct sprake is. 
Op 10 januari 2023 heeft de voorzitter van de veiligheidsregio Kennemerland de inreismaatregelen tegen 
reizigers uit China ingevoerd. Deze maatregelen zijn getroffen op basis van de opdracht van 9 januari 
4
2023. Deze opdracht is verstrekt, nadat het kabinet op 5 januari 2023 het Outbreak Manegement Team 
(hierna: OMT), het Maatschappelijk Impact Team (hierna: MIT) en diverse uitvoeringspartners om advies 
had gevraagd over het nemen van maatregelen waartoe in Europees verband is opgeroepen. De adviezen 
en de wijze waarop deze adviezen zijn meegewogen in de besluitvorming, heb ik met uw Kamer gedeeld 
5
in mijn brief van 6 januari 2023. In deze brief is onder meer opgemerkt dat het kabinet, in lijn met het 
advies van het OMT en MIT, het van belang vindt dat reismaatregelen in het kader van de bestrijding van 
covid-19 in Europees verband getroffen worden. Het OMT geeft in hun 145e advies aan in te stemmen 
met het eerder gegeven advies van het Responsteam (d.d. 4 januari). Het RIVM geeft daarin aan dat er 
op basis van de beschikbare data op dit moment geen extra dreiging bestaat vanuit reizigers uit China. 
Voor een uitgebreide weergave van de adviezen verwijs ik uw Kamer naar de eerder genoemde brief van 
6 januari 2023. 
In reactie op de vraag van deze leden of een Europese aanbeveling een grondslag kan zijn voor het 
treffen van maatregelen, merk ik het volgende op. Een bevoegdheidsgrondslag in paragraaf 8.2 kan pas 
worden ingezet wanneer een infectieziekte is aangewezen als een A1-infectieziekte en de desbetreffende 
grondslag is geactiveerd. Maatregelen kunnen vervolgens slechts worden ingesteld indien wordt voldaan 
aan de vereisten uit artikel 58b. De Europese aanbeveling kan een aanleiding zijn om het instellen van 
maatregelen te overwegen en kan daarmee onderdeel uitmaken van de proportionaliteits- en 
noodzakelijkheidstoets, die volgt uit artikel 58b.  
Op het moment dat de inreismaatregelen werden ingevoerd, was er geen specifieke grondslag voor het 
treffen van dergelijke collectieve maatregelen voor de bestrijding van covid-19. Indien dit wetsvoorstel 
van kracht zou zijn geweest, zou hier wel sprake van zijn indien covid-19 vervolgens zou zijn 
aangewezen als A1-infectieziekte. In mijn brief van 27 januari 2023 ben ik nader ingegaan op deze 
eventuele aanwijzing, het tijdspad en de stappen die gezet zouden moeten worden om via dit 
6
wetsvoorstel tot inreismaatregelen te komen. 
 
7
Met het amendement-Pouw-Verweij is aan artikel 58b het woord ‘daadwerkelijk’ toegevoegd, waardoor 
de toepassing van de bevoegdheden daadwerkelijk geschikt moeten zijn voor afwending van de dreiging 
van de infectieziekte. Deskundige mevrouw De Jong (universitair hoofddocent Staatsrecht, Radboud 
Universiteit Nijmegen) gaf tijdens de bijeenkomst van 14 maart 2023 aan dat met het woord 
 
2
 Kamerstukken I 2022/23, 36 194, D. 
3
 Kamerstukken II 2021/22, 36 194, nr. 3. 
4
 Kamerstukken II 2022/23, 25295, nr. 1993. 
5
 Zie Kamerstukken I 2022/23, 36194, B en de bijlagen voor onder meer het OMT- en MIT-advies. 
6
 Kamerstukken I 2022/23, 36194, E. 
7
 Kamerstukken II 2022/23, 36 194, nr. 22. 
2 / 121
