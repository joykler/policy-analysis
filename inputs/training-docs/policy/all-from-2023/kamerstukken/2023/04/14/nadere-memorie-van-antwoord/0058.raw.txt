Nederlands Huisartsen Genootschap (NHG), de Nederlandse Vereniging van Medische Microbiologie 
(NVMM) en het Landelijk Overleg Infectieziektebestrijding (LOI). Andere deelnemers aan het OMT worden 
uitgenodigd omdat zij specifieke kennis of ervaring hebben. Voor covid-19 zijn dat bijvoorbeeld leden van 
de Nederlandse Vereniging voor Intensive Care, de Vereniging van de Specialisten Ouderengeneeskunde 
(Verenso), de Nederlandse Vereniging Kindergeneeskunde (NVKN) en vertegenwoordigers van diverse 
centra van het RIVM. 
 
De OMT-leden geven onafhankelijk advies. Een Rijksambtenaar is gebonden aan gedragsregels waarbij 
door het afleggen van de eed of belofte, hij zweert of belooft dat hij deze regels nakomt. Daarnaast zijn 
er integriteitsnormen waar ambtenaren zich aan moeten houden. Niet-ambtenaren ondertekenen een 
belangenverklaring wanneer ze deel uitmaken van het OMT. Deze ‘Code ter voorkoming van oneigenlijke 
beïnvloeding door belangenverstrengeling’ vraagt informatie over (neven)functies, persoonlijke financiële 
belangen en onderzoeksgelden. De verklaring wordt na toetsing en ondertekening openbaar gemaakt via 
de website van het RIVM.  
 
Het RIVM is onafhankelijk bij de uitvoering van opdrachten. De Wet op het RIVM beschermt deze 
onafhankelijkheid (artikel 5). Het OMT zal daarnaast, in reactie op een aanbeveling van de OVV, een 
102
’reglement van orde’ voor het OMT opstellen. Daarin brengen zij de afspraken en uitgangspunten, die 
er al waren, samen met meer recente inzichten om het proces rondom de samenwerking en 
totstandkoming van adviezen nog verder te verbeteren. 
 
Vraag 32b 
Waarom is de Gezondheidsraad niet als wettelijk verplichte adviseur ingeschakeld? 
 
De GR is op allerlei manieren betrokken bij advisering over de covid-19-epidemie en zal deze rol ook bij 
toekomstige A1-infectieziekten vervullen. Een overzicht van al deze adviezen vindt u op de website van 
 103
de Gezondheidsraad 
 
Vraag 33 
Door mevrouw Smits, die als deskundige deelnam aan de deskundigenbijeenkomst op 14 maart 2023, is 
het volgende aan de orde gesteld in haar position paper:  
 
“Eén belangrijke les uit dergelijke complexe ondernemingen is: er moet grondige, deskundige, 
onafhankelijke en systematische tegenspraak georganiseerd worden, zowel over de probleemstelling als 
over mogelijke oplossingsrichtingen. Doel is het vermogen van fouten te leren, dus om steeds opnieuw 
de feiten, de mogelijke oplossingsrichtingen en de mogelijk negatieve gevolgen daarvan te herzien. 
Daarbij moet het begrip ‘expertise’ verbreed worden; de groep experts bevat zoveel mogelijk 
104
perspectieven van degenen die een in positieve of negatieve zin een belang heeft bij de maatregelen.” 
 
Dat geeft de PvdD-fractieleden aanleiding tot de volgende vragen. 
 
Vraag 33a 
Onderschrijft de regering het belang van een onafhankelijke en systematische tegenspraak? Zo nee, 
waarom niet? Zo ja, hoe zou dit het beste georganiseerd kunnen worden? Is de regering bereid om de 
organisatie daarvan op korte termijn op te zetten? 
 
Ik onderschrijf het belang van tegenspraak. Ik acht tegenspraak – of beter gezegd: onafhankelijke en 
deskundige advisering op basis van actuele wetenschappelijke kennis, zonder politieke inmenging of 
andere niet-wetenschappelijke beïnvloeding – van groot belang om te komen tot gedegen besluitvorming 
over te nemen maatregelen, zowel ten tijde van een epidemie als daarbuiten. Besluitvorming moet 
gebaseerd zijn op volledige en correcte informatie. Het is ook van belang om transparant te zijn over de 
wijze waarop een besluit tot stand is gekomen.  
 
De regering laat zich bij het nemen van collectieve maatregelen via de formele adviseringsstructuur 
breed adviseren, niet alleen door het OMT en de GR, maar ook door het MIT, de uitvoerende organisaties 
en de planbureaus. Daarnaast voeren de ministeries gesprekken met hun counterparts in de 
maatschappij, zo heeft het ministerie van VWS overleg met de ziekenhuizen en de partners in de 
langdurige zorg, het ministerie van SZW met werkgevers en werknemers en ministerie van EZK met 
diverse economische sectoren. Ook via het debat in uw Kamers, via discussie in de pers en via 
 
102
 Afschrift brief RIVM aan OvV over aanbeveling 7 uit 2e deelrapport aanpak coronacrisis, zie 
https://www.rijksoverheid.nl/documenten/brieven/2023/01/12/aanbeveling-7-coronacrisis-deel-2. 
103
 ‘De gezondheidsraad en covid-19’, gezondheidsraad.nl. 
104
 Ter inzage gelegd onder griffienummer 170150.150. 
58 / 121
