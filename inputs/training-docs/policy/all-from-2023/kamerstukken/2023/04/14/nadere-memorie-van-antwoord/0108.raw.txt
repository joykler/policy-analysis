De vraag suggereert dat ct-waarden absolute waarden zijn, die op zichzelf staand waardevol zijn. Dat is 
niet zo.  
 
De ct-waarde is een relatieve waarde die experts gebruiken bij de beoordeling van elke PCR uitslag in 
hun laboratorium. Tijdens de bestrijding van de covid-19-epidemie werden PCR testen alleen 
geanalyseerd in laboratoria, die hiervoor gekwalificeerd werden bevonden. Om de kwaliteit van de SARS-
CoV-2 diagnostiek in de laboratoria vervolgens te volgen, verzorgt het RIVM kwaliteitsrondzendingen. 
Hiermee wordt gecontroleerd of de werkwijzen die laboratoria gebruiken, goed functioneren. Geen van 
deze laboratoria heeft ct-waarden genegeerd. Een verdere uitleg over kwaliteitsrondzendingen is te 
155
vinden op de RIVM website. 
 
Vraag J42 
Kan de regering omstandigheden beschrijven waaronder zij haar beslissing om geen rekening te houden 
met Ct-waarden, opnieuw zou evalueren bij het nemen van beslissingen tijdens een pandemie? 
 
Dit zou bijvoorbeeld het geval kunnen zijn als bij een nieuwe pandemie de PCR-analyse volgens 
internationale standaarden niet als gouden standaard wordt gebruikt. Dit is echter onwaarschijnlijk. Al 
decennia lang wordt de PCR analyse ingezet voor een breed scala aan medische vraagstellingen, 
waaronder infectieziekten. 
 
Vraag J43 
Hoe zorgt de regering ervoor dat haar pandemische beslissingen ethisch en moreel zijn, zelfs als Ct-
waarden niet in haar analyse zijn opgenomen? Hoe kan de regering maatregelen aan proportionaliteit 
testen als zij dergelijke cruciale epidemiologische data niet eens wil weten? 
 
Ik hecht eraan om te benadrukken dat het voor het maken van goed beleid belangrijk is om te 
vertrouwen op de (ontwikkeling van) betrouwbare kennis die we op dat moment beschikbaar hebben. 
Suggesties die zijn gebaseerd op onjuiste aannames of onvoldoende bewezen en studies zijn geen goede 
basis voor het nemen van maatregelen en schaden het vertrouwen van het publiek in beleid. Daarom is 
het goed om te beseffen dat de ct-waarde geen absolute waarde is en als zodanig bruikbaar zou zijn voor 
het nemen van maatregelen in het kader van de pandemiebestrijding. 
 
Er is bij de besluitvorming over beleid en maatregelen steeds zo goed mogelijk gebruik gemaakt van alle 
beschikbare en recente wetenschappelijke data vanuit verschillende expertises over de verspreiding van 
het virus en de effectiviteit van de maatregelen. De onderbouwing van het testbeleid, de relevantie van 
ct-waarden en het gebruik van PCR-testen vond zijn basis dus in de (openbare) adviezen van het OMT en 
onderliggende wetenschappelijke studies. Dat is essentieel voor het voor vertrouwen in overheid en 
beleid. 
 
Vraag J44 
Kan de regering eventuele methodologische of praktische beperkingen uitleggen die haar ervan 
weerhouden Ct-waarden in overweging te nemen bij het nemen van pandemische beslissingen? 
 
Zoals toegelicht in het antwoord op vraag J41, is de ct-waarde een relatieve waarde die experts 
gebruiken bij de beoordeling van elke PCR uitslag in hun laboratorium. Tijdens de bestrijding van de 
covid-19-epidemie werden PCR testen alleen geanalyseerd in laboratoria, die hiervoor gekwalificeerd 
werden bevonden. Om de kwaliteit van de SARS-CoV-2 diagnostiek in de laboratoria vervolgens te 
volgen, verzorgt het RIVM kwaliteitsrondzendingen. Hiermee wordt gecontroleerd of de werkwijzen die 
laboratoria gebruiken, goed functioneren. Geen van deze laboratoria heeft ct-waarden genegeerd. Een 
156
verdere uitleg over kwaliteitsrondzendingen is te vinden op de RIVM website. 
 
Vraag J45 
Kan de regering mogelijke voordelen of positieve effecten bespreken die samenhangen met het minder 
vertrouwen op Ct-waarden bij het nemen van pandemische beslissingen? Het FVD-fractielid denkt daarbij 
ook aan voordelen die niets met pandemiebestrijding te maken hebben. 
 
Een zelftest is een ander type test zonder ct-waarden. Het gebruiken van een zelftest is door de meeste 
burgers als handig en veilig ervaren. 
 
155
 ‘Landelijke kwaliteitscontrole SARS-CoV-2 laboratoria: niveau zeer hoog’, zie rivm.nl/nieuws/landelijke-
kwaliteitscontrole-sars-cov-2-laboratoria-niveau-zeer-hoog. 
156
 ‘Landelijke kwaliteitscontrole SARS-CoV-2 laboratoria: niveau zeer hoog’, zie rivm.nl/nieuws/landelijke-
kwaliteitscontrole-sars-cov-2-laboratoria-niveau-zeer-hoog. 
108 / 121
