Onze referentie 
37385545 
 
 
 
 
 
Toetsing en examinering in het onderwijs dragen bij aan kwalitatief goed 
 
onderwijs en de borging van de civiele waarde van het diploma. Het ontwikkelen 
van (doorstroom)toetsen en centrale examens past bij de normerende taak van 
de overheid. Het ontwikkelen van centrale toetsen en examens is daarmee ook 
een taak voor de overheid. Deze wettelijke taak vormt het kader waarbinnen 
Stichting Cito haar werkzaamheden voor het primair onderwijs (po), het 
voortgezet onderwijs (vo) en het middelbaar beroepsonderwijs (mbo) verricht.  
 
Op het moment van verzending van de Kaderbrief vindt de bijstelling plaats van 
het curriculum in het funderend onderwijs. Dit heeft ook gevolgen voor toetsing 
en examinering, en is dus van invloed op de werkzaamheden van Stichting Cito. 
In afstemming met Stichting Cito en andere partners uit de leerplan- en 
examenketen wordt toegewerkt naar het in kaart brengen van de werkzaamheden 
die voortkomen uit de curriculumbijstelling. 
 
Daarnaast is door de partners in de examenketen geconstateerd dat er 
vernieuwing nodig is binnen het gehele (digitale) examenlandschap om 
betrouwbaarheid, stabiliteit en continu√Øteit te kunnen blijven garanderen en mee 
te bewegen met wensen van de gebruiker. Momenteel wordt gewerkt aan een 
gedragen strategische visie op de toekomst van (digitaal) examineren. Hierover 
wordt nauw overleg gevoerd tussen het ministerie en andere (keten)partners 
waaronder Stichting Cito. 
 
In de afgelopen jaren heeft Stichting Cito gewerkt aan de transitie naar een 
publieke kennisorganisatie. Hierbij staat transparantie naar betrokken partijen en 
het delen en inzetten van kennis en expertise centraal. Stichting Cito fungeert 
vanuit haar rol als kennisorganisatie als aanjager van onderzoek en innovatie op 
het gebied van onderwijskundig meten. 
 
5. Werkzaamheden Stichting Cito periode 2024-2025 
 
Sinds de inwerkingtreding van de wet doorstroomtoetsen po per 1 januari 2023 
zijn de wettelijke taken van Stichting Cito in het po gewijzigd. De werkzaamheden 
voor het po in de periode 2024-2025 betreffen: het adviseren van het CvTE bij 
besluitvorming over erkenning van LVS-toetsen en doorstroomtoetsen, het 
adviseren van aanbieders over psychometrische en onderwijskundige 
toetskwaliteit, het ondersteunen van het CvTE bij de berekening van de 
normering en equivalering van de doorstroomtoetsen (op basis van 
doorstroomonderzoek) en de ontwikkeling en distributie van de 
overheidsdoorstroomtoets. Het CvTE is eindverantwoordelijk voor het erkennen 
van de doorstroomtoetsen. 
 
Naast de genoemde werkzaamheden voor het po betreffen de werkzaamheden 
van Stichting Cito in de periode 2024-2025 het ontwikkelen (inclusief alle 
werkzaamheden die daarbij horen) van: centrale examens in het vo en voor het 
mbo. Het mbo kent alleen centrale examens voor Nederlands en Engels. 
Onderdeel van de werkzaamheden voor de centrale examens in het vo en het 
mbo is het leveren van informatie over de afname en normering van de centrale  
 
 
 
 
 Pagina 4 van 6
