Onze referentie 
37385545 
 
 
 
Daarnaast komt door het delen van de ervaringen de ondersteunings- en 
 
scholingsbehoefte van scholen en leraren in beeld. De praktijkgerichte 
 
programma’s worden stapsgewijs ontwikkeld om te leren welke consequenties 
dergelijke vakken hebben voor de scholen en de doorstroommogelijkheden van 
leerlingen. Voor het vmbo geldt dat in 2024/2025 de eerste programma’s kunnen 
worden vastgesteld. De doorontwikkelfase voor het havo is in 2024/2025 nog in 
volle gang, zowel voor de programma’s in de kleine als grote variant 
(respectievelijk 120 en 360 studielastuur). Parallel hieraan verkent het SLO de 
komende jaren de mogelijkheid om praktijkgerichte doorlopende leerlijnen in te 
richten. Verder werkt SLO aan de vernieuwing beroepsgerichte profielen in het 
vmbo. 
 
SLO continueert het programma basisvaardigheden dat gericht is op het 
ontwikkelen én ontsluiten van nieuwe en bestaande kennis over het 
versterken van basisvaardigheden taal, rekenen-wiskunde, burgerschap en  
digitale geletterdheid van leerlingen in het funderend onderwijs. In de uitwerking 
wordt zowel expertise vanuit wetenschap als praktijkkennis ingezet. SLO hanteert 
het perspectief van een integraal curriculum, zodat samenhang tussen 
vakken/leergebieden gewaarborgd blijft.  Het programma basisvaardigheden loopt 
parallel aan de ontwikkeling van formele (wettelijke) curriculumdocumenten 
(kerndoelen en examenprogramma’s). Het programma basisvaardigheden  
richt zich primair op het uitgevoerde curriculum en zal direct (curriculaire) kennis 
en tools ontsluiten die gericht bijdragen aan het versterken van 
basisvaardigheden. Tenslotte zal er ook aandacht zijn voor de rol en functie van 
toetsing. Een juiste inzet van toetsing en formatief evalueren kan bijdragen aan 
het versterken van basisvaardigheden. 
 
SLO heeft voor de komende twee jaar de opdracht om reeds in gang gezette 
leerplanactiviteiten verder uit te voeren, inclusief het voortgezet 
volwassenenonderwijs (vavo) en het voortgezet speciaal onderwijs (vso). In het 
bijzonder gaat het om de invoering, monitoring en evaluatie van enkele 
examenprogramma’s, zoals: 
 de vernieuwing van het kernvak Wiskunde vmbo,  
 bijstelling van beroepsgerichte examenprogramma’s (waaronder in ieder 
geval Economie en Ondernemen),  
 de ontwikkeling van praktijkgerichte programma’s voor de gemengde en 
theoretische leerwegen, 
 de ontwikkeling van praktijkgerichte programma’s voor het havo, 
 de ontwikkeling van leerplan handreikingen. 
 
SLO werkt verder mee aan de uitwerking van de werkagenda inclusief onderwijs, 
bijvoorbeeld hoe binnen het regulier onderwijs een inclusief curriculum vorm 
gegeven kan worden. 
 
Tot slot wordt de SLO gevraagd maximaal werk te blijven maken van de 
(publieksvriendelijke) ontsluiting van de opgebouwde expertise en 
leerplankundige producten en het uitbouwen van de internationale 
leerplanexpertise, en de strategische adviesfunctie. 
 
 
 
4. Kader voor Stichting Cito 
 
 Pagina 3 van 6
