Onze referentie 
37385545 
 
 
 
functioneren van leerlingen. Om die reden is het essentieel dat het onderwijs 
 
aansluit op de veranderende eisen die de samenleving en de arbeidsmarkt stellen.  
 
Daarom is er een start gemaakt met het bijstellen van kerndoelen voor de 
basisvaardigheden in het funderend onderwijs. In mijn brief over de tussenbalans 
van de bijstelling kerndoelen basisvaardigheden heb ik geconcludeerd dat de 
bijstelling hiervan voldoende op koers ligt om ook aan de slag te gaan met de 
2
overige leergebieden.  
 
SLO voorziet daarnaast als expertisecentrum in algemene zin voor het hele 
funderend onderwijs in de verspreiding van kerndoelen, examenprogramma’s, 
leerlijnen en kennis over het curriculum, ook in Caribisch Nederland.  
 
 
3.  Werkzaamheden SLO periode 2024-2025 
 
De werkzaamheden van SLO betreffen de voortzetting van de reguliere wettelijke 
taken zoals kennisontwikkeling, onderzoek, kennisopbouw, advisering, 
curriculumonderhoud, evaluatie en monitoring. 
 
In 2022 zijn er teams met leraren en andere onderwijsprofessionals gestart met 
het ontwikkelen van conceptkerndoelen voor de basisvaardigheden (taal, rekenen 
en wiskunde, burgerschap en digitale geletterdheid) en conceptexamen 
programma’s voor de prioritaire vakken Nederlands, wiskunde, de moderne 
vreemde talen, maatschappijleer en de bèta vakken (vmbo, havo, vwo). In 2023 
komen daar nieuwe teams bij voor de kerndoelen van andere leergebieden: 
Engels, Moderne Vreemde Talen, Mens & Maatschappij, Mens en Natuur, Bewegen 
en Sport en Kunst en Cultuur. SLO stuurt dit aan. De komende jaren worden de 
conceptkerndoelen en conceptexamenprogramma’s opgeleverd: in 2023 eerst de 
conceptkerndoelen voor de basisvaardigheden en in de zomer van 2024 de 
examenprogramma’s en de kerndoelen voor de overige leergebieden. Wanneer 
een totaal set aan conceptdoelen wordt opgeleverd, wordt deze op scholen 
beproefd. SLO werkt daarvoor een passend beproevingsplan uit. Ik verwijs graag 
naar de Kamerbrief over de tussenbalans kerndoelen voor alle momenten waarop 
de Kamer over deze processen geïnformeerd wordt.  
 
Enkele examenprogramma’s worden met urgentie bijgesteld. Het gaat hierbij om 
de examenprogramma’s (vmbo, havo, vwo) die de Tweede Kamer als prioriteit 
heeft aangemerkt: Nederlands, wiskunde, de moderne vreemde talen, 
maatschappijleer en de bèta vakken (vmbo, havo, vwo).  
 
Op verzoek van het ministerie van OCW ontwikkelt SLO in nauwe samenwerking 
met scholen examenprogramma’s voor het vmbo gl/tl en het havo. De ervaring 
van scholen is nodig om in een cyclisch proces de examenprogramma’s door te 
ontwikkelen, af te stemmen op elkaar en andere curriculumontwikkelingen én te 
verbeteren. De opbrengsten en ervaringen van de scholen leveren een bijdrage 
aan de ontwikkeling van de digitale handreiking behorende bij de 
examenprogramma’s. Deze handreiking is weer relevant voor de implementatie 
van praktijkgerichte examenprogramma’s, wanneer deze beproefd en vastgesteld 
worden.  
 
                                                 
2
 https://www.tweedekamer.nl/kamerstukken/brieven_regering/detail?id=2023D07856&did=2023D07856 
  
 
 Pagina 2 van 6
