Ik vestig verder graag uw aandacht op de bijdragen van de Inspectie daar waar 
het gaat om het verduidelijken van de toezichtstaak in de Wet op het 
Onderwijstoezicht, ook afdeling Bezwaar en Beroep bij DUO vraagt daar aandacht 
voor. 
 
Verder heeft de afdeling RNE, dat binnen DUO het Landelijk Register 
Kinderopvang (hierna: LRK) beheert, geen uitspraak gedaan over de 
uitvoerbaarheid van dit wetsvoorstel, gezien er vanuit het huidige wetsvoorstel 
geen taken voor het register voortvloeien. De gegevens die voor Europees 
Nederland in het LRK zijn opgenomen, worden in Caribisch Nederland door de 
Openbare Lichamen beheerd. 
 
Kosten 
Deze uitvoeringstoets leidt naar verwachting tot geen of zeer geringe 
uitvoeringskosten, en DUO stelt voor deze te absorberen binnen het basiscontract. 
DUO schouwt de betreffende werkzaamheden, en indien substantiÃ«le wijzigingen 
optreden, dan brengt DUO dit tijdig ter tafel.  
 
Opdracht 
Ik  verzoek u binnen acht weken  na ontvangstdatum op deze toets te reageren 
en mij opdracht te verstrekken voor de uitvoering.  Wanneer de opdracht wordt 
verleend na het verstrijken van deze periode, moet u er rekening mee houden dat 
een actualisatie nodig kan zijn betreffende haalbaarheid, maakbaarheid en de 
uren. 
 
 
Met vriendelijke groet,
