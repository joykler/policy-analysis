misdrijf binnen het kindercentrum, dient deze persoon te handelen volgens deze handelswijze. Dit 
geldt voor alle medewerkers van een kindercentrum. 
• Is een vrijwilliger ook een medewerker? Beter hier ook net als in onderwijs gaan spreken 
over met taken belast persoon waar we iedereen met taak onder kunnen scharen. We zijn 
daar nu in discussie over in NL dat werknemer/medewerker niet altijd duidelijk is. 
Als een medewerker seksueel misbruik, seksuele intimidatie, of geweld tegen kinderen vermoedt, 
moet hij dit onmiddellijk bekend maken bij de houder. Dit is de zogenaamde meldplicht en dit geldt 
voor alle medewerkers. De houder moet na een melding direct in overleg treden met de bij 
ministeriële regeling aangewezen onafhankelijke deskundige. Dit is de overlegplicht. Tijdens het 
overleg wordt er vastgesteld of er sprake is van een redelijk vermoeden van een strafbaar feit. In 
het geval een strafbaar feit wordt vermoed, dan is de houder altijd verplicht om aangifte hiervan te 
doen bij de politie. De houder informeert na overleg en afstemming met politie ook de betrokkenen 
over de aangifte. De aangewezen deskundige is niet verplicht om aangifte te doen van seksueel 
misbruik of seksuele intimidatie. De deskundige is wettelijk verplicht geheim te houden wat ouders 
of personeelsleden aan hun toevertrouwen. 
• Stukje geel is voorstel gewijzigde tekst. 
De deskundige kan ook benaderd worden voor advies ten aanzien van eventueel te nemen 
stappen, en voor begeleiding bij het zoeken naar een oplossing dan wel bij het indienen van een 
klacht of aangifte.  
• Voorstel: zin aanpassen. Klachten krijgen we via ouders. Aangifte via houders. Dus wordt 
hier nu bedoeld dat ook ouders kunnen bellen en we die helpen of zit het nog op de 
wettelijke taak van de overlegplicht? 
Oudercommissie 
Overeenkomstig met Europees Nederland wordt voorgesteld om kindercentra met meer 
dan 50 kinderen te verplichten zich in te spannen om een oudercommissie aan te stellen.  
• Volgens ons is dit niet correct. Bij kindercentra met meer dan 50 kinderen geldt een 
resultaatverplichting, geen inspanningsverplichting:  
 
Zie MvT 34 045  
Wijziging van de Wet kinderopvang en kwaliteitseisen peuterspeelzalen in verband met de 
aanpassing van het klachtrecht voor ouders, de wijziging van het adviesrecht van de 
oudercommissie en enkele andere aanpassingen (Wet versterking positie ouders kinderopvang en 
peuterspeelzalen) 
 
(pagina 53 halverwege) 
In dit wetsvoorstel is daarom opgenomen dat het openbaar lichaam zorg moet dragen voor de 
aanwezigheid van onafhankelijke partij waar ouders bij terecht kunnen voor advies, begeleiding en 
onafhankelijke bemiddeling, met de ruimte om hier door het openbaar lichaam op eilandniveau 
nadere invulling aan te geven. 
• Kan niet het openbare lichaam zelf zijn toch? Die heeft ook een rol bij gastouders. 
(pagina 55) 
Specifiek gaat het om de personen van 18 jaar en ouder die op het woonadres waar 
gastouderopvang plaatsvindt hun hoofdverblijf hebben of zullen hebben dan wel die structureel 
tijdens opvanguren aanwezig zijn 
• Is er net als in NL ook ergens geregeld dat de toezichthouder van inwonende kinderen 
beneden de 18 ook een VOG kan vragen?
