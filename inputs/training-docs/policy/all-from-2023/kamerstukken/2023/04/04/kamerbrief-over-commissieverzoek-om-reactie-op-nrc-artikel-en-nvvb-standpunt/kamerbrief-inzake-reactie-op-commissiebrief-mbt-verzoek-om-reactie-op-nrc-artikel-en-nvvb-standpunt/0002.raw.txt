DG Openbaar Bestuur en 
Democratische 
Rechtsstaat (DGOBDR)
Ministerie BZK
- Er vindt data-analyse plaats rond de aantallen, kenmerken en spreiding 
van stemlokalen/stembureaus en rond het gebruik van corrigenda en 
Kenmerk
2023-0000185326
aantallen onverklaarde verschillen. 
- Steekproefsgewijs zijn leden van gemeentelijk en centraal stembureaus, 
en ambtenaren die hen ondersteunden bij de werkzaamheden, 
uitgenodigd om de werkzaamheden van het gemeentelijk stembureau en 
centraal stembureau te bespreken in focusgroepen. 
- Stembureauleden en tellers worden via een vragenlijst gevraagd naar hun 
ervaringen bij het tellen van de stemmen.  
- Kiezers worden via een vragenlijst gevraagd naar hun ervaringen tijdens 
deze verkiezingen en de redenen waarom zij wel of niet zijn gaan 
stemmen. 
- De fysieke toegankelijkheid van stemlokalen is steekproefsgewijs 
gecontroleerd door experts. 
- Middels een campagne-effectonderzoek wordt het effect van de 
publiekscampagne gemeten. 
 
Naast de genoemde evaluatieonderzoeken ontvang ik een evaluatieadvies van de 
NVVB en een waarnemersrapportage van Democracy Volunteers. Ook zal de 
Kiesraad een evaluatieadvies opstellen. Over zijn evaluatieadvies heeft de 
Kiesraad gemeld in te gaan op:  
- De bijzonderheden rond de dag van stemming en de tellingen o.a. op 
basis van de meldingen die bij het Informatiepunt Verkiezingen zijn 
binnengekomen; 
- De ervaringen met de controle-protocollen en het gebruik van OSV in het 
proces van uitslagvaststelling en de verbetermogelijkheden die zij daarin 
zien. 
 
Naast de provinciale staten- en waterschapsverkiezingen evalueer ik ook de 
verkiezingen voor het kiescollege niet-ingezetenen en de verkiezingen in Caribisch 
Nederland. Met de betrokken instanties in Caribisch Nederland evalueer ik de 
verkiezingen via een vragenlijst en gesprekken. Ook ontvang ik een 
waarnemingsrapport van de Organisatie van Amerikaanse Staten (OAS). In de 
evaluatie van de verkiezingen voor het kiescollege niet-ingezetenen worden 
kiezers gevraagd naar hun ervaringen met deze verkiezingen en vindt een 
evaluatie plaats met de betrokken politieke partijen. Ook heb ik de Kiesraad en de 
gemeente Den Haag gevraagd een evaluatieadvies uit te brengen. De Kiesraad is 
gevraagd in het bijzonder in te gaan op de stemwaarde en de uitwerking daarvan 
1
op de gelijkheid voor kiezers in de praktijk en de eventuele 
verbetermogelijkheden inzake de kandidaatstellingsprocedures bij deze 
verkiezing. De gemeente Den Haag is gevraagd in te gaan op de wijze waarop de 
procedures rond de kandidaatstelling voor deze verkiezing en rond het kiescollege 
in de praktijk zijn uitgepakt en of zij concrete verbeteringen zien. Daarnaast is 
ook gevraagd om inzicht te geven in de wijze van communiceren aan de kiezers. 
 
  
 
1
 Naar aanleiding van de toezegging aan het lid Koole (PvdA) tijdens de behandeling van de 
Wet kiescollege niet-ingezetenen (Handelingen Eerste Kamer, 11 oktober 2022, 3-11, p. 17)  
Pagina 2 van 3
