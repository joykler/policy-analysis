> Retouradres Postbus 20011 2500 EA  Den Haag
DG Openbaar Bestuur en 
Aan de Voorzitter van de Tweede Kamer der Staten-
Democratische Rechtsstaat 
Generaal
(DGOBDR)
Ministerie BZK
Postbus 20018
Turfmarkt 147
Den Haag
Postbus 20011
2500 EA  Den Haag
2500 EA  Den Haag
Nederland
www.rijksoverheid.nl
www.facebook.com/minbzk
www.twitter.com/minbzk
Kenmerk
2023-0000185326
Uw kenmerk
Datum 4 april 2023
Betreft Reactie op commissiebrief mbt verzoek om reactie op NRC-
artikel en NVVB-standpunt
  
 
Bij brief van 24 maart jl. heeft de vaste commissie voor Binnenlandse Zaken mij 
verzocht een reactie te geven op het NRC-artikel van 16 maart 2023 ‘Een tekort 
aan stembiljetten, uitgeputte stemmentellers en andere onregelmatigheden’ en 
over het bericht van de Nederlandse Vereniging Voor Burgerzaken (NVVB) van 21 
maart 2023 ‘NVVB vindt telproces niet langer uitvoerbaar!’. Ook meldde de 
commissie besloten te hebben tot het binnen afzienbare tijd voeren van een 
commissiedebat over het Verkiezingsproces Provinciale Statenverkiezingen van 15 
maart 2023.  
 
Het verzoek van de commissie voor Binnenlandse Zaken komt op het moment dat 
de evaluatie van de provinciale staten- en waterschapsverkiezingen nog 
uitgevoerd wordt. Ik vind het belangrijk dat de evaluatie van verkiezingen, zoals 
te doen gebruikelijk, grondig wordt uitgevoerd. Dat vergt de nodige tijd.  
Het op korte termijn inhoudelijk reageren op de artikelen zou van mij vragen dat 
ik vooruitloop op bevindingen uit onderzoeken die nog niet zijn afgerond. Graag 
informeer ik u in deze brief op welke wijze de evaluatie van deze verkiezingen 
wordt uitgevoerd. Ik verwacht uw Kamer uiterlijk in september over de 
uitkomsten daarvan te kunnen informeren.  
 
Zoals bij iedere verkiezing evalueert het ministerie ook deze provinciale staten- 
en waterschapsverkiezingen grondig. Doelstelling van deze evaluatie is na te gaan 
wat bij toekomstige verkiezingen kan worden verbeterd. Dit jaar wordt in het 
bijzonder aandacht gegeven aan de invoering van de nieuwe procedure 
vaststelling verkiezingsuitslagen. Naar aanleiding van de signalen van gemeenten 
worden in de maand april, in samenwerking met de Nederlandse Vereniging Voor 
Burgerzaken (NVVB) en de Kiesraad, regionale evaluatiebijeenkomsten 
georganiseerd waarin het ministerie in gesprek gaat met de projectleiders 
verkiezingen van gemeenten. Doel van deze gesprekken is de ervaringen van de 
afgelopen verkiezingen op te halen en mee te nemen in de evaluatie. Deze 
regionale bijeenkomsten zijn een aanvulling op de volgende 
onderzoeksactiviteiten:  
- De gemeenten worden via een vragenlijst bevraagd over feiten, cijfers en 
ervaringen over de organisatie van deze verkiezingen.  
Pagina 1 van 3
