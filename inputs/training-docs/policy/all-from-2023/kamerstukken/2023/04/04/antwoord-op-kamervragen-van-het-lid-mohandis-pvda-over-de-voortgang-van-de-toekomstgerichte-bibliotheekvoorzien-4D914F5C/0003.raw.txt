Antwoord 3 
Onze referentie 
37605043  
De regeling genoemd in het antwoord op vraag 2 geeft alle gemeenten die nu nog 
 
niet beschikken over een volwaardige bibliotheekvestiging, de gelegenheid een 
dergelijke vestiging te realiseren. Dat zijn per 1 januari 2023 twaalf gemeenten. 
De regeling verstaat onder een volwaardige bibliotheekvestiging een 
bibliotheeklocatie met een collectie, die alle bibliotheekfuncties van de Wsob 
aanbiedt en tenminste 15 uur per week bemand open is. De regeling is niet 
bedoeld voor het realiseren van voorzieningen onder het niveau van een 
volwaardige bibliotheekvestiging, zoals een servicepunt of een zelfbedieningspunt. 
Daarmee zou niet worden voldaan aan de komende zorgplicht. Na afloop van het 
eerste aanvraagtijdvak is bekend hoeveel gemeenten een aanvraag hebben 
ingediend. Mijn beeld is dat gemeenten en bibliotheken op dit moment bezig zijn 
met het ontwikkelen van plannen.  
 
 
Vraag 4 
Heeft u bij het oprichten van deze bibliotheekvoorzieningen oog voor dunbevolkte 
gebieden, waarbij de afstand tot een voorziening nu extra groot kan zijn? Bent u 
bereid extra scherp te zijn op de vorderingen van het oprichten van 
bibliotheekvoorzieningen in deze gebieden? 
 
Antwoord 4 
De regeling onderscheidt in volgorde van prioriteit twee categorieÃ«n van 
gemeenten: 
1. Gemeenten zonder bibliotheekvestiging in de zin van de Wsob; 
2. Gemeenten waar de afstand tot de bibliotheek te groot is en/of gemeenten 
die scoren op achterstandsindicatoren. 
Daarna volgen alle overige gemeenten. Dunbevolkte gebieden met een grote 
afstand tot de bibliotheek behoren dus tot de prioriteiten van de regeling. De 
wijze van verdelen van de beschikbare middelen is vastgelegd in artikel 8 van de 
regeling.  
 
Langs verschillende communicatiekanalen worden de mogelijkheden van de 
regeling onder de aandacht van bibliotheken en gemeenten gebracht. Kleinere 
bibliotheken of gemeenten kunnen, indien nodig, van de provinciale 
ondersteuningsinstellingen hulp krijgen bij het ontwikkelen van plannen. De 
regeling stelt hiervoor een apart budget beschikbaar aan de provinciale 
ondersteuningsinstellingen. Na afloop van het eerste aanvraagtijdvak is er een 
eerste beeld over de aantallen en soorten aanvragen.  
 
 
Vraag 5 
Kunt u inzicht geven in de vorderingen van het oprichten van 
bibliotheekvoorzieningen in wijken met meervoudige problematiek, zoals 
aangegeven in uw brief aan de Kamer op 4 november jl.? 3) Kunt u aangeven 
welke overwegingen aan de oprichting van deze voorzieningen ten grondslag 
liggen? 
 
 
 
Antwoord 5 
 
 Pagina 3 van 5
