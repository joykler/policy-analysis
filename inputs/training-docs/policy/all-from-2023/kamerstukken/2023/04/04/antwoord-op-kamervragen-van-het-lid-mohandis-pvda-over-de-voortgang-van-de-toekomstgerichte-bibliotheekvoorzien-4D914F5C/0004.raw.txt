Gemeenten met meervoudige problematiek (laaggeletterdheid, 
Onze referentie 
37605043  
onderwijsachterstanden, sociaaleconomische status) vormen een prioritaire 
 
categorie in de regeling. De regeling biedt deze gemeenten de mogelijkheid een 
nieuwe bibliotheekvestiging op te zetten of een bestaande vestiging te 
verbeteren. Na afloop van het eerste aanvraagtijdvak is bekend hoeveel van deze 
gemeenten daadwerkelijk gebruik maken van de regeling.  
 
 
Vraag 6 
Kunt u aangeven hoe gemeenten zich moeten verantwoorden hoe zij het extra 
beschikbare geld voor de bibliotheekvoorziening uitgeven? 
 
Antwoord 6 
De specifieke uitkering voor gemeenten wordt verantwoord via de Si-Sa (Single 
Information, Single Audit) systematiek van het ministerie van Binnenlandse 
Zaken en Koninkrijksrelaties. Indien de overeengekomen prestatie niet is geleverd 
of tegen een lager bedrag, kan de uitkering lager worden vastgesteld en kunnen 
niet-bestede middelen worden teruggevorderd.  
 
 
Vraag 7 
Kunt u verklaren waarom op de website van het Bibliotheek Netwerk niet 
inzichtelijk is op hoeveel mbo-instellingen er sprake is van de 
zogenoemde Bibliotheek op school? 4) Kunt u Bibliotheek Netwerk verzoeken 
deze gegevens over mbo-instellingen te verzamelen en openbaar te maken? Bent 
u het ermee eens dat het anders moeilijk te beoordelen is of het door u ingestelde 
beleid, zoals wordt aangeven in uw brief aan de Kamer op 4 november 
jl., effectief is gebleken, specifiek kijkend naar het mbo? 5) 
 
Antwoord 7 
De aantallen vestigingen van de Bibliotheek op school, waaronder die op het mbo, 
verschijnen elk jaar in het jaarverslag van de stichting Lezen, die het programma 
de Bibliotheek op school uitvoert. Het jaarverslag over 2022 wordt op korte 
termijn gepubliceerd op de site van de stichting Lezen.  
 
 
Vraag 8 
Kunt u een actueel overzicht geven op hoeveel mbo-instellingen op dit moment 
sprake is van een Bibliotheek op school?  
 
Antwoord 8 
In 2022 waren er op circa 30 ROC’s vestigingen van de Bibliotheek op school. Het 
aantal groeit met circa acht per jaar. Vanuit het masterplan basisvaardigheden is 
eind 2022 een bedrag van € 12,9 mln. beschikbaar gekomen als impuls voor o.a. 
uitbreiding van het aantal vestigingen van de Bibliotheek op school in het 
funderend onderwijs en in de kinderopvang. Het onderzoek naar de duurzame 
verankering van de Bibliotheek op school, waar de Kamer bij de motie Mohandis 
3
c.s. om gevraagd heeft, is in voorbereiding.  
 
 
                                                 
 
3
 Tweede Kamer, 2022-2023, 36 200 VIII, nr. 23. 
 
 Pagina 4 van 5
