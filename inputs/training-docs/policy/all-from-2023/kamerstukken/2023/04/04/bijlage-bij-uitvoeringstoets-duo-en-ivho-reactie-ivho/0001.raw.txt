Uitvoeringstoets wet KO-CN, 17-12-2020 
 
Hieronder treft u de opmerkingen bij de uitvoeringstoets wet KO-CN aan, verzameld door de 
Inspectie van het Onderwijs (sector juridische zaken, primair onderwijs/vve, kinderopvang en de 
vertrouwensinspectie). We hebben vanaf het begin meegedacht en meegeschreven aan deze wet 
en we zien het merendeel van onze inbreng ook terug in dit concept. De wet is duidelijk opgezet en 
ziet er goed uit. Dat laat onverlet dat we hieronder nog enkele opmerkingen willen delen. 
We zijn uiteraard bereid om een nadere toelichting te geven en zijn benieuwd naar het 
eindresultaat.  
 
Algemene opmerkingen 
 
Kwaliteit 
• Onze belangrijkste zorg is of het met dit opleidingsniveau van pedagogisch medewerkers 
haalbaar is om aan alle gestelde eisen te voldoen. We pleiten daarom voor (externe) 
ondersteuning voor de kinderopvang, met name voor de pedagogisch medewerkers, totdat de 
basiskwaliteit op orde is. 
• We weten pas of de beoogde kwaliteit haalbaar is voor de eilanden als in beeld is wat de 
huidige kwaliteit is (op basis van het waarderingskader van de inspectie).  
• De nadere eisen van het openbaar lichaam in de eilandsverordening kunnen ertoe leiden dat de 
verschillen tussen de eilanden na verloop van tijd steeds groter worden (pag. 60). 
 
Juridisch 
• Hoewel het de bedoeling is om de regelgeving eenvoudig in te richten, is het door alle eisen 
toch best ingewikkeld geworden (veel regels, net als in EN).  
• Er zijn nog meerdere verwijzingen die niet kloppen, artikelen die eigenlijk op een andere plek 
zou moeten staan.  
• Graag bij VI van overeenkomstige toepassing verklaren art. 6 WOT. Zie verder p.3. 
• Zie voorstel toezicht beleggen inspectie op p.6. 
• In hoeverre kunnen wij organisaties straks houden aan nadere eisen van het OL in de 
eilandsverordeningen (pag. 39)? 
• We hebben zorgen over de gastouderopvang en hoe die is ingebed. De gastouders zijn 
afhankelijk van begeleiding door het OL. Kan het OL dat wel en wat als de gastouder daar 
klachten over heeft?  
 
Terminologie  
• Er is, in afwijking van de WKO EN, op sommige punten gekozen voor een andere terminologie. 
Dat is natuurlijk prima, maar dit is niet in alle gevallen voldoende uitgewerkt in de Memorie 
van Toelichting.  
• Er worden soms termen gebruikt die niet verder worden uitgewerkt, bijvoorbeeld professionele 
kwaliteitscultuur en zorgstructuur).   
• Tot 12 of t/m 12 jaar? Of basisschoolleeftijd? 
 
Ontbrekende onderdelen 
• Graag in hoofdstuk 10 (gegevens en informatie) al rekening houden met de mogelijke rol van 
DUO (pag. 100). 
• Het vierogenprincipe zit niet in het wetsvoorstel, dus we willen er graag aandacht voor vragen 
dat dit in de AMvB wordt opgenomen 
• VI: overlegplicht niet voor gastouders. Waarom is dat niet opgenomen? We weten dat de 
grootste risico’s in thuissituaties zitten waar er niet meer mensen mee kunnen kijken.  
• Hoe zit het met toegang tot gastouderlocaties bij vraagouders thuis door toezichthouder?  
• Waarom geen personenregister kinderopvang of continue screening van de VOG’s? 
 
 
  
1
