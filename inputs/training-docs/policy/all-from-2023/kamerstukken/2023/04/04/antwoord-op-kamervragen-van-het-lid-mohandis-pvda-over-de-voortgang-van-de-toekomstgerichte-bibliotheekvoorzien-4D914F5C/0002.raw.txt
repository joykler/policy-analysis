2023Z03731 
Onze referentie 
37605043  
 
 
(ingezonden 3 maart 2023) 
 
Antwoorden op vragen van het lid Mohandis (PvdA) aan de staatssecretaris van 
Onderwijs, Cultuur en Wetenschap over de voortgang van de toekomstgerichte 
bibliotheekvoorziening in elke gemeente. 
 
Vraag 1 
Kunt u aangeven wanneer het wetsvoorstel om te komen tot een wettelijke 
zorgplicht voor gemeenten voor een bibliotheekvoorziening, zoals verzocht in 
motie Mohandis c.s., wordt verwacht? 1) 
 
Antwoord 1 
Dit najaar ontvangt de Tweede Kamer een voortgangsbrief over de bibliotheken. 
Daarin zal ik de stand van zaken bij de versterking van het bibliotheeknetwerk 
beschrijven en de hoofdlijnen van de wijzigingen van de Wet stelsel openbare 
bibliotheekvoorzieningen (Wsob). Eén van die wijzigingen is een zorgplicht voor 
gemeenten en provincies, die in 2025 zal worden ingevoerd. Ik verwacht het 
wetsvoorstel medio 2024 naar de Tweede Kamer te kunnen sturen.  
 
 
Vraag 2 
Kunt u aangeven welke maatregelen er door gemeenten op dit moment worden 
genomen om uiterlijk in 2025 te voldoen aan de zorgplicht voor een 
toekomstbestendige bibliotheekvoorziening? 
 
Antwoord 2 
Op 4 november 2022 heb ik de Tweede Kamer in een bibliotheekbrief 
geïnformeerd over de manier waarop de voorstellen in het coalitieakkoord over 
1
versterking van de openbare bibliotheken zullen worden uitgevoerd. Gemeenten 
krijgen in de periode 2023-2024 via een specifieke uitkering (Spuk) de 
mogelijkheid hun lokale bibliotheeknetwerk te versterken in de aanloop naar de 
zorgplicht per 2025. De uitwerking van de maatregelen is direct na het 
wetgevingsoverleg van 14 november 2022 gestart. Op 24 maart jl. is de Regeling 
eenmalige specifieke uitkeringen en subsidies lokale bibliotheekvoorzieningen in 
2
de Staatscourant gepubliceerd (bijlage). Gemeenten kunnen in de periode 15 
mei–15 juni een aanvraag voor een specifieke uitkering indienen. Een tweede 
aanvraagtijdvak voor het budget 2024 loopt van 15 november–15 december.  
 
 
Vraag 3 
Kunt u inzicht geven in de vorderingen van het oprichten van een 
bibliotheekvoorziening in de zestien gemeenten, die op dit moment nog niet zo’n 
voorziening kennen, zoals aangegeven in uw brief aan de Kamer op 4 november 
jl.? 2) Kunt u dit uitsplitsen naar de verschillende soorten 
bibliotheekvoorzieningen, te weten vestiging, servicepunt, miniservicepunt, 
zelfbedieningspunt, afhaalpunt en bibliobushalte? 
 
                                                 
 
1
 Tweede Kamer, 2022-2023, 33846, nr. 70. 
2
 Staatscourant, nr. 9297, 24 maart 2023. 
 
 Pagina 2 van 5
