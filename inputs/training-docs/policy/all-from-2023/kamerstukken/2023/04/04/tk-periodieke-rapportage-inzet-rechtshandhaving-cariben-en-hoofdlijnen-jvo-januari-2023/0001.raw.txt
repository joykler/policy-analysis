1 
 
 
 
> Retouradres Postbus 20301 2500 EH  Den Haag 
Directie Europese en 
 
 
Internationale 
Aan de Voorzitter van de Tweede Kamer  Aangelegenheden 
  
Turfmarkt 147 
der Staten-Generaal 
2511 DP  Den Haag 
Postbus 20018 
Postbus 20301 
2500 EA  DEN HAAG 2500 EH  Den Haag 
www.rijksoverheid.nl/jenv 
 
  
  
  
 
 
 
  
 
Ons kenmerk 
4411397 
 
 
  
Bij beantwoording de datum 
en ons kenmerk vermelden. 
 
Wilt u slechts één zaak in uw 
brief behandelen. 
Datum 4 april 2023 
 
 
Onderwerp Periodieke rapportage inzet rechtshandhaving Cariben en hoofdlijnen 
 
JVO januari 2023 
 
 
In 2019 is tijdens het wetgevingsoverleg (WGO) Koninkrijksrelaties afgesproken 
om de Tweede Kamer periodiek te informeren over de gezamenlijke inzet op de 
rechtshandhaving in het Caribisch deel van het Koninkrijk en over de hoofdlijnen 
1
van het Justitieel Vierpartijenoverleg (JVO). Met deze brief verschaf ik u, mede 
namens de staatssecretaris van Binnenlandse Zaken en Koninkrijksrelaties (BZK), 
inzicht in deze gezamenlijke inzet. Hierin staan de ketenbrede uitdagingen 
centraal die tijdens het JVO, het halfjaarlijks overleg tussen de vier ministers van 
Justitie van het Koninkrijk, zijn besproken. 
 
Inzet rechtshandhaving 
 
Op 6 maart jl. heeft de staatssecretaris van BZK de Eerste en Tweede Kamer 
geïnformeerd over de uitkomsten van de beleidsdoorlichting van artikel 1 
2
begrotingshoofdstuk IV Koninkrijksrelaties Versterken Rechtsstaat. De 
beleidsdoorlichting signaleert dat de Caribische landen van het Koninkrijk, mede 
als gevolg van hun geografische positionering, blijvend worden geconfronteerd 
met relatief veel drugscriminaliteit en de (migratie-)gevolgen van de crisis in 
Venezuela. Daarnaast zorgt de kleinschaligheid van de landen voor beperkte 
uitvoeringscapaciteit, waardoor de slagkracht van verschillende organisaties 
binnen de rechtshandhavingsketen beperkt is. 
 
De beschikbare middelen binnen het onderzochte beleidsartikel van het ministerie 
van BZK hebben als beoogd effect dat de capaciteit, kennis en kwaliteit van de 
rechtshandhavingsketen bestendigd en uitgebreid kan worden met lokaal en 
uitgezonden personeel. In de aanbevelingen van de beleidsdoorlichting merken de 
onderzoekers op dat de impact van deze Nederlandse inzet mede afhankelijk is 
van de algehele sterkte van de rechtshandhavingsketen. Hoewel de 
rechtshandhaving een autonome Landsaangelegenheid is, heeft ook Nederland 
belang bij een sterke en goed samenwerkende keten. Dit onderwerp is dan ook 
tijdens het JVO aan bod gekomen. U wordt onder ‘Capaciteitsvraagstuk’ nader 
geïnformeerd over dit gesprek.  
 
  
                                                 
1
 Kamerstuk 35 200 IV, nr. 14. 
2
 Kamerstuk 33 189, nr. 17. 
  
 Pagina 1 van 5
