Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
ministers-presidenten en ik op basis van deze verslagen dan ook geconstateerd Datum
4 april 2023
dat het draagvlak voor dit wetsvoorstel beperkt is, met name in de Landen, en 
Kenmerk
dat het voorstel hierdoor de benodigde consensus ontbeert. Dit was aanleiding 
2023-0000109012
voor ons om gezamenlijk nog eens kritisch te kijken naar dit voorstel en 
mogelijke alternatieven te verkennen. Het doel van het wetsvoorstel, namelijk het 
doorvoeren van hervormingen ter versterking van de economische weerbaarheid 
van de Landen, stond daarbij centraal. In onze gesprekken hierover 
constateerden de ministers-presidenten en ik dat wij alle vier tevreden zijn met 
de wijze waarop sinds eind 2020 in gezamenlijkheid aan dat doel wordt gewerkt. 
Zo kwamen wij tot het besluit om die werkwijze, waarbij Nederland de 
hervormingen ondersteunt via een werkorganisatie die direct onder mijn 
ministerie ressorteert, voort te zetten. Dit betekent dat er geen apart 
bestuursorgaan COHO zal worden opgericht. De noodzaak om een 
consensusrijkswet vast te stellen is daarmee komen te vervallen. Voor dit 
juridische instrument was immers primair gekozen vanwege de beoogde 
oprichting van dit zelfstandige bestuursorgaan. In plaats daarvan is besloten om 
de afspraken te codificeren in een vormvrije onderlinge regeling op grond van 
artikel 38, eerste lid, van het Statuut voor het Koninkrijk der Nederlanden.  
 
Nadat de Landen in september 2022 een eerste voorstel hebben gedaan voor de 
inhoud van zo’n onderlinge regeling, bereikten wij in januari jl. een 
hoofdlijnenakkoord over een aantal belangrijke aanpassingen aan dit concept. De 
afgelopen weken is vervolgens door de vier landen intensief gewerkt aan de 
onderlinge regeling - inclusief toelichting en drie bilaterale werkwijzereglementen 
- zoals die vandaag door mijzelf en door de drie ministers-presidenten is 
ondertekend. Het resultaat is een regeling die in gezamenlijkheid en op basis van 
gelijkwaardigheid tot stand is gekomen en die daardoor kan rekenen op draagvlak 
van alle vier de regeringen. Een mooi resultaat, en ik wil de landen dan ook 
bedanken voor de constructieve inspanning die hiertoe is geleverd.  
 
Nu de onderlinge regeling is ondertekend, heb ik het proces tot intrekking van het 
voorstel van Rijkswet COHO in gang gezet. Uw Kamer wordt hierover zo spoedig 
mogelijk geïnformeerd. 
 
Inhoud van de regeling 
Met deze onderlinge regeling committeren de regeringen van Aruba, Curaçao en 
Sint Maarten zich voor meerdere jaren aan de uitvoering van de hervormingen in 
hun publieke sectoren, met als doel hun economische weerbaarheid en 
bestuurskracht te verhogen. Nederland committeert zich aan het bieden van 
ondersteuning daarbij door het beschikbaar stellen van mensen en middelen. 
Hiermee zetten we de samenwerking voort zoals die de afgelopen twee jaar heeft 
vorm gekregen. In de preambule van de regeling worden drie leidende beginselen 
voor de samenwerking vastgelegd, namelijk eigenaarschap, gelijkwaardigheid en 
gemeenschappelijkheid. Dit zijn beginselen waar Nederland, net als de andere 
drie landen, zeer aan hecht en die passen bij de werkwijze zoals die de afgelopen 
periode is ontstaan. Het eigenaarschap van de Landen is cruciaal om de 
hervormingen daadwerkelijk door te voeren en de resultaten hiervan duurzaam te 
bestendigen. Gelijkwaardigheid en gemeenschappelijkheid zijn principes die uiting 
Pagina 2 van 5
