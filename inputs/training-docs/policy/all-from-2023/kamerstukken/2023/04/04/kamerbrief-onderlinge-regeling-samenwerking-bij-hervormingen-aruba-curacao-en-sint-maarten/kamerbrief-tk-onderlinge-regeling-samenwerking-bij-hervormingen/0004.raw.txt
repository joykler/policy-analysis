Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
 Datum
4 april 2023
De onderlinge regeling is per vandaag in werking getreden en geldt in principe 
Kenmerk
voor vier jaar, dus tot en met 3 april 2027. Na die datum is er de mogelijkheid 
2023-0000109012
van verlenging met telkens maximaal twee jaar (artikel 11). Er is voorzien in een 
evaluatie na drie jaar (artikel 10). 
 
Rechtsbeschermingsprotocol 
In de onderlinge regeling is opgenomen dat de Algemene wet bestuursrecht van 
overeenkomstige toepassing is op de verstrekking van financiering door 
Nederland voor hervormingsprojecten en maatregelen (artikel 9 lid 3). Deze 
keuze is een bestendiging van de bestaande praktijk van de afgelopen jaren rond 
de publiekrechtelijke financiering van projecten door Nederland in de Landen. 
Gevolg van deze keuze is dat Caribische bestuursorganen die als belanghebbende 
kunnen worden aangemerkt bij een financieringsbesluit, terecht kunnen bij de 
Nederlandse bestuursrechter wanneer er een geschil ontstaat over zulke 
besluitvorming. Gelet op de bijzondere rechtsbetrekking waarvan sprake is, valt 
niet op voorhand met honderd procent zekerheid te stellen dat de bestuursrechter 
zich ook bevoegd zal achten kennis te nemen van zo’n geschil. Juridische 
precedenten ter zake zijn niet voorhanden. Om te voorkomen dat zich rond een 
concreet geschil een hiaat in de rechtsbescherming kan voordoen, hebben de 
regeringen een protocol opgesteld. In dit protocol zijn de regeringen 
overeengekomen dat zij in een dergelijke situatie de onderlinge regeling zodanig 
zullen aanpassen, dat alsnog wordt voorzien in de mogelijkheid van 
rechtsbescherming voor de Caribische landen. Dit protocol is als bijlage bij deze 
brief gevoegd. 
 
Voortgang uitvoering 
Bij deze brief zijn tevens de eerste uitvoeringsrapportage over 2023 en de 
e
uitvoeringsagenda’s met afspraken voor het 2 kwartaal van 2023 gevoegd. Dit 
zijn de laatste agenda’s en rapportage die onder het oude regime, dus vóór 
inwerkingtreding van de onderlinge regeling, zijn opgesteld. Zoals hiervoor 
toegelicht, wordt de systematiek van uitvoeringsagenda’s en 
uitvoeringsrapportages de komende vier jaar voortgezet, maar zal de 
uitvoeringsrapportage voortaan – evenals de uitvoeringsagenda’s – in 
gezamenlijkheid worden opgesteld. 
 
Zoals blijkt uit de opeenvolgende uitvoeringsrapportages, zijn de afgelopen twee 
jaar in het kader van de uitvoering van de Landspakketten al mooie resultaten 
geboekt en belangrijke stappen gezet. Waardering heb ik bijvoorbeeld voor de 
daadkrachtige aanpak van de minister van Sociale Ontwikkeling, Arbeid en 
Welzijn (SOAW) op Curaçao om de noodzakelijke hervormingen in de 
arbeidsmarkt en sociale zekerheid vorm te geven. Dat geldt ook voor de manier 
waarop Aruba het gesprek is aangegaan met bonden en werkgevers over de 
modernisering van de arbeidsmarkt. Sint Maarten is op positieve en 
daadkrachtige manier aan de slag om de invoering van de General Health 
Insurance per 1 januari 2024 mogelijk te maken.  
 
Tegelijkertijd moeten we ons realiseren dat veel hervormingen pas aan het begin 
staan. Enerzijds is dat begrijpelijk, want de opgave is groot en vaak complex en 
Pagina 4 van 5
