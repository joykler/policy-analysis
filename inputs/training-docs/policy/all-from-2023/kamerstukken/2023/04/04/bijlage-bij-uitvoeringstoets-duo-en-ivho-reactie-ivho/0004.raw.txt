onderwijstoezicht in de toelichting blijkt dat de bevoegdheden en waarborgen uit de Wet op het 
onderwijstoezicht met betrekking tot de vertrouwensinspecteurs ook gelden als het gaat om de 
veiligheid van kinderen bij kindercentra, peuterspeelzalen en voorzieningen voor gastouderopvang. 
 
De enkele verwijzing in de toelichting bij de regeling, dat de voor de VI in de Wet op het 
onderwijstoezicht vastgestelde bevoegdheden en waarborgen, eveneens gelden indien zij hun 
functie uitoefenen als deskundige in de zin van de WKO,  is wetstechnisch niet correct. Vandaar 
bovengenoemd voorstel. Hieronder een weergave van artikel 6 van de WOT, waarin vooral ook van 
belang is het tweede lid, advies en aanspreekpunt! 
 
WOT 
Artikel 6. Vertrouwensinspecteurs 
1. Bij de inspectie zijn vertrouwensinspecteurs werkzaam voor: 
a.onderwijsdeelnemers die het slachtoffer zijn van seksueel misbruik, seksuele intimidatie, 
fysiek geweld, psychisch geweld, discriminatie of radicalisering, gepleegd door een ten 
behoeve van de instelling met taken belast persoon of een onderwijsdeelnemer van de 
instelling, 
 b.ten behoeve van een instelling met taken belaste personen die het slachtoffer zijn van 
seksueel misbruik, seksuele intimidatie, fysiek geweld, psychisch geweld, discriminatie of 
radicalisering, gepleegd door een ten behoeve van de instelling met taken belast persoon of 
een onderwijsdeelnemer van de instelling, en 
 c.onderwijsdeelnemers, ten behoeve van een instelling met taken belaste personen, 
besturen, ouders, op instellingen ingestelde klachtencommissies en op instellingen 
aangestelde vertrouwenspersonen, die geconfronteerd worden met een geval van seksueel 
misbruik, seksuele intimidatie, fysiek geweld, psychisch geweld, discriminatie of 
radicalisering als bedoeld onder a of b. 
2. Naast zijn taken, voortvloeiend uit artikel 3, heeft de vertrouwensinspecteur ten behoeve 
van de in het eerste lid genoemde personen en organen de volgende taken: 
 a. het fungeren als aanspreekpunt, 
 b. het adviseren over eventueel te nemen stappen, 
 c. het bijstaan bij het nemen van stappen gericht op het zoeken naar een oplossing, en 
 d. het desgevraagd begeleiden bij het indienen van een klacht of het doen van aangifte. 
3. De vertrouwensinspecteur is, voorzover het betreft misdrijven als bedoeld in titel XIV van 
het Wetboek van Strafrecht of titel XIV van het Wetboek van Strafrecht BES jegens een 
onderwijsdeelnemer of een ten behoeve van een instelling met taken belast persoon, 
vrijgesteld van de verplichting tot het doen van aangifte als bedoeld in de artikelen 160, 
eerste lid, en 162, eerste lid, van het Wetboek van Strafvordering of de artikelen 198, 
eerste lid, en 200, eerste lid, van het Wetboek van Strafvordering BES. 
4. De vertrouwensinspecteur is voorzover het betreft een geval van seksueel misbruik of 
seksuele intimidatie als bedoeld in het eerste lid, onder a of b, verplicht tot geheimhouding 
van hetgeen hem in de uitoefening van zijn functie is toevertrouwd door een 
onderwijsdeelnemer, de ouders van een onderwijsdeelnemer of een ten behoeve van een 
instelling met taken belast persoon. 
5. De vertrouwensinspecteur is bevoegd bijzondere categorieÃ«n van persoonsgegevens en 
persoonsgegevens van strafrechtelijke aard als bedoeld in paragraaf 3.1 onderscheidenlijk 
paragraaf 3.2 van de Uitvoeringswet Algemene verordening gegevensbescherming te 
verwerken met betrekking tot de personen, bedoeld in het eerste lid, indien uit een melding 
redelijkerwijs een vermoeden van seksueel misbruik, seksuele intimidatie, psychisch 
geweld, fysiek geweld, discriminatie of radicalisering kan worden afgeleid. 
6. De vertrouwensinspecteur verstrekt de door hem verzamelde gegevens niet aan derden. In 
het verslag over de staat van het onderwijs, bedoeld in artikel 8, tweede lid, worden slechts 
geabstraheerde gegevens opgenomen. 
7. In afwijking van het zesde lid is de vertrouwensinspecteur bevoegd rechtstreeks onder de 
verantwoordelijkheid van Onze Minister van Veiligheid en Justitie vallende instanties in 
kennis te stellen van een geval of vermoeden van een geval van psychisch geweld, fysiek 
geweld, discriminatie of radicalisering: 
a. in het belang van de onderwijsdeelnemers, 
 b. in het belang van ten behoeve van een instelling met taken belaste personen, of 
4
