grondgebied. Vooral als het gaat om onderzoeken waarin een groot deel van de benodigde gegevens 
in een bepaalde zaak zich bevindt in het andere land, bijvoorbeeld bij dubbele facturering of bij een 
niet regelmatig beÃ«indigd transport van goederen tussen Nieuw-Zeeland en Nederland, kan het 
onderzoek worden versneld indien functionarissen van de verzoekende douaneadministratie direct 
informatie verkrijgen van de bevoegde eenheden van de aangezochte administratie, dan wel in een 
adviserende rol aanwezig zijn bij onderzoeken te verrichten door functionarissen van de aangezochte 
douaneadministratie. 
 
Artikel 15 (Aanwezigheid van functionarissen van de verzoekende verdragsluitende partij op 
uitnodiging van de aangezochte administratie )  
 Dit artikel voorziet in de mogelijkheid van de aanwezigheid van douanefunctionarissen van de 
verzoekende partij op het grondgebied van de aangezochte partij op verzoek van laatstgenoemde. 
Daarbij kunnen beperkingen en voorwaarden worden gesteld door de aangezochte partij. 
 
Artikel 16 (Bezoekende functionarissen) 
 Dit artikel regelt de voorwaarden waaronder van de mogelijkheid van aanwezigheid van functio-
narissen op het grondgebied van de andere partij gebruik kan worden gemaakt. Zij genieten dezelfde 
rechtsbescherming als de douanefunctionarissen van de andere partij. 
 Zolang functionarissen van een douaneadministratie uit hoofde van het Verdrag aanwezig zijn op 
het grondgebied van de andere verdragsluitende partij, dienen zij zich steeds als zodanig te kunnen 
legitimeren. 
 
Artikel 17 (Gebruik, vertrouwelijkheid en bescherming van informatie)  
 Aangezien de in het Verdrag bedoelde informatie dikwijls van vertrouwelijke aard is, moet worden 
gewaakt voor misbruik daarvan. Dit artikel schrijft voor dat op grond van het Verdrag verkregen 
informatie zeer zorgvuldig moet worden behandeld. 
 De verkregen informatie mag door de bevoegde douaneautoriteiten slechts worden gebruikt voor 
de doeleinden van het Verdrag. Gebruik van de informatie voor andere doeleinden of door andere 
autoriteiten is alleen toegestaan indien de douaneadministratie die de informatie heeft verstrekt 
daarvoor uitdrukkelijk toestemming heeft gegeven.  
 Voor een beoogd gebruik in Nieuw-Zeeland voor strafrechtelijke doeleinden van door de 
Nederlandse douaneadministratie verstrekte informatie is steeds (voorafgaande) toestemming vereist 
van het bevoegde Openbaar Ministerie of de bevoegde rechter. 
 In het land waar de informatie wordt ontvangen, dient deze informatie vertrouwelijk te worden 
behandeld. Voorts moet voor deze informatie aldaar hetzelfde niveau van bescherming gelden als 
voor soortgelijke informatie krachtens het nationale recht het geval is.  
 In het vierde lid van het artikel wordt bepaald dat op basis van het Verdrag verstrekte 
persoonsgegevens ten minste beschermd dienen te worden overeenkomstig het niveau van 
bescherming voorzien in de wet- en regelgeving van het verstrekkende land. In paragraaf 2 van deze 
toelichting is uiteengezet dat de Europese Commissie een adequaatheidsbesluit heeft genomen met
