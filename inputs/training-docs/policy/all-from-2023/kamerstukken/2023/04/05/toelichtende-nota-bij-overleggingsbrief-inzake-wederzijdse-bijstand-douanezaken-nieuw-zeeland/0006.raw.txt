Artikel 4 (Informatie met betrekking tot inbreuken op de douanewetgeving) 
 Partijen informeren elkaar op verzoek of uit eigen beweging over activiteiten die (kunnen) leiden of 
hebben geleid tot een inbreuk op de douanewetgeving op het grondgebied van de andere partij. 
 In geval van een ernstige aantasting van de economie, de volksgezondheid, inclusief de veiligheid 
van de internationale goederenketen, of een ander vitaal belang van partijen, zal de ene partij 
onverwijld en op eigen initiatief de andere partij daarover informeren, indien mogelijk. 
 
Artikel 5 (Informatie over de rechtmatigheid van de invoer of uitvoer van goederen) 
 Deze bepaling bevat een uitwerking van de algemene bepaling over uitwisseling van informatie, 
specifiek met betrekking tot de situatie waarin geen zekerheid bestaat of goederen op rechtmatige 
wijze werden in- of uitgevoerd. De vraag naar de rechtmatigheid van de invoer is in het bijzonder van 
belang in die gevallen waarin, afhankelijk van de uitvoer dan wel de eindbestemming, een gunstige 
behandeling wordt toegestaan. Zo kan een verrekening van belasting of een restitutie dan wel een 
ontheffing van een uitvoerverbod worden toegepast. Twijfel of goederen werkelijk naar het andere 
land zijn uitgevoerd, kan worden weggenomen wanneer de douaneadministratie van de andere 
verdragsluitende partij verklaart dat de goederen op rechtmatige wijze in haar nationale grondgebied 
zijn ingevoerd en onder welke douaneregeling zij daar eventueel zijn gebracht. 
 
Artikel 6 (Automatisch verstrekken van informatie)  
 Ingevolge deze bepaling in verbinding met artikel 20 van het Verdrag kunnen de douane-
administraties afspreken dat zij elkaar informatie op automatische wijze zullen doen toekomen en 
onder welke voorwaarden. Het moet daarbij gaan om gegevens die ook ingevolge een van de andere 
informatieartikelen van het Verdrag, al dan niet op verzoek en behoudens het automatisme bij het 
verstrekken ervan, zouden mogen worden uitgewisseld. Op dit moment zijn hierover tussen de 
douaneadministraties nog geen afspraken gemaakt. 
 
Artikel 7 (Vooraf verstrekken van informatie)  
 De douaneadministraties kunnen nadere afspraken maken over het verschaffen van informatie 
over goederenzendingen voordat deze op het grondgebied van de andere partij aankomen. Deze 
afspraken dienen, net als de afspraken op basis van artikel 6, overeenkomstig artikel 20 van het 
Verdrag te worden vastgesteld. Op dit moment zijn hierover tussen de douaneadministraties nog geen 
afspraken gemaakt. 
 
Artikel 8 (Technische samenwerking) 
 De in dit artikel geregelde technische samenwerking voorziet in de mogelijkheid tot het uitwisselen 
van ambtenaren in het kader van het leren van elkaars werkwijzen, kennis en hulpmiddelen alsmede 
in het kader van trainings- en opleidingsactiviteiten. De uitwisseling bevordert de samenwerking van 
beide douaneadministraties en kan tevens een positieve bijdrage leveren aan het versoepelen van het 
vervullen van de douaneprocedures, risicomanagement en het gebruik van technische controle-
