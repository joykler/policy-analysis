altijd hetzelfde aantal niveaus hoeft te hebben als het EQF: sommige landen 
onderscheiden in hun NQF meerdere en sommige minder niveaus dan in het EQF.  
 
Schema 2: Vertaling niveaus NQF’s lidstaten naar niveaus EQF 
 
 
 
3.2. Vaststelling NLQF en EQF-niveau formele opleidingen 
 
Zoals uit het voorgaande is gebleken, zijn de bestaande formele opleidingen conform het 
advies van de commissie NLQF-EQF generiek ingeschaald in het NLQF. Nieuwe formele 
opleidingen worden automatisch ingeschaald op het niveau waarop vergelijkbare formele 
opleidingen eerder al zijn ingeschaald. Een nieuwe mbo-4-opleiding krijgt dus 
automatisch hetzelfde NLQF-niveau als de bestaande mbo-4-opleidingen, namelijk 
NLQF-niveau 4. Op dezelfde wijze krijgt een nieuwe bachelor in het hbo of wo 
automatisch NLQF-niveau 6. Over de generieke inschaling van formele opleidingen 
beslist de minister. 
 
Op basis van dit wetsvoorstel is het niet mogelijk om van de generieke inschaling af te 
wijken: een individuele formele opleiding kan dus niet op een ander NLQF-niveau 
ingeschaald worden dan het generiek bepaalde NLQF-niveau voor vergelijkbare 
opleidingen. Zo kan een mbo-4-opleiding niet worden ingeschaald op NLQF-niveau 5, het 
niveau waarop Associate Degree-opleidingen zijn ingeschaald. Op dit punt wijkt dit 
wetsvoorstel af van een van de aanbevelingen van de commissie NLQF-EQF die wel de 
mogelijkheid openhield dat in het geval van formele opleidingen afgeweken kan worden 
van de generieke inschaling. De belangrijkste reden hiervoor is dat het niet wenselijk is 
mogelijke discussies over de positie en het niveau van formele opleidingen via de band 
van het NLQF te voeren, maar binnen de kaders van het onderwijsstelsel zelf, omdat 
NLQF-niveaus alleen iets zeggen over het niveau van de leeruitkomsten van formele 
opleidingen en niets over andere aspecten van deze opleidingen zoals de inhoud, duur, 
organisatie en studiebelasting. 
 
Het is wel denkbaar dat binnen een bepaald NLQF-niveau aangegeven wordt welke 
formele opleidingen eigenlijk op een hoger niveau van leeruitkomsten zitten. Deze 
opleidingen zouden dan ‘opgeplust’ kunnen worden zoals eerder bij het vwo is gedaan: 
een mbo-4-opleiding die naar verhouding een hoger niveau van leeruitkomsten heeft 
dan andere mbo-4-opleidingen, zou dan NLQF-niveau 4+ krijgen in plaats van NLQF-
niveau 4. Hierover beslist de minister. Of hier aanleiding toe is, kan blijken uit onderzoek 
en uit signalen van organisaties die onderwijsinstellingen vertegenwoordigen en van 
organisaties met expertise op dit terrein, zoals de Samenwerkingsorganisatie 
Beroepsonderwijs Bedrijfsleven (hierna: SBB) en de Nederlands Vlaamse Accreditatie 
Organisatie (hierna: NVAO). De minister gaat hier alleen toe over nadat het NCP NLQF 
hierover heeft geadviseerd.  
    W6661.K-2 20
