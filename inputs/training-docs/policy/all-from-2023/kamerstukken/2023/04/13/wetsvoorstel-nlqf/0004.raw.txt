Het is verboden op een waardedocument of op een ander document met gegevens over 
een opleiding een NLQF-niveau te vermelden of een waardedocument of ander document 
met NLQF-niveau in het vooruitzicht te stellen, tenzij het NLQF-niveau voor de 
betreffende opleiding is vastgesteld op grond van de voorschriften bij of krachtens deze 
wet. 
 
Artikel 4.2. Verbod niet-gerechtigde aanduiding EQF-niveau  
1. Het is verboden op een waardedocument of op een ander document met gegevens 
over een opleiding een EQF-niveau te vermelden of een waardedocument of ander 
document met EQF-niveau in het vooruitzicht te stellen, tenzij: 
a. het EQF-niveau correspondeert met een NLQF-niveau dat voor de betreffende 
opleiding is vastgesteld op grond van de voorschriften bij of krachtens deze wet; of 
b. het EQF-niveau behoort bij een opleiding waar bij of krachtens de wet van een ander 
land dat participeert in het EQF, een EQF-niveau aan verbonden is. 
2. De bewijslast dat aan de voorwaarden van het eerste lid, onderdeel b, is voldaan, rust 
op degene die een EQF-niveau vermeldt of in het vooruitzicht stelt. 
 
Artikel 4.3. Bestuurlijke boete  
Onze Minister kan een bestuurlijke boete opleggen aan de natuurlijke persoon of 
rechtspersoon die in strijd met artikel 4.1 of 4.2 handelt. Deze boete bedraagt ten 
hoogste het bedrag dat is vastgesteld voor de zesde categorie, bedoeld in artikel 23, 
vierde lid, van het Wetboek van Strafrecht, respectievelijk artikel 27, vierde lid, van het 
Wetboek van Strafrecht BES of, indien dat passender is, ten hoogste 10% van de omzet 
van de onderneming, onderscheidenlijk, indien de overtreding door een 
ondernemersvereniging is begaan, van de gezamenlijke omzet van de ondernemingen 
die van de vereniging deel uitmaken, in het boekjaar voorafgaande aan de beschikking 
waarin de bestuurlijke boete wordt opgelegd.  
 
Hoofdstuk 5. Toezicht op het Nationaal coördinatiepunt NLQF 
 
Artikel 5.1. Toezicht op het Nationaal coördinatiepunt NLQF 
1. Onze Minister kan bij besluit personen aanwijzen die belast worden met het toezicht 
op de naleving van de bij of krachtens deze wet aan het Nationaal coördinatiepunt NLQF 
opgelegde verplichtingen.  
2. Van een besluit als bedoeld in het eerst lid wordt mededeling gedaan door plaatsing in 
de Staatscourant.  
3. De toezichthouder beschikt niet over de bevoegdheden, bedoeld in de artikelen 5:18 
en 5:19 van de Algemene wet bestuursrecht. 
 
Hoofdstuk 6. Wijziging andere wetten 
 
Artikel 6.1. Wijziging Wet educatie en beroepsonderwijs  
 
De Wet educatie en beroepsonderwijs wordt als volgt gewijzigd: 
 
A 
 
In artikel 6.4.1, tweede lid, wordt, onder vervanging van ‘, en’ aan het slot van 
onderdeel d door een komma en onder vervanging van de punt aan het slot van 
onderdeel e door ‘, en’, een onderdeel toegevoegd, luidende: 
f. het NLQF-niveau dat voor de kwalificatie is vastgesteld bij of krachtens de Wet NLQF 
en het daarmee corresponderende EQF-niveau. 
 
B 
 
Aan artikel 11a.1, zesde lid, wordt onder vervanging van de punt aan het slot van 
onderdeel d door ‘; en’ een onderdeel toegevoegd, luidende: 
    W6661.K-2
