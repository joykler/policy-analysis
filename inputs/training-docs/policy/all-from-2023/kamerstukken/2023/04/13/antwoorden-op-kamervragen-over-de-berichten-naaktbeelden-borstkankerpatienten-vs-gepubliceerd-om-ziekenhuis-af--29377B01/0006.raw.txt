Antwoord op vraag 9 
De kopieën van de identiteitsbewijzen in het artikel en 'Paspoorten van dokters op 
straat na hack bij oudereninstelling Gelderland' waren van werknemers. Die 
kopieën worden gemaakt als iemand in dienst treedt bij een werkgever. 
Werkgevers zijn verplicht om deze kopieën, zonder doorgestreepte elementen, te 
bewaren. Dat moet tot vijf jaar nadat een werknemer weg is bij deze werkgever. 
Het komt dus voor dat er terecht kopieën worden bewaard van identiteitsbewijzen 
die inmiddels zijn verlopen. Werkgevers dienen kopieën van oud-werknemers niet 
onnodig lang te bewaren. Of en hoeveel kopieën onnodig worden bewaard, is 
9
onbekend. 
 
Vraag 10 
Ziet u mogelijkheden om, in het kader van de toenemende internationale 
cyberdreiging, aanvullende maatregelen te nemen op de korte termijn om de 
digitale weerbaarheid van de zorgsector en andere sectoren te vergroten? Zo ja, 
welke concrete maatregelen bent u bereid te treffen? Zo nee, waarom niet? 
 
Antwoord op vraag 10 
Zoals in het antwoord op vraag 6 is aangegeven staan in het actieplan van de 
NLCS alle acties die het kabinet uit zal voeren om de algehele digitale 
weerbaarheid van de maatschappij te versterken. Hierin vindt u dus ook welke 
concrete maatregelen op korte termijn getroffen (zullen) worden. Een voorbeeld 
van belangrijke maatregelen die de digitale weerbaarheid op korte termijn zullen 
vergroten is het bieden van meer zicht op cyberincidenten, -dreigingen en –risico’s 
aan organisaties door meer en efficiëntere informatie-uitwisseling. Daarnaast 
wordt er dit jaar geoefend met het Landelijk Crisisplan Digitaal middels de 
nationale oefening ISIDOOR.   
 
Het actieplan 2022-2023 van de NLCS is het startpunt. Het actieplan wordt 
jaarlijks geactualiseerd, waardoor adequaat ingespeeld kan worden op de snelle 
ontwikkeling van het cybersecurity domein en bijgestuurd kan worden als hier 
aanleiding toe is. De komende jaren geeft het kabinet samen met 
medeoverheden, bedrijfsleven en wetenschap invulling aan de noodzakelijke 
vervolgstappen richting een digitaal veilig Nederland. 
 
Vraag 11 
Herinnert u zich de eerdere schriftelijke vragen over de Pro-Russische DDoS-
aanval op Nederlandse ziekenhuizen? Kunt u toezeggen deze en bovenstaande 
schriftelijke vragen te beantwoorden vóór het aanstaande commissiedebat 
Cybercrime d.d. 30 maart 2023? 3) 
 
Antwoord op vraag 11 
Ja. 
 
 
 
 
 
 
9
 Wat moet ik als werkgever doen om te voldoen aan de identificatieplicht? | 
Rijksoverheid.nl 
Pagina 6 van 7
