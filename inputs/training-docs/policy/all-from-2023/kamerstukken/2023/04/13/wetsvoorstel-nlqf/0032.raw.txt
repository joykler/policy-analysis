personen. De inspectie ziet toe op de naleving van het verbod op niet-gerechtigde 
aanduiding van een NLQF- of EQF-niveau. Zie hiervoor nader paragraaf 5.3. 
 
5.1.2. Geen reparatoire sanctie  
Een reparatoire sanctie (herstelsanctie) strekt tot het geheel of gedeeltelijk ongedaan 
maken of beëindigen van een overtreding, tot het voorkomen van herhaling van een 
overtreding, dan wel tot het wegnemen of beperken van de gevolgen van een 
overtreding. Voor een herstelsanctie is niet gekozen omdat dit geen effectief middel is 
wanneer studenten of werkgevers reeds zijn misleid door het ten onrechte vermelden 
van een NLQF- en EQF-niveau. Na de constatering heeft de misleiding meestal al 
plaatsgevonden en die is dan niet meer ongedaan te maken.  
 
5.1.3. Geen strafrechtelijke sanctie  
Bij een strafrechtelijke sanctie bepaalt het Openbaar Ministerie (hierna: OM) of tot 
vervolging wordt overgegaan. Voor een strafrechtelijke sanctie is niet gekozen omdat 
het sanctietraject dan afhankelijk wordt van strafrechtelijke prioriteiten. Daar komt bij 
dat kennis en expertise op het gebied van het onderwijs bij de inspectie liggen en niet 
bij het OM. Tot slot nog de overweging dat het inzetten van het strafrecht ultimum 
remedium dient te zijn en dat is in dit geval niet aan de orde. 
 
5.2. Hoogte bestuurlijke boete 
 
Het is voor effectieve handhaving van belang dat er een stok achter de deur is die 
voldoende serieus wordt genomen. Aangezien bij een niet-gerechtigd gebruik van het 
NLQF- en EQF-niveau het financiële gewin aanzienlijk kan zijn en de impact voor 
studenten en werkgevers groot, is gekozen voor de mogelijkheid van een maximale 
boete die overeenkomt met de hoogste (zesde) categorie van strafrechtelijke boetes 
(thans een bedrag van maximaal € 870.000).  
 
De mogelijkheid van deze maximale boete is nodig vanwege het volgende: 
a. Van de hoogte van de boete dient voldoende afschrikwekkende werking uit te gaan. 
Daarbij moet rekening worden gehouden met het financiële voordeel dat een overtreder 
kan behalen. Een opleidingsinstituut dat studenten binnenhaalt door ten onrechte 
diploma’s met een bepaald NLQF- en EQF-niveau in het vooruitzicht te stellen, kan daar 
veel winst mee behalen. Wanneer de maximale boete niet hoog genoeg is, is er kans dat 
de afschrikwekkende werking onvoldoende is. 
b. De maximale hoogte van de boete sluit aan bij de sanctiemogelijkheid in het kader 
van de bescherming van graden in het hoger onderwijs. Momenteel vindt de 
parlementaire behandeling plaats van een wetswijziging die de maximale hoogte van de 
boete voor niet-gerechtigde aanduiding van middelbare beroepsopleidingen op hetzelfde 
43
niveau brengt als in het hoger onderwijs. 
c. Bij het opleggen van een bestuurlijke boete kan rekening worden gehouden met de 
winst die ten onrechte is verkregen door de overtreding. Omdat die winst hoog kan zijn, 
is het van belang dat de maximale hoogte van de boete voldoende ruimte biedt. De op 
een na hoogste boetecategorie (de vijfde categorie) bedraagt 10% van het maximum 
van de hoogste categorie en dat bedrag is naar verwachting niet altijd hoog genoeg met 
het oog op de ten onrechte verkregen winst. 
 
5.3. Toezicht 
 
De inspectie heeft tot taak om toezicht te houden op het naleven van voorschriften uit 
onderwijswetten. Gelet op haar expertise op het veelal specialistische terrein van 
onderwijs, ziet de inspectie straks namens de minister toe op het naleven van de in dit 
wetsvoorstel opgenomen verboden op de niet-gerechtigde aanduiding van het NLQF- of 
                                                 
43
 Kamerstukken I 2021/22, 35920, nr. A. 
    W6661.K-2
