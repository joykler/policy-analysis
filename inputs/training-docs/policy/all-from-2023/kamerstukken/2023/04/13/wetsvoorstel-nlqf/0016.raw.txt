opleiding(en) is. Anders beperkt dat de mobiliteit van studenten en werknemers tussen 
EU-lidstaten, terwijl bevordering daarvan een van de beleidsdoelstellingen is die door 
alle lidstaten is onderschreven.  
 
In de tweede plaats kan ook aan non-formele opleidingen een NLQF- en EQF-niveau 
worden verbonden, dat op de daaraan verbonden waardedocumenten vermeld kan 
worden. Dit is in de huidige uitvoeringspraktijk al mogelijk, maar een wettelijke regeling 
maakt het voor aanbieders aantrekkelijker om hun opleiding te laten inschalen, omdat 
daarmee de maatschappelijke betekenis van een opleiding versterkt kan worden. 
 
In de derde plaats zijn de verhouding tussen de minister en het NCP NLQF en de 
onderscheiden verantwoordelijkheden van beide partijen onvoldoende vastgelegd en 
geregeld. De enige (formele) relatie tussen de minister en het NCP NLQF is momenteel 
die van subsidieverstrekker en subsidieaanvrager: jaarlijks ontvangt de Stichting CINOP 
- ecbo op aanvraag en onder overlegging van een jaarplan subsidie voor uitvoering van 
de taken van het NCP NLQF. Dit is niet in een aparte subsidieregeling vastgelegd. Een 
gevolg van de huidige subsidierelatie tussen de minister en Stichting CINOP - ecbo kan 
zijn dat belanghebbenden uit de private opleidingssector zouden kunnen twijfelen aan de 
onafhankelijkheid van laatstgenoemde organisatie, met name als het gaat om de 
inschaling van non-formele opleidingen. Het belang van de onafhankelijkheid van het 
NCP NLQF ten opzichte van de overheid is juist door de commissie NLQF-EQF in haar 
advies benadrukt; dit advies is overgenomen door de minister. 
 
In het verlengde hiervan is momenteel onduidelijk waar de verantwoordelijkheid van de 
minister eindigt en die van het NCP NLQF begint. Dat is met name van belang voor het 
inschalen van non-formele opleidingen. Met dit wetsvoorstel wordt gemarkeerd dat de 
minister verantwoordelijk is voor de generieke vaststelling van de NLQF- en EQF-niveaus 
van formele opleidingen en het NCP NLQF voor de inschaling van de non-formele 
opleidingen. In algemene zin maakt dit wetsvoorstel – met name door het NCP NLQF de 
status van zelfstandig bestuursorgaan te geven - duidelijk wat de verantwoordelijkheden 
van de minister en wat die van het NCP NLQF zijn. Dit geeft alle betrokken partijen en 
stakeholders duidelijkheid en draagt bij aan de status en eenduidige positionering van 
het NLQF en het NCP NLQF.  
 
In de vierde plaats is een wettelijke regeling nodig om misleiding met NLQF- en EQF-
aanduidingen effectief tegen te kunnen gaan. Momenteel kan iedere aanbieder van non-
formele opleidingen met een NLQF- en EQF-niveau adverteren en deze niveaus op 
waardedocumenten van opleidingen vermelden, terwijl de opleidingen niet zijn 
ingeschaald. Er is geen wet- of regelgeving die dit verbiedt. Dit is ongewenst, omdat het 
consumenten en werkgevers misleidt, terwijl het EQF en het NLQF juist bedoeld zijn om 
voor meer transparantie te zorgen die een beter geïnformeerde keuze voor een opleiding 
mogelijk maakt. Met de mogelijke dreiging van een bestuurlijke boete kan misleiding 
worden voorkomen, maar deze sanctie moet wel wettelijk worden geregeld. 
 
De keuze voor een zelfstandige Wet NLQF is mede gebaseerd op het reeds genoemde 
onderzoeksrapport ‘Implementatie van het NLQF, Juridische modaliteiten en 
15
consequenties’. Wijziging van de betrokken onderwijswetten volstaat in dit geval niet. 
Bijna alle onderdelen horen niet bij een specifieke onderwijssector. Een voorbeeld 
daarvan is de regeling van de wijze waarop opleidingen die niet onder een onderwijswet 
vallen, kunnen worden ingeschaald in het NLQF. Een ander voorbeeld is dat de 
verbodsbepalingen betrekking hebben op alle documenten waarop een NLQF- en/of EQF-
niveau wordt vermeld, niet alleen op waarde-documenten die worden afgegeven op 
grond van een onderwijswet. Het is immers de bedoeling dat op geen enkel document 
waarin wordt vastgelegd dat iemand een bepaalde opleiding met succes heeft afgerond, 
                                                 
15
 Huisman, P.W.A., Hendriks, F.A.M., m.m.v. Bruijn, de, A.T., Implementatie van het NLQF, 
Juridische modaliteiten en Consequenties, Erasmus School of Law, Erasmus Universiteit Rotterdam, 
juni 2013. 
    W6661.K-2
