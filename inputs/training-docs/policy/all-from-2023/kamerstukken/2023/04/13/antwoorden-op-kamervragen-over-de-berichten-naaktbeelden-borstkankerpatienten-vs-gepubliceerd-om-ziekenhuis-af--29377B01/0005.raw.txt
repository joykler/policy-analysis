8
wordt. In het actieplan van de NLCS staan de maatregelen waarmee deze 
ambities worden gerealiseerd en wie daarvoor verantwoordelijk is.  
 
Vraag 7 
Hoe staat het met de toezegging dat Nederland zich inzet om de zwaarste 
cybercriminelen op Europese sanctielijsten te krijgen? Deelt u de mening dat de 
cybercriminelen van onder andere Black Cat en Qilin hier ook op thuishoren? Zo 
nee, waarom niet? Zo ja, wat gaat u doen om dit te bereiken?  
 
Antwoord op vraag 7 
Als internationaal recht en in VN-verband overeengekomen normen geschonden 
worden door cyberaanvallen, kunnen diplomatieke maatregelen in coalitieverband 
worden genomen. In EU-verband hebben we hiertoe de Cyber Diplomacy Toolbox, 
die mede door Nederland tot stand is gekomen. Het EU Cyber Sanctie Regime is 
onderdeel van deze Toolbox. Inmiddels zijn acht personen en vier entiteiten die 
verantwoordelijk zijn voor de meest schadelijke cyberaanvallen op de sanctielijst 
van de EU geplaatst. Op de sanctielijst staan onder andere de verantwoordelijken 
voor de verstoorde Russische cyberoperatie tegen de Organisatie voor het Verbod 
op Chemische Wapens (OPCW). Daarnaast kregen personen en entiteiten uit 
China en Noord-Korea sancties opgelegd. Op dit moment wordt de Cyber 
Diplomacy Toolbox herzien, met als doel daadkrachtiger op te kunnen treden 
tegen ontwrichtende cyberoperaties, hier speelt Nederland wederom een actieve 
rol in. Welke respons opportuun is, zal afhankelijk zijn van de ernst en impact van 
het incident. Voor inzet van het sanctiemiddel is bovendien unanimiteit vereist in 
de EU-besluitvorming.  
 
Vraag 8 
Hoe gaat u er zorg voor dragen dat de KopieID-app van de Rijksoverheid, 
waarmee identiteitsbewijzen veilig gekopieerd, verstuurd en getraceerd kunnen 
worden, meer bekendheid en gebruikers krijgt, zodat in geval van diefstal en 
lekken locaties sneller te achterhalen zijn? 
 
Antwoord op vraag 8 
Vanaf juni dit jaar wordt de KopieID-app extra onder de aandacht gebracht. Dat 
zal gebeuren via social media, advertorials en bij bibliotheken waar de 
Informatiepunten Digitale Overheid zijn. De KopieID-app zelf zal in juni ook 
gebruiksvriendelijker zijn dan de huidige app. Zo is de app straks in meer talen te 
gebruiken en kunnen documenten automatisch worden herkend zodat men niet 
meer zelf met de vinger onderdelen onzichtbaar hoeft te maken te maken. De app 
herkent dan ook documenten als de Sédula, de identiteitskaarten die gebruikt 
worden in het Caribisch deel van het Koninkrijk. 
 
Vraag 9 
Hoe kan er zorg voor gedragen worden dat ‘vervuilde data’, zoals verlopen 
paspoorten, sneller opgeruimd worden, zodat deze niet meer onderdeel kunnen 
worden van een cyberaanval? Hoe groot is het probleem van vervuilde data in 
Nederland? 
 
 
 
 
 
Pagina 5 van 7
8
 NLCS (Kamerstukken II 2022/2023 26 643, nr. 925)
