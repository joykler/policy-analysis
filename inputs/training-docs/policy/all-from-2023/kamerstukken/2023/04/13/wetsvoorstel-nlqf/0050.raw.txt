Artikel 1.4. Nationaal coördinatiepunt NLQF 
In het eerste lid is bepaald dat bij amvb een rechtspersoon wordt aangewezen als NCP 
NLQF.  
 
Voorts bepaalt het tweede lid dat het NCP NLQF tot taak heeft: 
- het NLQF-niveau van non-formele opleidingen vast te stellen,  
- het register te beheren waarin de in het NLQF ingeschaalde non-formele opleidingen 
worden bijgehouden,  
- informatie te verstrekken over het NLQF en het EQF, en 
- het NLQF en EQF te onderhouden en beheren. 
 
Onder het onderhoud en beheer van het NLQF valt bijvoorbeeld de referencing (zie 
paragraaf 4.1) en de periodieke monitoring en evaluatie van het NLQF. 
 
Het op aanvraag vaststellen van een NLQF-niveau van een non-formele opleiding door 
het NCP NLQF is een besluit in de zin van de Algemene wet bestuursrecht. Het NCP NLQF 
is krachtens de onderhavige wet exclusief bevoegd om op aanvraag het NLQF-niveau 
vast te stellen van een non-formele opleiding. Na het vaststellen van deze niveaus 
verkrijgt de aanvrager het recht om deze niveaus te vermelden op een 
waardedocument. De vaststelling van deze niveaus is dan ook een publiekrechtelijke 
rechtshandeling. Het NCP NLQF is een zelfstandig bestuursorgaan in zoverre zij het 
NLQF-niveau van non-formele opleidingen vaststelt. Op het NCP NLQF is dan ook de 
Kaderwet zbo’s van toepassing. Zie hiervoor nader paragraaf 4.2 en paragraaf 4.3.1. 
 
Op grond van het derde lid controleert het NCP NLQF ook of voldaan wordt aan de 
voorwaarden op grond waarvan het NLQF-niveau van een non-formele opleiding is 
vastgesteld. Dit betreft zowel voorwaarden die reeds gelden bij de aanvraag, zoals de 
eisen aan validiteit en inschaling, als voorwaarden die gelden bij het gebruik van het 
NLQF-niveau, zoals informatieverplichtingen van de aanbieder. Indien een aanbieder niet 
aan de voorwaarden voldoet die bij het besluit zijn gesteld, kan het NCP NLQF besluiten 
tot intrekking van het inschalingsbesluit. Vanzelfsprekend wordt de inschaling dan ook 
verwijderd uit het register. 
 
In het vierde lid is bepaald dat de wijziging van de statuten van de rechtspersoon die is 
aangewezen als NCP NLQF de goedkeuring van Onze Minister behoeft. Hiermee wordt 
geborgd dat het intern toezicht op de rechtspersoon niet gewijzigd kan worden zonder 
goedkeuring van de minister.  
 
Het vijfde lid voorziet in een grondslag voor subsidieverstrekking aan het NCP NLQF voor 
de taken genoemd in het eerste lid. Ook voorziet dit lid in een grondslag om bij 
ministeriële regeling nadere regels te stellen voor die subsidieverstrekking. Zoals ook 
opgenomen in paragraaf 4.3.3 zal de Kaderregeling subsidies OCW, SZW en VWS van 
toepassing worden verklaard. 
 
In het zesde lid is geregeld dat de in het eerste lid bedoelde amvb door middel van een 
voorhangprocedure dient te worden voorgelegd aan de beide Kamers. Middels deze 
voorhangprocedure wordt voorzien in democratische betrokkenheid bij de aanwijzing 
van een zbo. Met dit vijfde lid wordt niet enkel de aanwijzing bij amvb voorgelegd aan 
beide Kamers, maar ook een eventuele intrekking van de aanwijzing. 
 
Artikel 2.1. Vaststelling NLQF-niveaus formele opleidingen  
Bij ministeriële regeling worden generiek de NLQF-niveaus vastgesteld van formele 
55
opleidingen. Hierbij is het advies van de commissie NLQF-EQF uitgangspunt. Via het 
                                                 
55
 Bijlage III bij Kamerstukken II 2010/11, 30012, nr. 34.  
    W6661.K-2 50
