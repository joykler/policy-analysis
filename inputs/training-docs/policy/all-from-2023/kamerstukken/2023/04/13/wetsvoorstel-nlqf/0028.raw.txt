expertise bij één organisatie te bundelen, wordt versnippering vermeden en wordt de 
hoogwaardige uitvoering van de diverse taken versterkt. Dat de taken van het NCP NLQF 
langjarig bij één organisatie worden belegd, draagt ook bij aan de overzichtelijkheid en 
transparantie voor werkenden en werkzoekenden, werkgevers en aanbieders van 
opleidingen. 
 
In het kader van de evaluatie van het NLQF in 2017 is de optie van het beleggen van 
een deel van het takenpakket bij een andere organisatie (waaronder commerciële 
33
partijen) al verkend. Naar aanleiding van deze evaluatie hebben alle stakeholders – de 
inspectie, de NVAO, de Nederlandse Raad voor Training en Opleiding (hierna: NRTO), de 
Vereniging van Samenwerkende Nederlandse Universiteiten (VSNU; (thans 
Universiteiten van Nederland, UNL)), de Vereniging Hogescholen (VH), de MBO Raad en 
de Federatie Nederlandse Vakverenigingen (FNV) en de ondernemersvereniging VNO-
NCW – nadrukkelijk aangegeven dat zij geen verdeling van taken wensen en dat de 
taken van het NCP NLQF door één organisatie uitgevoerd moeten worden. 
 
Het is om de navolgende redenen van belang dat de taken bij Stichting CINOP - ecbo 
belegd worden (blijven). Het inschalen van non-formele opleidingen volgens de 
systematiek van het EQF vergt specialistische inhoudelijke deskundigheid en ervaring. 
Stichting CINOP - ecbo heeft deze deskundigheid en ervaring en heeft ook een 
uitgebreid netwerk van deskundigen opgebouwd dat geraadpleegd kan worden voor de 
inschalingen. 
 
Voorts heeft Stichting CINOP - ecbo in Europa een stevig en uitgebreid netwerk 
opgebouwd, onder andere bestaande uit contacten met nationale coördinatiepunten in 
andere Europese landen, met verantwoordelijke ambtenaren bij de Europese Commissie 
in Brussel en met relevante EU-organisaties. Zo’n netwerk is onontbeerlijk voor de 
Nederlandse bijdrage aan de ontwikkeling van het EQF en bij het uitvoeren van Europese 
programma’s. Uiteraard heeft Stichting CINOP - ecbo ook in Nederland een uitgebreid 
netwerk opgebouwd en een positie verworven als gesprekspartner van onder andere 
brancheorganisaties, onderwijsinstellingen en (organisaties van) private 
scholingsaanbieders, ministeries, de NVAO en de inspectie. 
 
Verder heeft Stichting CINOP - ecbo veel expertise in huis op het gebied van LLO en 
volwassenenonderwijs en andere Europese programma’s op het gebied van het 
(beroeps)onderwijs. 
 
Zou gekozen worden voor een nieuwe rechtspersoon die de taken van het NCP NLQF 
uitvoert, dan brengt dit de continuïteit van de uitvoering van de taken van het NCP NLQF 
ernstig in gevaar, aangezien de expertise en netwerken opnieuw opgebouwd zouden 
moeten worden. Dit vergt veel tijd en zou afbreuk doen aan het vertrouwen in NLQF-
oordelen en het zou ook extra kosten met zich brengen. Momenteel is er geen andere 
organisatie die alle taken van het NCP NLQF kan overnemen zonder dat dit leidt tot 
langdurige uitvoeringsproblemen. 
 
Het beleggen van de taken van het NCP NLQF bij een bestaand zbo in de 
onderwijssector, zoals de eerder genoemde NVAO of bijvoorbeeld het College voor 
Toetsen en Examens, is geen reële optie. Deze zbo’s voeren taken uit ten behoeve van 
specifieke onderwijssectoren en deze taken zien voornamelijk op het bij wet geregelde 
onderwijs, terwijl de taken van het NCP NLQF betrekking hebben op alle 
onderwijssectoren en juist op het niet bij wet geregelde onderwijs. Deze verschillende 
taken zijn niet goed met elkaar verenigbaar; het inschalen van opleidingen in NLQF op 
basis van leeruitkomsten is immers geen beoordeling van de kwaliteit van het onderwijs, 
en dient daar ook niet mee verward te worden. Het organisatorisch bij eenzelfde zbo 
                                                 
33
 Broek, S., Buiskool, B-J., Huisman, P. (Hobéon), Hendriks, F., (Hobéon), Onderzoek NLQF, 
Eindrapport, Ockham IPS, september 2017. 
 
    W6661.K-2 28
