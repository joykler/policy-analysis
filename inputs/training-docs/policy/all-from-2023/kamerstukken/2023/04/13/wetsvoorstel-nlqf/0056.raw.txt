Artikel 6.6. Wijziging Wet voortgezet onderwijs 2020 
Zie de artikelsgewijze toelichting bij artikel 6.1, onderdeel B. 
 
Artikel 7.1. Evaluatie 
Het wetsvoorstel bevat een evaluatiebepaling die ertoe verplicht om binnen vijf jaren na 
inwerkingtreding ervan de Tweede en Eerste Kamer van de Staten-Generaal in te lichten 
over de effecten en doeltreffendheid van de wet in de praktijk. Bij de evaluatie zal onder 
meer worden bezien of tariefstelling voor de leges en de wijze waarop de inschaling van 
non-formele opleidingen, de niveau-aanduiding van formele en non-formele kwalificaties 
en de communicatie daarover hebben bijgedragen aan de beoogde transparantie van het 
opleidingsaanbod.  
 
Artikel 7.2. Overgangsbepalingen 
In de artikelen 4.1 tot en met 4.3 wordt geregeld dat een bestuurlijke boete kan worden 
opgelegd wanneer ten onrechte een NLQF- of EQF-niveau wordt vermeld. In die 
artikelen staat dat een NLQF-niveau uitsluitend mag worden vermeld op een 
waardedocument (of in het vooruitzicht mag worden gesteld) indien het is vastgesteld 
60
op grond van deze wet. Echter, ook voorafgaand aan de inwerkingtreding van deze wet 
zijn al NLQF- en EQF-niveaus vermeld op waardedocumenten. Omdat deze wet toen nog 
niet bestond, konden deze vermeldingen er nog niet op worden gebaseerd. 
 
De overgangsbepaling in het eerste lid houdt in dat NLQF-vermeldingen vóór de 
inwerkingtreding van deze wet op waardedocumenten van formele opleidingen worden 
61
geacht te zijn gebaseerd op deze wet. Het verbod van artikel 4.1 is dan niet van 
toepassing, en tevens is ten aanzien van het vermelde EQF-niveau dat correspondeert 
met het betreffende NLQF-niveau het verbod van artikel 4.2 niet van toepassing 
(ingevolge artikel 4.2, eerste lid, onderdeel a). 
 
Voor meerdere non-formele opleidingen is het NLQF-niveau al vastgesteld. Sinds 2012 
voert de Stichting CINOP (- ecbo) de taken van het NCP NLQF uit. Sindsdien is die 
instantie gerechtigd NLQF-niveaus vast te stellen ten behoeve van de non-formele 
opleidingen. Aangezien voor een aantal non-formele opleidingen inmiddels het NLQF-
niveau is vastgesteld door Stichting CINOP (- ecbo), is het nodig ook voor die 
62
opleidingen een overgangsbepaling op te nemen. Het tweede lid bepaalt dat, indien 
vóór de inwerkingtreding van deze wet voor een non-formele opleiding een NLQF-niveau 
is vastgesteld door Stichting CINOP (- ecbo), die vaststelling gelijkgesteld wordt met een 
63
vaststelling op grond van artikel 3.1. Deze gelijkstelling houdt in dat ten aanzien van 
de voorheen ingeschaalde non-formele opleidingen, dezelfde regels gelden als voor de 
inschalingen die zijn verricht op grond van artikel 3.1, met dien verstande dat op grond 
van het derde lid van artikel 7.2 regels zullen worden gesteld specifiek voor de 
gelijkgestelde vaststellingen (over het ingangstijdstip van de geldigheidsduur). Door de 
gelijkstelling is het verbod van artikel 4.1 niet van toepassing op de oude inschalingen, 
en tevens is ten aanzien van het EQF-niveau dat correspondeert met het betreffende 
NLQF-niveau van de oude inschaling, het verbod van artikel 4.2 niet van toepassing 
(ingevolge artikel 4.2, eerste lid, onderdeel a).  
                                                 
60
 Voor de vermelding van EQF-niveaus geldt hetzelfde, zij het dat daarvoor nog een uitzondering is 
opgenomen in verband met EQF-niveaus die mogen worden vermeld op grond van een regeling die 
van kracht is in een ander Europees land dat is aangesloten bij het EQF. Zie ook de toelichting bij 
artikel 4.2. 
61
 Kamerstukken II 2010/11, 30012, nr. 34. 
62
 https://www.nlqf.nl/register. 
63
 Stichting CINOP - ecbo voert sinds 2018 de taken van het NCP NLQF uit. Daarvóór deed Stichting 
CINOP dat, die vervolgens fuseerde met Stichting ecbo. De bedoeling is ook om inschalingen die zijn 
verricht door Stichting CINOP onder de gelijkstelling te laten vallen. Daarom wordt in artikel 7.2, 
tweede lid, zowel “Stichting CINOP - ecbo” als “Stichting CINOP” genoemd. 
    W6661.K-2 56
