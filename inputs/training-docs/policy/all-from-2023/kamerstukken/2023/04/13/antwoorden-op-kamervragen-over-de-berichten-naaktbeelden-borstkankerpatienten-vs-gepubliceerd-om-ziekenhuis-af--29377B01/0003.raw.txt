Antwoord op vraag 3 
Zorginstellingen nemen maatregelen om de gevolgen van cyberaanvallen te 
beperken en zo spoedig mogelijk te mitigeren. Deze maatregelen vloeien voort uit 
hun verantwoordelijkheden en zijn uitgewerkt in wettelijk verplicht gestelde 
normen voor informatiebeveiliging in de zorg. Dit betreft de NEN7510, 7512 en 
7513. Kern hierbij is de NEN 7510 norm, die met name voorschrijft dat 
zorginstellingen de risico’s voor informatiebeveiliging in kaart brengen en hiervoor 
passende maatregelen nemen. De norm vereist ook beheersmaatregelen voor de 
bescherming van netwerken, bedrijfscontinuïteit en bereikbaarheid. De 
aanvullende normen NEN 7512 en 7513 zien er daarnaast op toe dat er wordt 
voldaan aan eisen voor veilige gegevensuitwisseling en logging.  
 
Op dit moment zijn meer dan 300 instellingen uit verschillende sub-sectoren 
aangesloten bij Z-CERT. Z-CERT voorziet hun deelnemers van advies en 
dreigingsinformatie, en in het geval van een incident kan Z-CERT een 
zorginstellingen ondersteunen bij het mitigeren van de gevolgen van een 
cyberaanval. Z-CERT heeft dit in het verleden ook gedaan, bijvoorbeeld tijdens de 
recente DDoS-aanvallen op Nederlandse ziekenhuizen. Door gebruik te maken van 
de diensten van Z-CERT zoals het Zorgdetectienetwerk, kunnen zorginstellingen 
informatie over incidenten met elkaar delen. Z-CERT monitort daarnaast actief op 
signalen van incidenten bij haar deelnemers. Ook scant Z-CERT op internet naar 
kwetsbare systemen bij de deelnemers en informeert deze daarover om zo 
mogelijke incidenten te voorkomen.  
 
Het ministerie van VWS ondersteunt het gefaseerd aansluiten van de gehele 
zorgsector op basis van een risicogebaseerde aansluitstrategie, zodat steeds meer 
zorginstellingen deelnemer worden van Z-CERT. Het ministerie van VWS blijft zich 
inzetten om de dienstverlening van Z-CERT zo breed mogelijk beschikbaar te 
stellen binnen de gehele zorgsector.  
 
Vraag 4 
Welke maatregelen worden genomen om te voorkomen dat een klik op een 
verkeerde link door een (zorg)medewerker cybercriminelen toegang geeft tot de 
meest gevoelige en kwetsbare informatie van patiënten? 
 
Antwoord op vraag 4 
Bewustwording van risico’s en het belang van zorgvuldig handelen door eigen 
medewerkers is essentieel voor goede informatieveiligheid, ook in de zorg. Het 
ministerie van VWS zet daarom ten eerste in op het stimuleren van 
informatieveilig gedrag van zorgprofessionals. In de brief ‘Voortgang op 
elektronische gegevensuitwisseling’ van 15 december 2022 heb ik u hier nader 
 3
over geïnformeerd. In 2019 is het ministerie van VWS het project 
informatieveilig gedrag gestart. Via dit project werkt het ministerie aan een 
gestructureerde methode voor gedragsverandering op het gebied van 
informatieveiligheid, toegespitst op de Nederlandse zorgsector. De methode is 
uitgewerkt in een Wegwijzer, waarin manieren zijn opgenomen om informatie 
veilig gedrag in de zorg te bevorderen. Hierin wordt onder andere ingegaan op 
welke interventies mogelijk zijn om te voorkomen dat (zorg)medewerkers 
slachtoffer worden van phishing.  
 
Pagina 3 van 7
3
 Kamerstuknummer 27529-288
