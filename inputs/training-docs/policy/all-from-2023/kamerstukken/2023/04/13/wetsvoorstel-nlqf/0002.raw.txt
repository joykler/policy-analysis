- opleiding of promotie als bedoeld in de Wet op het hoger onderwijs en 
wetenschappelijk onderzoek; 
 
kwalificatie: beoogde leeruitkomsten, zijnde wat men kent en kan doen na de voltooiing 
van een opleiding; 
 
kwalificatieniveau: niveau van de kwalificatie die wordt beschreven in termen van 
kennis, vaardigheden, zelfstandigheid en verantwoordelijkheid; 
 
Nationaal coördinatiepunt NLQF: op grond van artikel 1.4, eerste lid, aangewezen 
rechtspersoon; 
 
non-formele opleiding: leertraject niet zijnde een formele opleiding; 
 
NLQF: Nederlands kwalificatieraamwerk als bedoeld in artikel 1.3; 
 
NLQF-niveau: kwalificatieniveau binnen het NLQF; 
 
onderwijsinstelling: instelling die bij of krachtens de wet bevoegd is om een 
waardedocument te verstrekken voor een formele opleiding waarvoor op grond van 
artikel 2.1 een NLQF-niveau is vastgesteld; 
 
Onze Minister: Onze Minister van Onderwijs, Cultuur en Wetenschap; 
 
opleiding: formele opleiding of non-formele opleiding; 
 
waardedocument: diploma, diplomasupplement, getuigschrift, certificaat of ander 
document waarin wordt vermeld dat een opleiding met succes is afgerond. 
 
Artikel 1.2. Reikwijdte 
Deze wet is mede van toepassing op de openbare lichamen Bonaire, Sint Eustatius en 
Saba. 
 
Artikel 1.3. NLQF  
1. Het NLQF is een samenhangend geheel van kwalificatieniveaus die corresponderen 
met die van het EQF.  
2. Bij of krachtens algemene maatregel van bestuur worden de NLQF-niveaus en hun 
relatie met de EQF-niveaus vastgesteld. 
 
Artikel 1.4. Nationaal coördinatiepunt NLQF 
1. Bij algemene maatregel van bestuur wordt een rechtspersoon aangewezen als 
Nationaal coördinatiepunt NLQF.  
2. Het Nationaal coördinatiepunt NLQF heeft tot taak: 
a. het op aanvraag vaststellen van het NLQF-niveau van een non-formele opleiding; 
b. het beheren van een openbaar register van non-formele opleidingen waarvoor op 
grond van artikel 3.1 een NLQF-niveau is vastgesteld;  
c. het verstrekken van informatie over het NLQF en het EQF; en 
d. het onderhoud en het beheer van het NLQF en het bijdragen aan de ontwikkeling van 
het EQF. 
3. Indien het Nationaal coördinatiepunt NLQF vaststelt dat niet langer wordt voldaan aan 
de voorwaarden op grond waarvan het NLQF-niveau van een non-formele opleiding is 
vastgesteld, kan het Nationaal coördinatiepunt NLQF het besluit tot vaststelling van het 
NLQF-niveau van die non-formele opleiding intrekken. 
4. Wijzigingen in de statuten van het Nationaal coördinatiepunt NLQF behoeven de 
goedkeuring van Onze Minister. 
    W6661.K-2 2
