reden dat onderdelen van formele opleidingen die apart worden aangeboden niet 
automatisch hetzelfde NLQF- en EQF-niveau krijgen als de gehele formele opleiding waar 
ze deel van uitmaken, maar dat de leeruitkomsten van deze onderdelen desgewenst 
apart ingeschaald kunnen worden.  
 
Het is belangrijk om te benadrukken dat de inschaling van non-formele opleidingen niets 
te maken heeft met de erkenning of kwaliteitsbeoordeling van opleidingen op grond van 
onderwijswetten en dat de inschaling dus geen vorm van accreditatie is. Een afgeronde 
non-formele opleiding geeft geen recht op titels of graden, geeft geen recht op het 
verkrijgen van vrijstellingen in een formele opleiding en geeft ook geen in- en 
doorstroomrechten tussen en binnen onderwijssectoren. Het NLQF is in zijn opzet 
stelselneutraal en heeft geen effect op bestaande verhoudingen binnen het bij wet 
gereguleerde onderwijsstelsel in Nederland.  
 
Wel heeft een NLQF- en EQF-niveau-aanduiding een maatschappelijk effect en 
maatschappelijke waarde omdat het informatie geeft en daarmee meer zekerheid biedt 
over het niveau van een non-formele opleiding. Voorts heeft het ook een 
maatschappelijke waarde doordat de aanbieder van een non-formele opleiding 
voorafgaand aan de inschaling heeft aangetoond aan bepaalde eisen te voldoen. 
 
Er is overwogen dit onderscheid tussen het NLQF- en EQF-niveau tussen formele en non-
formele opleidingen in de formulering van de niveau-aanduiding tot uitdrukking te laten 
komen. Dat zou kunnen door bijvoorbeeld aan het NLQF-niveau van formele opleidingen 
een Arabische nummering (1, 2, 3 etc.) te geven en voor non-formele opleidingen een 
25
Romeinse nummering (I, II, III etc.) te gebruiken. Een alternatief zou zijn het gebruik 
van de letter ‘F’ voor formele kwalificaties en ‘NF’ voor niet formele opleidingen - F1 zou 
dan de aanduiding zijn van een formele kwalificatie op NLQF-niveau 1 en NF1 is de 
daarmee corresponderende aanduiding van een non-formele kwalificatie op dat niveau. 
 
Een belangrijk nadeel van een dergelijk onderscheidende aanduiding is dat voor de 
burger de betekenis van de verschillende aanduidingen voor het NLQF-niveau van 
bijvoorbeeld een non-formele opleiding (met een romeinse cijfer of de letters ‘NF’ 
ervoor) niet te begrijpen is zonder toelichting. Omdat nog steeds een uitleg noodzakelijk 
is en die uitleg zelfs nog iets uitgebreider zou worden, zou de communicatie eerder 
ingewikkelder worden dan eenvoudiger. De kern van het communicatieprobleem wordt 
op deze wijze dan ook niet opgelost. Daarom is in het overleg met de stakeholders naar 
aanleiding van de evaluatie in consensus niet gekozen voor een verschillende aanduiding 
van formele en non-formele opleidingen. Deze keuze is vervolgens in het wetsvoorstel 
aangehouden. 
Voor aanbieders van ingeschaalde non-formele opleidingen worden wel regels gesteld 
voor een juiste affichering van non-formele opleidingen ten opzichte van formele 
opleidingen. Die regels zullen onderdeel zijn van de lagere regelgeving op grond van 
artikel 3.1, derde lid. De regels zullen als strekking hebben dat er geen onduidelijkheid 
mag bestaan over het verschil in waarde tussen formele opleidingen en ingeschaalde 
non-formele opleidingen, bijvoorbeeld qua doorstroomrechten binnen het onderwijs. Het 
NCP NLQF houdt toezicht op die regels voor de aanbieders van ingeschaalde non-formele 
opleidingen, en kan, als een aanbieder zich niet aan de regels houdt, in uiterste instantie 
de inschaling van de ingeschaalde opleiding beëindigen en de opleiding uit het NLQF-
register verwijderen. 
 
Bij de evaluatie van de werking van de wet NLQF zal nadrukkelijk aandacht worden 
besteed aan de uitwerking van de niveau-aanduiding in de communicatie van het NLQF-
niveau van formele en non-formele opleidingen. 
                                                 
25
 Broek, S., Buiskool, B-J., Huisman, P. (Hobéon), Hendriks, F., (Hobéon), Onderzoek NLQF, 
Eindrapport, Ockham IPS, september 2017. 
    W6661.K-2 22
