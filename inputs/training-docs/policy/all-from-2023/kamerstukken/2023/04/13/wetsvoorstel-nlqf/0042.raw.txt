ontleend kunnen worden in relatie tot het onderwijs dat geregeld wordt op basis van 
bestaande onderwijswetgeving. Het wetsvoorstel is met name bedoeld om de 
transparantie inzake het niveau van het non-formele opleidingsaanbod te vergroten door 
het NLQF als communicatie-instrument een steviger fundament te geven. In dit verband 
kan erop gewezen worden dat de Onderwijsraad zelf het belang van de inschaling van 
non-formele opleidingen in het NLQF onderschrijft: het is een waardevolle manier om de 
transparantie van het zo gedifferentieerde non-formeel onderwijs te vergroten en zo bij 
te dragen aan de duidelijkheid en overzichtelijkheid voor de lerende zelf, voor de 
werkgevers en voor de aanbieders van non-formele opleidingen. 
 
Met de introductie van het NCP NLQF als zbo wordt enerzijds duidelijk dat er sprake is 
van bemoeienis van de minister met het non-formele opleidingsaanbod en dat de 
minister verantwoordelijk is voor de uitvoering van de wettelijke taken door het zbo. 
Anderzijds maakt deze constructie ook duidelijk voor alle betrokken partijen en 
stakeholders dat de minister geen verantwoordelijkheid heeft voor de inschaling van 
non-formele opleidingen en dat het NCP NLQF de inschaling onafhankelijk, zonder 
bemoeienis van de minister, uitvoert. Zoals in deze toelichting al is beargumenteerd, 
draagt het voorzien in een wettelijke grondslag van het NLQF bij aan het beleid voor 
LLO. De (potentiële) deelnemers krijgen een duidelijkere indicatie van het niveau van 
aangeboden opleidingen en kunnen een geïnformeerde en weloverwogen keuze maken. 
Daarnaast krijgen werkgevers en onderwijsaanbieders meer inzicht in het 
kwalificatieniveau van (potentiële) werknemers en studenten en wordt de drempel voor 
scholingsdeelname lager door meer transparantie en inzichtelijkheid van de 
scholingsmarkt. 
 
Door de groeiende noodzaak van een leven lang ontwikkelen - investeert de overheid in 
toenemende mate in (om- en bij)scholing van werkenden en werkzoekenden. In dat 
kader kunnen werkenden en werkzoekenden publieke middelen onder andere inzetten 
voor het volgen van non-formele opleidingen van private aanbieders. Omdat het hier om 
de inzet van publieke middelen gaat, is het des te belangrijker dat de 
onderwijsconsument inzicht heeft in het niveau van het private opleidingsaanbod en dat 
dit niveau wordt vastgesteld op basis van een gestandaardiseerd en betrouwbaar 
instrument. Zoals eerder is aangegeven, is het NLQF momenteel het enige beschikbare 
instrument dat op objectieve wijze het niveau (van leeruitkomsten) van een opleiding 
vaststelt. Daarom staat bijvoorbeeld de Subsidieregeling STAP-budget onder andere 
open voor non-formele opleidingen die in het NLQF ingeschaald zijn. Dit is een incentive 
voor private aanbieders om hun non-formele opleidingen in het NLQF te laten inschalen. 
Onderhavig wetsvoorstel versterkt deze incentive; het vergroot de status en 
maatschappelijke betekenis van het NLQF en bevordert daarmee het inschalen van non-
formele opleidingen. Als meer non-formele opleidingen zijn ingeschaald in het NLQF, 
leidt dit tot meer transparantie van de non-formele opleidingsmarkt, wat op zijn beurt 
een bijdrage kan leveren aan het vergroten van de regie van burgers op hun eigen 
ontwikkeling en loopbaan. 
 
Daar komt bij dat het bij de voortzetting van de huidige uitvoeringspraktijk voor het 
inschalen van non-formele opleidingen ontbreekt aan mogelijkheden om eventueel 
misbruik in de communicatie of in het schermen met NLQF-inschalingen te sanctioneren. 
Dit wordt des te belangrijker wanneer aanbieders door het laten inschalen van hun 
opleidingen in het NLQF hun marktaandeel kunnen vergroten omdat publieke middelen 
voor die opleidingen ingezet mogen worden. We zien een gestage stijging van het aantal 
verzoeken en verwachten dat deze stijging doorzet.  
 
Concluderend stelt de regering vast dat de Onderwijsraad vindt dat het wettelijk regelen 
van het NLQF in relatie tot het formele onderwijs meerwaarde heeft, zowel op nationaal 
als Europees niveau. De regering constateert voorts dat de Onderwijsraad het wettelijk 
regelen van de inschaling van non-formele opleidingen en van het NCP NLQF om 
meerdere redenen niet passend vindt en te veel risico’s met zich brengt. De regering 
    W6661.K-2 42
