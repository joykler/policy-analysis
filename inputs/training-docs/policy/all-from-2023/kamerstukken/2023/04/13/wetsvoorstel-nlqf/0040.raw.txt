stakeholders het van belang vonden dat de taken van het NCP NLQF door één 
onafhankelijke partij uitgevoerd worden.  
 
7.3. Advies Onderwijsraad 
 
Op 26 maart 2019 heeft de minister van OCW de Onderwijsraad verzocht advies uit te 
brengen over het wetsvoorstel NLQF. Daarbij is de raad gevraagd in het bijzonder in te 
gaan op (de consequenties van) de generieke inschaling van door de overheid 
gereguleerde opleidingen en inschaling in het NLQF van onderdelen van deze 
46
opleidingen. De raad heeft vervolgens op 29 mei 2019 zijn advies uitgebracht. Hieruit 
blijkt dat de raad zich kan vinden in het geven van een wettelijke grondslag aan het 
NLQF. De raad adviseert om het wetsvoorstel te beperken tot het materiële kader van 
het NLQF (de kwalificatieniveaus en de beschrijvingen daarvan) en tot het gereguleerde 
onderwijsaanbod c.q. de formele opleidingen of kwalificaties. De raad adviseert voorts 
(de inschaling van) het niet-gereguleerde onderwijsaanbod - de non-formele opleidingen 
- niet in het wetsvoorstel op te nemen.  
 
7.3.1. Toelichting advies Onderwijsraad 
Volgens de Onderwijsraad is een wettelijke regeling voor vaststelling van het materiële 
kader van het NLQF, voor de koppeling van bestaande formele opleidingen aan de 
niveaus van het NLQF en het EQF en de verplichte vermelding van NLQF- en EQF-
niveaus op diploma’s van bestaande formele opleidingen, wenselijk. Met het materiële 
kader bedoelt de Onderwijsraad de inhoud van het NLQF in de zin van de onderverdeling 
in en definiëring van de NLQF-niveaus met de daarbij behorende descriptoren (kennis, 
vaardigheden, zelfstandigheid, verantwoordelijkheid). De raad merkt in dit verband op 
dat het belangrijk is dat de wetgever de koppeling van formele opleidingen aan het NLQF 
en het EQF regelt, aangezien de overheid voor het gereguleerde aanbod een 
47
(grondwettelijke) verantwoordelijkheid draagt. 
 
Voorts is de raad het eens met de keuze voor een ‘stelselneutrale’ implementatie van 
het NLQF en met de keuze om herinschaling van individuele formele opleidingen – en 
daarmee afwijking van de generieke inschaling - niet mogelijk te maken. Daarmee 
zouden leertrajecten van hetzelfde type binnen het onderwijsstelsel in het NLQF 
uiteenlopend kunnen worden ingeschaald. Dergelijke afwijkingen van de generieke 
inschaling zouden de overzichtelijkheid van een toch al sterk gedifferentieerd 
onderwijsstelsel niet ten goede komen en niet bijdragen aan de beoogde transparantie 
48
van het onderwijsaanbod. 
 
In lijn met het wetsvoorstel beveelt de Onderwijsraad verder aan om onderdelen van 
formele kwalificaties niet afzonderlijk in te schalen omdat hierdoor verwarring kan 
ontstaan in het maatschappelijk verkeer. Het toekennen van een NLQF-niveau aan 
onderdelen van een formele kwalificatie kan ten onrechte de indruk wekken dat de 
afzonderlijk aangeboden onderdelen qua zwaarte, inhoud en eindtermen gelijk staan aan 
de kwalificatie als geheel. En dat is niet het geval: een kwalificatie vormt een 
samenhangend programma waarvan de onderdelen in gezamenlijkheid leiden naar de 
beoogde leeruitkomsten. Daarbij is vaak ook sprake van een opbouw naar niveau 
gedurende het programma. Het toekennen van een NLQF-niveau aan onderdelen van 
kwalificaties – ‘deelcertificering’ in termen van de Onderwijsraad- kan bovendien een 
risico betekenen voor het civiel effect van diploma’s. Volgens de raad biedt 
deelcertificering weliswaar flexibiliteit, maar leidt het ook tot versnippering van 
49
kwalificatie-eisen. 
 
                                                 
46
 Advies wetsvoorstel NLQF, Onderwijsraad, Den Haag, mei 2019  
(https://www.onderwijsraad.nl/publicaties/adviezen/2019/05/29/wetsvoorstel-nlqf). 
47
 Advies wetsvoorstel NLQF, Onderwijsraad, Den Haag, mei 2019, p. 5-6. 
48
 Advies wetsvoorstel NLQF, Onderwijsraad, Den Haag, mei 2019, p. 7. 
49
 Advies wetsvoorstel NLQF, Onderwijsraad, Den Haag, mei 2019, p. 8. 
    W6661.K-2
