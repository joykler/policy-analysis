opleidingen mogen dan op hun website en in andere communicatie-uitingen het NLQF- 
en EQF-niveau vermelden van de betreffende opleiding en gebruik maken van het 
beeldmerk van het NLQF (geregistreerd in het Benelux Merkenregister). Voor de 
communicatie over de niveauvermeldingen heeft het NCP NLQF voor de aanbieders van 
ingeschaalde kwalificaties en opleidingen een communicatieprotocol opgesteld.  
 
In het kader van het beheer van het NLQF-register controleert het NCP NLQF periodiek 
bij aanbieders of de ingeschaalde kwalificatie en daarbij behorende opleidingen, 
examens en evc-trajecten nog worden aangeboden. Ook wordt nagegaan of er 
veranderingen hebben plaatsgevonden bij de aanbieder (bijvoorbeeld als gevolg van een 
faillissement of een fusie met een andere aanbieder). De inschaling van non-formele 
kwalificaties en de daarbij behorende opleidingen, examens en evc-trajecten hebben een 
geldigheidsduur van zes jaar (naar analogie van de geldigheidsduur van de accreditatie 
door de NVAO). Na die zes jaar vindt een herbeoordeling van de inschaling plaats. 
Indien de aanbieder geen herbeoordeling wil, worden deze kwalificaties verwijderd uit 
het NLQF-register.  
 
Een belangrijk onderdeel van het onderhoud en beheer van het NLQF is het periodiek 
herijken van de koppeling tussen het NLQF en het EQF. Hierover zijn in EU-verband 
afspraken gemaakt. Het is immers zaak dat de niveaus van het NLQF op een juiste en 
transparante wijze gerelateerd zijn en blijven aan de niveaus van het EQF. Onderdeel 
van het beheer is voorts dat het NLQF - zowel het kwalificatieraamwerk zelf als het 
uitvoeringsproces - periodiek gemonitord en geëvalueerd wordt. Ook het adviseren van 
de minister over de inschaling van een nieuwe, nog niet bestaande formele opleiding in 
het NLQF, valt onder beheer en onderhoud aangezien zo’n nieuwe formele opleiding een 
plaats moet krijgen in het NLQF.  
 
Wat betreft het bijdragen aan de ontwikkeling van het EQF onderhoudt het NCP NLQF 
contacten met nationale coördinatiepunten in andere EU–landen en participeert het 
samen met het ministerie van OCW in het EQF-overleg op Europees niveau: de Advisory 
Group EQF. 
 
Op het terrein van informatievoorziening is het NCP NLQF zowel op nationaal niveau als 
Europees niveau actief. Het NCP NLQF zorgt onder andere via zijn website, (regionale) 
informatiebijeenkomsten en gesprekken met stakeholders (waaronder vakbonden, 
werkgeversorganisaties, overheidsinstanties, O&O-fondsen, onderwijskoepels en 
individuele leden van de achterbannen van deze organisaties) voor de 
informatievoorziening over het NLQF en het EQF.  
 
4.2. Positionering van het NCP NLQF als zelfstandig bestuursorgaan 
 
Het onderhavige wetsvoorstel voorziet erin dat de taken van het NCP NLQF bij een 
(privaatrechtelijk) zelfstandig bestuursorgaan (hierna: zbo) worden ondergebracht. 
Hiervoor zijn drie redenen: 
 Onafhankelijkheid van het NCP NLQF is noodzakelijk voor de objectiviteit en het 
gezag van de inschaling van non-formele opleidingen. Deze onafhankelijkheid is 
momenteel nergens vastgelegd. Dit kan de inschaling van non-formele opleidingen 
door het NCP NLQF kwetsbaar maken voor kritiek van belanghebbenden. 
 De minister geeft momenteel jaarlijks op aanvraag subsidie aan het NCP NLQF, maar 
hoe de minister zich verhoudt tot het NCP NLQF en hoe de verantwoordelijkheden 
verdeeld zijn, is niet geregeld. Dit brengt zowel voor de minister als voor het NCP 
NLQF risico’s met zich mee. 
 Zeker in het geval van het uitvoeren van taken die geen betrekking hebben op het 
bij wet gereguleerde onderwijs - zoals het inschalen van non-formele opleidingen in 
het NLQF – is het van belang de uitvoering op afstand van de minister te plaatsen. 
Het is ook niet ongebruikelijk de uitvoering van bepaalde taken waarmee een 
    W6661.K-2 26
