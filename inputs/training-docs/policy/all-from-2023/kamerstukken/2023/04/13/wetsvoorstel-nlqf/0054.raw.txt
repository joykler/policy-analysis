opgenomen voor nevenvestigingen van instellingen uit andere EER-landen en ook voor 
58
het verlenen van graden op grond van een buitenlandse regeling.  
 
Eveneens in aansluiting bij de genoemde WHW-bepalingen is ook hier bepaald dat, 
wanneer een beroep wordt gedaan op deze uitzondering, de bewijslast ligt bij degene 
die een beroep doet op deze uitzondering. Dat betekent dat de desbetreffende 
onderneming zelf de documenten moet aanleveren waaruit blijkt dat voor de 
desbetreffende opleiding in een ander land een EQF-niveau is vastgesteld. Deze 
omkering van de bewijslast is opgenomen omdat de natuurlijke persoon of 
rechtspersoon die een EQF-niveau vermeldt, veel eenvoudiger kan bewijzen dat het 
vermelde EQF-niveau rechtsgeldig is vastgesteld in een ander land. 
 
Artikel 4.3. Bestuurlijke boete  
De keuze voor de bestuurlijke boete en voor het maximum van de hoogste 
boetecategorie komt overeen met de sanctiemogelijkheid die is geregeld in de WHW 
voor als ten onrechte een graad wordt verleend of ten onrechte in het vooruitzicht wordt 
gesteld. Zie paragrafen 5.1 en 5.2 van het algemeen deel van de toelichting voor een 
nadere toelichting hierop.  
 
Artikel 5.1. Toezicht op het Nationaal coördinatiepunt NLQF 
Op grond van dit artikel kan de minister toezichthouders aanwijzen voor het toezicht op 
de naleving van de bij of krachtens deze wet aan het NCP NLQF opgelegde 
verplichtingen. Aangezien het NCP NLQF op grond van deze wet subsidie ontvangt, 
omvat het toezicht ook het toezicht op subsidieverplichtingen ingevolge titel 4.2 van de 
Algemene wet bestuursrecht.  
 
Artikel 6.1. Wijziging Wet educatie en beroepsonderwijs 
 
Onderdeel A (artikel 6.4.1) 
De Registratie instellingen en opleidingen (RIO) bevat de systematische geordende 
gegevens van instellingen en opleidingen in het beroepsonderwijs en in het hoger 
59
onderwijs. Door de aanvulling in artikel 6.4.1 WEB wordt erin voorzien dat in de RIO 
bij elke kwalificatie het NLQF/EQF-niveau wordt vermeld, conform de voorschriften 
krachtens deze wet.  
 
Opname van het NLQF- en EQF-niveau van formele opleidingen in de RIO vergroot de 
herkenbaarheid en vindbaarheid van het NLQF en draagt zo bij aan de transparantie van 
het opleidingsaanbod. DUO heeft in de Uitvoeringstoets laten weten dat RIO hier al op is 
ingericht. De opname in de RIO is in lijn met aanbeveling 5 van de Europese 
aanbeveling. Aanbeveling 5 beveelt aan dat lidstaten waar nodig maatregelen nemen om 
ervoor te zorgen dat alle nieuwe door de bevoegde autoriteiten afgegeven 
kwalificatiedocumenten (bv. certificaten, diploma’s, certificaatsupplementen, 
diplomasupplementen) en/of kwalificatieregisters een duidelijke verwijzing naar het 
passende EQF-niveau bevatten. 
 
Onderdeel B (artikel 11a.1) 
In de sectorwetten zijn experimenteerbepalingen opgenomen waarmee bij wijze van 
experiment bij algemene maatregel van bestuur kan worden afgeweken van diverse 
onderdelen van de sectorwetten en andere onderwijswetgeving. In de opsommingen van 
die experimenteerbepalingen worden de hoofdstukken 1 tot en met 4 van de Wet NLQF 
opgenomen, zodat ook van de Wet NLQF afgeweken kan worden in het kader van een 
experiment. Met de wijziging van deze experimentbepalingen is nadrukkelijk niet 
                                                 
58
 Zie artikelen 1.22, tweede lid, 1.23, tweede lid, en 15.7 WHW. 
59
 RIO is de nieuwe benaming voor het register waarin de Basisregistratie instellingen (BRIN), het 
Centraal register beroepsopleidingen (CREBO) en het Centraal register opleidingen hoger onderwijs 
(CROHO) zijn samengevoegd; zie Kamerstukken II 2021/22, 35946, nr. 8 (nota van wijziging bij de 
Verzamelwet OCW 2022). 
    W6661.K-2
