Voor het hoger onderwijs is in internationaal verband een standaard afgesproken voor 
het diplomasupplement. Ingevolge die afspraken dient het NLQF/EQF-niveau in het 
hoger onderwijs op het diplomasupplement vermeld te worden, en niet op het 
getuigschrift. Het derde lid van artikel 2.2 voorziet er daarom in dat het NLQF/EQF-
niveau niet wordt vermeld op een getuigschrift van het hoger onderwijs. Deze 
uitdrukkelijke bepaling is nodig omdat dit getuigschrift onder de definitie van 
‘waardedocument’ valt, maar de plicht tot het vermelden van het NLQF/EQF-niveau op 
waardedocumenten dus niet voor deze getuigschriften dient te gelden. 
 
Ook wordt beoogd erin te voorzien dat de betreffende NLQF- en EQF-niveaus worden 
vermeld op uittreksels van diplomagegevens uit het register onderwijsdeelnemers, die 
bij DUO kunnen worden opgevraagd. Dit vergt geen wetswijziging, en zal middels 
aanpassing van lagere regelgeving worden geregeld. 
 
Artikel 3.1. Inschalen non-formele opleidingen 
Het NCP NLQF heeft onder andere tot taak om op verzoek non-formele opleidingen in te 
schalen in het NLQF en om een openbaar register te beheren van non-formele 
opleidingen waarvan een NLQF-niveau is vastgesteld.  
 
In het eerste lid van artikel 3.1 is bepaald dat de natuurlijke persoon of rechtspersoon 
die een non-formele opleiding verzorgt, een verzoek kan indienen bij het NCP NLQF om 
het NLQF-niveau van een non-formele opleiding vast te stellen. 
 
Het tweede lid bepaalt dat als van een non-formele opleiding het NLQF-niveau is 
vastgesteld, het NCP NLQF de betreffende opleiding en de betreffende natuurlijke 
persoon of rechtspersoon vermeldt in een openbaar register. 
 
In het derde lid is bepaald dat bij of krachtens amvb regels gesteld worden in verband 
met de inschaling van non-formele opleidingen in het NLQF en het register. In ieder 
geval zullen er regels worden gesteld met betrekking tot de voorwaarden aan de 
aanvraag, de geldigheidsduur van de vaststelling van het NLQF-niveau en 
informatieverplichtingen van de aanbieder. Daarbij kan worden gedacht aan hoe de 
beoordeling van aanvragen is ingericht. Ook kunnen regels worden gesteld voor een 
juiste affichering van ingeschaalde non-formele opleidingen ten opzichte van formele 
opleidingen (zie ook paragraaf 3.3). Daarnaast kunnen bijvoorbeeld regels gesteld 
worden over toezicht van het NCP NLQF op de aanbieder van de ingeschaalde opleiding 
(wordt er nog voldaan aan de voorwaarden voor de inschaling) en over verplichtingen 
van de aanbieder, zoals informatieverplichtingen jegens het NCP NLQF en verplichtingen 
inzake het gebruik van het beeldmerk. Daarbij kunnen eveneens regels worden gesteld 
over de intrekking van het besluit tot vaststelling. Net zoals bij de inschaling, is hierbij 
sprake van een besluit in de zin van de Algemene wet bestuursrecht. Tot slot zal worden 
geregeld dat naast de opleiding en de naam van de aanvrager, aanvullende gegevens 
worden vermeld in het register, zoals data inzake de looptijd van de inschaling en een 
registratienummer. 
 
Artikel 3.2. Leges inschalen non-formele opleidingen 
Het inschalen van non-formele opleidingen brengt voor het NCP NLQF kosten met zich. 
Het NCP NLQF brengt deze kosten in rekening bij degene die de inschaling aanvraagt. 
De hoogte van deze leges wordt vastgesteld bij ministeriële regeling en is gelijk aan de 
kostprijs; de kosten voor het Nationaal coördinatiepunt NLQF om een inschalingsbesluit 
te nemen. 
 
Artikel 3.3. Vermelding op documenten non-formele opleidingen 
Indien het NLQF-niveau van een non-formele opleiding is vastgesteld, kan dit niveau of 
het daarmee correspondeerde EQF-niveau of kunnen beide niveaus worden vermeld op 
de waardedocumenten die worden uitgereikt voor deze opleiding. Anders dan bij de 
formele opleidingen wordt een verplichting dit te vermelden voor non-formele 
    W6661.K-2
