Het ATR heeft besloten het wetsvoorstel ambtelijk af te handelen en niet te selecteren 
voor formele advisering aan de minister. De reden hiervoor is dat met het ministerie van 
Economische Zaken en Klimaat – het verantwoordelijke ministerie voor het 
regeldrukbeleid - afspraken zijn gemaakt over dossiers die niet aan het ATR voorgelegd 
hoeven te worden voor een toets. Dit betreft onder andere dossiers betreffende 
implementatie van Europese regelgeving waarbij geen ruimte is voor nationale 
afwegingen. Bij het EQF gaat het weliswaar niet om een Europese richtlijn, maar volgens 
het ATR is ook in dit geval (een Europese aanbeveling) de beleidsruimte zeer beperkt: 
een lidstaat implementeert het kwalificatieraamwerk of niet. Bovendien is de 
implementatie al geruime tijd een feit en biedt het wetsvoorstel (als sluitstuk) vooral de 
juridische grondslag. 
 
In het ambtelijk advies heeft het ATR aangegeven dat met name de gevolgen voor de 
regeldruk voor aanbieders van non-formele opleidingen beter in beeld gebracht en 
berekend moeten worden. Voor de regeldruk is het namelijk niet van belang dat de 
aanvraag voor inschaling van een non-formele opleiding en de vermelding van het 
NLQF- en EQF-niveau op waarde-documenten van zo’n opleiding voor aanbieders van 
dergelijke opleidingen niet wettelijk verplicht is. Op grond van dit advies van het ATR 
zijn daarom ook de kosten voor inschaling van non-formele opleidingen zo volledig 
mogelijk in beeld gebracht.  
 
6.2. Privacy 
 
6.2.1. Gegevensbescherming 
Gezien de aard van dit voorstel is een gegevensbeschermingseffectbeoordeling 
uitgevoerd. Met behulp hiervan is de noodzaak onderzocht van de voorgenomen 
verwerking van persoonsgegevens en zijn op gestructureerde wijze de gevolgen en 
risico’s van de maatregel(en) en het systeem voor gegevensbescherming in kaart 
gebracht. Hierbij is in het bijzonder aandacht besteed aan de beginselen van 
transparantie, gegevensminimalisering, doelbinding, het vereiste van een goede 
beveiliging en de rechten van de betrokkenen.  
 
Bij het uitwerken van het wetsvoorstel zijn de resultaten van de 
gegevensbeschermingseffectbeoordeling en de daarop gebaseerde analyse 
meegenomen. Hieronder wordt toegelicht welke persoonsgegevens verwerkt worden op 
basis van dit wetsvoorstel, voor welke doeleinden deze gegevens worden verwerkt en 
waarom dit noodzakelijk is. Voorts wordt toegelicht welke organisaties deze gegevens 
verwerken en welke maatregelen worden genomen om privacy-risico’s van betrokkenen 
tot een minimum te beperken. 
 
Het wetsvoorstel is niet gericht op de (grootschalige en geautomatiseerde) verwerking 
van persoonsgegevens, maar de verwerking van persoonsgegevens vloeit voort uit dit 
wetsvoorstel. Er worden op basis van dit wetsvoorstel alleen gewone persoonsgegevens 
verwerkt en deze gegevens worden uitsluitend gebruikt voor specifieke doeleinden. Het 
gebruik van deze persoonsgegevens is tot een minimum beperkt en er is dus geen 
sprake van een hoog risico voor de rechten en vrijheden van betrokkenen. 
 
6.2.2. Verwerking persoonsgegevens 
De persoonsgegevens die verwerkt kunnen worden op basis van dit wetsvoorstel, zijn de 
gegevens van de aanbieder (of van de contactpersoon daarvan) die een aanvraag doet 
om een non-formele opleiding te laten inschalen, of al heeft laten inschalen en daarom 
wordt vermeld in het NLQF-register (openbaar, te raadplegen op internet). Waarbij 
wordt opgemerkt dat de gegevens van de aanbieder in het register worden vermeld, niet 
de gegevens van de contactpersoon. 
 
Daarnaast kunnen gegevens verwerkt worden van degenen die onterecht een NLQF- en 
EQF-niveau-aanduiding gebruiken bij één of meerdere van hun opleidingen omdat ze 
    W6661.K-2 34
