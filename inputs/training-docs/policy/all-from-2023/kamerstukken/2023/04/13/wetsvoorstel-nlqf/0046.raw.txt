zbo. De positionering bij een privaatrechtelijke organisatie brengt met zich mee dat die 
organisatie ook marktactiviteiten kan uitvoeren. 
 
Hoewel de status van een publiekrechtelijk zbo in algemene zin de voorkeur verdient, 
biedt de Kaderwet zbo’s de mogelijkheid van aanwijzing als een privaatrechtelijk 
vormgegeven zbo. Het publieke belang van een deugdelijke uitvoering van de publieke 
taak kan ook bij een privaatrechtelijke status worden geborgd. Op grond van het 
wetsvoorstel NLQF krijgt het NCP NLQF de status van een privaatrechtelijk deeltijd zbo. 
Zoals omschreven in de toelichting, zal middels een algemene maatregel van bestuur 
Stichting CINOP - ecbo daartoe worden aangewezen. 
 
De waarborgen van de Kaderwet zbo’s zijn daarmee van toepassing op het NCP NLQF en 
zo wordt de onafhankelijke uitvoering van het zbo ten opzichte van zowel het 
opleidingsveld als ten opzichte van de beleidsverantwoordelijke minister gewaarborgd. 
Een goede governance moet waarborgen bieden tegen ongewenste 
belangenverstrengeling. 
 
Daarmee wordt de situatie van de afgelopen tien jaar, waarin er geen incidenten zijn 
geweest, gecontinueerd. Zie overigens de meer uitgebreide toelichting op de 
positionering van het NCP NLQF als zbo en het toezicht en de verantwoording in 
paragraaf 4.2 respectievelijk 4.3.  
 
Inschaling van onderdelen van formele opleidingen 
In drie reacties uit het hoger onderwijs (NHL Stenden Hogeschool, UNL, HvA) wordt 
aandacht gevraagd voor het inschalen van leertrajecten die onderdeel zijn van een 
formele opleiding, waarbij wordt gerefereerd aan de pilots microcredentials die deze 
instellingen uitvoeren en hun wens om instellingen degree awarding power (de 
bevoegdheid om nieuwe formele opleidingen te starten) te geven. Zij vragen op deze 
ontwikkeling te anticiperen en instellingen die formele opleidingen verzorgen de 
bevoegdheid te geven onderdelen van formele opleidingen in het NLQF in te schalen. 
Een van de uitgangspunten bij het wetsvoorstel NLQF is dat het wetsvoorstel moet 
aansluiten op de huidige inrichting van het stelsel. Momenteel hebben de instellingen 
geen degree awarding power. Daarom is er niet voor gekozen het wetsvoorstel NLQF op 
dit punt aan te passen. In de pilots microcredentials worden door de publieke 
hogescholen en universiteiten pilots uitgevoerd met een vorm voor flexibilisering van het 
formele aanbod. Vooralsnog vallen het in de microcredentials geboden onderwijs en de 
examinering daarvan niet onder de wet- en regelgeving voor formele opleidingen van 
het hoger onderwijs. Mocht naar aanleiding van de pilots microcredentials een 
stelselwijziging aan de orde zijn, dan vergt dat een wetswijziging (WHW). Bij die 
wetswijziging zullen dan ook de gevolgen voor de Wet NLQF worden meegenomen. 
 
Volgens het nu voorliggende wetsvoorstel mag voor non-formele opleidingen alleen het 
NLQF-niveau worden gebruikt als die door het NCP NLQF is ingeschaald in het NLQF. Als 
dit niet het geval is, is sprake van niet-gerechtigd gebruik van het NLQF.  
In de pilots microcredentials in het hoger onderwijs hebben onderwijsinstellingen met 
behulp van Dublin-descriptoren (die met het EQF/NLQF zijn geijkt) zelf een indicatie van 
het NLQF-niveau gegeven van de leeruitkomsten van de betreffende microcredential. In 
het document dat deelnemers na afloop krijgen uitgereikt hebben de instellingen deze 
indicatie van het NLQF-niveau vermeld. Bij inwerkingtreding van de wet NLQF mag dit 
niet meer. 
 
Het NCP NLQF zal in overleg treden met belanghebbenden om te onderzoeken of een 
eenvoudiger, op microcredentials toegespitst inschalingsproces (met lagere kosten) 
mogelijk is als aanvragers zelf een volgens een gestandaardiseerde werkwijze met 
behulp van het NLQF-raamwerk uitgevoerde beschrijving/onderbouwing van de 
leeruitkomsten (van microcredentials) aanleveren; mogelijk in de vorm van een pilot in 
    W6661.K-2 46
