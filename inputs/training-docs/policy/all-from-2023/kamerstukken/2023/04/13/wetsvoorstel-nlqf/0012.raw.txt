2,3
Qualifications Framework for Life Long Learning . Het EQF is ontwikkeld als Europees 
referentiekader voor het bepalen van het niveau van alle mogelijke kwalificaties, vormen 
van onderwijs en opleiding (zoals initiële diplomagerichte opleidingen, cursussen en 
trainingen) in termen van acht verschillende niveaus van leeruitkomsten.  
 
De belangrijkste onderdelen van de EQF-aanbeveling zijn om:  
 het EQF te gebruiken om de kwalificatieniveaus van de verschillende kwalificatie- en 
onderwijssystemen met elkaar te vergelijken; 
 de nationale kwalificatie- en onderwijssystemen aan het EQF te relateren en 
daarvoor NQF’s te ontwikkelen; 
 ervoor zorg te dragen dat nieuwe diploma’s en andere waardedocumenten van 
opleidingen die door de bevoegde autoriteiten worden afgegeven een duidelijke 
verwijzing bevatten naar het passende niveau van het EQF; 
 kwalificaties te definiëren en te beschrijven in termen van leeruitkomsten en de 
validatie van non-formeel en informeel leren te bevorderen; 
 nationale coördinatiepunten aan te wijzen die onder andere als taak hebben 
nationale overheden te ondersteunen bij het relateren van nationale 
kwalificatieraamwerken aan het EQF en om het EQF dichterbij individuen en 
organisaties te brengen. 
 
Hoofdoelstelling van het EQF is het bevorderen van de transparantie van onderwijs- en 
kwalificatiesystemen van de EU-lidstaten, hetgeen bijdraagt aan:  
 het bevorderen van de mobiliteit van werknemers en studenten tussen de EU-
landen; 
 het bevorderen van de employability en de sociale integratie van werkenden en 
studenten; 
 het bevorderen van de deelname aan scholing in het kader van LLO en het vergroten 
van gelijke kansen in de kennismaatschappij; 
 het leggen van verbindingen tussen formeel, non-formeel en informeel leren en het 
ondersteunen van de validering van leeruitkomsten die verkregen zijn in 
verschillende contexten;  
 het bevorderen van verdere Europese integratie en met name de verdere integratie 
van de Europese arbeidsmarkt;  
 het stimuleren van de sociaaleconomische ontwikkeling en het vergroten van het 
concurrerend vermogen van Europa.  
 
2.1.2. Beleidsdoelstellingen NLQF 
Het systeem van het EQF en de daaraan gekoppelde NQF’s is niet alleen relevant op 
Europees niveau, maar ook op nationaal niveau. De doelstellingen van het NLQF zijn een 
afgeleide van die van het EQF: het transparanter maken van het landelijke 
opleidingsaanbod teneinde de mobiliteit van werknemers, werkzoekenden en studenten 
en ook LLO te bevorderen. Concreet houdt dit in dat: 
 de aanbieders van non-formele opleidingen aan (potentiële) studenten kunnen laten 
zien wat het niveau is van de opleiding(en) die ze aanbieden in termen van 
leeruitkomsten;  
 inzichtelijk is hoe het niveau van (non-)formele opleidingen zich verhoudt tot dat 
van andere (non-)formele opleidingen;  
 onderwijsconsumenten (studenten, werknemers en werkzoekenden) beter in staat 
zijn om geïnformeerd weloverwogen keuzes te maken op het terrein van opleiding 
en scholing; 
                                                 
2
 De aanbeveling over het EQF is in 2017 in beperkte mate aangepast en geactualiseerd op basis 
van de stand van zaken van de implementatie van het EQF. Aanbeveling van het Europees 
parlement en de Raad van 23 april 2008 tot vaststelling van een Europees kwalificatiekader voor 
een leven lang leren (PbEU 2008, C 111/01). 
3
 Aanbeveling van de Raad van 22 mei 2017 inzake het Europees kwalificatiekader voor een leven 
lang leren en tot intrekking van de aanbeveling van het Europees Parlement en de Raad van 23 
april 2008 tot vaststelling van een Europees kwalificatiekader voor een leven lang leren (PbEU 
2017, C 189/15). 
    W6661.K-2
