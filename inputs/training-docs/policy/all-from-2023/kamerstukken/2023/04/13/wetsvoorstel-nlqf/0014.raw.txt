individuele) inschaling van formele opleidingen. Dit wetsvoorstel staat voor formele 
opleidingen geen afwijking van de generieke inschaling toe. 
 
Daarnaast heeft in 2013 een onderzoeksteam onder leiding van prof. mr. P.W.A. 
Huisman - op verzoek van de minister van OCW - advies uitgebracht over de wijze 
waarop het NLQF het beste verankerd kan worden in het Nederlandse bestel van wet- en 
8
regelgeving. Het onderzoeksteam concludeerde dat voor de wettelijke vormgeving van 
het NLQF een raamwet vastgesteld kan worden en dat het inhoudelijke kader van het 
NLQF in een algemene maatregel van bestuur opgenomen kan worden. Voor de instantie 
die wordt aangewezen om non-formele opleidingen in te schalen in het NLQF, ligt 
volgens dit onderzoeksteam een privaatrechtelijke constructie voor de hand. De 
inschalingsprocedure wordt dan door deze instantie zelf vastgesteld. 
 
2.1.4. Stand van zaken implementatie NLQF en EQF  
Aan de aanbeveling over het EQF is – uitgaande van het advies van de commissie NLQF-
EQF – in de afgelopen jaren uitvoering gegeven. Nederland kent op dit moment met het 
NLQF een volledig operationeel nationaal kwalificatieraamwerk waarvan de niveaus 
gekoppeld zijn aan de niveaus van het EQF. Alle bestaande formele opleidingen worden 
generiek ingeschaald en nieuwe formele opleidingen krijgen automatisch een NLQF-
niveau toegekend op basis van de generieke inschaling.  
 
Het NCP NLQF is in 2012 operationeel geworden en ondergebracht bij een 
9
privaatrechtelijke organisatie, de Stichting CINOP - ecbo. Het NCP NLQF heeft 
procedures ontwikkeld voor de inschaling van non-formele kwalificaties. Voorts heeft het 
NCP NLQF een register opgezet van ingeschaalde opleidingen dat zal worden uitgebreid 
met non-formele opleidingen (opleidingen, examens en erkenning van elders verworven 
competenties (evc)). Ook verzorgt het de informatievoorziening en communicatie over 
het NLQF en EQF en onderhoudt het contacten met andere EU-lidstaten over het EQF (in 
hoofdstuk 4 wordt nader ingegaan op het NCP NLQF). In Nederland worden het NLQF- 
en het EQF-niveau in het mbo en ho nog niet op diploma’s en andere 
10
waardedocumenten van formele en non-formele opleidingen vermeld.  
 
Alle EU-lidstaten hebben inmiddels een NQF ontwikkeld, dat in de meeste gevallen al 
volledig geïmplementeerd en operationeel is en gekoppeld is aan het EQF. Voorts 
vermelden de meeste landen de niveaus van hun NQF en van het EQF op diploma’s, 
certificaten en andere waardedocumenten van opleidingen. Ook heeft een meerderheid 
11
van de landen hun NQF van een wettelijke basis voorzien.  
 
De landen die participeren in het EQF delen de vorderingen met elkaar en stemmen met 
elkaar af in de Europese adviesgroep EQF, onder voorzitterschap van de Europese 
Commissie. Deze adviesgroep houdt zich onder andere bezig met het referencing proces. 
In dit referencing proces worden de nationale kwalificatieraamwerken (zoals het NLQF) 
besproken en gerelateerd aan het EQF. Er wordt in dit proces gekeken naar zaken als 
kwaliteitsborging van het inschalingsproces en naar hoe de nationale descriptoren en 
indelingen relateren aan het EQF.  
 
                                                 
8
 Huisman, P.W.A., Hendriks, F.A.M., m.m.v. Bruijn, de, A.T., Implementatie van het NLQF, 
Juridische modaliteiten en Consequenties, Erasmus School of Law, Erasmus Universiteit Rotterdam, 
juni 2013. 
9
 Stichting CINOP - ecbo voert sinds 2018 de taken van het NCP NLQF uit. Daarvóór deed Stichting 
CINOP dat, die vervolgens fuseerde met Stichting ecbo. In deze toelichting wordt “Stichting CINOP - 
ecbo” als aanduiding gehanteerd, ook als het de periode van vóór de fusie betreft. 
10
 De vermelding van het NLQF/EQF-niveau op vo-diploma’s is wel reeds geregeld, zie de Regeling 
modellen diploma’s VO. 
11
 Een volledig en gedetailleerd overzicht van de stand van zaken van implementatie van het EQF 
en de nationale kwalificatiekaders is te vinden in publicaties van het Cedefop, het European Centre 
for the Development of Vocational Training. Overview of national qualifications framework 
developments in Europe 2020, publicatienummer 8611, Cedefop, januari 2021. 
    W6661.K-2 14
