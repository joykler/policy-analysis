Antwoorden op Kamervragen van de leden Hermans, Rajkowski en Rahimi (allen 
VVD) over de berichten 'Naaktbeelden borstkankerpatiënten VS gepubliceerd om 
ziekenhuis af te persen' en 'Paspoorten van dokters op straat na hack bij 
oudereninstelling Gelderland' (2023Z03984, ingezonden 8 maart 2023). 
 
 
Vraag 1 
Bent u bekend met de berichten: 'Naaktbeelden borstkankerpatiënten VS 
gepubliceerd om ziekenhuis af te persen', en 'Paspoorten van dokters op straat na 
hack bij oudereninstelling Gelderland'? 1) 2) 
 
Antwoord op vraag 1 
Ja. 
 
Vraag 2 
Is bekend of meer Nederlandse ziekenhuizen of zorginstellingen slachtoffer zijn 
(geweest), of doelwit zijn van ransomware-aanvallen waarbij patiëntgegevens en 
gegevens van (zorg)medewerkers zoals foto’s en persoonsinformatie buit zijn 
gemaakt? Om hoeveel gevallen gaat het? Welke stappen zijn gezet om de schade 
voor patiënten zo veel mogelijk te beperken? 
 
Antwoord op vraag 2 
De afgelopen jaren zijn meerdere ziekenhuizen en zorginstellingen slachtoffer 
geweest van ransomware-aanvallen. Uit het dreigingsbeeld cybersecurity van het 
Computer Emergency Response Team voor de zorg (Z-CERT) blijkt dat er in 2022 
vijf ransomware-incidenten bij Nederlandse zorginstellingen zijn geregistreerd 
1
door Z-CERT. In het jaar 2021 betrof dit ook vijf geregistreerde ransomware 
2
incidenten. In 2023 is er voorlopig sprake van twee  genoteerde incidenten. Het 
is mij niet bekend bij hoeveel van deze incidenten er gegevens van patiënten of 
(zorg-)medewerkers zijn ontvreemd.  
 
Zorgaanbieders die geraakt worden door ransomware kunnen (technische) experts 
inzetten om de gevolgen van het incident te beperken. Zorgaanbieders die zijn 
aangesloten bij Z-CERT kunnen hierbij rekenen op ondersteuning door Z-CERT. 
Het is daarnaast van belang dat zorginstellingen contact opnemen met de 
betrokken patiënten of medewerkers om hen te informeren over de gevolgen die 
het incident voor hen heeft, en in overleg met de ICT-leverancier maatregelen 
treffen ten behoeve van de informatieveiligheid.   
 
Vraag 3 
Welke veiligheidsmaatregelen worden getroffen door Nederlandse ziekenhuizen en 
zorginstellingen om patiëntgegevens, gegevens van (zorg)medewerkers en andere 
gevoelige data zo goed mogelijk te beschermen, de continuïteit van zorgprocessen 
te borgen en om cybercriminelen buiten de deur te houden? In hoeverre wordt de 
zorgsector hierbij ondersteund door Z-CERT? In hoeverre wordt Z-CERT ook actief 
benaderd en betrokken door de zorgsector zelf wanneer het gaat om bijstand bij 
cyberaanvallen? Is Z-CERT ook in het verleden betrokken geweest bij 
cyberaanvallen op Nederlandse ziekenhuizen en andere zorginstellingen? Zo ja, 
wat was hun rol? 
 
1
 Z-CERT_RapportDreigingsbeeld2022.pdf 
Pagina 2 van 7
2
 Home - Z-CERT
