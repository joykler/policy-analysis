de voorwaarden die aan het beheer van de publieke financiële middelen worden gesteld 
door rechtspersonen met een wettelijke taak. De minister heeft hierbij verschillende 
bevoegdheden. De aangewezen rechtspersonen dienen bijvoorbeeld op verzoek aan de 
minister onder andere de volgende informatie te verstrekken: het activiteitenplan, de 
begroting, het jaarverslag en andere nadere informatie die de minister van belang acht. 
Zo nodig heeft de minister tevens de bevoegdheid om nadere inlichtingen in te winnen 
40
of een onderzoek in te stellen. 
 
4.3.3. Kaderregeling subsidies OCW, SZW, en VWS 
Op grond van artikel 1.4 van het wetsvoorstel zal subsidie worden verstrekt aan het NCP 
NLQF. De subsidievoorschriften van de Algemene wet bestuursrecht zijn daardoor van 
toepassing. Voorts zijn regels op het gebied van subsidieverstrekking vastgelegd in de 
Kaderregeling subsidies OCW, SZW en VWS; deze regeling wordt van toepassing 
verklaard op de subsidie aan het NCP NLQF. 
 
Het is van belang dat de rechtspersoon die als het NCP NLQF wordt aangewezen op een 
juiste wijze de publieke middelen beheert. Wat betreft de private activiteiten die de 
betreffende rechtspersoon ontplooit betekent dit dat deze niet mogen interfereren met 
de wettelijke taken. Daarnaast geldt dat private activiteiten met private middelen 
moeten worden gefinancierd en voorkomen moet worden dat er publiek geld ‘weglekt’ 
naar de private activiteiten. Dit wordt in de subsidiebeschikking als voorwaarde 
opgenomen. Op de te verstrekken subsidie is, zoals aangegeven, de Kaderregeling 
subsidies OCW, SZW en VWS van toepassing. Hierin is onder andere ook geregeld op 
welke wijze verantwoording wordt afgelegd over de besteding van de middelen. 
 
Wanneer een lidstaat beslist dat een organisatie met een uitsluitend recht wordt belast 
op grond van het aanbestedingsrecht, zoals gebeurt door Stichting CINOP - ecbo voor de 
taken van het NCP NLQF verantwoordelijk te maken, is er geen risico op het verstrekken 
van ongeoorloofde staatsteun, mede omdat ook bij het bepalen van de hoogte van de 
subsidie en het bepalen van de hoogte van de leges voor de inschalingsbesluite n 
overcompensatie wordt voorkomen. 
 
5. Sanctiestelsel en handhaving 
 
5.1. Bestuursrechtelijk sanctiestelsel 
 
Het is belangrijk dat studenten en werkgevers – in binnen- en buitenland – kunnen 
vertrouwen op het NLQF- en EQF-niveau dat op Nederlandse diploma’s en andere 
waardedocumenten wordt vermeld. Door het onterecht vermelden of het in het 
vooruitzicht stellen van een NLQF- en EQF-niveau, kunnen zowel deelnemers aan het 
onderwijs als afnemers van gediplomeerden worden misleid. Een voorbeeld van 
dergelijke misleiding is de situatie dat onderwijs- of examenaanbieders met betrekking 
tot een opleiding, cursus of examen adverteren dat er een diploma met een NLQF-
niveau aan verbonden is, terwijl dat niveau daarvoor niet is vastgesteld. 
 
Deze misleiding moet effectief bestreden kunnen worden. Het belang voor studenten is 
groot, omdat een onderwijstraject wordt gevolgd in de verwachting dat daaraan een 
diploma met een NLQF- en EQF-niveau verbonden is en omdat een onderwijstraject 
soms een aanzienlijke tijdinvestering vraagt. Als daarna blijkt dat het diploma geen 
NLQF- en EQF-niveau heeft, leidt dit tot financieel nadeel voor de student. Ook heeft de 
student tijd verloren, die besteed had kunnen worden aan onderwijs dat wel tot het 
gewenste NLQF- en EQF-niveau had geleid. Denkbaar is dat dit voor een student zodanig 
ontmoedigend is, dat daardoor helemaal geen opleiding meer wordt gevolgd. Ook het 
belang dat werkgevers en andere afnemers van gediplomeerden niet worden misleid, is 
groot. Werkgevers - in binnen- en buitenland - behoren namelijk te kunnen vertrouwen 
                                                 
40
 Artikel 6.3 Comptabiliteitswet 2016. 
    W6661.K-2 30
