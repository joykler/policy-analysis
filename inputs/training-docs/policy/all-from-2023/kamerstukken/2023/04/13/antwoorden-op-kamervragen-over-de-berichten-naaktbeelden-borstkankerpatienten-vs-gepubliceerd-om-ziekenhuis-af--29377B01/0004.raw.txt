Daarnaast heeft Z-CERT een publicatie over phishing gemaakt waarin maatregelen 
4
en een handelingsperspectief beschreven worden. Deze publicatie is terug te 
vinden op website van Z-CERT en is door Z-CERT verspreid onder haar 
deelnemers. Hierin staan naast bewustwordingsmaatregelen ook technische 
maatregelen die zorginstellingen kunnen toepassen om beter beschermd te zijn 
tegen phishing.  
 
Vraag 5 
Welke maatregelen neemt Z-CERT om de cyberbewustwording en weerbaarheid 
bij Nederlandse ziekenhuizen en zorginstellingen te verhogen? 
 
Antwoord op vraag 5 
Z-CERT biedt hun deelnemers een breed pakket aan diensten om hun 
cybersecurity bewustwording en weerbaarheid te verhogen. Zoals ik in mijn 
antwoord op vraag 3 heb aangegeven gaat het hierbij onder andere om het 
verspreiden van dreigingsinformatie, adviseren over preventieve maatregelen en 
het ondersteunen bij het mitigeren van de impact van een cyberaanval. Concreet 
gaat het bijvoorbeeld om adviezen over hoe te reageren op een 
5
ransomwareaanval, en hoe e-mailstandaarden en monitoring te implementeren. 
Z-CERT helpt hun deelnemers daarnaast bij het organiseren van 
cybercrisisoefeningen, en Z-CERT informeert deelnemers geregeld over 
cyberbewustwordingsonderwerpen. Op de website van Z-CERT is eveneens een 
kennisbank te vinden met daarin documentatie die informatie bevat over 
verschillende thema’s. Het doel van deze publicaties is om het zorgveld 
cyberweerbaar en cyberbewust te maken. Deze informatie is voor iedereen 
toegankelijk. 
 
Vraag 6 
Hoe hoog wordt het dreigingsniveau van eventuele aanvallen door cybercriminelen 
op Nederlandse ziekenhuizen en zorginstellingen, maar ook breder dan deze 
sector, geschat? Hoe beoordeelt u de digitale weerbaarheid van Nederlandse 
sectoren in vergelijking met de huidige toenemende digitale dreiging 
waar Nederland nu mee te maken heeft? Welke maatregelen worden op dit 
moment in Nederland genomen om weerstand te bieden aan deze toenemende 
dreiging, ook in aanloop naar de implementatie van de NIS2? 
 
Antwoord op vraag 6 
In het dreigingsbeeld cybersecurity 2022 geeft Z-CERT per type cyberdreiging 
voor het zorgveld een risico-inschatting. Zo wordt het dreigingsniveau met 
betrekking tot de impact van ransomware-aanvallen op Nederlandse ziekenhuizen 
6
en zorginstellingen aangemerkt als ‘hoog’.  
 
In het meest recente Cybersecuritybeeld Nederland staat genoteerd dat er sprake 
is van een scheefgroei tussen de toenemende dreiging en de ontwikkeling van de 
7
weerbaarheid. Omdat digitale systemen het ‘zenuwstelsel’ van onze maatschappij 
vormen, maakt het kabinet zich daarom hard voor de versterking van onze 
digitale weerbaarheid via de verschillende ambities die omschreven staan in de 
Nederlandse Cybersecuritystrategie (NLCS), zodat deze scheefgroei geadresseerd 
 
4
 TLPWHITE-Pak-phishing-aan-Maatregelen-voor-effectieve-preventie-1.0.pdf (z-cert.nl) 
5
 Cybermaand 2021: Tien tips tegen ransomware - Z-CERT 
6
 Z-CERT_RapportDreigingsbeeld2022.pdf 
Pagina 4 van 7
7
  Tweede Kamer, vergaderjaar 2021-2022, kamerstuk 26 643, nr. 891
