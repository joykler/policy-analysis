gebruik gemaakt van de ruimte die de aanbeveling biedt door het NLQF-systeem zo in te 
richten dat het past bij het Nederlandse onderwijsstelsel. Wel is - om overbelasting te 
voorkomen - het NLQF-systeem in eerste instantie beperkt geweest tot substantiële 
opleidingen (een leerinspanning van tenminste 400 uur); in tweede instantie is deze 
kwantitatieve ondergrens losgelaten als kan worden onderbouwd dat de opleiding 
relevant is voor de arbeidsmarktpositie. 
 
3.4.2. Kwaliteitsborging 
Aanbeveling 3 beveelt aan dat lidstaten ervoor zorgen dat de kwalificaties met een EQF-
niveau in overeenstemming zijn met de gemeenschappelijke beginselen voor 
kwaliteitsborging in bijlage IV van de aanbeveling, onverminderd de nationale 
kwaliteitsborgingsbeginselen die van toepassing zijn op nationale kwalificaties. Bijlage IV 
bevat beginselen voor kwaliteitsborging voor kwalificaties die zijn opgenomen in aan het 
EQF gerelateerde nationale kwalificatieraamwerken of -systemen, en vermeldt dat alle 
kwalificaties met een EQF-niveau aan kwaliteitsborging zouden moeten worden 
27
onderworpen om het vertrouwen in de kwaliteit en het niveau ervan te vergroten. 
Bij de uitwerking van het instrumentarium van het NLQF is geborgd dat de opleidingen 
waaraan een NLQF-niveau wordt gekoppeld, voldoen aan de beginselen voor de 
kwaliteitsborging zoals genoemd in bijlage IV van de Europese aanbeveling. In het 
referencing rapport van het NLQF uit september 2019 is het criterium kwaliteitsborging, 
waarbij de beginselen van bijlage IV worden genoemd, één van de criteria waaraan het 
NLQF getoetst is. Zoals blijkt uit de weergave op pagina 40-44 van het rapport voldoet 
28
het NLQF aan de gestelde eisen. 
 
Wat betreft de formele opleidingen geldt dat de Nederlandse onderwijswetgeving voor 
het voortgezet onderwijs, het beroepsonderwijs en het hoger onderwijs in 
overeenstemming met deze beginselen is vormgegeven. 
 
Non-formele opleidingen worden op verzoek ingeschaald in het NLQF door een besluit 
van het NCP NLQF. Voor die inschaling worden voorwaarden gesteld in lagere 
regelgeving (op grond van artikel 3.1, derde lid, van het wetsvoorstel). Die voorwaarden 
zullen onder meer inhouden dat het ontwerp en de beschrijving van de non-formele 
opleiding in termen van leeruitkomsten plaatsvindt, dat de examinering onafhankelijk is 
gepositioneerd en dat men beschikt over een volwaardig kwaliteitsborgingssysteem. 
 
4. Het Nationaal coördinatiepunt NLQF  
 
Onderdeel van de EQF-aanbeveling is dat ieder EU-land een nationaal coördinatiepunt 
instelt dat taken uitvoert ten behoeve van zijn NQF. In Nederland is daartoe in 2012 het 
NCP NLQF in het leven geroepen, waarvan de taken uitgevoerd worden door Stichting 
                                                 
27
 De beginselen die bijlage IV bevat ten aanzien van de kwaliteitsborging: 
“In overeenstemming met de nationale situatie en rekening houdend met sectorale verschillen zou 
de kwaliteitsborging van kwalificaties met een EKK-niveau moeten: 
1. zich richten op het ontwerp van de kwalificaties alsmede de toepassing van de aanpak op basis 
van leerresultaten; 
2. zorgen voor een geldige en betrouwbare beoordeling volgens overeengekomen en transparante, 
op leerresultaten gebaseerde normen en zich richten op het certificeringsproces; 
3. bestaan uit feedbackmechanismen en procedures voor voortdurende verbetering; 
4. alle belanghebbenden bij alle stadia van het proces betrekken; 
5. bestaan uit samenhangende evaluatiemethoden, die zowel zelfbeoordeling als externe beoordeling 
omvatten; 
6. een integraal deel zijn van het interne beheer, ook bij uitbestede activiteiten, van instanties die 
kwalificaties met een EKK-niveau afgeven; 
7. gebaseerd zijn op duidelijke en meetbare doelstellingen, normen en richtsnoeren; 
8. met passende middelen worden ondersteund; 
9. een regelmatige evaluatie van de bestaande externe controle-instanties of -agentschappen voor 
kwaliteitsborging omvatten; 
10. voorzien in de elektronische toegankelijkheid van evaluatieresultaten.” 
28
 EQF Referencing Reports, Europass, 2019. 
    W6661.K-2
