3.1. De kwalificatieniveaus 
 
Het EQF is een referentiekader dat bestaat uit een gestandaardiseerde beschrijving van 
acht niveaus van leeruitkomsten c.q. acht kwalificatieniveaus. Ieder niveau van 
leeruitkomsten wordt – binnen een vastgestelde context - beschreven in termen van 
zogeheten descriptoren. Dit zijn de descriptoren kennis, vaardigheden, zelfstandigheid 
en verantwoordelijkheid. Bij leeruitkomsten gaat het dus alleen om een beschrijving van 
de (beoogde) uitkomsten van het leerproces in termen van voornoemde descriptoren, 
los van de onderwijsinhoud en het curriculum van de opleiding, de studieomvang en –
belasting, de studieduur, de organisatie van het opleiding, de wijze van instructie en 
16
waar en hoe het onderwijs gegeven wordt. Met andere woorden: het is een 
leerwegonafhankelijke beschrijving en niveaubepaling van leeruitkomsten.  
 
Deze methodiek maakt het EQF geschikt om te dienen als referentiekader voor de 
niveaubepaling van de leeruitkomsten van alle mogelijke vormen van opleiding en 
scholing. Voorts maakt deze methodiek het mogelijk om het niveau van de 
leeruitkomsten van formele en non-formele opleidingen uit verschillende landen met 
elkaar te vergelijken.  
Het EQF onderscheidt – in algemene termen - de volgende acht niveaus van 
leeruitkomsten: basiseducatie, eerstegraads secundair onderwijs, gedeeltelijk secundair 
of voortgezet onderwijs, afgerond secundair onderwijs, beroepsgerichte postsecundaire 
17
opleiding (associate degree), bacheloropleiding, masteropleiding en doctorsgraad. 
 
Naar analogie van het EQF is het NLQF een beschrijving van verschillende niveaus van 
leeruitkomsten. Bij de beschrijving van de niveaus van het NLQF hebben de formele 
opleidingen als uitgangspunt gediend. Met andere woorden: de opleidingen uit het 
Nederlandse gereguleerde, formele onderwijsstelsel zijn ‘vertaald’ in leeruitkomsten en 
op basis daarvan is het NLQF ontwikkeld. Het NLQF onderscheidt evenals het EQF acht 
18
niveaus van leeruitkomsten en kent daarnaast een instroomniveau.  
Onderstaand de niveaus van het NLQF zoals vastgesteld op grond van het advies van de 
19
commissie NLQF-EQF en de formele opleidingen die bij ieder niveau horen:  
 instroomniveau; 
 niveau 1: educatie 2, vmbo basis beroepsgerichte leerweg (bb), mbo-1; 
 niveau 2: educatie 3; vavo-vmbo tl; vmbo kader beroepsgericht (kb), vmbo 
gemengde leerweg (gl), vmbo theoretische leerweg (tl); mbo-2; 
 niveau 3: mbo-3; 
 niveau 4: mbo-4; havo; vavo-havo; niveau 4+: vwo; vavo-vwo; 
 niveau 5: associate degree (AD); 
 niveau 6: bachelor (hbo en wo); 
 niveau 7: master (hbo en wo); 
 niveau 8: promotietraject en opleiding tot ontwerper of medisch specialist. 
 
In het NLQF is voor een apart instroomniveau gekozen omdat de leeruitkomsten van 
educatieniveau 1 onder het niveau liggen van de leeruitkomsten van EQF-niveau 1 en 
                                                 
16
 Zie ook paragraaf 3.4, over de vaststelling van het NLQF en EQF-niveau op basis van beoogde 
leeruitkomsten, en over het niet kijken daarbij naar studiepunten. 
17
 Zie: https://www.europass.nl/eqfnlqf/; https://ec.europa.eu/ploteus/content/descriptors-page. 
18
 Voor een uitvoerige beschrijving van de NLQF-niveaus in termen van de descriptoren: zie 
https://www.nlqf.nl/nlqf-niveaus. 
19
 Zie: https://www.nlqf.nl/nlqf-niveaus. 
    W6661.K-2
