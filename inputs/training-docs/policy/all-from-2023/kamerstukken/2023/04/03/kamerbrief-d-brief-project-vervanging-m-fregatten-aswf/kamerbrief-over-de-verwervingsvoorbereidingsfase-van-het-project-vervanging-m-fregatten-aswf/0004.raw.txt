schip biedt ruimte aan vijf containers met goederen voor de geplande missie.  
 
Daarnaast heeft het fregat ruimte voor kleine onbemande vaartuigen of 
 
vliegtuigen, of een interventievaartuig zoals de FRISC.  
 
 
Bemanning – Het ASW-fregat heeft een basisbemanning van 117 personen tegen 
153 personen bij een M-fregat. Daarnaast is er ruimte voor 35 personen die 
meevaren voor een specifieke missie, zoals de inzet van de NH-90 of de inzet voor 
bijvoorbeeld antipiraterij. De vermindering van de basisbemanning is mogelijk 
gemaakt door automatisering. Maximaal vier personen slapen in een hut, tegen 
negen personen in het huidige M-fregat. 
 
Duurzaamheid – Om het brandstofverbruik zoveel mogelijk te verlagen krijgt het 
ASW-fregat een voortstuwing met diesel- en elektromotoren zonder gasturbines. De 
dieselmotoren voldoen aan de laatste emissie-eisen. Met deze motoren kan Defensie 
op de langere termijn mogelijk duurzaam geproduceerde brandstoffen gaan 
gebruiken. Het brandstofverbruik afgezet tegen het tonnage waterverplaatsing is 
gunstiger bij het ASW-fregat dan bij het M-fregat. Aangezien de waterverplaatsing 
van het ASW-fregat echter bijna twee keer zo groot is, ligt het brandstofverbruik in 
absolute zin hoger.  
 
Groeipotentieel en innovatie 
De ASW-fregatten zijn voorbereid op toekomstige ontwikkelingen zoals de High 
Energy Lasers. Op dit moment is nog niet duidelijk wanneer deze wapens 
beschikbaar komen. Het lanceersysteem voor de ESSM-luchtdoelraketten kan 
geschikt worden gemaakt om in de toekomst ook andere raketten te lanceren, als 
Defensie daarvoor zou kiezen.  
 
Innovatie heeft bij het ontwerp een belangrijke rol gespeeld. Defensie, 
kennisinstituten en de industrie hebben daarbij intensief samengewerkt. Veel 
aandacht is besteed aan het zo stil mogelijk laten varen van de fregatten en aan de 
schokbestendigheid. Voor de masten en de bovenbouw van het schip worden 
composietmaterialen toegepast die wel sterk zijn maar lichter in gewicht. Voor het 
ontwerp van de commandobrug zijn ergonomische studies gebruikt. Automatisering 
speelt een grote rol en met de commandovoeringssystemen, waaronder het AWWS 
(bovenwater) en het UWWS (onderwater), loopt Defensie internationaal voorop. 
 
Internationale samenwerking 
België en Nederland werken al decennia intensief samen op marinegebied in 
BENESAM (Belgisch-Nederlandse Samenwerking). Daarmee lopen onze landen 
voorop in Europa. Deze samenwerking voorziet in gezamenlijke en geïntegreerde 
staven, opleidingen, trainingen en operaties, en taakspecialisatie in onderhoud en 
logistiek en is daarmee toonaangevend in Europa. Daarbij onderhoudt België de 
mijnenbestrijdingsvaartuigen van beide landen en doet Nederland dat bij de M-
fregatten.  
 
In 2018 hebben beide landen afgesproken om onder Belgische leiding de 
mijnenbestrijdingsvaartuigen te vervangen en onder Nederlandse leiding de M-
fregatten. In 2019 heeft België na een Europese aanbesteding het contract voor in 
totaal twaalf mijnenbestrijdingsvaartuigen, zes per land, gegund aan het Franse 
 
Pagina 4 van 9
