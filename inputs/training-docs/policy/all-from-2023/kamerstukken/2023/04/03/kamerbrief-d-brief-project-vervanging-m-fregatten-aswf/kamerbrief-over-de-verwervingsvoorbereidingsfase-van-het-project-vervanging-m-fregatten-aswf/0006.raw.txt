Voor de overige contracten is per contract een verwervingsstrategie vastgesteld.  
 
Soms was dat een beroep op artikel 346 VWEU, maar voor andere projecten zijn 
 
de Aanbestedingswet Defensie en Veiligheid of de Aanbestedingswet 2012 van 
toepassing. Voor sommige Amerikaanse componenten wordt de Foreign Military 
 
Sales (FMS) regeling gebruikt. 
 
Deelcontracten – Naast het scheepsplatform van Damen en het AWWS-systeem van 
Thales Nederland werkt Defensie aan een reeks van ongeveer 40 contracten over 
subsystemen die Defensie aanlevert aan de bouwer (Government Furnished 
Equipment, GFE). Dit betreft bijvoorbeeld het 76mm kanon en andere 
wapensystemen voor de bestrijding van oppervlaktedoelen en luchtdoelen, 
sonarapparatuur, communicatieapparatuur, en apparatuur voor elektronische 
oorlogvoering. Over enkele van deze contracten bestaat inmiddels ook 
overeenstemming.  
 
Op grond van de bereikte onderhandelingsresultaten en de ontvangen offertes is 
duidelijk dat het budget toereikend is. Naar verwachting zal Defensie de contracten 
nog dit jaar of in 2024 kunnen sluiten. Hiermee is rekening gehouden in de planning. 
Defensie is voornemens de contractuele verplichtingen van de twee grootste 
contracten met Damen en Thales Nederland, alsmede enkele andere contracten, in 
juni aanstaande aan te gaan.  
 
Nederlandse industrie en kennisinstellingen – Met het betrekken van Damen en 
Thales Nederland heeft Defensie uitvoering gegeven aan de beleidsprioriteiten van 
9
de Defensie Industrie Strategie ten aanzien van de zelfscheppende marinebouw en 
de radar- en sensorindustrie. Verder spelen ook de kennisinstellingen TNO en MARIN 
een belangrijke rol bij dit project. Als de fregatten in gebruik zijn genomen, is voor 
het bedrijfsleven een rol voorzien bij het onderhoud, net als dat nu al het geval is bij 
de huidige fregatten. Defensie treft voorbereidingen om pakketten onderhoudswerk 
systematisch te kunnen uitbesteden.  
 
Planning 
De projectplanning is gewijzigd ten opzichte van de B-brief van juni 2020. Voorzien 
is nu dat de fysieke bouw van de schepen in 2025 begint. De casco’s van de schepen 
worden gebouwd in Roemenië, zoals dat bijvoorbeeld nu ook gebeurt bij het Combat 
10
Support Ship. Vervolgens worden de schepen in Nederland afgebouwd. Als gevolg 
van onder andere de complexiteit van het ontwerp en extra ontwerpactiviteiten die 
nodig waren om te voldoen aan de eisen heeft de D-fase langer geduurd dan 
verwacht. 
 
Nederland en België hebben afgesproken dat Nederland het eerste en derde ASW-
fregat krijgt en België het tweede en vierde. Aanvankelijk zou Nederland de eerste 
twee fregatten krijgen en België het derde en vierde schip. Voor beide marines is het 
gunstiger voor de bedrijfsvoering als de twee nieuwe schepen niet vlak na elkaar 
instromen. Nederland ontvangt het eerste ASW-fregat in 2028 en dit schip komt in 
2029 in dienst. Voor het tweede Nederlandse fregat – het derde in de productiereeks 
– is dat in respectievelijk 2030 en 2031. De huidige twee M-fregatten worden uit 
dienst gesteld in 2026 en 2030. Met dit tijdschema van invoering en uitdienststelling 
 
9
 Kamerstuk 31 125, nr. 92 van 15 november 2018 
10
 D-brief, Kamerstuk 27 830, nr. 300 van 19 december 2019 
 
Pagina 6 van 9
