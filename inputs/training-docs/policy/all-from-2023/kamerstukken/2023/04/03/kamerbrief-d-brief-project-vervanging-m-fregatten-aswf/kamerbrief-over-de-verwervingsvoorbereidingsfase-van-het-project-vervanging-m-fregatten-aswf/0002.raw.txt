Naast de M-fregatten beschikt de Koninklijke Marine over vier Luchtverdedigings-  
 
en Commandofregatten (LC-fregatten) die zijn gespecialiseerd in luchtverdediging 
 
op de lange afstand.  
 
 
In de jaren negentig van de vorige eeuw heeft Defensie acht M-fregatten in dienst 
genomen. Zes daarvan zijn in de loop der tijd verkocht, waarvan in 2005 twee aan 
België. De Koninklijke Marine voert sindsdien voor België het onderhoud uit aan deze 
fregatten. Beide landen willen deze samenwerking voortzetten als onderdeel van de 
bredere Belgisch-Nederlandse samenwerking op marinegebied (BENESAM). 
 
Kenmerken 
Het ontwerpproces is een intensieve samenwerking geweest van Defensie, de 
kennisinstituten en de industrie. De B-brief van juni 2020 beschrijft het verloop van 
het ontwerpproces tot op dat moment. Midden 2020 was een scheepsontwerp 
bepaald met een waterverplaatsing van bijna 5.500 ton, tegen ongeveer 3.300 ton 
van de huidige M-fregatten. Na de B-fase is het scheepsontwerp verder uitgewerkt. 
Gaandeweg bleek dat een verdere aanpassing nodig was om te kunnen voldoen aan 
de eisen voor onder andere onderwatergeluid en schokbestendigheid. Het ontwerp 
moest daarvoor groter worden. Het definitieve ontwerp heeft een waterverplaatsing 
van ongeveer 6.400 ton.  
 
Taken - Het ASW-fregat kan zowel zelfstandig optreden als geïntegreerd in een 
(internationale) taakgroep van marineschepen. De belangrijkste taak van het ASW-
fregat is de bestrijding van onderzeeboten op afstand. De NH-90 boordhelikopter 
speelt daarbij een grote rol. Het ASW-fregat kan met behulp van de helikopter een 
onderzeeboot op grote afstand waarnemen, maar omgekeerd is het fregat voor een 
onderzeeboot lastig op te merken omdat het fregat bijzonder stil is, veel stiller dan 
andere marineschepen. Het fregat probeert samen met de helikopter om de 
onderzeeboot uit te schakelen of te verdrijven voordat deze een torpedo kan 
lanceren.  
 
Naast onderzeebootbestrijding kan het fregat wereldwijd ook andere maritieme 
gevechtsoperaties uitvoeren zoals de bestrijding van oppervlaktedoelen op zee of op 
het land, of de beveiliging van kwetsbare eenheden zoals amfibische schepen, 
bevoorradingsschepen of mijnenbestrijdingsvaartuigen. Daarbij beschikt het fregat 
over escalatiedominantie, wat wil zeggen dat het in een gevecht als winnaar uit de 
strijd kan komen. Ook maritieme veiligheidsoperaties zoals terrorismebestrijding, 
drugsbestrijding of het optreden tegen piraterij behoren tot de capaciteiten. Verder 
is het fregat geschikt voor kustwachttaken en maritieme assistentie zoals noodhulp 
of evacuaties, of voor een diplomatieke of economische missie door middel van 
vlagvertoon. 
 
Bewapening en sensoren – Voor het opsporen en bestrijden van onderzeeboten 
beschikt het ASW-fregat over een nieuw geïntegreerd systeem: de Under Water 
Warfare Suite (UWWS). TNO en Defensie hebben intensief samengewerkt bij de 
ontwikkeling daarvan. Met dit systeem krijgt de bemanning tijdig inzicht in de 
onderzeebootdreiging en kan het die beter bestrijden. De UWWS integreert de 
torpedolanceerinstallatie met de data van verschillende sonarsystemen. Het betreft 
de sonar onder de romp, een andere sonar bedoeld voor het waarschuwen tegen 
mijnen en obstakels, en een gesleepte sonar. Het belangrijkste wapensysteem tegen 
 
Pagina 2 van 9
