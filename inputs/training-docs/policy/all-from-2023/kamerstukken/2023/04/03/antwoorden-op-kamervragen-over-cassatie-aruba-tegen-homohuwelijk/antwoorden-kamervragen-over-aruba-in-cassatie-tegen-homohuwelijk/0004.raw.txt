Ministerie van 
 
Binnenlandse Zaken en 
Koninkrijksrelaties 
 
 
Kenmerk 
Gemeenschappelijk Hof deze verdergaande rechtsbescherming niet op basis van 
2023-0000182783 
het internationale recht (lees: EVRM en IVBPR) maar op basis van het eigen 
Arubaanse constitutionele recht.       
 
Vraag 6 
Bent u ook van mening dat Nederland op dit moment respect past voor het 
primaat van de democratie in de landen van het Koninkrijk, zeker gezien het feit 
dat voorstellen in ontwikkeling zijn waarover de parlementen in deze landen zich 
kan uitspreken? Kunt u zich voorstellen dat de druk vanuit Nederland om 
Nederlandse wetgeving over te nemen in de Caribische landen door velen ervaren 
kan worden als ideologisch kolonialisme? 
 
Respect voor het primaat van de democratie in de Caribische landen staat bij mij 
altijd hoog in het vaandel. Zou er vanuit Nederland druk worden uitgeoefend op 
de parlementen van deze landen om Nederlandse wettelijke bepalingen in hun 
eigen wetgeving over te nemen, dan zou ik dat dan ook afkeuren. Dat wil niet 
zeggen dat Nederlandse bewindspersonen of Kamerleden in hun contacten met 
bestuurders en parlementariërs uit Aruba, Curaçao en Sint Maarten geen 
aandacht kunnen vragen voor onderwerpen die door hen van belang worden 
geacht. Beschouw in deze zin bijvoorbeeld de dialoog die ik, in het kader van een 
toezegging aan het Eerste Kamerlid Dittrich (D66), in verschillende overleggen 
met de landen over het homohuwelijk voer (Aanhangsel Handelingen 2022/23, nr. 
1327, p. 2).   
 
Vraag 7 
Hoe geeft u zich rekenschap van het feit dat de wens tot invoering van een 
homohuwelijk in de Caribische landen bij velen op grote bezwaren stuit? Bent u 
voornemens en bereid om in het kader van de dialoog over de mogelijkheid van 
een homohuwelijk ook in contact te treden met vertegenwoordigers van lokale 
gemeenschappen die deze bezwaren hebben, waaronder kerken? 
 
Het zou mij niet passen om te reflecteren op de vraag wat het draagvlak voor een 
rechterlijke uitspraak is onder de bevolking van een Caribisch land. In hoeverre 
zulk draagvlak bepalend is voor de beantwoording van een rechtsvraag, is in 
eerste instantie aan de rechter zelf om te bepalen (vgl. r.o. 2.54). Verder zie ik 
het als een kwestie om te worden besproken in het publieke debat in de 
Caribische landen. Mocht aan mij worden gevraagd om in het kader van dialoog 
met vertegenwoordigers van lokale gemeenschappen, zoals kerken, over het 
homohuwelijk in gesprek te gaan, dan ben ik daartoe zeker bereid.  
 
 
 
[1] Antilliaans Dagblad, 24 februari 2023; Amigoe, 3 maart 2023. 
 
 
Aruba: In cassatie tegen homohuwelijk (antilliaansdagblad.com) 
Pagina 4 van 4
