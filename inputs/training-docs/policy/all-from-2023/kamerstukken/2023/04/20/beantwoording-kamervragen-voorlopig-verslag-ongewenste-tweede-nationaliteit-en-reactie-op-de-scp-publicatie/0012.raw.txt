tijdens het verblijf in een asielzoekerscentrum worden potentiële werkgevers gekoppeld aan 
werkzoekenden. In lijn met de nieuwe Inburgeringswet zet ik in op meer duale- of 
leerwerktrajecten. Werk helpt nieuwkomers bij een goede start, omdat zij op de werkvloer 
snel de taal leren. Met een betaalde baan kunnen zij zelfstandig een nieuw bestaan opbouwen, 
en ook voorzien in het succes van toekomstige generaties.  
De leden van de VVD-fractie ondersteunen het streven van het kabinet naar gelijkwaardige 
kansen voor iedereen. Juist in het kader van het belang van het scheppen van gelijke kansen 
voor iedere Nederlander willen deze leden wijzen op de achterblijvende positie van vrouwen 
met een migratieachtergrond ten opzichte van mannen met een migratieachtergrond. Zo blijkt 
uit het onderliggende SCP-onderzoek dat zowel op het gebied van taalbeheersing als 
arbeidsparticipatie vrouwelijke respondenten uit alle niet-westerse herkomstgroepen slechter 
scoren dan mannelijke respondenten. Hoe beoordeelt de minister dit? Is de minister het met 
deze leden eens dat dit zorgelijk is voor de verdere ontwikkeling van de positie van vrouwen 
met een migratieachtergrond in Nederland? Zo ja, welke oorzaken en oplossingen ziet de 
minister voor het versterken van de kansenpositie van deze groep vrouwen en is de minister 
bereid bovenstaande uitkomsten van het SCP-onderzoek te betrekken bij het Meerjarenplan 
zelfbeschikking 2022-2025? Zo ja, welke concrete aanknopingspunten biedt het 
Meerjarenplan zelfbeschikking 2022-2025 volgens de minister hiervoor en op welke wijze is 
de minister voornemens de uitkomsten van het SCP-onderzoek hierin te verwerken?  
 
Ik vind het zorgelijk dat volgens het SCP-onderzoek vrouwelijke respondenten uit alle niet-
westerse herkomstgroepen c.q. buiten-Europese herkomstgroepen slechter scoren dan 
mannelijke respondenten, op het gebied van taalbeheersing, gezondheid en 
arbeidsparticipatie.  
Om de arbeidsmarktpositie van vrouwen met een migratieachtergrond te vergroten zijn er de 
afgelopen jaren een aantal initiatieven geweest. Het gaat om de volgende initiatieven: 
  De ministeries SZW en OCW investeren samen met de Nationale Wetenschapsagenda 
(NWA) in het programma Economische veerkracht van vrouwen. Het doel van dit 
programma is om uiteindelijk concrete en wetenschappelijk onderbouwde 
handelingsperspectieven te formuleren om duurzame economische zelfstandigheid van 
vrouwen te vergroten, waaronder vrouwen met een migratieachtergrond. Hiervoor zijn 
drie Living labs opgezet. Een living lab is een levensechte setting die geschikt is voor het 
doen van onderzoek en experimenten. De uitkomsten van deze projecten worden na 
afronding (eind 2024) met de Tweede Kamer gedeeld. 
  Naast dit programma voert het programma Vakkundig aan het Werk ook nog een aantal 
vergelijkbare projecten uit, om de economische zelfstandigheid onder vrouwen te 
bevorderen. Voor vrouwen met een migratieachtergrond zijn onder meer projecten gericht 
op: 
o Arbeidstoeleiding van vrouwelijke statushouders met weinig opleiding in de 
gemeente Den Bosch; 
o Meer kansen voor (niet-)uitkeringsgerechtigde vrouwen - waaronder ook vrouwen 
met een migratieachtergrond - op de arbeidsmarkt in de gemeente Den Haag. 
Ook hiervoor geldt dat de resultaten eind 2024 beschikbaar komen. 
  Om de financiële zelfredzaamheid van vrouwen met een migratieachtergrond in een 
afhankelijkheidssituatie in gesloten gemeenschappen te vergroten, zet SZW samen met 
OCW dit jaar een project op om emancipatie en (duurzame) participatie op de 
arbeidsmarkt te bevorderen. In dit project worden interventies getest om vervolgens 
breder op te kunnen schalen en handelingsperspectieven te bieden. Dit is een onderdeel 
12
