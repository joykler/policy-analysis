genoemde groepen: huwelijksrelaties worden vooral binnen de eigen (geloofs-)gemeenschap 
aangegaan, deze groepen zijn gemiddeld religieuzer en het SCP concludeerde in deze studie 
dat geloofsopvattingen (geoperationaliseerd in denominatie en mate van religiositeit) 
samenhangen met opvattingen over homoacceptatie. Het SCP stelde daarbij vast dat de 
24
invloed van andere factoren zoals opleiding, leeftijd of geslacht kleiner is. 
Ik teken bij deze resultaten aan dat het onderzoek waarnaar de vragenstellers verwijzen 
inmiddels 9 jaar oud is en dat dergelijke opvattingen zich sindsdien wellicht hebben 
gewijzigd. Uit ander SCP-onderzoek maak ik bijvoorbeeld op dat er zich onder de groepen 
met Turkse en Marokkaanse achtergrond sinds 2011 een ontwikkeling aftekent naar meer 
acceptatie van het homohuwelijk en dat een soortgelijke ontwikkeling ook zichtbaar is over de 
e e 25
generaties heen (de acceptatie is bij 2 generatie is hoger dan bij de 1 ). De aandacht voor 
dit thema binnen gesloten gemeenschappen vanuit het Meerjarenplan Zelfbeschikking juich ik 
dan ook toe. Verder wijs ik er nadrukkelijk op dat, zoals ook het SCP in 2014 opmerkt, door 
de grote diversiteit in opvattingen binnen religieuze stromingen, geenszins kan worden 
gesproken over de houding van religieuze groepen met betrekking tot de acceptatie van 
homoseksualiteit. Dit laat onverlet dat in die gevallen dat er sprake is van non-acceptatie van 
homoseksualiteit, ik dit afkeur. Daarom juich ik het toe dat zowel in gesloten 
gemeenschappen als de bredere maatschappij aandacht voor dit thema is.  
Kan de minister toelichten hoe zij deze resultaten duidt in de context van het Meerjarenplan 
Zelfbeschikking 2022-2025?  
 
Hoewel er een ontwikkeling gaande is naar meer acceptatie van het homohuwelijk, is de 
vrijheid om zelf je eigen partner te kiezen nog steeds niet voor alle Nederlanders even 
vanzelfsprekend. Met het Meerjarenplan Zelfbeschikking wil ik bevorderen dat eenieder uit 
26
zogenoemde gesloten gemeenschappen invulling kan geven aan het recht op zelfbeschikking 
waaronder het kunnen kiezen van een eigen partner. Vooral personen uit gesloten 
gemeenschappen worden soms beperkt in hun mogelijkheden om zichzelf te kunnen zijn, zich 
te ontplooien en hun leven naar eigen inzichten en wensen in te vullen.  
Om bewustwording te vergroten en om een mentaliteitsverandering op gang te brengen 
binnen gesloten gemeenschappen met het oog op zelfbeschikking, werk ik samen met 
27
maatschappelijke organisaties die de gemeenschappen goed kunnen bereiken. Uit onderzoek 
blijkt dat inzet op mentaliteitsverandering een effectieve manier is om gedrag daadwerkelijk 
te veranderen. 
 
 
24
 Net als voor moslims stelde SCP in 2014 ook bij bepaalde christelijke denominaties vast dat er een lagere 
tolerantie ten aanzien van homoseksualiteit is: “houdingen zijn […] vergelijkbaar met die van kleinere, 
behoudende protestantse groepen” en SCP concludeerde dat “de relatie tussen religie en houdingen ten aanzien 
van homoseksualiteit krachtig is” (SCP 2014, en p.14). 
25
 SCP 2016, Integratie in zicht? en SCP 2022 Gevestigd maar niet Thuis 
(helemaal) eens met de stelling ‘Het is goed dat homoseksuelen met 
elkaar mogen trouwen’ naar herkomstgroep, % (SCP  2016 figuur 8.18; SCP 2022, tabel 4.7) 
 2011 2015 2020 
Turks 28 35 39 
Marokkaans 28 30 39 
 
26
 Met “gesloten gemeenschappen” worden gemeenschappen bedoeld waarin het belang van de gemeenschap 
boven dat van het individu wordt gesteld.  
27
 Handreiking Verandering van Binnenuit, onderzoek Felten & Taouanza, 2018. 
20
