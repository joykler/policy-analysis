zal namelijk geen volledig beeld geven van het aantal mensen dat een tweede nationaliteit als 
ongewenst ervaart (omdat een deel zich niet zal registreren) en de overheid zal een register 
niet actief promoten, omdat dit niet past bij de neutrale positie van de overheid.  
 
Naast de bezwaren van de initiatiefnemers zelf, blijven ook de bezwaren van het kabinet 
staan, zoals ik die heb benoemd in de brief van 9 mei 2022.  Hetvan overheidswege faciliteren 
van de registratie van de onwenselijkheid van een andere nationaliteit is niet noodzakelijk 
voor de uitoefening van overheidstaken, zal geen volledig beeld geven van het aantal mensen 
dat een tweede nationaliteit als ongewenst ervaart (omdat een deel daarvan zich niet zal 
registreren), en kan de juridische feitelijkheid en de wijze waarop dat ervaren wordt, niet 
veranderen omdat er geen recht aan het register kan worden ontleend. Het tegemoetkomen 
aan de beoogde doelstellingen van de initiatiefnemers, en daarmee aan de onderliggende 
behoeftes van Nederlanders die hun tweede nationaliteit als ongewenst ervaren, blijft voor het 
kabinet zeer van belang.  
 
Gezamenlijk met de initiatiefnemers is geconcludeerd dat een register niet de beste manier is 
om dit te doen. Om wel zo veel mogelijk tegemoet te komen aan de onderliggende behoefte, 
zijn de hierboven toegelichte actielijnen opgestart.  
 
De leden van de D66-fractie lezen dat de minister zal voortzetten op internationale inzet en 
wanneer opportuun vanuit Nederland aandacht te vragen voor het onderwerp ‘wens tot 
keuzevrijheid bij afstand doen van tweede nationaliteit’. Deze leden hebben begrip voor de 
grenzen van de nationale jurisdictie, tegelijkertijd is inzet wanneer opportuun een zeer ruim 
begrip. Kan de minister aangeven wat de huidige internationale inzet is? Voorts vragen deze 
leden of de minister kan toelichten op welke wijze zij voornemens is om, in samenwerking en 
afstemming met de minister van Buitenlandse Zaken, actief beleid te voeren om het onderwerp 
ongewenste tweede nationaliteit te agenderen op de diplomatieke agenda. 
 
17
Zoals in het antwoord op de inbreng van het schriftelijk overleg van 6 juli 2022 is 
aangegeven, is het onderwerp opgebracht tijdens de EU Raadswerkgroep internationaal 
publiekrecht en is daarbij het Advies van de Commissie van Advies inzake Volkenrechtelijke 
Vraagstukken (CAVV) over de internationaalrechtelijke implicaties van het geen afstand 
kunnen doen van een nationaliteit, onder de EU-lidstaten verspreid. Bij geen van deze landen 
is de houding ten aanzien van dit onderwerp sindsdien veranderd, er is onvoldoende animo 
om dit onderwerp te agenderen of het overleg hierover te intensiveren. Actief beleid voeren 
om het onderwerp op de diplomatieke agenda te zetten ligt dan ook niet voor de hand. 
Ondanks dat op dit moment actief beleid op Europees niveau uit zal blijven, zal het kabinet dit 
onderwerp niet loslaten. 
 
Zoals ik in mijn brief van 14 november 2022 heb aangegeven zal het kabinet in internationale 
contacten vanuit Nederlandse zijde, waar opportuun, het onderwerp “wens tot keuzevrijheid 
in het afstand doen van een ongewenste tweede nationaliteit” opbrengen.  
 
Eerste bevindingen uit de Survey Integratie Migranten (SIM 2020) (32824-378) 
 
De leden van de D66-fractie onderschrijven de doelstelling van de minister om integratie 
belemmeringen als uitsluiting, discriminatie en racisme keihard aan te pakken. In Nederland 
is er geen plaats voor racisme en discriminatie. Onderkent de minister echter dat ook 
 
17
 Kamerstuk 35475, nr. 14.
