vragen een update van hun eerdere onderzoek hiernaar te laten doen (destijds bleek dat in 
minder dan 50% van de gevallen ook de vrouw bemiddelen naar werk)? 
 
Vragen en opmerkingen van de leden van de D66-fractie 
 
Ongewenst tweede nationaliteit (35475-15) 
De leden van de D66-fractie hebben met interesse kennisgenomen van de brief met daarin de 
stand van zaken met betrekking tot Nederlanders beschermen met een ongewenste tweede 
nationaliteit en de gesprekken die in ditzelfde kader hebben plaatsgevonden met de 
initiatiefnemers van het manifest. Deze leden hebben nog enkele vragen.  
 
De leden van de D66-fractie lezen dat het kabinet geen ondersteuning kan bieden bij 
verzoeken tot afstand van een ongewenste tweede nationaliteit vanwege juridische grenzen. 
Deze leden vragen of de minister ook ondersteuning in de vorm van informatievoorziening 
heeft overwogen. Voorts vragen deze leden of de minister bereid is om in informatie te 
voorzien met betrekking tot een ongewenste tweede nationaliteit waarbij per land geduid 
wordt tot welke mogelijke implicaties een tweede nationaliteit leidt. Tevens per land wordt 
aangeven welke stappen een individu kan zetten om afstand te doen van een ongewenste 
tweede nationaliteit. Kan de minister toelichten waarom wel of waarom niet? 
 
De leden van de D66-fractie lezen dat de minister een privaatrechtelijk register zal 
ondersteunen mits dit vanuit een maatschappelijk initiatief ontstaat en de minister niet actief 
in zal zetten op een register. Deze leden zijn nog steeds van mening dat een publiekrechtelijk 
register de beste wijze is waarop Nederlanders met een ongewenste tweede of derde 
nationaliteit kenbaar kunnen maken dat zij zich enkel en alleen Nederlander voelen. Deze 
leden constateren de argumentatie van een privaatrechtelijk register maar betreuren het zeer 
dat de minister voorts aangeeft dat zij zich niet actief in zal zetten voor een register. Deze 
leden herkennen zich niet in de lezing van de minister van het coalitieakkoord, zoals ook in 
4
een eerder verslag aangehaald. In het coalitieakkoord staat niet beschreven dat het register 
vanuit maatschappelijk initiatief dient te ontstaan. Deze leden zien nadrukkelijk een rol voor 
de overheid om een plek te bieden voor Nederlanders om zich te registreren dat zij zich enkel 
en alleen Nederlander voelen. Op deze wijze erkent de overheid de problematiek die 
Nederlanders met een ongewenste tweede nationaliteit ervaren waardoor zij zich gesteund 
voelen. Ook wanneer hier geen rechten aan kunnen worden ontleend heeft een register een 
symbolische en daarmee maatschappelijke meerwaarde. Kan de minister nogmaals toelichten 
waarom zij van mening is dat de Nederlandse overheid geen leidende rol moet nemen bij het 
opzetten van een privaatrechtelijk register? En kan de minister aangeven wat er wél mogelijk 
is? Zou de minister bijvoorbeeld een stuwende rol kunnen innemen?  
 
De leden van de D66-fractie lezen dat de minister zal voortzetten op internationale inzet en 
wanneer opportuun vanuit Nederland aandacht te vragen voor het onderwerp ‘wens tot 
keuzevrijheid bij afstand doen van tweede nationaliteit’. Deze leden hebben begrip voor de 
grenzen van de nationale jurisdictie, tegelijkertijd is inzet wanneer opportuun een zeer ruim 
begrip. Kan de minister aangeven wat de huidige internationale inzet is? Voorts vragen deze 
leden of de minister kan toelichten op welke wijze zij voornemens is om, in samenwerking en 
afstemming met de minister van Buitenlandse Zaken, actief beleid te voeren om het 
onderwerp ongewenste tweede nationaliteit te agenderen op de diplomatieke agenda.  
 
 
4
 Kamerstuk 35 475, nr. 14.
