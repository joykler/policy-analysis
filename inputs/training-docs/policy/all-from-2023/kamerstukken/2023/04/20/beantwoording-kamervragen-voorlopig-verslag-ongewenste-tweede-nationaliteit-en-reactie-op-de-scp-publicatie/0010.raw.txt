aandacht voor statushouders en werk. Ik heb onlangs een Plan van Aanpak hiervoor naar uw 
12
Kamer gestuurd. 
 
En dat het risicovol kan zijn voor het bereiken van dit doel als de registratie van deze 
ontwikkelingen stopt bij de eerste generatie? Zo ja, welke acties en stappen zijn volgens de 
minister nodig? Zo nee, waarom niet?  
 
De registratie stopt niet bij de eerste generatie. Ik ben het met u eens dat we de 
ontwikkelingen van de participatie en op de arbeidsmarkt moeten blijven monitoren, zowel 
voor de eerste als voor de tweede generatie. Dat gebeurt ook in de structurele monitoring in 
het kader van het beleid tan aanzien van integratie en samenleven. Voorbeelden hiervan zijn 
de “Rapportages Integratie en Samenleven” van het CBS, waarvan de meest recente editie in 
13
november 2022 is verschenen , en de “Monitor gelijkwaardige kansen en evenredige posities 
op de arbeidsmarkt, ongeacht migratieachtergrond” van Significant, waarvan de tweede 
meting onlangs verschenen is. Deze is te raadplegen via 
www.monitorgelijkwaardigekansen.nl. De eerstvolgende meting van deze monitor worden 
voor het einde van dit jaar gepubliceerd. 
In het verlengde van bovenstaande, willen de leden van de VVD-fractie graag nader ingaan 
op de geconstateerde gevoelens van uitsluiting en het geringe institutionele vertrouwen onder 
de tweede generatie. Uit eerder onderzoek van het SCP bleek dat er aanzienlijke verschillen 
bestaan in de beleving tussen verschillende moslimgroepen. Zo bleken seculiere moslims zich 
verbonden te voelen met Nederland, zijn zij positief over Nederland en Nederlanders en 
vertonen zij een relatief groot sociaal en institutioneel vertrouwen. De groep seculiere 
moslims ziet en ervaart veel kansen en de sociaal-culturele afstand is beperkt. Daarentegen 
bleken meer praktiserende moslims juist tegenovergestelde gevoelens te koesteren: zij voelen 
een grotere sociaal-culturele afstand en zijn minder accepterend tegenover gemengde 
vriendschappen en relaties. Overwegende dat het merendeel van de respondenten in het 
voorliggende SCP-onderzoek een Marokkaanse, Turkse of Somalische achtergrond er geen 
heeft en zichzelf identificeert als moslim en onderscheid wordt gemaakt tussen seculiere en 
praktiserende moslims, hoe beoordeelt de minister de eerdergenoemde gevoelens van 
uitsluiting en het lage vertrouwen in Nederlandse instituties, mede in het licht van 
bovenstaande eerdere bevindingen? Kan de minister hierbij ook nader ingaan op de 
verschillen in beleving tussen de verschillende moslimgroepen? Is de minister het met de 
leden van de VVD-fractie eens dat de religieuze beleving van moslimgroepen van grote 
invloed lijkt te zijn op mogelijke gevoelens van uitsluiting, verbondenheid en (institutioneel) 
vertrouwen en dat dit om nader en breder onderzoek vraagt? Zo ja, is de minister bereid om 
een dergelijk onderzoek uit te laten voeren? Zo nee, waarom niet? 
 
Het SCP-onderzoek bevat geen analyse van en trekt geen conclusies over hoe de religieuze 
beleving van personen met een migratieachtergrond van invloed is op gevoelens van 
uitsluiting, representatie en institutioneel vertrouwen. Wel laat het onderzoek zien dat hoe 
sterker mensen met een migratieachtergrond geworteld zijn in Nederland, hoe groter hun 
onbehagen en gevoel van uitsluiting is: dit wordt ook wel de integratie-paradox genoemd. 
 
Het SCP-onderzoek laat zien dat het institutioneel vertrouwen bij de eerste generatie 
migranten met een Marokkaanse, Turkse of Somalische achtergrond hoger ligt dan bij 
Nederlanders zonder migratieachtergrond (60 % heeft veel vertrouwen), namelijk 
 
12
 Kamerstuk 2023D09676. 
13
 Rapportage Integratie en Samenleven 2022 (cbs.nl) 
10
