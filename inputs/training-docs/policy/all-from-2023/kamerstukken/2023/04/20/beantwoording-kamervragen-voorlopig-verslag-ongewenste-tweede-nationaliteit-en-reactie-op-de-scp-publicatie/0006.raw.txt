5
van Nederland. Kan de minister toelichten of zij een verband ziet tussen deze resultaten? 
Welke mechanismen spelen hier een rol in volgens de minister? Kan de minister toelichten 
hoe zij deze resultaten duidt in de context van het Meerjarenplan Zelfbeschikking 2022-2025?  
Tot slot vragen de leden van de D66-fractie of er al een evaluatie gedaan is naar het project 
‘Respectvol samenleven’ van Movisie. Kan de minister daarnaast uiteenzetten hoeveel 
gemeentes belangstelling hebben getoond in de decentralisatie-uitkering ‘voorkomen van 
discriminatie en bevorderen van samenleven’ en hoeveel uitkeringen zijn uitgegeven eind 
2022? 
 
II Antwoord/Reactie van de minister 
Hieronder reageer ik mede namens de Minister van Buitenlandse Zaken (BZ) en de 
Staatssecretaris van Binnenlandse Zaken en Koninkrijksrelaties (BZK) op de vragen van de 
commissie Sociale Zaken en Werkgelegenheid over de op 14 november 2022 ontvangen brief 
inzake Ongewenste tweede nationaliteit (Kamerstuk 35 475, nr. 15) en de op 14 november 
2022 ontvangen brief Reactie publicatie SCP Gevestigd, maar niet thuis. Eerste bevindingen 
uit de Survey Integratie Migranten (SIM 2020) (Kamerstuk 32 824, nr. 378).  
Vragen en opmerkingen van de leden van de VVD-fractie 
 
Ongewenste tweede nationaliteit (35475-15) 
 
De leden van de VVD-fractie ondersteunen de reactie van het kabinet om zelf niet actief in te 
zetten op de uitwerking van een register maar wel, conform de afspraken in het 
coalitieakkoord, bereid te blijven om een privaatrechtelijk register ongewenste nationaliteiten 
te ondersteunen, indien dit vanuit een maatschappelijk initiatief ontstaat. Wel vragen de leden 
van de VVD-fractie hoe de voorgestelde alternatieve acties zoals het verkennen naar 
juridische dilemma’s gerelateerd aan dubbele nationaliteit en de verkenning ervaring dubbele 
nationaliteit in relatie tot binding met Nederland zich verhouden tot bovenstaande inzet van 
het kabinet. Kan de minister dit toelichten? In hoeverre worden deze acties ingezet ten 
behoeve van beleidsontwikkeling?  
 
In mijn brief van 14 november jl. heb ik een aantal acties aangekondigd om bij te dragen aan 
erkenning en bewustzijn van dilemma’s die ervaren kunnen worden door het hebben van een 
(ongewenste) tweede nationaliteit. Ik zal per actielijn een korte toelichting geven: 
 
Verkenning ervaringen dubbele nationaliteit  
Het ministerie van SZW heeft een onderzoeksbureau ingeschakeld om een kwalitatieve 
verkenning uit te voeren naar ervaringen van Nederlanders met een dubbele nationaliteit. Doel 
van de verkenning is om ervaringen in kaart te brengen van voordelen én belemmeringen die 
worden ervaren door mensen met een (ongewenste) tweede nationaliteit, vooral in relatie tot 
hun Nederlanderschap. De verkenning draagt bij aan erkenning en bewustzijn van de spagaat 
die Nederlanders met een (ongewenste) tweede nationaliteit kunnen ervaren. Aan de 
onderzoekers is expliciet gevraagd om bij de oplevering van de resultaten ook aanbevelingen 
voor toekomstig beleid te doen.  
 
Verkenning naar juridische dilemma’s gerelateerd aan dubbele nationaliteit 
Op dit moment bekijkt het ministerie van SZW in samenwerking met de ministeries van JenV, 
BZ en BZK hoe het beste invulling gegeven kan worden aan deze verkenning. De verkenning 
zal door een externe partij worden uitgevoerd. Doel is om door middel van voorbeelden 
 
5
 SCP, 2015, ‘De acceptatie van homoseksualiteit door etnische en religieuze groepen in Nederland’. 
6
