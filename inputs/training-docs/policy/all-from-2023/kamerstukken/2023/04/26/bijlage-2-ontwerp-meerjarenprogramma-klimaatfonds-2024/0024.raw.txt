4.6 Elektrolyse: kennisplatform offshore en ketenbrede consortia (€ 2 mln.) 
Middelen zijn bedoeld voor het oprichten van een kenniscentrum voor waterstof op zee om 
kennisdeling uit demonstraties te bevorderen. Voorwaarde: er moet voldoende voortgang zijn 
geboekt ten aanzien van afnameverplichting. 
 
4.7 Vergassing: stimulering projecten vergassing eerste en tweede fase (€ 300 en een 
reservering van € 300 mln.) 
Dit betreft een investeringssubsidie voor het demonstreren van vergassingsprojecten op schaal 
voor de productie van groen gas, biobrandstoffen en biogrondstoffen. De maatregel wordt via een 
uitbreiding van de DEI+-regeling (DEI-XL) uitgevoerd. Deze projecten bewijzen dat deze techniek 
werkt op deze schaal. Hierdoor neemt het risicoprofiel voor private investeerders af en zijn ze in de 
toekomst makkelijker te realiseren. In de tweede fase volgt verbreding naar uitdagender 
grondstofstromen. Hierdoor kunnen laagwaardige en vervuilde grondstofstromen gebruikt worden 
voor vergassing. Dit ontsluit nieuw aanbod van hoogwaardige energiedragers die momenteel niet 
of alleen laagwaardig ingezet worden. Voor deze maatregel wordt een reservering opgenomen van 
€ 300 mln. in het meerjarenprogramma 2025. Voorwaarden: een positieve staatssteuntoets; een 
nadere uitwerking van de kasreeks wanneer meer bekend is welke projecten een aanvraag 
indienen; het betrekken van de maatregel duurzame luchtvaartbrandstof bij de nadere uitwerking; 
en een realistische inschatting van de CO -emissiereductie. Tevens dient de bijmengverplichting 
2
groen gas voldoende te zijn uitgewerkt.   
 
4.8 Vergassing: expertisecentrum, organisatie en haalbaarheidsstudies (€ 25 mln.) 
Middelen zijn bedoeld voor het oprichten van een kenniscentrum voor vergassing om kennisdeling 
binnen de sector te bevorderen. Middelen worden toegekend onder voorbehoud van de volgende 
voorwaarde: dat in de regeling wordt opgenomen dat kennisdeling een vereiste is. Voorwaarde: de 
bijmengverplichting groen gas moet voldoende zijn uitgewerkt.  
 
4.9 Geothermie, lage temperatuur (€ 100 mln.) 
Middelen zijn bedoeld voor het opschalen van lage temperatuur geothermie ten behoeve van het 
gebruik van warmte in gebouwde omgeving. Dit boort nieuw potentieel van warmte-aanbod aan in 
Nederland, waardoor de druk op het elektriciteitssysteem wordt verminderd. Voorwaarde: het 
voorkomen van overlap van stimulering middels de SDE++.  
 
4.10 Geothermie, hoge temperatuur (€ 52 mln.) 
Deze maatregel betreft het uitvoering van een pilotboring. Voorwaarde: het voorkomen van 
overlap van de stimulering middels de SDE++.  
 
Aanvullende maatregelen naar aanleiding van integrale voorjaarsbesluitvorming klimaat 
 
Naar aanleiding van de integrale Voorjaarsbesluitvorming over de aanvullende 
klimaatmaatregelen is een aantal aanvullende maatregelen opgenomen in het ontwerp-MJP 
t.o.v. het voorstel dat is voorgelegd aan PBL voor een reflectie. 
 
4.11 Continuering DEI+CE (€ 55,2 mln.) 
Voortzetting van de DEI+CE. Dit is een sub-regeling van de reguliere DEI+, specifiek voor 
circulaire maatregelen met emissiereductie, met een andere grootte. Het is bedoeld voor projecten 
vanaf € 50.000 tot € 3 miljoen.  
 
4.12 Ondersteuning van o.a. ketenvorming en recyclingtechnieken voor circulaire plastics (€ 
133,5 mln. en een reservering van 133,5 mln.) 
Investeringssubsidie voor de productie van recyclaat en biobased materialen met innovatieve 
technieken. Het budget is bedoeld voor ketenvorming en innovatieve recyclingtechnieken. De 
maatregel heeft overlap met andere maatregelen die zijn ingediend bij het perceel. Het is mogelijk 
dat deze in de uitvoering samengenomen worden. Voor opschaling van recyclingcapaciteit en 
vraagstimulering is daarom een nadere uitwerking nodig. Voor deze maatregel wordt een 
23
