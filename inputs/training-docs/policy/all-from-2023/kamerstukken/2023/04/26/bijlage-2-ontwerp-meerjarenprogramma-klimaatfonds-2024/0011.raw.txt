1. Kernenergie 
 
Algemeen 
 
4
Operationele doelstelling 
  Het onderzoeken van het veilig en doelmatig verlengen van de levensduur van de 
kerncentrale in Borssele.  
  Het voorbereiden van de bouw van twee nieuwe kerncentrales. Hierbij gaat het onder andere 
om: 
o Het bepalen van een voorkeurslocatie voor de twee nieuwe kerncentrales en het 
bepalen van de techniek die gebruikt zal worden. Onderdeel hiervan is ook het 
opstellen van een milieueffectrapportage. 
o Het uitwerken van een financieringsconstructie voor de wijze waarop de overheid 
kan bijdragen aan de bouw van de nieuwe centrales.  
o Het versterken van de nucleaire kennisinfrastructuur. Om als Nederland op een 
effectieve en veilige wijze nieuwe kerncentrales te bouwen, moet onze 
kennisinfrastructuur op orde zijn.  
 
Het perceel kernenergie is gericht op de versterking van de nucleaire kennisinfrastructuur, de 
bedrijfsduurverlenging van de kerncentrale in Borssele en de bouw van twee nieuwe kerncentrales. 
Er is momenteel geen staand beleid. Eerdere activiteiten richtte zich op het creëren van 
randvoorwaarden voor de nucleaire (kennis)infrastructuur en veilige uraniumverrijking, met 
inbegrip van de taken die hierover zijn opgenomen in internationale verdragen met het oog op de 
bewaking en beveiliging van de hierbij betrokken kennis en technologie.  
 
Er worden middelen toegekend voor het versterken van de nucleaire kennis- en 
onderzoekinfrastructuur, onderzoek, begeleiding en uitvoeringscapaciteit bij het Rijk en decentrale 
overheden in te zetten, zowel voor de bedrijfsduurverlenging Borssele als voor de nieuwbouw van 
twee kerncentrales. De toegekende middelen in het ontwerp-MJP 2024 tellen op tot € 319,05 mln. 
In de begroting is het overzicht van de middelen weergegeven. Deze middelen komen voor het 
grootste gedeelte terecht bij kennisinstellingen en overheden. Ook landt een gedeelte bij 
bedrijvigheid rondom de kerncentrale in Borssele.  
 
  
 
4
 Zoals vastgesteld in de MCKE van 5 oktober 2022 
10
