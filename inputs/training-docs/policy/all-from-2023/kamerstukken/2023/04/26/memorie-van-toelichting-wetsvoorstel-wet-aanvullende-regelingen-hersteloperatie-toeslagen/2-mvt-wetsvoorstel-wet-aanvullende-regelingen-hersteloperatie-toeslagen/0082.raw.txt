geven van een beschikking tot betaling van het bedrag aan te betalen schulden wordt 
bekendgemaakt als aan degene die in aanmerking komt voor betaling van de schulden. 
Artikel I, onderdeel GG (artikel 6.1 van de Wet hersteloperatie toeslagen) 
 
In artikel 6.1 Wht zijn de aanvraagtermijnen geregeld voor de verschillende regelingen op grond 
van de Wht. De voorgestelde wijzigingen in artikel I, onderdeel GG, onder 1 tot en met 3 zijn van 
redactionele aard. Hiermee zijn geen inhoudelijke wijzigingen beoogd. 
 
In artikel I, onderdeel GG, onder 4, wordt voorgesteld vier leden toe te voegen aan artikel 6.1 
Wht. In het voorgestelde artikel 6.1, vijfde lid, Wht wordt geregeld dat de aanvraag voor een 
tegemoetkoming voor een kind van een ex-partner, zoals voorgesteld in artikel 2.13a Wht, uiterlijk 
op 31 december 2024 wordt ingediend. Verder wordt in genoemd vijfde lid geregeld dat, indien de 
beschikking tot toekenning van een compensatie als bedoeld in artikel 2.14h, eerste lid, Wht aan 
de ex-partner een dagtekening heeft van na 31 december 2023, het kind tot en met een jaar na 
de dagtekening van die beschikking een aanvraag kan indienen. 
 
Het voorgestelde artikel 6.1, zesde lid, Wht regelt de aanvraagtermijn voor de compensatie voor 
ex-partners op grond van artikel 2.14h, eerste lid, Wht. Op grond van genoemd zesde lid kan een 
aanvraag voor deze compensatie tot en met 30 juni 2024 worden ingediend (onderdeel a) of, 
indien dit later is, tot zes maanden na de dag waarop de aanvraag van compensatie voor het eerst 
gedaan kan worden als die termijn van zes maanden op of na 1 juli 2024 verstrijkt (onderdeel b). 
Dit laatste ziet op situaties waarin eerder nog niet voldaan is aan de voorwaarden om in 
aanmerking te komen voor compensatie als bedoeld in het voorgestelde artikel 2.14h, eerste lid, 
Wht of om een aanvraag daartoe in te kunnen dienen. Dit is relevant voor ex-partners die geen 
brief van de Belastingdienst/Toeslagen hebben ontvangen waarin zij worden uitgenodigd om 
compensatie aan te vragen. Voor hen wordt de compensatieregeling pas later opengesteld dan 
voor de meeste ex-partners die die brief wel hebben ontvangen, namelijk op het moment dat het 
briefvereiste zoals opgenomen in het voorgestelde artikel 2.14h, tweede lid, Wht vervalt op grond 
van artikel I, onderdeel M, onder 2. Het streven is dat dit zal zijn ongeveer een half jaar na 
inwerkingtreding van artikel 2.14h Wht. Op het moment dat de compensatieregeling voor ex-
partners die de brief niet ontvangen hebben na 1 januari 2024 in werking treedt, geldt voor hen 
dus de in genoemd onderdeel b opgenomen langere aanvraagtermijn. Stel dat zij vanaf 1 februari 
2024 een aanvraag kunnen doen, dan kunnen zij die aanvraag tot 1 augustus 2024 (oftewel tot en 
met 31 juli 2024) doen.  
 
Het voorgestelde artikel 6.1, zevende lid, Wht regelt een afwijkende aanvraagtermijn voor een 
aanvraag voor compensatie als bedoeld in artikel 2.14h, eerste lid, Wht ten opzichte van het 
voorstelde artikel 6.1, zesde lid, Wht. Dit ziet op de situatie dat de ex-partner een brief met een 
uitnodiging tot het aanvragen van compensatie als bedoeld in artikel 2.14h, eerste lid, Wht 
ontvangt die een dagtekening heeft van na 31 december 2023. In dat geval kan de aanvraag voor 
compensatie nog worden gedaan tot zes maanden na die dagtekening. Als die brief een
