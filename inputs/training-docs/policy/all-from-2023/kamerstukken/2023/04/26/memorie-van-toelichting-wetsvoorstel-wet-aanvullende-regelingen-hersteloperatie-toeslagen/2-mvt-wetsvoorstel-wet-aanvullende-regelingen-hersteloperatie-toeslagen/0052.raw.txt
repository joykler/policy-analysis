een groot deel van de ex-partners een substantieel deel van de compensatie overhoudt om een 
nieuwe start te maken, de opzet van de maatregelen (centraal team dat de de-minimisgrens 
waarborgt), de beoogd begunstigden (ex-partners), de te verwachten beperkte eventuele 
verstorende effecten op de interne markt, de beperkte bedragen die ermee gemoeid zijn en de 
noodzaak om individuele slachtoffers van de problemen rondom de kinderopvangtoeslag snel 
tegemoet te komen, acht het kabinet dit wetsvoorstel in lijn met de staatssteunregels. 
16 Advies en consultatie 
16.1  Raad voor de rechtspraak 
De Raad voor de rechtspraak onderkent het belang van dit wetsvoorstel en geeft aan geen 
zwaarwegende bezwaren te hebben tegen het wetsvoorstel. De Raad voor de rechtspraak geeft in 
overweging om het wetsvoorstel met betrekking tot de definitie van ex-partner te verduidelijken.  
De Raad voor de rechtspraak merkt op dat in de memorie van toelichting twee verschillende 
definities van het begrip ex-partner lijken te worden gegeven. De Raad voor de rechtspraak adviseert 
om de definitie van ex-partner in de memorie van toelichting van het voorliggende wetsvoorstel te 
verduidelijken. Naar aanleiding van dit advies is de memorie van toelichting op dit punt verduidelijkt.  
De Raad voor de rechtspraak verwacht dat de werklast voor de rechtspraak gaat toenemen. Het 
wantrouwen in de overheid in het toeslagendossier en de onrust die dit dossier heeft veroorzaakt, 
maakt dat de Raad voor de rechtspraak verwacht dat gedupeerden zeer bereid zijn om door te 
procederen. Mogelijk wordt volgens de Raad voor de rechtspraak de procesbereidheid versterkt door 
de financiële gevolgen van de coronacrisis. De Raad voor de rechtspraak schat in dat de 
werklastgevolgen van dit wetsvoorstel in financiële zin eenmalig minimaal ruim € 1 miljoen zullen 
bedragen. Daarnaast geeft de Raad voor de rechtspraak aan dat deze financiële gevolgen op de 
eerder ingeschatte kosten komen van € 6 miljoen, zoals beschreven in het eerdere advies van de 
Raad over het wetsvoorstel Wht. 
16.2 Raad voor Rechtsbijstand 
De Raad voor Rechtsbijstand geeft aan dat het advies voor een belangrijk deel tot stand is gekomen 
in afstemming met de Nederlandse Orde van Advocaten (NOvA). De werkgroep toeslagadvocaten 
heeft op verzoek van de NOvA geadviseerd en met name op enkele technische onderdelen een 
bijdrage geleverd aan het advies. Daarop wordt hierna ingegaan. 
De Raad voor Rechtsbijstand geeft aan dat de uitkomsten van een door haar uitgevoerde enquête 
illustreert dat de huidige hersteloperatie niet goed loopt, teveel is gejuridiseerd en uiteindelijk niet, 
onvoldoende of veel te laat leidt tot genoegdoening van gedupeerden. Aangezien het onderhavige 
wetsvoorstel de ingeslagen weg voortzet, voorziet zij dit wetsvoorstel ook van een kritische noot. 
Wel geeft zij aan dat het uitbreiden van de kring van rechthebbenden met (ex-)partners, hun 
kinderen en kinderen en partners van overleden ouders en kinderen op zichzelf bijdraagt aan een 
rechtvaardige afdoening van de kinderopvangtoeslagproblematiek. Het kabinet onderschrijft dat het 
onderhavige wetsvoorstel geen bijdrage levert aan sneller herstel voor gedupeerde aanvragers van
