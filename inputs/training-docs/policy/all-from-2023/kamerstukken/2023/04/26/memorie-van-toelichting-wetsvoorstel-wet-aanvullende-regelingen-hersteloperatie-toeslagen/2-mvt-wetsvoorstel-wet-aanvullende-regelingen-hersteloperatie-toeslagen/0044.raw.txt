kindregeling, de meerjarige programma-uitgaven zullen als zodanig worden ingepast binnen de 
huidige budgetten voor de hersteloperatie toeslagen. 
 
De toekenning van de herstelmaatregelen aan toeslagpartners van overleden gedupeerden kan 
binnen de huidige begroting worden ingepast. Er is geen sprake van additionele uitgaven, aangezien 
gedupeerden hier al recht op hebben bij niet-overlijden en in de begroting geen vermindering is 
opgenomen voor overleden gedupeerden. 
12 Uitvoering 
12.1 Belastingdienst en Belastingdienst/Toeslagen 
De uitvoering van de hersteloperatie vergt het uiterste van de betrokken organisaties. Het kabinet 
heeft daarom bij elke beleidsmaatregel afgewogen of doelmatigheid, uitlegbaarheid en 
uitvoerbaarheid nog in balans zijn. Naast de spreiding van aanvragen en de uitbesteding van de 
uitvoering van de regeling voor aanvullende schade voor ex-partners, worden ook andere 
maatregelen genomen. De uitvoering van het primaire proces van de nieuwe regelingen vindt 
gescheiden plaats van de uitvoering van de compensatieregelingen voor aanvragers van 
kinderopvangtoeslag. Hiermee wordt gewaarborgd dat de uitvoering van de nieuwe regelingen niet 
ten koste gaat van de lopende regelingen. Tevens sluit de vormgeving van de schuldenregeling voor 
ex-partners en nabestaanden omwille van de uitvoerbaarheid zo dicht mogelijk aan bij de 
schuldenregeling voor aanvragers. De verwachting is daarom dat het proces van toetsen, toekennen 
en afwijzen niet tot vertraging leidt. De tijdige uitvoering van een onverwachte hoeveelheid bezwaar 
en beroep echter is een risico dat niet op voorhand kan worden beslecht omdat er nauwelijks een 
realistische inschatting te maken is van het mogelijke aantal bezwaren.  
 
De maatregelen in het onderhavige wetsvoorstel die door de Belastingdienst en 
Belastingdienst/Toeslagen worden uitgevoerd zijn beoordeeld met uitvoeringstoetsen. De gevolgen 
voor de uitvoering door Belastingdienst/Toeslagen zijn beschreven in de uitvoeringstoetsen die op 
diverse onderdelen van de regeling zijn uitgevoerd. Er geldt dat de Belastingdienst en 
Belastingdienst/Toeslagen deze uitvoerbaar achten per voorgestelde inwerkingtredingsdatum. 
 
Er worden twee zwaarwegende kanttekeningen bij de uitvoering van de ex-partnerregeling 
geplaatst. Allereerst wordt geconstateerd dat de uitvoering van de ex-partnerregeling in het 
onderhavige wetsvoorstel  een incidentele uitbreiding van de personele capaciteit met ten minste 
150 fte behoeft. Met de ex-partnerregeling krijgt de uitvoering er een nieuwe taak bij waarvoor extra 
medewerkers nodig zijn om hier uitvoering aan te kunnen geven. De krapte op de arbeidsmarkt 
brengt een reÃ«el risico met zich mee dat niet alle benodigde personeel tijdig aangetrokken zal zijn. 
Een consequentie hiervan is dat wettelijke termijnen mogelijk niet gehaald zullen worden. Er wordt 
hard gewerkt aan de werving van medewerkers om de opgave uit te kunnen voeren. Hiervoor wordt 
onder andere gekeken naar de wijze waarop andere grote (overheid)organisaties hun 
wervingsopgave uitvoeren.
