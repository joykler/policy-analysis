6. Verduurzaming gebouwde omgeving 
 
Algemeen 
12
Operationele doelstelling perceel 
  Het terugdringen van de energiebehoefte en uitstoot van broeikasgassen door isolatie en de 
toename van duurzame installaties zoals warmtepompen in de gebouwde omgeving. Dit 
betekent in ieder geval:  
1. Overstappen op duurzamere installaties of een warmtenet, waaronder 1 miljoen 
geïnstalleerde hybride warmtepompen en 500.000 nieuwe aansluitingen op een 
warmtenet in de bestaande bouw in uiterlijk 2030. 
2. Het isoleren van 2,5 miljoen woningen in uiterlijk 2030. 
3. De uitfasering van gebouwen met de slechtste energieprestaties in de utiliteitsbouw, 
waaronder maatschappelijk vastgoed. 
  Binnen het perceel zal – uitgaande van realisatie van bovengenoemde doelstellingen voor 
verduurzaming gebouwde omgeving - daarnaast ook ruimte zijn voor andere doelen die 
bijdragen aan het realiseren van de benodigde broeikasgasreductiereductie. 
 
Het perceel verduurzaming gebouwde omgeving neemt als uitgangspunt het Programma 
versnelling Verduurzaming Gebouwde Omgeving (PVGO) en de bredere programmatische aanpak 
voor de gebouwde omgeving van de minister voor Volkshuisvesting en Ruimtelijke Ordening: de 
nationale woon- en bouwagenda. Het PVGO bevat de uitwerking van de klimaatdoelstellingen voor 
de gebouwde omgeving uit het coalitieakkoord, die volgen uit de afspraken uit het akkoord van 
Parijs en de Europese afspraken FitFor55.  
 
De maatregelen komen grotendeels voort uit afspraken uit het Coalitieakkoord, waarin het totale 
budget al indicatief was verdeeld over drie sporen: het Nationaal Isolatie Programma, het 
verduurzamen van Maatschappelijk Vastgoed, en het stimuleren van hybride warmtepompen in de 
bestaande bouw. In aanvulling daarop zijn maatregelen afgesproken ter ondersteuning van 
kwetsbare wijken en bewoners met lage en middeninkomens uit een oogpunt van 
klimaatrechtvaardigheid. Ook zijn maatregelen genomen ter stimulering van all electric 
warmtepompen. Belangrijk is ook dat er aanvullende regelgeving is vanuit de EU bij deze doelen. 
Bijvoorbeeld bij de verduurzaming van Maatschappelijk Vastgoed (3% renovatieverplichting per 
jaar). Daarbij zal ook de nieuwe Energy Performance of Buildings Directive IV (EPBD IV) haar 
weerslag hebben op de doelstellingen en het beleid. 
 
Neerslag middelen 
De middelen die bij dit ontwerp-MJP 2024 worden toegekend binnen het perceel verduurzaming 
gebouwde omgeving komen voor een groot deel direct terecht bij huishoudens. Via de lokale 
aanpak, de subsidies binnen de ISDE en de uitbreiding van het Warmtefonds wordt burgers de 
middelen gegeven om hun woningen te verduurzamen en daarmee toekomstbestendig te maken. 
Daarbij komt ook een aanzienlijk gedeelte van de middelen terecht bij maatschappelijke 
instellingen. Met deze middelen zullen onder meer scholen, ziekenhuizen en brandweerkazernes de 
benodigde verduurzamingsmaatregelen kunnen doorvoeren. Tot slot wordt een deel van deze 
middelen ingezet om Rijksvastgoed te verduurzamen en om zakelijke gebruikers te helpen bij 
verduurzamingsmaatregelen. Bovenstaande maatregelen sorteren uiteraard CO -emissiereductie. 
2
Daarbij maken zij echter ook de verduurzaamde woningen, kantoren en maatschappelijke 
gebouwen aangenamer om te verblijven.  
 
  
 
12
 Zoals vastgesteld in de MCKE van 5 oktober 2022 
31
