Kinderen van een overleden ex-partner en kinderen van ex-partners die niet in beeld zijn bij 
Belastingdienst/Toeslagen moeten zelf een aanvraag indienen voor de financiÃ«le tegemoetkoming 
van de kindregeling. Als het kind minderjarig is, kan ook de wettelijke vertegenwoordiger namens 
het kind de aanvraag indienen. Bij een kind van een overleden ex-partner dient te worden 
vastgesteld of de ex-partner recht zou hebben gehad op compensatie als hij/zij een aanvraag 
daartoe had gedaan. Het kind dient hiervoor gegevens te overleggen die nodig zijn voor de beslissing 
op de aanvraag en waarover hij/zij redelijkerwijs kan beschikken. De Belastingdienst/Toeslagen 
denkt actief mee met het kind. Bij twijfel is het verhaal van het kind leidend. 
 
Er is een actie vereist door het kind of diens wettelijke vertegenwoordiger voor het doorgeven van 
het bankrekeningnummer waarop de tegemoetkoming kan worden uitbetaald. Een meerderjarig kind 
krijgt een brief van de Belastingdienst/Toeslagen met daarin het verzoek een rekeningnummer aan 
te wijzen. Voor minderjarige kinderen ontvangen de wettelijk vertegenwoordigers deze brief. Dit 
zorgt voor verlichting bij de kinderen. Als er geen bankrekening is doorgegeven, wordt de 
tegemoetkoming uitbetaald op een bij de Belastingdienst/Toeslagen bekend bankrekeningnummer 
op naam van het meerderjarige kind of de wettelijke vertegenwoordiger van het minderjarige kind. 
 
Goede communicatie tussen de Belastingdienst/Toeslagen en ex-partners en hun kinderen blijft van 
16
groot belang, zowel richting alle gedupeerden via webinars en de website , als via brieven en/of 
persoonlijk contact. Daarnaast blijft ook een goede vastlegging van afspraken met de burger van 
belang. Tot slot is het van belang dat alle gedupeerden op de hoogte zijn van de hersteloperatie, 
dus ook gedupeerden die in het buitenland wonen. De Belastingdienst/Toeslagen probeert hen te 
bereiken via brieven, Facebook en Twitter. De website van herstel toeslagen is ook in het Engels 
17
beschikbaar en vanuit het OTB kunnen gedupeerden in een andere taal worden geholpen. 
Daarnaast is er een speciale website van het OTB met informatie voor gedupeerden die in het 
18
buitenland wonen. 
 
Nabestaanden van overleden gedupeerden  
UHT kent circa 200 overleden gedupeerden, omdat hun erven zich gemeld hebben om voor herstel 
in aanmerking te komen en al is bezien of de overledene gedupeerd is. In totaal zijn er circa 10.000 
19
aanvragers van kinderopvangtoeslag overleden in de periode sinds 1 januari 2005. Ervan 
uitgaande dat circa 2 procent van de circa 1,5 miljoen unieke aanvragers van kinderopvangtoeslag 
tot op heden gedupeerd is, is de verwachting dat het aantal overleden gedupeerden de 200 niet ver 
overschrijdt. Het is echter onbekend hoeveel overleden aanvragers precies gedupeerd zijn en wie 
zij zijn. Het is daarom niet altijd mogelijk om een ambtshalve toekenning te doen. 
 
Voorgesteld wordt dat de toeslagpartner een aanvraag indient, waarna UHT de regeling in werking 
stelt. Indien er geen toeslagpartner is, kunnen de kinderen aanspraak maken op de regeling. Als 
een van de kinderen een aanvraag doet, gaat UHT in de eigen systemen na of er meer kinderen zijn 
 
16
 https://toeslagen.nl/herstel. 
17
 https://services.belastingdienst.nl/benefits-restoration/. 
18
 https://services.belastingdienst.nl/toeslagen-herstel/ouders-die-nu-in-het-buitenland-wonen/ en www.hetotb.nl 
19
 Daarbij ontbreken voldoende betrouwbare cijfers van het jaar 2005, dus dit getal zal in de praktijk nog wat hoger liggen.
