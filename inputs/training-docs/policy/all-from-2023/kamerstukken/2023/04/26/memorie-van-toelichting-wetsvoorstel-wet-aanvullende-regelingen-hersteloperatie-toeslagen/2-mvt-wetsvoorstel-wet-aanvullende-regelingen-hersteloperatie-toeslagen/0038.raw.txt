Belastingdienst/Toeslagen kunnen zelf een aanvraag indienen en daarbij de benodigde informatie 
aanleveren.  
8.2.2 Gegevensverwerking ten behoeve van aanvullende compensatie werkelijke schade 
De uitvoering van de aanvullende compensatie werkelijke schade  van een ex-partner kan op grond 
van een mandaat van de Minister van Financiën bij een externe uitvoerder worden belegd. 
Gegevensdeling tussen deze externe uitvoerder en de Belastingdienst/Toeslagen is in dit 
wetsvoorstel geregeld. Ten behoeve van de schadeafhandeling van zowel de werkelijke schade van 
de aanvrager als die van de ex-partner kunnen tussen de Belastingdienst/Toeslagen en deze externe 
uitvoerder de gegevens worden uitgewisseld die hierbij noodzakelijk worden geacht.  
 
Voor het vaststellen van het recht op aanvullende compensatie van schade heeft de Minister van 
Financiën gegevens nodig van de ex-partner zelf en van de Belastingdienst/Toeslagen. De ex-partner 
levert bij een aanvraag voor aanvullende compensatie stukken aan om aannemelijk te maken dat 
en in welke mate de door hem geleden schade hoger is dan de forfaitaire compensatie van € 10.000. 
Het uitgangspunt is dat benodigde informatie zoveel mogelijk bij de ex-partner zelf wordt 
opgevraagd en zo min mogelijk gegevens van derden, zoals van gedupeerde aanvragers van 
kinderopvangtoeslag, tussen de Belastingdienst/Toeslagen en de Minister van Financiën worden 
gedeeld. 
 
Bij de uitwisseling van gegevens van derden gaat het om informatie uit de beschikkingen die zien 
op berekeningsjaren waarin de gedupeerde aanvrager en de ex-partner in het verleden 
toeslagpartner waren, informatie uit de integrale beoordeling van de gedupeerde aanvrager en 
informatie inzake (het vaststellen van) de beschikking naar aanleiding van het verzoek van de 
gedupeerde aanvrager van kinderopvangtoeslag om werkelijke schade te compenseren. De 
informatie wordt in zulke gevallen alleen gebruikt voor het beoordelen van het recht op aanvullende 
compensatie van de ex-partner.  
 
De toeslagpartner of kinderen van een overleden gedupeerde aanvrager krijgen recht op 
aanvullende compensatie voor schade van de overleden gedupeerde aanvrager. Voor het vaststellen 
van het recht op aanvullende compensatie van schade van de toeslagpartner heeft de Minister van 
Financiën gegevens nodig van de toeslagpartner of kinderen van de overleden gedupeerde 
aanvrager en van de Belastingdienst/Toeslagen. De toeslagpartner of kinderen moeten bij een 
aanvraag voor aanvullende compensatie nadere stukken aanleveren om de aanvullende schade van 
de overleden gedupeerde aanvrager aannemelijk te maken. 
8.2.3 Gegevensverwerking ten behoeve van de schuldenaanpak 
Een van de doelen van dit wetsvoorstel is het bieden van een oplossing voor ex-partners met 
schulden. Voor de afwikkeling van zowel de privaatrechtelijke als de bestuursrechtelijke schulden 
van gedupeerde ex-partners worden persoonsgegevens van gedupeerde ex-partners en gedupeerde 
aanvragers van kinderopvangtoeslag uitgewisseld tussen de Belastingdienst/Toeslagen en de 
Minister van Financiën. Met dit wetsvoorstel wordt tevens voorgesteld om een oplossing te bieden 
38
