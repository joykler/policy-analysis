(nieuw), Wht regelt dat in het geval van een toekenning de vaststelling van het bedrag van de 
compensatie volgt na afloop van de zienswijzetermijn van twee weken, of na afloop van de 
eventueel verlengde termijn van ten hoogste zes weken. De wijziging van artikel 6.7 Wht wordt 
voorgesteld met het oog op verbetering van het proces van afdoening van aanvragen. Onderdeel 
hiervan is dat ouders tijdens de integrale beoordeling eerder en beter ge√Ønformeerd en betrokken 
worden. Tevens is hier onderdeel van de mogelijkheid tot een zienswijze op de vooraankondiging 
uit te breiden naar een zienswijze op een voorgenomen afwijzing. 
 
Indien de termijn van zes weken voor het geven van de zienswijze onverkort zou worden 
gehandhaafd aan het einde van het proces, kan dit de totale doorlooptijd van de afhandeling 
langer maken. Dit sluit niet aan bij de gewenste versnelling van de hersteloperatie. Er is om die 
reden gekeken naar een redelijke termijn voor de zienswijze die rechtsbescherming aan ouders 
biedt en die aansluit bij de wens om tot verbetering en versnelling van het proces te komen. Een 
aanvrager kan indien gewenst reeds voor de afloop van de termijn de zienswijze geven. Ook is het 
mogelijk voor de aanvrager om af te zien van een zienswijze.  
Voorgesteld wordt aan de wijzingen in artikel 6.7 Wht onmiddellijke werking te geven. Dit houdt in 
dat deze voorgestelde wijzigingen na inwerkingtreding betrekking hebben op alle lopende en nog 
in te dienen aanvragen voor een herstelmaatregel. 
 
Artikel I, onderdeel SS (artikel 6.8 van de Wet hersteloperatie toeslagen) 
 
Met de in artikel I, onderdeel SS, onder 1, voorgestelde aanpassingen in artikel 6.8, eerste lid, 
Wht wordt geregeld dat de uitbetaling van compensatie en aanvullende compensatie voor de 
werkelijke schade als bedoeld in het voorgestelde artikel 2.14h Wht, van de noodvoorziening, 
bedoeld in het voorgestelde artikel 2.14i Wht, en van de tegemoetkoming of vergoeding in het 
kader van brede ondersteuning in het buitenland aan de ex-partner van de gedupeerde aanvrager, 
bedoeld in artikel 2.15a, tweede en derde lid, Wht plaatsvindt op een daartoe door de 
rechthebbende (de ex-partner) bestemde bankrekening die op diens naam staat. 
 
Met de in artikel I, onderdeel SS, onder 2, voorgestelde aanpassing van artikel 6.8, eerste lid, Wht 
wordt ook voor de tegemoetkoming of vergoeding in het kader van brede ondersteuning in het 
buitenland aan de partner of het kind van een overleden gedupeerde aanvrager, bedoeld in het 
voorgestelde artikel 2.15b, tweede en derde lid, Wht geregeld dat de uitbetaling van een 
tegemoetkoming of een vergoeding in het kader van brede ondersteuning in het buitenland 
plaatsvindt op een daartoe door de rechthebbende (de partner of het kind van een overleden 
gedupeerde aanvrager) bestemde bankrekening die op diens naam staat. Dit is geregeld in een 
separaat onderdeel, omdat de regelingen voor nabestaanden niet eerder dan 1 januari 2024, en 
daarmee vermoedelijk op een later tijdstip dan de in onderdeel 1 voorgestelde wijzigingen, in 
werking zullen treden.  
 
De voorgestelde aanpassingen in artikel 6.8, tweede en derde lid, Wht zijn nodig in verband met 
de verbreding van de reikwijdte van de kindregeling. De wijze van uitbetaling van de
