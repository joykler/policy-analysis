Artikel I, onderdeel Z (artikel 4.1 van de Wet hersteloperatie toeslagen) 
 
In het opschrift van artikel 4.1 Wht wordt de ex-partner die in aanmerking komt voor de 
compensatie, bedoeld in artikel 2.14h, eerste lid, en aan wie deze is toegekend, toegevoegd aan 
de doelgroep die in aanmerking komt voor de aanpak voor privaatrechtelijke schulden.  
 
Met de voorgestelde wijziging van artikel 4.1, eerste lid, Wht wordt de ex-partner die in 
aanmerking komt voor de compensatie, bedoeld in artikel 2.14h, eerste lid, Wht, en aan wie deze 
is toegekend, toegevoegd aan de doelgroep waarvan de privaatrechtelijke schulden op aanvraag 
kunnen worden overgenomen.  
 
In het huidige artikel 4.1, derde lid, aanhef en onderdeel d, Wht is bepaald dat de bij een 
geldschuld bijkomende kosten worden overgenomen. Voorgesteld wordt dit te beperken tot de 
opeisbare geldschuld die wordt overgenomen. De voorgestelde wijziging van artikel 4.1, derde lid, 
Wht strekt hiertoe. 
 
Om te voorkomen dat een geldschuld van de aanvrager van kinderopvangtoeslag of een ex-
partner twee keer wordt vergoed, wordt voorgesteld aan artikel 4.1, vierde lid, Wht een onderdeel 
f toe te voegen. Op grond van het voorgestelde onderdeel f wordt een geldschuld van een 
aanvrager of ex-partner niet overgenomen indien deze schuld reeds is overgenomen. Het kan 
namelijk voorkomen dat de aanvrager en een ex-partner een gezamenlijke geldschuld hebben. In 
dat geval wordt de geldschuld slechts eenmaal overgenomen. 
 
Verder wordt in overeenstemming met de voorgestelde wijziging in artikel I, onderdeel A, 
voorgesteld Onze Minister van FinanciÃ«n in artikel 4.1, eerste en vijfde lid, Wht verkort weer te 
geven als Onze Minister. 
 
Artikel I, onderdeel AA (artikel 4.2 van de Wet hersteloperatie toeslagen) 
 
In artikel 4.2, onderdeel a, Wht is geregeld dat schulden bij een zorgverzekeraar van degenen 
genoemd in artikel 4.1, eerste lid, Wht op wie de wanbetalersregeling van toepassing is, op 
aanvraag van een zorgverzekeraar kunnen worden overgenomen. Door de voorgestelde 
toevoeging van de ex-partner van een gedupeerde aanvrager kinderopvangtoeslag in artikel 4.1, 
eerste lid, Wht, zou deze regeling met zorgverzekeraars ook op de ex-partner van een gedupeerde 
aanvrager kinderopvangtoeslag van toepassing worden. Dit is echter niet de bedoeling. Daarom 
wordt voorgesteld in artikel 4.2, onderdeel a, Wht expliciet op te nemen dat het gaat om schulden 
van een aanvrager van een kinderopvangtoeslag die in aanmerking komt voor toepassing van een 
herstelmaatregel als bedoeld in artikel 2.7 Wht of diens partner, bedoeld in artikel 3.1, eerste lid, 
onderdelen b en c, Wht.
