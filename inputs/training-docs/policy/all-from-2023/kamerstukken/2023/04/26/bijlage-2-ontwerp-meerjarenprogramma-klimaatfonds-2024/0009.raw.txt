(Coalitieakkoordreeks Energieprestatie-eisen nieuwbouw industrie) en 528 miljoen euro via de 
opbrengsten van het mobiliteitspakket. In het ontwerp-MJP worden uiteindelijk voor ruim 12,5 mld. 
aan middelen (onder voorwaarden) toegekend, en wordt voor ruim 12,5 mld. aan middelen 
gereserveerd voor specifieke doelen. Dit betekent dat een groot deel van het fonds dit jaar al 
geprogrammeerd wordt, met uitzondering van het perceel kernenergie. 
 
De integrale besluitvorming in het voorjaar heeft geleid tot de aanpassing van de indicatieve 
verdeling van budgetten per perceel. De percelen verduurzaming industrie en innovatie mkb en 
gebouwde omgeving zijn met respectievelijk € 1137,2 mln. en € 889,2 mln. verhoogd. De percelen 
energie-infrastructuur en vroege fase opschaling zijn met respectievelijk € 98,9 mln. en € 1485,6 
mln. verlaagd. Dit is in de figuur hieronder weergegeven. Het verschil tussen de verlaging en 
verhoging is te verklaren vanuit de extra dekking voor het fonds vanuit de Begrotingsreserve 
Duurzame Energie.  
 
Veel van deze subsidies zijn alleen effectief in combinatie met normerende en beprijzende 
maatregelen die het Kabinet tegelijkertijd aankondigt. Om te zorgen dat de balans tussen 
normering, beprijzing en subsidiering gewaarborgd wordt in de uitvoering, worden de benodigde 
middelen gereserveerd op de Aanvullende Post van het Ministerie van Financiën of op de 
fondsbegroting totdat voldoende voortgang is geboekt met de bijbehorende normerende en/of 
beprijzende maatregelen. De minister van Financiën en de minister voor Energie en Klimaat dienen 
beide toestemming te geven voor de overheveling.  
 
Inzet Klimaatfondsmiddelen conform ontwerp-MJP 2024
Kernenergie
CO2-vrije gascentrales
Energie-infra
Vroege fase opschaling
Verduurzaming industrie en innovatie mkb
Verduurzaming gebouwde omgeving
0 5000 10000 15000
Toekenning dummybegroting 2023 Toekenning ontwerp-MJP 2024
Reservering MJP 2025 Restant
Ophoging budget Verlaging budget
 
 
Definitieve MJP 2024 
Voor de zomer van 2023 zal de parlementaire behandeling plaatsvinden van het aanvullende 
klimaatpakket, inclusief het ontwerp-MJP 2024. Naar aanleiding daarvan worden op Prinsjesdag het 
definitieve MJP 2024 en de ontwerpbegroting ingediend voor het Klimaatfonds.  
 
De instellingswet voor het Klimaatfonds (Tijdelijke wet Klimaatfonds) is nog niet aangenomen door 
de Tweede en Eerste Kamer. Om ervoor te zorgen dat plannen tijdig kunnen worden uitgevoerd en 
er geen vertraging ontstaat staat in het realiseren van de klimaatdoelen, wordt een deel van de 
middelen voorafgaand aan instelling van het klimaatfonds overgeboekt naar de begroting van het 
8
