aanpassing van het tweede lid zal tegelijk in werking treden met het in artikel I, onderdeel M, 
onder 3, voorgestelde artikel 2.14h, derde lid, Wht.  
 
Artikel I, onderdeel OO (artikel 6.4 van de Wet hersteloperatie toeslagen) 
 
Voorgesteld wordt het opschrift van artikel 6.4 Wht te wijzigen. Hiermee wordt verduidelijkt dat 
het om kinderen of (voormalig) pleegkinderen gaat van de gedupeerde aanvrager van 
kinderopvangtoeslag of diens partner.  
 
Artikel I, onderdeel PP (artikel 6.4a van de Wet hersteloperatie toeslagen) 
 
Een beschikking tot toekenning van de tegemoetkoming voor kinderen of (voormalig) 
pleegkinderen van een ex-partner van een gedupeerde aanvrager van kinderopvangtoeslag 
(artikelen 2.11a en 2.11b Wht) wordt ambtshalve gegeven. Op grond van het voorgestelde artikel 
6.4a Wht wordt de beschikking tot toekenning van de tegemoetkoming aan het kind of (voormalig) 
pleegkind vastgesteld nadat is geconstateerd dat de ex-partner recht heeft op compensatie als 
bedoeld in artikel 2.14h, eerste lid, Wht en dat het kind of (voormalig) pleegkind voldoet aan de 
voorwaarden gesteld in artikel 2.11a of artikel 2.11b Wht.  
 
Om te bepalen of een kind of (voormalig) pleegkind van een ex-partner recht heeft op de 
tegemoetkoming worden de computersystemen van de Belastingdienst/Toeslagen geraadpleegd. 
De Belastingdienst/Toeslagen gaat over tot het vaststellen van de beschikking tot toekenning 
indien hij de beschikking heeft over alle relevante gegevens. 
 
Mocht de Belastingdienst/Toeslagen niet binnen zes maanden na toekenning van de compensatie 
aan de ex-partner overgaan tot ambtshalve toekenning van de tegemoetkoming aan het kind of 
(voormalig) pleegkind, dan kan het kind of (voormalig) pleegkind op basis van artikel 2.13a Wht 
een aanvraag indienen tot toekenning van een tegemoetkoming. Dit is vergelijkbaar met de 
situatie zoals geregeld voor kinderen en (voormalige) pleegkinderen van de aanvragers of van een 
kinderopvangtoeslag of hun partner in de huidige Wht. 
 
Nadat de beschikking tot toekenning van de tegemoetkoming is vastgesteld, wordt deze 
bekendgemaakt. Totdat een kind twaalf jaar is geworden, wordt de beschikking bekendgemaakt 
aan de wettelijke vertegenwoordiger, hoewel het kind de rechthebbende is. Op grond van artikel 
8:21, tweede lid, Awb kunnen minderjarigen zelf in rechte optreden, indien zij tot redelijke 
waardering van hun belangen in staat worden geacht. Zij worden daartoe in staat geacht vanaf 
twaalf jaar. Om die reden wordt de beschikking vanaf het twaalfde jaar bekendgemaakt aan het 
kind, indien het kind de aanvraag heeft ingediend. Voor kinderen van 12 tot en met 17 jaar geldt 
dat ook de wettelijke vertegenwoordiger deze beschikking ontvangt. De wettelijke 
vertegenwoordiger kan totdat het kind achttien jaar is geworden namens hem optreden. 
 
Artikel I, onderdeel QQ (artikel 6.5 van de Wet hersteloperatie toeslagen) 
88
