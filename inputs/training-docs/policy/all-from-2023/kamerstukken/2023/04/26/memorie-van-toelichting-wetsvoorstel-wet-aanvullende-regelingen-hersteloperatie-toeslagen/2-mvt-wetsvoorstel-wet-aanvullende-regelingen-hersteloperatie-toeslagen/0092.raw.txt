compensatie op grond van artikel 2.14h, eerste lid, Wht aan de ex-partner. Het uitgangspunt is 
dat de betaling conform artikel 4:87 Awb plaatsvindt binnen zes weken na bekendmaking van de 
beschikking. Op grond van het voorgestelde negende lid kan betaling plaatsvinden op een later 
moment naar aanleiding van een verzoek van de ex-partner daartoe. 
 
Artikel I, onderdeel UU (artikel 6.10 van de Wet hersteloperatie toeslagen) 
 
Artikel 6.10, eerste lid, Wht regelt dat de Belastingdienst/Toeslagen bepaalde toegekende 
bedragen kan terugvorderen als de aanvrager van dat bedrag bij de aanvraag opzettelijk onjuiste 
informatie heeft verstrekt of geen recht had op toekenning van dat bedrag en hij dit wist of 
redelijkerwijze behoorde te weten. Met de voorgestelde wijziging van artikel 6.10, eerste lid, Wht 
gaat deze terugvorderingsbevoegdheid ook gelden voor compensatie als bedoeld in het 
voorgestelde artikel 2.14h, eerste lid, Wht. Als de ex-partner een brief van de 
Belastingdienst/Toeslagen heeft ontvangen dat hij mogelijk in aanmerking komt voor compensatie, 
zal zeer terughoudend worden omgegaan met de bevoegdheid om de toegekende compensatie 
terug te vorderen. Ook in dat geval is terugvordering echter niet volledig uitgesloten. 
 
Artikel 6.10, derde lid, Wht maakt het mogelijk om de financiële tegemoetkoming, bedoeld in 
artikel 2.15, tweede lid, Wht van de gedupeerde aanvrager van kinderopvangtoeslag die buiten 
Nederland woont terug te vorderen, indien hij opzettelijk onjuiste informatie heeft verstrekt ten 
behoeve van het plan van aanpak of geen recht had op een herstelmaatregel inzake 
kinderopvangtoeslag en hij dit wist of redelijkerwijs behoorde te weten. Met de voorgestelde 
wijziging van artikel 6.10, derde lid, Wht wordt het ook mogelijk om in soortgelijke situaties de 
financiële tegemoetkoming terug te vorderen van de ex-partner die buiten Nederland woont.  
 
Verder wordt voorgesteld om in artikel 6.10, vierde lid, Wht Onze Minister van Financiën verkort 
weer te geven als Onze Minister. 
 
Artikel I, onderdeel VV (Artikel 6.10 van de Wet hersteloperatie toeslagen) 
 
Voorgesteld wordt om aan artikel 6.10 Wht twee nieuwe leden toe te voegen, waarvan de 
nummering aansluit op het laatste lid van dat artikel. Deze beide leden hangen samen met de 
voorgestelde regelingen die betrekking hebben op nabestaanden. De voorziene inwerkingtreding 
daarvan zal niet eerder plaatsvinden dan 1 januari 2024. In het eerste aan artikel 6.10 Wht toe te 
voegen lid wordt voorgesteld om de terugvorderingsbevoegdheid ook van toepassing te verklaren 
ten aanzien van de compensatie of tegemoetkoming die op grond van de artikelen 2.9a en 2.9b 
Wht toekomen aan de nabestaanden van een overleden aanvrager van de kinderopvangtoeslag. 
De bewijslast rust bij de Belastingdienst/Toeslagen. Het voorgestelde tweede toe te voegen lid aan 
artikel 6.10 Wht maakt het mogelijk om de financiële tegemoetkoming, bedoeld in artikel 2.15b, 
tweede lid, Wht terug te vorderen van de partner of het kind van een overleden gedupeerde 
aanvrager van kinderopvangtoeslag die buiten Nederland woont, indien hij opzettelijk onjuiste 
informatie heeft verstrekt ten behoeve van het plan van aanpak of geen recht had op een
