Dummybegroting 2023 
Bij Voorjaarsnota 2022 is besloten om € 529 mln. uit het Klimaatfonds te besteden aan 
uitvoeringskosten die verband houden met het Klimaatbeleid. Dit bedrag is naar rato verdeeld over 
de percelen (€ 227 mln. voor het perceel vroege fase opschaling). Daarnaast is bij de 
Voorjaarsnota 2022 € 880 mln. van dit perceel afgeroomd voor generale dekking. Ook zijn er een 
aantal urgente uitgaven toegekend: € 1.685 mln. voor wind op zee, € 1.385 mln. voor IPCEI 
waterstof golf 2 en 3, € 199 mln. voor IPCEI waterstof golf 4 en € 83 mln. voor het Programma 
Opwek Energie op Rijksvastgoed (OER). In het MJP 2025 zal er gekeken worden gerapporteerd 
over deze bestedingen. 
 
Ontwerp-MJP 2024 
4.1 Elektrolyse, onshore: 50 MW (€ 249,9 mln.) 
Bij de Miljoenennota 2022 zijn middelen uit de DEI+ gehaald voor de opschalingsregeling 
elektrolyse. Nu het Klimaatfonds er is wordt het budget van de DEI+ weer evenredig opgehoogd. 
Voorwaarde: middelen (€249,9 mln.) worden toegekend onder voorbehoud dat er voldoende 
voortgang is geboekt ten aanzien van afnameverplichting. 
 
4.2 Elektrolyse, onshore: 500-1.000 MW (€ 1.000 mln. en een reservering van € 3.900 mln.) 
Dit betreft de vervolgopschaling van de waterstofmarkt, gevolgd op de demonstratie van <50 MW 
en >100 MW via Opschalingsregeling Elektrolyse en IPCEI golf 2. Gericht op projecten met een 
schaalgrootte van 500-1.000 MW productiecapaciteit. In de instrumentkeuze is ruimte mits ten 
dienste van opschaling. Voor deze maatregel wordt een reservering opgenomen van € 3.900 mln. 
in het MJP 2025. Voorwaarden: een nadere uitwerking van het instrument; een positieve 
staatssteuntoets; dat in de opzet van de regeling geborgd wordt dat de inzichten worden 
meegenomen van elektrolyse, onshore 50 MW; dat een realistische inschatting gemaakt wordt van 
de CO -emissiereductie (PBL vindt de huidige inschatting aan de hoge kant); dat kennisdeling als 
2
vereiste wordt opgenomen in de subsidieregeling; en dat er een marktstudie komt om vraag- en 
aanbodmarkt in kaart te brengen zodat beter gestuurd kan worden op de instrumentenmix. Tevens 
dient er voldoende voortgang te zijn geboekt ten aanzien van afnameverplichting. 
 
4.3 Elektrolyse, offshore: <= 100 MW (€ 380 mln.) 
Middelen zijn bedoeld voor de demonstratie van offshore elektrolyse op een platform bij een 
windpark. Kennis die hiermee wordt opgedaan brengt kostenreductie met zich mee bij een tender 
voor vervolgopschaling. Voorwaarden: een nader uitgewerkt bestedingsplan en het opnemen van 
kennisdeling als vereiste in de subsidieregeling. Tevens dient er voldoende voortgang te zijn 
geboekt ten aanzien van afnameverplichting. 
 
4.4 Elektrolyse, offshore: 500 MW (€ 250 mln. en een reservering van € 1.150 mln.) 
Deze maatregel geeft investerings- en exploitatiesteun voor een demonstratie van modulaire 
offshore elektrolyse toepassingen op zee op grote schaal (500 MW). Dit vergroot het potentieel en 
reduceert kosten van energie van wind op zee. Dit project wordt door middel van tendering 
toegekend. Hiermee worden o.a. risico’s rondom systeemintegratie en aanlanding weggenomen 
zodat offshore elektrolyse hierna meegenomen kan worden in reguliere tenders voor wind op zee.  
Voor deze maatregel wordt een reservering opgenomen van € 1.150 mln. in het MJP 2025. 
Voorwaarden: in de regeling moet worden geborgd dat de inzichten worden meegenomen van 
elektrolyse, offshore <=100MW. Tevens dient er voldoende voortgang te zijn geboekt ten aanzien 
van afnameverplichting. 
 
4.5 H2Global, import van groene waterstof (€ 300 mln.) 
Maatregel betreft een gezamenlijk project met Duitsland, waarbij tenders worden georganiseerd 
om op basis van tienjarige contracten waterstof in te kopen en door te verkopen in de vorm van 
éénjarige contracten. Dit brengt importstromen van waterstof op gang. Voorwaarde: er moet 
voldoende voortgang zijn geboekt ten aanzien van afnameverplichting. 
 
22
