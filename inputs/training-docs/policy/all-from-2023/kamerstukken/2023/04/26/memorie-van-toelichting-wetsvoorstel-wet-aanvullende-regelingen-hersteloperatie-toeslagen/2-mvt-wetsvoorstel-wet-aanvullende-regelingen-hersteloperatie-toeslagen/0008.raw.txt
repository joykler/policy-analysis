schulden voorgesteld. Tot slot wordt voorgesteld om ex-partners in aanmerking te laten komen voor 
brede ondersteuning op de vijf leefgebieden financiën, gezin, werk, wonen en zorg. De onterechte 
terugbetaling van kinderopvangtoeslag wordt al via de compensatieregeling voor de aanvrager 
afgewikkeld. Er vindt daarom voor de beoordeling van gedupeerdheid van de ex-partner geen 
integrale beoordeling plaats.  
3.1 Begrip ex-partner 
Het doel van de ex-partnerregeling is om zoveel mogelijk voormalig partners waarvan het 
aannemelijk is dat zij merkbare gevolgen hebben ondervonden van de problemen rondom de 
kinderopvangtoeslag te compenseren. Om te bepalen welke voormalig partners daadwerkelijk de 
nadelige gevolgen hebben ondervonden wordt er met behulp van twee afzonderlijke criteria, het 
zogenoemde duurcriterium en kindcriterium, bepaald of diegene in aanmerking komt voor 
compensatie. Het is voldoende voor een ex-partner om aan een van beide criteria te voldoen. De 
inschatting is dat circa 11.000 personen aan de definitie van ex-partner voldoen. 
 
Ten eerste geldt een duurcriterium. Op grond van dit duurcriterium dient een persoon, om als ex-
partner te worden aangemerkt, gedurende ten minste een jaar na de dagtekening van de 
beschikking die heeft geleid tot toekenning van een herstelmaatregel aan de aanvrager, 
toeslagpartner te zijn geweest van die aanvrager. Het kan hierbij gaan om een beschikking tot niet-
toekenning of tot terugvordering van kinderopvangtoeslag of tot stopzetting van voorschotverlening 
kinderopvangtoeslag als direct gevolg van institutionele vooringenomenheid of van de hardheid van 
het stelsel. Het kan hierbij ook gaan om een beschikking waarin staat dat geen persoonlijke 
betalingsregeling werd toegekend of een buitengerechtelijke schuldregeling werd geweigerd, welke 
beschikking een direct gevolg is van een onterechte kwalificatie O/GS.  
 
Ten tweede geldt een kindcriterium om te bepalen of een persoon in aanmerking komt voor de ex-
partnerregeling. Hiertoe dient de kinderopvangtoeslag in een berekeningsjaar waarvoor compensatie 
aan de gedupeerde aanvrager is toegekend geheel of gedeeltelijk betrekking te hebben gehad op de 
kinderopvang van het kind of toenmalige pleegkind van de toeslagpartner. Omdat de aanvraag ook 
betrekking had op het (pleeg)kind van de ex-partner, wordt verondersteld dat de (inmiddels) ex-
partner de gevolgen heeft ondervonden van de institutionele vooringenomenheid, de hardheid van 
het stelsel of de onterechte O/GS-kwalificatie.  
 
De overwegingen achter deze afbakening zijn de volgende: ex-partners die na de dagtekening van 
de beschikking die heeft geleid tot toekenning van een herstelmaatregel aan de aanvrager voor 
minstens 1 jaar lang toeslagpartner van een gedupeerde aanvrager zijn geweest, maakten minimaal 
een jaar lang de problematiek mee als onderdeel van het gedupeerde huishouden. Een ex-partner 
wiens eigen (pleeg)kinderen in een huishouden met schulden opgroeien zal sneller aannemelijk 
(financieel) nadeel hebben ondervonden. Met deze definiëring worden ex-partners die te kort 
onderdeel hebben uitgemaakt van het huishouden en verder van de problematiek af staan 
uitgesloten van de regeling. 
 
8
