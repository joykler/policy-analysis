bepaalde misdrijven zijn uitgesloten van schuldsanering en worden dus niet met deze 
schuldenregeling vergoed. 
3.5.2 Msnp-traject  
Voor ex-partners in een buitengerechtelijke schuldregeling geldt, net als voor gedupeerde 
aanvragers van kinderopvangtoeslag in eenzelfde traject, dat een oplossing op korte termijn voor 
iedereen alleen kan worden gegarandeerd als de Belastingdienst/Toeslagen, na het kwijtschelden 
van bestuursrechtelijke schulden, de bestaande resterende vorderingen compenseert. Daarom 
voorziet het wetsvoorstel ook voor ex-partners in buitengerechtelijke schuldregelingen in een 
oplossing. De regeling voor ex-partners in een Msnp-traject is vergelijkbaar met die voor ex-partners 
in de Wsnp. De schuldhulpverlener krijgt voor de ex-partner een bedrag uitbetaald, gelijk aan de 
openstaande vorderingen, als onderdeel van een buitengerechtelijke schuldregeling. Daarnaast 
moet het Msnp-traject voor de ex-partner zijn gestart vóór de inwerkingtreding van de Wht. 
3.6 Noodvoorziening 
In sommige gevallen verkeren ex-partners die een aanvraag hebben ingediend voor de ex-
partnerregeling in een acute financiële noodsituatie, omdat de compensatie niet op korte termijn 
uitgekeerd kan worden. 
 
De noodvoorziening, die in beginsel maximaal € 500 bedraagt, is bedoeld om gedupeerden in staat 
te stellen noodzakelijke uitgaven te doen in afwachting van financieel herstel. Hierbij valt te denken 
aan uitgaven aan schoolvoorzieningen voor kinderen of aan medicijnen. De noodvoorziening is vooral 
bedoeld voor diegenen van wie de financiële problemen zo acuut zijn, dat zij ook niet kunnen 
wachten op uitbetaling van de compensatie. 
 
Om in aanmerking te komen voor de noodvoorziening dient te zijn vastgesteld dat de ex-partner 
recht heeft op de forfaitaire compensatie. De ex-partner kan zelf bij de Belastingdienst/Toeslagen 
kenbaar maken dat diegene in een acute noodsituatie verkeert, maar dit kan de 
Belastingdienst/Toeslagen ook op andere wijze duidelijk worden gemaakt. In het geval van een 
acute noodsituatie bij een erkende ex-partner, kan de Belastingdienst/Toeslagen de compensatie 
van € 10.000 versneld toekennen en uitbetalen. Dit kan voor sommigen een oplossing zijn, maar in 
gevallen waarbij bijvoorbeeld de ex-partner heeft aangegeven de compensatie later te willen 
ontvangen vanwege schuldeisers, kan de noodvoorziening een middel voor steun zijn die het alsnog 
mogelijk maakt om de noodzakelijke uitgaven te doen.  
3.7 Brede ondersteuning 
3.7.1 Brede ondersteuning in Nederland 
Brede ondersteuning van de ex-partner 
18
