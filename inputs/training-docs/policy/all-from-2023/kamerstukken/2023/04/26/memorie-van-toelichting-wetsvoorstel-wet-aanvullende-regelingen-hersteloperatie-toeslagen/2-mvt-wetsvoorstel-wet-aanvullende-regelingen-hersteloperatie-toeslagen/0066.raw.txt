de voorgestelde wijziging van artikel 2.14 Wht wordt derhalve een aanpassing in het eerste lid 
voorgesteld zodat in beide situaties de kinderen aanspraak kunnen maken op de tegemoetkoming 
op basis van de kindregeling. Zoals bij koninklijk besluit geregeld zal artikel 2.14 Wht per 1 
21
oktober 2023 in werking treden. De Belastingdienst/Toeslagen kan de groep kinderen die een 
aanvraag moet doen voor toepassing van de kindregeling, omdat de ouder is overleden namelijk 
pas beoordelen vanaf 1 oktober 2023. Daarom wordt voorgesteld het gehele artikel te vervangen, 
waarbij de tekst van het tweede lid ongewijzigd blijft. Het voorgestelde artikel 2.14 Wht zal – 
indien nodig met terugwerkende kracht – in werking treden per 1 oktober 2023. 
 
Artikel I, onderdeel J (artikel 2.14a van de Wet hersteloperatie toeslagen) 
 
Een kind van een ex-partner die geen compensatie als bedoeld in artikel 2.14h, eerste lid, Wht 
heeft aangevraagd en is overleden, maakt op grond van artikel 2.11a Wht geen aanspraak op een 
tegemoetkoming als bedoeld in artikel 2.12 Wht. Ook een kind van een ex-partner die 
compensatie heeft aangevraagd als bedoeld in artikel 2.14h Wht, eerste lid, maar is overleden 
voordat op die aanvraag is beschikt, kan geen aanspraak maken op de tegemoetkoming op basis 
van de kindregeling. Dit wordt onwenselijk geacht indien de ex-partner in aanmerking zou zijn 
gekomen voor compensatie als bedoeld in artikel 2.14h, eerste lid, Wht als hij een aanvraag 
daartoe zou hebben ingediend of voor het overlijden op zijn aanvraag daartoe zou zijn beschikt. 
Om deze reden wordt voorgesteld om in artikel 2.14a, eerste lid, Wht te regelen dat onder de 
voorwaarden, opgenomen in de onderdelen a tot en met c, van genoemd artikel 2.14a, eerste lid, 
Wht voor het kind van de ex-partner dat is geboren voor het toeslagpartnerschap met de 
gedupeerde aanvrager van een kinderopvangtoeslag begon, toch recht bestaat op de toekenning 
van de tegemoetkoming op basis van de kindregeling. 
 
Aan het kind wordt gevraagd om gegevens te overleggen waarover hij redelijkerwijs kan 
beschikken die nodig zijn voor de beslissing op de aanvraag. Omdat het kind in bewijsproblemen 
kan komen, denkt de Belastingdienst/Toeslagen actief mee met het kind. Bij twijfel is het verhaal 
van het kind leidend. 
 
Als een minderjarig kind een aanvraag indient, gaat dit mogelijk in tegen de wens van zijn 
wettelijke vertegenwoordiger. In dit specifieke geval wordt een minderjarige vanaf twaalf jaar op 
grond van artikel 8:21, tweede lid, Awb geacht zelf in rechte te kunnen optreden, omdat hij tot 
redelijke waardering van zijn belangen in staat kan worden geacht. Als dit niet het geval was 
geweest, had het kind immers geen aanvraag ingediend. 
 
Op grond van artikel 2.14a, tweede lid, Wht is het eerste lid van dat artikel van overeenkomstige 
toepassing op een pleegkind van de ex-partner als bedoeld in artikel 2.11b, eerste lid, Wht en op 
een voormalig pleegkind van de ex-partner als bedoeld in artikel 2.11b, tweede lid, Wht.  
 
 
21
 Stb. 2022, 434.
