Specifiek t.a.v. vroege fase opschaling adviseert het PBL dit jaar nog middelen beschikbaar te 
stellen voor geothermie, mits de voorstellen geen overlap hebben met de SDE++. Het PBL is 
kritisch op de samenhang van de voorstellen voor circulair: “er ligt al met al nog geen goed 
doordacht voorstel voor een beleidsaanpak die is gericht op het stimuleren van een circulaire 
economie. Het is belangrijk om dit alsnog ter hand te nemen, en daarbij aan te sluiten bij de 
beleidsrichtingen die in de Europese Unie worden gekozen. Het Nationaal Programma Circulaire 
Economie 2023-2030 (NPCE) vormt hiertoe een aanzet”. Het PBL erkent het belang van recycling, 
maar waarschuwt dat de claim voor chemische recycling buitenproportioneel is en zou betekenen 
dat Nederland veel afval moet gaan importeren. Het PBL is wel positief over de DEI+CE. Het PBL 
wijst ook op het belang van kennisdeling bij het ontwerp van de subsidieregelingen voor vroege 
fase opschaling. Het PBL benadrukt verder dat invoering van de bijmengverplichting cruciaal is 
voor de doelmatigheid van het stimuleren van vergassing. 
 
Specifiek t.a.v. verduurzaming industrie en innovatie van het mkb merkt het PBL op dat de 
schaalgrootte van de projecten die onder de NIKI-regeling (Nationale Investeringsregeling 
Klimaatprojecten Industrie) gefaciliteerd kunnen worden niet aansluit bij de investeringsopgave 
voor de grootste uitstoters. Het PBL geeft aan dat het voorstel van de fondsbeheerder om middelen 
achter te houden voor maatwerksubsidies dit probleem enigszins ondervangt, maar wel leidt tot 
lagere CO -effecten van de NIKI. Daarnaast adviseert het PBL om bedrijven waar een 
2
maatwerkafspraak mee wordt gemaakt te verplichten een klimaatplan op te stellen om 
klimaatneutraal te worden. Dit is ook in het ontwerp-MJP opgenomen als voorwaarde voor het 
toekennen van de middelen uit NIKI. Wat betreft de voorwaarde die in de conceptbeoordeling was 
opgenomen bij de VEKI-regeling (Versnelde Klimaatinvesteringen Industrie), omtrent het 
combineren van een maatregel voor energiebesparing met een maatregel voor de overstap naar 
een andere energiedrager, merkt het PBL op dat dit een grote barrière zou opwerpen voor het 
gebruik van de regeling. Het moment waarop een investering in een energiebesparing aan de orde 
is, hoeft volgens het PBL namelijk niet altijd samen te vallen met een overstap naar een andere 
energiedrager, bijvoorbeeld vanwege beperkingen aan infrastructuur. Het PBL merkt over de 
Energiebesparingsregeling (hierna: EG-regeling) op dat door intensivering van deze regeling 
potentieel meer emissiereductie te realiseren is, maar betwijfelt of bij een verviervoudiging van het 
budget ook een verviervoudiging van het effect te verwachten is.  
 
Specifiek t.a.v. verduurzaming gebouwde omgeving noemt het PBL de verduurzamingsopgave in 
deze sector groot met een navenant hoge financieringsopgave. Daarom wordt het belang van 
normerend en beprijzend beleid benoemd. Daarbij benadrukt het PBL het belang van een 
zorgvuldig proces. Volgens het PBL moet daarom tijd genomen worden om keuzes te maken en 
moeten daarom nu niet alle middelen worden vastgezet.  
 
De PBL-reflectie heeft tot een aantal wijzigingen geleid in de beoordeling. Allereerst zijn in lijn met 
het advies van PBL vier maatregelen alsnog opgenomen: de maatregel laadinfrastructuur 
walstroom; twee ingediende maatregelen omtrent geothermie; en de DEI+CE. Daarnaast zijn 
enkele voorwaarden en bedragen aangepast. Zo is de voorwaarde bij de VEKI over het combineren 
van maatregelen losgelaten; en de middelen voor de maatregel laadinfrastructuur voor de bouw en 
de EG-regeling naar beneden bijgesteld.   
 
Generatietoets (januari t/m maart) 
Gelijktijdig met de PBL-reflectie heeft ook een generatietoets plaatsgevonden op twee ingediende 
maatregelen: laadinfrastructuur voor wegvervoer en het nationaal isolatieprogramma. Dit is 
gebeurd naar aanleiding van het Ontwerp Beleidsprogramma Klimaat, waarin het voornemen staat 
om op een maatregel uit het beleidsprogramma een generatietoets uit te voeren. De generatietoets 
is een toets waarmee de impact van maatregelen of beleidsvoorstellen op de leefomstandigheden 
van de verschillende generaties in het heden én in de toekomst inzichtelijk wordt gemaakt. Het 
ministerie van Binnenlandse Zaken en Koninkrijksrelaties (BZK) ontwikkelt naar aanleiding van de 
6
