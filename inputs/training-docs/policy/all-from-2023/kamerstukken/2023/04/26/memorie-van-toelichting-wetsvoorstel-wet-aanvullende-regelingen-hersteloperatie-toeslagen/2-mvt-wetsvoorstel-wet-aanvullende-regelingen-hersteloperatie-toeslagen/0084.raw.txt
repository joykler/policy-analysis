grond van het voorgestelde onderdeel b de partner en de kinderen van de overleden aanvrager tot 
zes maanden na het overlijden een aanvraag indienen. 
 
Daarnaast wordt in het daaropvolgende lid voorgesteld de aanvraagtermijn te regelen voor de 
tegemoetkoming voor de partner, kinderen of ouders van een overleden kind. De partner, 
kinderen of ouders van een kind dat voor inwerkingtreding van de artikelen 2.14c, 2.14d en 2.14e 
Wht is overleden kunnen ingevolge onderdeel a van het voorgestelde nieuwe lid van artikel 6.1 
Wht tot zes maanden na inwerkingtreding van genoemde artikelen een aanvraag indienen. Indien 
een kind overlijdt na inwerkingtreding van de artikelen 2.14c, 2.14d en 2.14e Wht kunnen de 
partner, kinderen of ouders van het overleden kind, bedoeld in artikel 2.14b Wht, op grond van 
het voorgestelde onderdeel b binnen zes maanden na dit overlijden een aanvraag indienen.  
 
Artikel I, onderdeel JJ (artikel 6.1 van de Wet hersteloperatie toeslagen) 
 
Het in dit onderdeel voorgestelde nieuw aan artikel 6.1 Wht toe te voegen lid, zal tegelijk in 
werking treden met het in artikel I, onderdeel M, onder 3, voorgestelde artikel 2.14h, derde lid, 
Wht waarin de aanvullende compensatie voor de werkelijke schade voor ex-partners wordt 
geregeld. Dit nieuw aan artikel 6.1 Wht toe te voegen lid regelt in onderdeel a dat een ex-partner 
die in aanmerking komt voor compensatie als bedoeld in het voorgestelde artikel 2.14h, eerste lid, 
Wht en aan wie deze is toegekend, een aanvraag voor aanvullende compensatie als bedoeld in het 
in artikel I, onderdeel M, onder 3, voorgestelde artikel 2.14h, derde lid, Wht kan doen tot zes 
maanden na inwerkingtreding van dit aan artikel 6.1 Wht nieuw toe te voegen lid. Als de 
dagtekening van de beschikking aan de ex-partner tot toekenning van compensatie, bedoeld in 
artikel 2.14h, eerste lid, Wht is gelegen na inwerkingtreding van het in artikel I, onderdeel M, 
onder 3, voorgestelde artikel 2.14h, derde lid, Wht kan de ex-partner tot zes maanden na de 
dagtekening van die beschikking een aanvraag doen voor aanvullende compensatie. Dit volgt uit 
onderdeel b van het voorgestelde nieuwe lid. Hierdoor heeft de ex-partner van een gedupeerde 
aanvrager van kinderopvangtoeslag altijd minimaal zes maanden de tijd om de aanvraag te doen 
vanaf het moment dat is vastgesteld dat hij recht heeft op compensatie.   
 
Artikel I, onderdeel KK (artikel 6.2 van de Wet hersteloperatie toeslagen) 
 
Met de in artikel I, onderdeel KK, onder 1, voorgestelde wijziging van artikel 6.2, eerste lid, Wht 
wordt geregeld dat ook op een aanvraag als bedoeld in het voorgestelde artikel 2.13a Wht 
(tegemoetkoming voor een kind of een (voormalig) pleegkind van een ex-partner op aanvraag) of 
artikel 2.14h Wht (compensatie voor een ex-partner van een gedupeerde aanvrager 
kinderopvangtoeslag), binnen een termijn van zes maanden na ontvangst van de aanvraag door 
de Belastingdienst/Toeslagen wordt besloten. Op basis van de huidige tekst van dit artikellid kan 
deze termijn van zes maanden eenmalig met maximaal zes maanden worden verlengd. 
 
Ten aanzien van de compensatie voor ex-partners op grond van artikel 2.14h, eerste lid, Wht, 
worden in het voorgestelde artikel 6.2, vierde en vijfde lid, Wht twee uitzonderingen opgenomen 
84
