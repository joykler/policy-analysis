Om te voorzien in erkenningsbehoeften van nabestaanden van overleden kinderen is gezocht naar 
een alternatieve vorm van erkenning van het getroffen zijn van deze overleden kinderen. Een 
overleden kind kan geen steun in de rug meer ervaren met het oog op de toekomst. Maar er kan 
wel stilgestaan worden bij het feit dat zij getroffen zijn. Er is beperkt zicht op de exacte 
(erkennings)behoefte van ouders dan wel partners of kinderen. De voorgestelde vorm van erkenning 
voor overleden kinderen zou daardoor mogelijkerwijs niet bij iedereen op draagvlak kunnen rekenen. 
Om de erkenning vorm te geven is daarom zoveel mogelijk de analogie van de kindregeling gevolgd 
die op draagvlak van kinderen en jongeren stoelt. Daarnaast is deze regeling op aanvraag, hetgeen 
borgt dat nabestaanden zelf kunnen beslissen of zij behoefte hebben aan deze tegemoetkoming.  
6.2 Omvang doelgroep  
Bij UHT is bekend dat in de periode van 1 januari 2005 tot aan inwerkingtreding van de Wht (4 
november 2022) 413 kinderen van gedupeerde aanvragers van kinderopvangtoeslag zijn overleden. 
Dit zijn de kinderen, die wanneer zij nog in leven zouden zijn, voor de kindregeling in aanmerking 
zouden zijn gekomen. Hiervoor is de registratie in het BRP het leidende criterium. Er zal naar 
verwachting een beperkte hoeveelheid kinderen en (voormalig) pleegkinderen zijn die nu nog niet 
bij UHT bekend is, die ook binnen de reikwijdte van deze regeling vallen. De wettelijk 
vertegenwoordiger van het overleden (voormalig) pleegkind kan zich kenbaar maken bij UHT. 
6.3 Begunstigden van de tegemoetkoming 
Overleden kinderen kunnen ten principale geen begunstigde meer zijn. Het kabinet beoogt met dit 
wetsvoorstel jegens de ouders, dan wel partner of kinderen te erkennen dat ook het overleden kind 
getroffen is geweest door de toeslagenproblematiek. De naasten van het overleden kind zijn 
daarmee de meest voor de hand liggende begunstigden.  
 
Om de erkenning terecht te laten komen bij de meest naaste kring van het overleden kind, wijst dit 
wetsvoorstel een volgorde van begunstigden aan: 
1. De toeslagpartner van het overleden kind op het moment van overlijden of, indien afwezig; 
2. de eigen levende kinderen van het overleden kind, zijnde biologische kinderen, 
13
geadopteerde en erkende kinderen of, indien afwezig; 
3. de ouders van het overleden kind.  
 
Wanneer het overleden kind geen eigen gezin had en de ouders van het overleden kind ook niet 
meer leven, zijn er geen begunstigden van deze voorgestelde regeling.  
 
De regeling voor nabestaanden van overleden kinderen biedt een tegemoetkoming voor naasten van 
alle overleden kinderen die bij leven onder de kindregeling zouden zijn gevallen. Het gaat hierbij om 
kinderen en (voormalig) pleegkinderen van gedupeerden, diens partners en van ex-partners.  
 
13
 Overeenkomstig artikel 4, tweede lid, Akw. 
32
