€ 1.000 mln. (ten behoeve van het MJP 2025), zodat bij een voortvarende uitvoering snel 
aanvullend budget ingezet kan worden.  
 
3.2 Waterstofnetwerk op zee (€ 50 mln.) 
Dit betreft middelen waardoor Gasunie aan de slag kan met het uitwerken van de aanleg van een 
waterstofnetwerk op zee. Het streven is om in de komende jaren een eerste buisleiding met 
bijbehorende infrastructuur met een capaciteit van ca. 10GW gerealiseerd wordt. Met deze 
middelen kan hiermee gestart worden.  
 
3.3 De-risken grootschalige waterstofopslag (€ 125 mln. en een reservering van € 125 mln.) 
Doordat het benodigde aandeel waterstof doorgroeit, is er meer opslagcapaciteit nodig. De 
middelen (€ 125 mln.) zijn bedoeld om nieuwe opslagcavernes te ontwikkelen. Er wordt een 
reservering opgenomen in het MJP 2025 voor € 125 mln. ten behoeve van extra cavernes, indien 
deze nodig zijn. 
 
3.4 Laadinfrastructuur voor wegvervoer (€ 403,8 mln.) 
De maatregel bevat een aantal gerichte investeringen in (slimme) laadinfrastructuur in 2024 en 
verder waarvoor in 2023 al eerste middelen zijn toegekend. Deze maatregelen worden doorgezet. 
Het gaat hierbij om (opschaling) slim laden (mede ter ontlasting energienet); laden voor logistiek 
(inclusief voortzetting vliegende brigade) en laden voor bussen, doelgroepen, taxi’s. Op het 
onderdeel slim laden is daarnaast een generatietoets uitgevoerd (zie hiervoor de paragraaf over 
‘besluitvormingsproces’). De aanbevelingen van de generatietoets worden meegenomen bij de 
verdere uitwerking van de maatregel. 
 
3.5 Laadinfrastructuur bouw (€ 120 mln.) 
De middelen worden gebruikt om de lopende Subsidieregeling Schoon en Emissieloos 
Bouwmaterieel (SSEB) uit te breiden met een subsidiespoor laadinfrastructuur (laadpalen, 
aansluitingen en batterijoplossingen). De uitrol van laadinfrastructuur voor mobiele werktuigen in 
de bouw faciliteert CO -reductie op de bouwlocatie. Elektrisch materieel stoot geen emissies uit 
2
maar kan enkel ingezet worden als aan randvoorwaarden, zoals laadinfrastructuur, is voldaan.  
 
3.6 Laadinfrastructuur walstroom (€ 40 mln.) 
Dit betreft de benodigde financiering om te voldoen aan de Fit-for-55 verplichtingen.  De concept 
EU AFIR-verordening uit het EU Fit-for-55 pakket verplicht EU-lidstaten om in 2030 walstroom aan 
te bieden voor containerschepen, ferryschepen en cruiseschepen. Vooruitlopend op de EU-
verplichtingen heeft het Ministerie van Infrastructuur en Waterstaat € 140 mln. beschikbaar om 
walstroom te realiseren voor met name zeeschepen die onder de EU AFIR verordening vallen. Met 
deze bestaande maatregel kan de onrendabele top van een groot deel van de walstroomprojecten 
voor een aanzienlijk deel worden gedicht. Een aanvullend bedrag van € 40 mln. is nodig voor alle 
benodigde projecten. Met de vrijgekomen stikstofruimte kan vergunningverlening voor 
klimaatprojecten in de zeehavens worden vlot getrokken. 
 
3.7 Toekomstbestendigheid energienetwerken (netcapaciteit): Vergunningenprocedures, fixers 
en transport (€ 84 mln.) 
Het gaat hierbij op versterking van capaciteit bij provincies en mogelijk regiogemeenten om het 
voorbereidingstraject van netverzwaringen en uitbreidingen te versnellen. Zonder extra capaciteit 
is dit niet mogelijk. Dit is onderdeel van het Landelijk Actieprogramma Netcongestie (LAN). De 
middelen zijn bedoeld voor 2024 en 2025. In 2025 wordt het onderzoek van de Raad voor 
Openbaar Bestuur ten behoeve van de uitvoeringslasten Klimaatakkoord herijkt. Eventuele verdere 
kosten voor dit onderdeel kunnen daarbij worden meegenomen. 
 
3.8 Randvoorwaarden technische arbeidsmarkt (€ 30 mln.) 
Doel is middelen beschikbaar te stellen voor het opschalen van bestaande statushoudersklasjes, 
waarbij statushouders worden opgeleid tot elektromonteur. Het tekort aan technici is obstakel voor 
17
