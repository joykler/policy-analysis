of ouders) de gelegenheid binnen die termijn een aanvraag in te dienen. Als het kind is komen te 
overlijden voor de inwerkingtreding van de regeling dienen de nabestaanden binnen zes maanden 
na datum van inwerkingtreding een aanvraag in. Als het kind is komen te overlijden na de 
inwerkingtreding van onderhavige regeling dienen de nabestaanden binnen zes maanden na de 
overlijdensdatum een aanvraag in. In het geval dat er meerdere kinderen van het overleden kind 
de begunstigden zijn, dienen zij allemaal binnen zes maanden hun aanvraag in. Hetzelfde geldt 
wanneer beide ouders nog in leven zijn. Beide ouders dienen dan binnen zes maanden na het 
overlijden hun aanvraag in. Na het verstrijken van de aanvraagtermijn van zes maanden gaat UHT 
over tot toezending van de erkenningsbrief en uitbetaling van de/het geldbedrag(en). Als de partner 
van het overleden kind geen aanvraag doet, dan kunnen de kinderen niet in diens plaats een 
aanvraag indienen. Hetzelfde geldt wanneer de kinderen geen aanvraag doen, dan kunnen de ouders 
van het overleden kind niet in de plaats een aanvraag indienen. Deze keuze is ook gemaakt voor de 
regeling voor nabestaanden van overleden aanvragers en is toegelicht in paragraaf 5.3. 
 
Wanneer de nabestaande van het overleden kind een minderjarig kind van 12 jaar of jonger is, kan 
de wettelijk vertegenwoordiger van deze minderjarige zich kenbaar maken bij UHT als wettelijk 
vertegenwoordiger. De wettelijk vertegenwoordiger kan namens de minderjarige een aanvraag doen 
bij UHT. Bij minderjarigen van 12 jaar en ouder kunnen de wettelijk vertegenwoordiger samen met 
de minderjarige een aanvraag doen bij UHT. De wettelijk vertegenwoordiger kan ook namens het 
kind een aanvraag doen bij UHT. Ook het kind zelf kan een aanvraag doen bij UHT. In alle gevallen 
gaat UHT na of het aannemelijk is dat hier sprake is van een wettelijk vertegenwoordiger.  
6.5 Oudercommissie  
De oudercommissie is om advies gevraagd over de vraag wat te doen in het geval dat een kind is 
overleden. De oudercommissie heeft aangegeven het voorstel om nabestaanden van overleden 
kinderen een vergoeding te geven ter hoogte van het bedrag van de kindregeling, te steunen. Ook 
is de oudercommissie nadrukkelijk gevraagd om mee te denken over de uitwerking van deze regeling 
en in het bijzonder over de wijze hoe de naasten van deze overleden kinderen in de erkenningsbrief 
bejegend moeten worden.  
6.6 Overwogen alternatieven  
Voor de nabestaanden van overleden kinderen zijn bij de inrichting van de regeling een aantal 
alternatieve invullingen overwogen. Deze worden hieronder kort toegelicht. 
 
Ambtshalve toekenning 
Voor de wijze van toekennen had gekozen kunnen worden voor ambtshalve toekenning. De wens is 
om nabestaanden de ruimte te geven om te kiezen of zij behoefte hebben aan erkenning in de vorm 
van een geldbedrag. Indien wordt gekozen voor ambtshalve toekenning laat dit niet de gewenste 
ruimte voor nabestaanden om â€˜neeâ€™ te zeggen. UHT is daarnaast in tijd beperkt om ambtshalve toe 
te kunnen kennen. Bij de voorgestelde werkwijze neemt UHT het initiatief, door aan nabestaanden
