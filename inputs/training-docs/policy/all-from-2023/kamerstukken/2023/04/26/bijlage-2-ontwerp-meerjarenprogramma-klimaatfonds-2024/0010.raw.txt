beleidsverantwoordelijke departement. Voordat middelen worden overgeboekt worden de uitgaven 
altijd voorgelegd ter autorisatie aan de Tweede en Eerste Kamer. 
 
Financiële spelregels  
Toekenning onder voorwaarden 
De meeste maatregelen worden toegekend onder bepaalde voorwaarden, bijvoorbeeld dat de 
maatregel verder is uitgewerkt of dat aanvullende klimaatmaatregelen op het gebied van normeren 
en beprijzen worden doorgevoerd. Dit is van belang omdat die van invloed zijn op de doelmatigheid 
van de subsidiemaatregelen. De voorwaarden zijn opgenomen in bijlage 1b van de kamerbrief en 
verderop in het ontwerp-MJP. Het verantwoordelijke beleidsdepartement levert een addendum aan 
bij fondsbeheer, waarin onderbouwd wordt dat aan de voorwaarden is voldaan. Om te zorgen dat 
de balans tussen normering, beprijzing en subsidiering gewaarborgd wordt in de uitvoering, 
worden de benodigde middelen pas overgeheveld als voldoende voortgang is geboekt met de 
bijbehorende normerende en/of beprijzende maatregel. De minister van Financiën en de minister 
voor Energie en Klimaat dienen beiden toestemming te geven voor de overheveling. 
 
Reserveringen 
Voor sommige uitgaven zijn reserveringen opgenomen voor het MJP 2025. Dit betekent dat het 
voorstel in overleg met de perceelhouder, fondsbeheerder en het ministerie van Financiën nog 
verder moet worden onderbouwd en uitgewerkt, maar dat de middelen hier in principe beschikbaar 
voor worden gesteld. Als blijkt dat de middelen niet voor dit doeleinde nodig zijn, vloeien deze 
terug naar het fonds.  
 
Monitoring en onderuitputting 
De ontwerpwet Tijdelijke instelling Klimaatfonds stelt voor dat het Klimaatfonds een 
overhevelingsfonds wordt van waaruit middelen kunnen worden overgeboekt naar departementale 
begrotingen. De fondsmiddelen mogen enkel voor het doel van het Klimaatfonds ingezet worden. 
Om de middelen uit het Klimaatfonds goed te kunnen monitoren, krijgen deze een specifiek label in 
de financiële systemen. Klimaatfondsmiddelen vallen onder het investeringsplafond waar in 
principe een oneindige eindejaarsmarge geldt, wat inhoudt dat de middelen meegenomen kunnen 
worden naar het volgende jaar. Op het moment dat blijkt dat de (gereserveerde) middelen niet 
meer voor de afgesproken maatregel benodigd zijn, dan vloeien deze terug naar het fonds. Een 
3
uitzondering op de oneindige eindejaarsmarge zijn apparaatsuitgaven . Als er vanuit het fonds 
middelen ingezet worden voor apparaatsuitgaven, dan vallen deze middelen onder de reguliere 
eindejaarsmarge.  
 
 
  
 
3
 Onder apparaat wordt verstaan: uitgaven voor personeel en materieel die nodig zijn om de organisatie te doen functioneren. 
Dit zijn uitgaven voor personeel en materieel voor het primaire proces (beleidsproces) en voor de ondersteuning van het 
primaire proces (de bedrijfsvoering). 
9
