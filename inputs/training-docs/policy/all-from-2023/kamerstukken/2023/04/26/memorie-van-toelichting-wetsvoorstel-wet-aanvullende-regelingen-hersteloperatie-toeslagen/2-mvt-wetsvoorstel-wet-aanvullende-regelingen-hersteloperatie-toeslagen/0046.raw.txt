voorwaarden worden daarom overgenomen in de aanbesteding en de uitvoering van de 
schaderegeling. De quickscan heeft zich niet beperkt tot uitsluitend de schaderegeling, maar doet 
ook aanbevelingen over de randvoorwaarden en de interactie met de organisaties betrokken bij de 
gehele ex-partnerregeling. De daaruit voortgekomen aanbevelingen vormen een nuttige aanvulling 
op de hierboven geschetste voorwaarden en zijn meegenomen in de aanbestedingsvereisten en 
onderlinge afspraken met overige uitvoerders.  
12.3 Gemeenten en VNG 
De VNG heeft ten aanzien van de taken van gemeenten in de uitvoering van de regeling voor ex-
partners van gedupeerde aanvragers een quickscan opgesteld voor de uitvoeringsconsequenties.  
De VNG stelt vast dat het onderhavige wetsvoorstel ziet op zaken die relevant zijn voor de rol van 
gemeenten, namelijk brede ondersteuning (inclusief ondersteuning bij de schuldenaanpak) en 
kwijtschelding van publieke schulden door de gemeente.  
 
De VNG stelt een aantal randvoorwaarden voor een effectieve uitvoering. De VNG geeft aan dat er 
voldoende voorbereidingstijd voor gemeenten moet zijn om de benodigde capaciteit te organiseren, 
sprake moet zijn van heldere communicatie vanuit het Rijk/UHT over de doelgroep van de regeling 
en eenduidige ketenbrede communicatie over de (on)mogelijkheden ten aanzien van de brede 
ondersteuning door gemeenten. 
 
Specifieke aandachtspunten VNG 
Ook brengt de VNG een aantal aandachtspunten naar voren waarop hierna per aandachtspunt wordt 
ingegaan.  
 
De VNG geeft aan dat er gemeenten zijn die op dit moment al ex-partners ondersteuning bieden. 
Gevraagd wordt of deze gemeenten de mogelijkheid hebben om te anticiperen op de regeling en 
deze personen brede ondersteuning te bieden. Er bestaat geen grondslag om vooruitlopend op 
inwerkingtreding van de ex-partnerregeling al ondersteuning te bieden. Er is voor gekozen om de 
brede ondersteuning vanuit de gemeenten eerst beschikbaar te stellen vanaf het moment dat de ex-
partner als gedupeerde is erkend. Er is daarnaast ook geen wettelijke grondslag om mogelijke ex-
partners te identificeren en via de Specifieke uitkering (SPUK-regeling) te ondersteunen.  
 
De VNG geeft verder aan dat het wenselijk is om gemeenten ruimte te geven om gedupeerde ex-
partners, die geen toeslagpartners waren, te ondersteunen. De ondersteuning die de gemeenten 
willen aanbieden aan een bredere groep dan ex-partners kunnen binnen de reguliere mogelijkheden 
van gemeenten door hen worden vormgegeven. Er is in het kader van de ex-partnerregeling voor 
gekozen om toeslagpartnerschap in het verleden als criterium te hanteren. Dit wetsvoorstel voorziet 
dan ook niet in een grondslag om een bredere groep te ondersteunen via deze specifieke regeling. 
 
Tot slot verzoekt de VNG de Belastingdienst/Toeslagen om de mogelijkheid tot brede ondersteuning 
goed onder de aandacht te brengen, de wachttijd zo kort mogelijk te houden en helder hierover te
