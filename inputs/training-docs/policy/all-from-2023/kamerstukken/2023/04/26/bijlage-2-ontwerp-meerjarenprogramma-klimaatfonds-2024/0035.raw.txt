private middelen (80%) te vullen. Dit nog op te richten revolverende fonds zal leningen geven aan 
maatschappelijk vastgoedeigenaren om te investeren in de renovatie of in losse maatregelen. Er 
wordt ook gekeken of de culturele sector hieraan kan meedoen. Ook wordt uit dit budget een 
programmatische aanpak opgezet voor maatschappelijk vastgoed, gericht op het slimmer 
organiseren van de verduurzaming. Projecten kunnen worden gebundeld, processen in 
besluitvorming en inkoop gestandaardiseerd en financiering kan aan deze gezamenlijke projecten 
worden gekoppeld. Hierbij wordt niet alleen gekeken naar terugverdienmogelijkheden, maar 
worden ook de positieve baten of het maatschappelijk rendement van het renoveren of 
verduurzamen van vastgoed met een maatschappelijke functie meegewogen. 
 
6.6 Stimulering van hybride warmtepompen in bestaande bouw (€ 485 mln. met een 
reservering van € 401 mln.) 
Middelen zijn bedoeld voor het intensiveren van de ISDE-regeling en middelen voor flankerend 
beleid (gericht op het ondersteunen van aanpalende thema’s die indirect bijdragen aan het 
stimuleren van hybride warmtepompen, bijv. communicatie, ondersteuning sector, monitoring en 
innovatie) om de doelstelling van 1 miljoen hybride warmtepompen in de bestaande bouw in 2030 
te behalen. Voor deze maatregel wordt tevens een reservering opgenomen van € 401 mln. in het 
MJP 2025. Voorwaarden: middelen voor de reservering (€ 401 mln.) worden toegekend op basis 
van de tussentijdse evaluatie op doelmatigheid, die conform de evaluatieplanning ISDE in 2025 
wordt gehouden. 
 
6.7 Ontzorging en ondersteuning verenigingen van eigenaren (VvE’s) (€ 25 mln.) 
De middelen zijn bedoeld voor een nationaal plan van aanpak om de 1,2 miljoen woningen in 
Verenigingen van Eigenaren (VvE’s) in Nederland te verduurzamen. Allereerst wordt geprobeerd 
VvE’s (met name kleine) te activeren en te ontzorgen. Activeren gebeurt enerzijds door VvE’s in 
wet- en regelgeving aan te sporen tot verduurzaming en anderzijds met hulp in fysieke en digitale 
vorm bij het opzetten van de organisatie van de VvE. Ontzorging gebeurt door hulp bij het maken 
en vaststellen van een plan voor de verduurzaming in combinatie met onderhoud van de VvE en uit 
bouwbegeleiding in de uitvoeringsfase. Ook hebben sommige vve's behoefte aan hulp bij 
bijvoorbeeld het organiseren van een bouwproject.  
 
Aanvullende maatregelen naar aanleiding van integrale voorjaarsbesluitvorming klimaat 
 
Naar aanleiding van de integrale Voorjaarsbesluitvorming over de aanvullende 
klimaatmaatregelen is een aantal aanvullende maatregelen opgenomen in het ontwerp-MJP 
t.o.v. het voorstel dat is voorgelegd aan PBL voor een reflectie. 
 
6.8 Aanvulling ISDE (€ 100 mln. met een reservering van € 190 mln.) 
Middelen (€ 100 mln.) zijn bedoeld voor het intensiveren van de ISDE-regeling zodat, aanvullend 
op de middelen onder voorstel 6,6 van het perceel GO, voldoende all electric warmtepompen 
geïnstalleerd zullen worden. Voor deze maatregel wordt een reservering opgenomen van 
€ 190 mln. in het MJP 2025. Voorwaarden: middelen voor de reservering (€ 190 mln.) worden 
toegekend op basis van de tussentijdse evaluatie op doelmatigheid, die conform de 
evaluatieplanning ISDE in 2025 wordt gehouden en onder de voorwaarden dat de normering inzake 
vervanging verwarmingsinstallaties vanaf 2026 voldoende is uitgewerkt. 
 
6.9 Warmtefonds ophogen (€ 88 mln. en een reservering van € 212 mln.) 
Middelen (€ 88 mln.) worden ingezet om de inkomensgrens van het warmtefonds op te hogen en 
om VvE’s in staat te stellen goedkoper te lenen. Het verlagen van de rente die het Warmtefonds 
rekent voor haar leningen naar 0% voor burgers met een inkomen tot €60.000 (indicatief), om 
daarmee de remmende werking van de gestegen marktrente weg te nemen en een prikkel te 
geven aan woningeigenaren om te verduurzamen. Voor VvE’s wordt de rente verlaagd met circa 
1,5% (waarmee de rente nu zou uitkomen op 2,5-3%). Voorwaarden: middelen voor de 
reservering (€ 212 mln.) worden toegekend onder de voorwaarde dat op basis van het lopende, 
34
