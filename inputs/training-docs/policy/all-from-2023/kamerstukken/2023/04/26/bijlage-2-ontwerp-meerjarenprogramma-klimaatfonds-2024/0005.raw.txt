opstellen van het ontwerp-MJP. Dit gebeurt in samenwerking met de minister van Financiën, die 
alle begrotingsuitgaven beoordeelt op doelmatigheid en doeltreffendheid.   
Besluitvormingsproces  
 
Ontwikkelings
Reflectie PBL en 
fase generatietoets
2023
Zomer ‘22 april ’23
Beoordeling Integrale voorjaars
fondsbeheerder
besluitvorming
 
 
Ontwikkelingsfase (van juli t/m november 2022) 
De cyclus voor het meerjarenprogramma is aan het eind van de zomer 2022 begonnen met het 
uitwerken van maatregelen door diverse ministeries en het opstellen van deelprogramma’s door 
perceelhouders onder de verantwoordelijk bewindspersoon. Via het deelprogramma heeft de 
verantwoordelijke bewindspersoon een voorstel gedaan voor de besteding van het indicatieve 
budget van zijn of haar perceel aan de fondsbeheerder aan bepaalde maatregelen. In deze fase 
hebben ook “kennis aan tafel sessies” plaatsgevonden. Dit waren expertsessies per perceel met 
relevante onafhankelijke experts van in ieder geval het PBL, TNO en RVO. In sommige gevallen zijn 
er ook nog schriftelijke vervolgvragen gesteld aan de experts. 
 
Beoordeling fondsbeheerder (december 2022)   
Uiteindelijk zijn via de perceelhouders in totaal ruim tachtig maatregelen ingediend bij de 
fondsbeheerder, met een gezamenlijke budgetclaim van circa € 48 miljard. Deze maatregelen zijn 
begin december voorzien van een conceptbeoordeling door het fondsbeheerteam (dat onder de 
minister voor Klimaat en Energie valt) in samenwerking met het ministerie van Financiën. 
Allereerst is beoordeeld of de maatregelen bijdragen aan de doelen van het fonds zoals 
geformuleerd in artikel 2 van de ontwerpwet ter instelling van het Klimaatfonds en bij de 
operationele doelstellingen zoals geformuleerd in de MCKE van 5 oktober 2022. Vervolgens zijn de 
maatregelen onder meer beoordeeld op doeltreffendheid, doelmatigheid, additionaliteit en 
uitvoerbaarheid. 
 
Bij de beoordeling op doeltreffendheid is beoordeeld of verwacht kan worden dat de individuele 
maatregel het beoogde doel van de maatregel bereikt. Ook is op macroniveau beoordeeld in 
hoeverre het voorstel bijdraagt aan de verdere ontwikkeling van het energiesysteem.  
 
Bij doelmatigheid is ten eerste beoordeeld of de maatregel geschiedt door efficiënt gebruik van 
beschikbare middelen. Dit betekent dat alleen onrendabele delen van investeringen in aanmerking 
komen voor subsidie. Ten tweede is beoordeeld in hoeverre maatregelen private investeringen 
stimuleren. Ten derde is beoordeeld hoe de maatregel zich verhoudt tot andere (nieuwe) 
klimaatmaatregelen. Daarbij moet duidelijk zijn dat de beoogde effecten niet (of met minder 
middelen) op een alternatieve manier, zoals via normering en/of beprijzing gerealiseerd kunnen 
worden of dat het effectiever is om de maatregel hiermee te combineren.  
 
Bij additionaliteit is beoordeeld in hoeverre de maatregel additioneel is ten opzichte van reeds 
vastgesteld klimaatbeleid- en instrumentarium. Het is niet de bedoeling dat voor bestaande (en 
dus al gefinancierde) klimaatmaatregelen middelen uit het Klimaatfonds gebruikt worden, tenzij 
deze maatregelen anders vroegtijdig beëindigd moeten worden omdat er niet voldoende 
financiering is.  
 
Bij uitvoerbaarheid is beoordeeld of de maatregelen naar verwachting juridisch en technisch 
uitvoerbaar zijn. Bij het opstellen van de maatregelen dient bijvoorbeeld rekening gehouden te zijn 
met de beschikbare capaciteit op de arbeidsmarkt en de Europese staatssteunregels.  
 
4
