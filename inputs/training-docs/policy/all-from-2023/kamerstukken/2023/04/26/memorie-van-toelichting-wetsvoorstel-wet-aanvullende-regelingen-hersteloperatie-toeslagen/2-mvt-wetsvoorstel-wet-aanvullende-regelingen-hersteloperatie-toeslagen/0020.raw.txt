kinderopvangtoeslag en diens gezin. Er is overwogen om de herstelmaatregelen op hetzelfde 
moment te laten starten als bij de aanvrager van kinderopvangtoeslag. Hier is niet voor gekozen, 
omdat het proces van aanvraag en toekenning voor de ex-partner naar verwachting een korte 
doorlooptijd zal hebben.  
3.7.2 Brede ondersteuning in het buitenland 
Context en doel 
Op basis van de Wht wordt naast binnenlandse brede ondersteuning door de Minister van Financiën, 
ook brede ondersteuning aangeboden aan gedupeerde aanvragers van kinderopvangtoeslag die 
buiten Nederland wonen. Deze taak is (onder)gemandateerd aan het Ondersteuningsteam 
Buitenland van Radar (OTB) omdat gemeenten die taak niet kunnen uitvoeren. Brede ondersteuning 
wordt geboden op de vijf leefgebieden financiën, gezin, werk, wonen en zorg. Daarnaast kunnen de 
kosten van de remigratie van de gedupeerde aanvrager van kinderopvangtoeslag die wil terugkeren 
naar Nederland, voor rekening komen van de Minister van Financiën. Voorgesteld wordt om deze 
brede ondersteuning uit te breiden naar de ex-partner die buiten Nederland woont en die op basis 
van het voorliggend wetsvoorstel in aanmerking komt voor de forfaitaire compensatie.  
 
De Minister van Financiën mandateert het OTB om brede ondersteuning te bieden aan de gedupeerde 
ex-partner van een gedupeerde aanvrager van kinderopvangtoeslag in het buitenland. Ex-partners 
die woonachtig zijn in Caribisch Nederland wordt ondersteuning geboden via de Belastingdienst 
Caribisch Nederland. Degenen die woonachtig zijn op Aruba, Curaçao en Sint Maarten kunnen een 
beroep doen op de brede ondersteuning van het OTB.  
 
Doelgroep 
Brede ondersteuning wordt geboden aan een ex-partner aan wie de forfaitaire compensatie voor ex-
9
partners is toegekend door UHT, op 7 juli 2020 niet in Nederland woonde en die op het moment 
van de ambtshalve toetsing of er behoefte is aan brede ondersteuning niet meer in Nederland woont. 
Via het leefgebied gezin komen vervolgens de volgende gezinsleden van de ex-partner die buiten 
Nederland wonen in aanmerking voor brede ondersteuning:  
1. Diens huidige partner die op het moment van de ambtshalve toetsing of er behoefte is aan 
brede ondersteuning niet meer in Nederland woont; 
2. Thuiswonende kinderen en pleegkinderen van de ex-partner of zijn huidige partner die op 
hetzelfde adres wonen als de ex-partner en die op het moment van de ambtshalve toetsing 
of er behoefte is aan brede ondersteuning niet meer in Nederland wonen; en 
3. Kinderen, pleegkinderen en voormalig pleegkinderen van de ex-partner die in aanmerking 
komen voor een tegemoetkoming in de kindregeling en op het moment van de ambtshalve 
toetsing of er behoefte is aan brede ondersteuning niet meer in Nederland wonen. 
 
9
 Met deze peildatum wordt aangesloten bij de peildata die gelden voor gedupeerde aanvragers van kinderopvangtoeslag. 
20
