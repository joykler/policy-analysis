op de peildatum, is er geen sprake van een ex-partner. In die situatie is er sprake van een 
nabestaande waarop het voorgestelde artikel 2.9a Wht van toepassing is. Om dit te regelen is in 
het voorgestelde artikel 2.14g, eerste lid, onderdeel c, Wht bepaald dat het feit dat iemand geen 
partner meer is van de aanvrager van een kinderopvangtoeslag het gevolg moet zijn van een 
omstandigheid anders dan het overlijden van die aanvrager.  
 
3. De ex-partner heeft zelf geen recht op toepassing van een herstelmaatregel als bedoeld in 
artikel 2.7 Wht. Deze voorwaarde kent de volgende achtergrond. Als de ex-partner zelf ook een 
gedupeerde aanvrager van een kinderopvangtoeslag is, wordt al herstel geboden via de 
herstelmaatregelen voor gedupeerde aanvragers van een kinderopvangtoeslag. 
 
4. De ex-partner voldoet aan het zogenoemde kindcriterium (artikel 2.14g, eerste lid, onderdeel a, 
onder 1˚ en 2˚, Wht), aan het zogenoemde duurcriterium (artikel 2.14g, eerste lid, onderdeel a, 
onder 3˚, Wht) of aan beide criteria. De redenen voor deze criteria zijn in het algemeen deel van 
deze memorie opgenomen. 
 
De ex-partner voldoet aan het kindcriterium als de gedupeerde aanvrager van een 
kinderopvangtoeslag (mede) gedupeerd is ten aanzien van de kinderopvangtoeslag voor de 
kinderopvang voor het eigen kind of het toenmalige pleegkind van de ex-partner. Het kind van de 
aanvrager is niet automatisch een (toenmalig) kind of pleegkind van de ex-partner en dit wordt 
ook niet verondersteld in verband met het feit dat iemand toeslagpartner is.  
Ook is vereist dat de ex-partner op enig moment in een berekeningsjaar partner was van die 
aanvrager. Als de beschikking waarmee de aanvrager van een kinderopvangtoeslag gedupeerd is 
enkel betrekking heeft op de kinderopvangtoeslag voor de kinderopvang van kinderen die geen 
eigen kind of toenmalig pleegkind van de ex-partner van die aanvrager waren, dan wordt niet 
voldaan aan het kindcriterium. 
 
Een aanvrager van een kinderopvangtoeslag is gedupeerd als hij een beschikking als bedoeld in 
het voorgestelde artikel 2.14g, vierde of vijfde lid, Wht heeft ontvangen. Deze beschikkingen 
worden verderop toegelicht. 
 
De ex-partner voldoet aan het duurcriterium als hij op de datum van de dagtekening van de 
beschikking, bedoeld in artikel 2.14g, vierde of vijfde lid, Wht, de toeslagpartner was van de 
gedupeerde aanvrager van een kinderopvangtoeslag en dat ook gedurende ten minste een jaar na 
die datum bleef. Bij het duurcriterium geldt niet als voorwaarde dat kinderopvangtoeslag (mede) 
moet zijn aangevraagd voor de kinderopvang voor een (pleeg)kind van de ex-partner. Voor de 
onderbouwing hiervan wordt verwezen naar paragraaf 3.1 van het algemeen deel van deze 
memorie. 
 
Een beschikking vanwege institutionele vooringenomenheid of hardheid als bedoeld in het 
voorgestelde artikel 2.14g, vierde lid, Wht is een beschikking die de gedupeerde aanvrager van 
een kinderopvangtoeslag toegang geeft tot de compensatieregeling, bedoeld in artikel 2.1 Wht. Dit
