meer beschikbaar voor de betreffende industriële onderneming en wordt de subsidie zo nodig 
teruggevorderd. Deze middelen komen boven op de al uit het Klimaatfonds toegekende middelen 
voor 2023. 
 
5.2 Versnelde klimaatinvesteringen industrie (VEKI) (€ 525 mln.) 
De VEKI is gericht op CO -reductie door ondersteuning van bestaande technologieën voor 
2
procesefficiëntie en energiebesparing. De regeling is uitsluitend bedoeld voor de uitrol van bewezen 
technieken zoals industriële warmtepompen voor het mkb met een terugverdientijd van meer dan 
5 jaar. Het betreft een bestaande regeling die budget krijgt vanuit het Klimaatfonds om meerjarig 
gecontinueerd te worden. Deze middelen komen bovenop de al toegekende middelen in 2023.  
 
5.3 Uitvoeringskosten maatwerkafspraken (€ 66 mln.) 
Onder deze maatregel vallen verschillende uitvoeringskosten voor het uitwerken van de 
maatwerkafspraken met de top 20 uitstoters. Het gaat om het uitbreiden van capaciteit bij 
departementen en RVO, externe inhuur, bezoldiging van een toetsingscommissie en het opzetten 
van een expertpool voor vergunningverlening. Voorwaarde: het opstellen van een bestedingsplan 
waarin wordt toegelicht hoe voorkomen wordt dat structurele verplichtingen ontstaan, met name 
bij het inrichten van een expertpool voor vergunningverlening van 40 fte. 
 
5.4 Eventuele maatwerksubsidies (€ 750 mln.) 
In de maatwerkaanpak is het uitgangspunt dat de financiële ondersteuning voor verduurzaming 
van bedrijven zoveel mogelijk via generieke subsidieregelingen wordt verstrekt. Het is echter niet 
uit te sluiten dat daarnaast ook maatwerksubsidies voor specifieke bedrijven in de 
maatwerkaanpak nodig zullen zijn. Voor het MJP 2025 wordt daarom € 750 mln. gereserveerd voor 
mogelijke maatwerksubsidies met de grootste industriële uitstoters. Uit deze reservering kunnen 
middelen toegekend worden op basis van een uitgewerkt voorstel voor een maatwerksubsidie. 
Deze reservering is niet bedoeld voor maatwerksubsidie aan AVI’s, daar komt namelijk een aparte 
reservering voor. Zie daarvoor de toelichting hieronder onder kopje over de integrale 
voorjaarsbesluitvorming.  
 
5.5 Energie-efficiëntie Glastuinbouw (EG-regeling) (€ 200 mln.) 
Dit betreft middelen voor het intensiveren van de bestaande subsidieregeling voor het stimuleren 
van energiebesparende maatregelen in de glastuinbouw. Voorwaarden: maatregelen met een 
terugverdientijd van 5 jaar of minder komen niet in aanmerking; en de bijdrage uit het 
Klimaatfonds leidt niet tot een lagere bijdrage van de begroting van het ministerie van Landbouw, 
Natuur en Voedselkwaliteit aan deze regeling. 
 
5.6 Topsector Energie Haalbaarheidsstudies (€ 25 mln.) 
De maatregel betreft het intensiveren van de reeds bestaande TSE industrie studies regeling. Dit is 
een regeling voor onderzoek naar de haalbaarheid van pilots, demonstratie of implementatie van 
innovatieve CO -reducerende technologie in de industrie. Voorwaarde: onderzoeken of het nodig is 
2
om de maximum subsidiebedragen in de regeling substantieel te verhogen om aan te sluiten bij de 
schaalgrootte van de haalbaarheidsstudies van bedrijven waar maatwerkafspraken mee worden 
gemaakt. 
 
Aanvullende maatregelen naar aanleiding van integrale voorjaarsbesluitvorming klimaat 
 
Naar aanleiding van de integrale Voorjaarsbesluitvorming over de aanvullende 
klimaatmaatregelen is een aantal aanvullende maatregelen opgenomen in het ontwerp-MJP 
t.o.v. het voorstel dat is voorgelegd aan PBL voor een reflectie. 
 
5.7 Reservering voor ophoging van het perceel (717,2 mln.) 
Er wordt een ambitieus doel gesteld voor de industrie en de ambitie voor de maatwerkaanpak 
wordt verhoogd naar 3,5 Mton CO -reductie ten opzichte van de CO -heffing. Daarom wordt een 
2 2
reservering opgenomen om de beschikbare middelen van het perceel te verhogen met € 717 mln. 
29
