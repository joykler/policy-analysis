verzoek om toepassing van een herstelmaatregel” te laten vervallen. Informatie over de status 
van het verzoek om toepassing van een herstelmaatregel wordt immers niet op verzoek van die 
aanvrager verstrekt, maar ten behoeve van de beëindiging van brede ondersteuning door de 
gemeente, zoals is opgenomen in artikel 2.21, vijfde lid, Wht. Voorgesteld wordt om dit te regelen 
in het voorgestelde artikel 6.12, dertiende lid, Wht. Tevens wordt voorgesteld de zinsnede “en zijn 
gezin als bedoeld in artikel 4 van de Participatiewet” te laten vervallen, omdat de 
Belastingdienst/Toeslagen alleen de gegevens van de aanvrager van kinderopvangtoeslag die heeft 
verzocht om een herstelmaatregel verstrekt en niet ook de gegevens van het gezin.  
 
In het voorgestelde artikel 6.12, derde lid, Wht wordt de groep van wie door de 
Belastingdienst/Toeslagen gegevens worden verwerkt ten behoeve van de kindregeling, bedoeld in 
afdeling 2.2 Wht, uitgebreid. Naast gegevens van de ouder zijn ook gegevens van de 
toeslagpartner of voormalige toeslagpartner van belang voor de uitvoering van de kindregeling, 
evenals de gegevens van de pleegouder in het geval van pleegkinderen.  
 
In artikel 6.12, vierde lid, Wht is geregeld dat de Belastingdienst/Toeslagen aan de Minister van 
Financiën de gegevens verstrekt die benodigd zijn voor de uitvoering van artikel 2.15 Wht. Met de 
voorgestelde wijziging van artikel 6.12, vierde lid, Wht wordt de ex-partner die in aanmerking 
komt voor de compensatie, bedoeld in artikel 2.14h, eerste lid, Wht, en aan wie deze is 
toegekend, toegevoegd aan dit artikellid, zodat ook ten aanzien van die ex-partner de grondslag 
voor gegevensverwerking in de zin van de AVG, zoals hiervoor toegelicht, is gegeven.  
 
In artikel 6.12, zesde lid, Wht is geregeld dat enkele grote publieke schuldeisers van de 
Belastingdienst/Toeslagen gegevens ontvangen van gedupeerden en gegevens van degenen die 
zich gemeld hebben als gedupeerde bij de hersteloperatie. Voor deze gegevensverstrekking is 
gekozen omdat publiekrechtelijke schuldeisers kwijtschelding van bepaalde schulden van 
gedupeerden verlenen. Van nabestaanden van overleden gedupeerden die op grond van de 
voorgestelde regeling in artikel 2.9a Wht een aanvraag doen, kunnen op grond van genoemd 
zesde lid ook de gegevens worden gedeeld met de genoemde publieke schuldeisers. Aan hen 
wordt immers het forfaitair bedrag als bedoeld in artikel 2.7, eerste lid, Wht uitgekeerd. Met de 
voorgestelde wijziging van artikel 6.12, zesde lid, Wht wordt ook de ex-partner die in aanmerking 
komt voor de compensatie, bedoeld in artikel 2.14h, eerste lid, Wht, en aan wie deze is 
toegekend, toegevoegd aan de doelgroep van wie gegevens door de Belastingdienst/Toeslagen 
kunnen worden verstrekt (het voorgestelde artikel 6.12, zesde lid, onderdeel c, Wht).  
In het verlengde hiervan wordt in artikel 6.12, zevende en achtste lid, Wht de verwijzing naar 
genoemd zesde lid aangevuld door ook te verwijzen naar onderdeel c van genoemd zesde lid. 
 
In artikel 6.12, negende lid, Wht, is geregeld dat de Belastingdienst/Toeslagen op verzoek en 
indien noodzakelijk ter ondersteuning van de uitvoering van artikel 6.14 Wht aan het stelsel van 
kredietregistratie de naam, de geboortedatum en de adresgegevens kan verstrekken van een 
aanvrager van een kinderopvangtoeslag die in aanmerking komt voor een herstelmaatregel als 
bedoeld in artikel 2.7 Wht of diens toeslagpartner. Met de voorgestelde wijziging van artikel 6.12,
