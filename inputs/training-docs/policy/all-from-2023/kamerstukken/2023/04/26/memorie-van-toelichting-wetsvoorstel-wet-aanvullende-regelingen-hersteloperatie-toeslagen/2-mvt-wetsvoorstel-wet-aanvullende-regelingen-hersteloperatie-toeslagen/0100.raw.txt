genoemde uitnodigingsbrief een aanvraag kan doen. In de tweede fase kan ook de groep ex-
partners die geen brief heeft ontvangen een aanvraag doen. Gelet op het voorgaande zal artikel I, 
onderdeel M, onder 2, op een later moment dan artikel I, onderdeel L, in werking treden. Ook de 
regeling voor nabestaanden van gedupeerde aanvragers van een kinderopvangtoeslag en kinderen 
zullen pas op een later moment in werking treden. Zoals beschreven in hoofdstuk 12.1 van het 
algemeen deel van de memorie van toelichting zijn voor de uitvoering van deze regelingen 
systeemaanpassingen nodig. Deze kunnen eerst vanaf 1 januari 2024 worden gerealiseerd. Als 
deze regelingen prioriteit krijgen in het IV-portfolio kunnen deze regelingen op zijn vroegst vanaf 
die datum in werking treden. 
 
Ook wordt voorgesteld artikel I, onderdeel A, onder 2, terug te laten werken tot en met 5 
november 2022. Die wijziging ziet op het van toepassing verklaren van artikel 5 Awir op het 
partnerbegrip in de Wht. Voor het partnerschap in de Wht wordt aangesloten bij de Awir door te 
verwijzen naar artikel 3 Awir. Onderdeel van het partnerbegrip in die wet is dat wijzigingen in 
aanmerking worden genomen vanaf de eerste dag van de daaropvolgende maand. Dit volgt uit 
artikel 5 Awir. Dat artikel is niet van overeenkomstige toepassing verklaard in de Wht. Het is wel 
altijd de bedoeling geweest dat het partnerbegrip in de Wht wordt uitgelegd conform de Awir-
methodiek, met inbegrip van artikel 5 Awir. Dat is op dit moment ook de manier waarop de Wht 
wordt uitgevoerd. Daarom wordt voorgesteld deze omissie te herstellen met terugwerkende kracht 
tot en met 5 november 2022, de inwerkingtredingsdatum van de Wht. 
 
Aangezien het Besluit compensatie schuldentrajecten is gecodificeerd in de artikelen 4.6 en 4.7 
Wht, maar abusievelijk alleen de gedupeerde aanvrager van kinderopvangtoeslag in deze artikelen 
is opgenomen, en niet de toeslagpartner, bedoeld in artikel 3.1, eerste lid, onderdelen b en c, Wht 
van een gedupeerde aanvrager, wordt in de onderdelen DD, onder 1, 3 en 5, en EE, onder 1, 3 en 
5, voorgesteld dit alsnog te wijzigen. Voorgesteld wordt deze omissie met terugwerkende kracht te 
herstellen tot en met 5 november 2022, de inwerkingtredingsdatum van de Wht. 
 
Daarnaast wordt ook voorgesteld artikel I, onderdeel CCC, terug te laten werken tot en met 5 
november 2022. Sinds de datum van inwerkingtreding van de Wht wordt er door gemeenten brede 
ondersteuning verleend aan gedupeerden én aan kinderen die in aanmerking komen voor een 
tegemoetkoming als bedoeld in artikel 2.12. Artikel 7.1 Wht noemt in dit kader echter dat brede 
ondersteuning wordt verleend aan gedupeerden en potentieel gedupeerden en geeft een grondslag 
voor deze groepen bij ministeriële regeling regels te stellen over een specifieke uitkering hiervoor. 
Kinderen worden hier niet genoemd. Dit is een omissie, aangezien het altijd de bedoeling is 
geweest ook aan kinderen brede ondersteuning te bieden en de financiering daarvoor mee te 
nemen in de specifieke uitkering. Dit is ook zo geregeld in de Regeling specifieke uitkering 
gemeentelijke hulp aan gedupeerden kinderopvangtoeslagproblematiek 2021. Er wordt 
voorgesteld deze omissie met terugwerkende kracht te herstellen tot en met 5 november 2022, de 
inwerkingtredingsdatum van de Wht. 
 
100
