uitvoering van de energietransitie. Hiervoor is van belang om naast reguliere instroom, nieuwe 
doelgroepen aan te boren via additionele instroom- en opleidingstrajecten. 
 
3.9 Coördinatie MIEK-projecten (€ 7 mln.) 
Via het MIEK werken Rijk, medeoverheden, netwerkbedrijven, industrie en energieproducenten 
samen aan tijdige realisatie van de benodigde infrastructuur voor de verschillende sectoren om te 
kunnen verduurzamen. In dit geval gaat het om middelen voor de Delta Corridor. Middelen worden 
toegekend voor het eerste jaar zodat de organisatie in gang kan worden gezet. Het heeft de 
voorkeur om voor het vervolg een integraal voorstel uit werken voor coördinatie van projecten 
onder het MIEK.  
 
Aanvullende maatregelen naar aanleiding van integrale voorjaarsbesluitvorming klimaat 
 
Naar aanleiding van de integrale Voorjaarsbesluitvorming over de aanvullende 
klimaatmaatregelen is een aantal aanvullende maatregelen opgenomen in het ontwerp-MJP 
t.o.v. het voorstel dat is voorgelegd aan PBL voor een reflectie. 
 
3.10 Distributienetten glastuinbouw (€ 300 mln.) 
De maatregel betreft een nieuw instrument dat de warmte-infrastructuur voor de glastuinbouw zal 
faciliteren en stimuleren, die nodig is om de warmtebronnen te kunnen benutten. Het betreft een 
éénmalige investeringssubsidie aan onderdelen van de warmte-infrastructuur waarvoor nog geen 
andere subsidie-instrumenten voor bestaan. Deze subsidie dekt de onrendabele top voor het 
warmtebedrijf dat de investering doet. Voorwaarden: restemissiedoel van 4,3 Mton en de 
voorwaarden zoals geformuleerd door fondsbeheer: nadere uitwerking van (1) de hoogte van de 
onrendabele top o.b.v. de uitkomsten van onderzoeken; (2) fiscale vergroeningsmaatregelen voor 
de glastuinbouw; (3) de doelmatige vormgeving van de maatregel en (4) opname van een 
toekomstbestendigheidstoets in de regeling om stranded assets te voorkomen.  
 
3.11 Demand Side Response (DSR) in eindgebruikerssectoren (€ 9,3 mln.) 
Maatregel gaat over het programma verlaging piekvraag naar elektriciteit van consumenten in de 
gebouwde omgeving, dat als doel heeft om consumenten inzicht te geven in hun 
elektriciteitsverbruik en ze te helpen deze te verlagen op piekmomenten. Dit is goedkoper voor de 
consument, verlicht de (piek)druk op het net en geeft een impuls aan duurzame 
elektriciteitsproductie. Voorwaarde: onder voorbehoud van een nadere uitwerking van de 
maatregel.  
 
3.12 Aanvullende inzet voor zonne-energie op gebouwen (reservering van € 222,5 mln.) 
Dit voorstel betreft aanvullende normering van zonnepanelen op daken, gecombineerd met 
subsidie via bestaande regelingen. Voor deze maatregel wordt een reservering van € 222,5 mln. 
opgenomen in MJP 2025. Voorwaarde: samenhang met het vastleggen en committeren aan het 
streefdoel klimaatneutrale elektriciteitssector in 2035. 
 
3.13 Realisatie van 3 GW zon op zee in 2030 (€ 44,5 mln.) 
Dit voorstel betreft de inzet van zon-pv tussen windturbines op zee. Zonnepanelen tussen 
windturbines op zee worden onderdeel van toekomstige tenders voor wind op zee. Tevens zijn 
innovatiemiddelen nodig, waarin middels deze toekenning in voorzien wordt.  
 
3.14 Invoering batterijverplichting voor zonneparken (reservering van € 416,6 mln.) 
Deze maatregel betreft het voortzetten van bestaande subsidieregelingen waarbij de verplichting 
wordt ingevoerd om batterijen te plaatsen bij zonneparken. Hierdoor kan meer hernieuwbare 
energie worden ingevoed in het net. Voor deze maatregelen wordt een reservering van € 416,6 
mln. opgenomen in MJP 2025. Voorwaarde: samenhang met het vastleggen en committeren aan 
het streefdoel klimaatneutrale elektriciteitssector in 2035. 
 
 
18
