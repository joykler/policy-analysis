de maatschappelijke initiatieven uit dit fonds zal nadrukkelijk plaatsvinden in dialoog met, door en voor 
de betrokken gemeenschappen in Nederland en de Caribisch delen van het Koninkrijk.  
 
De minister van Binnenlandse Zaken en Koninkrijksrelaties heeft toegezegd om voor de zomer een 
voortgangsbrief naar de Tweede Kamer te sturen. 
Vraag 2 
En kan de regering aangeven hoe ‘we’ deze gruwelijkheden, die niet achter ons maar voor ons liggen (in 
de huidige tijd), met betrekking tot deze moderne islamitische slavernij en klimaatslavernij kunnen 
stoppen? 
Antwoord vraag 2 
 
In reactie op de tweede vraag neemt het kabinet afstand van de opmerking dat vandaag de dag in 
Nederland vrouwen in islamitische kring tot slaaf worden gemaakt. In artikel 274 van het Wetboek van 
Strafrecht is het bedrijven of deelnemen aan slavenhandel strafbaar gesteld. Daarnaast is mensenhandel 
strafbaar gesteld in artikel 273f van het Wetboek van Strafrecht. Mensenhandel is onder andere het 
werven, vervoeren of opnemen en huisvesten van mensen met gebruik van dwang. Arbeidsuitbuiting is 
een van de vormen van mensenhandel.  
 
Bovendien heeft het Europees Verdrag tot bescherming van de rechten van de mens en de fundamentele 
vrijheden (EVRM) directe werking in Nederland. In artikel 4 EVRM is het verbod van slavernij en 
dwangarbeid vastgelegd. 
 
Het kabinet is het met de leden van de PVV-fractie eens dat kinderarbeid in elke vorm ontoelaatbaar is. 
Nederland zet zich hier al jaren voor in. Met steun van het Fonds Bestrijding Kinderarbeid wordt in de 
kobaltmijnen in Congo met identificatiesystemen kinderarbeid in kaart gebracht. Vervolgens zijn er daar 
14 Village Savings & Loan Associations (VSLA’s) opgezet waarmee ouders geld kunnen sparen. Nederland 
en Congo zijn ook allebei pathfinder country van de Alliance 8.7 om o.a. de internationale inzet op de 
bestrijding van kinderarbeid te versterken. Het kabinet stimuleert voorts Nederlandse bedrijven om 
risico’s voor mens en milieu, waaronder kinderarbeid, aan te pakken. Dit beleid voor Internationaal 
Maatschappelijk Verantwoord Ondernemen (IMVO) bestaat uit een mix van maatregelen. Binnen de EU 
bevordert Nederland IMVO-wetgeving. Daarnaast voert het kabinet nationale IMVO-wetgeving in die 
rekening houdt met een gelijk speelveld en implementatie van IMVO-wetgeving in de EU. Tot slot zet het 
kabinet zich ook in voor het bevorderen van verantwoorde mijnbouwpraktijken in ontwikkelingslanden. 
4
Deze aanpak is toegelicht in de Nederlandse Grondstoffenstrategie. 
                                                 
4
 Nederlandse Grondstoffenstrategie, Kamerstuk 2022D53210, 9 dec 2022. 
2 / 2
