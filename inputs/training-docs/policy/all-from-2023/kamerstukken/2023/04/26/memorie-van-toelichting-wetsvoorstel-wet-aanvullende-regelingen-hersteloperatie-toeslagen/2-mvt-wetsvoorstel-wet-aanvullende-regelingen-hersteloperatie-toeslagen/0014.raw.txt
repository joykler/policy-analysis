van de compensatie. Een ex-partner kan meerdere aanvragen indienen. Het verdient de voorkeur 
alle schulden zoveel mogelijk in één aanvraag op te nemen. 
 
Alleen op 1 juni 2021 openstaande betalingsachterstanden op geldschulden worden overgenomen, 
niet de toekomstige termijnen. Het doel van de regeling is namelijk niet om ex-partners volledig te 
vrijwaren van betalingsverplichtingen, maar om ervoor te zorgen dat deze gedupeerden niet meer 
te maken hebben met deurwaarders en schuldenproblematiek en daarmee zoveel mogelijk een 
nieuwe start wordt geboden. Het gaat om schulden die voortvloeien uit een privaatrechtelijke 
vordering tot betaling van een geldschuld van een schuldeiser, voor zover deze opeisbaar waren 
voor 1 juni 2021. Deze geldschuld moet voortvloeien uit een in de normale uitoefening van een 
beroep of bedrijf van de schuldeiser verrichte rechtshandeling. Schulden die niet voortvloeien uit 
een in de normale uitoefening van een beroep of bedrijf van de schuldeiser verrichte rechtshandeling 
(zogenoemde “informele schulden”) worden alleen overgenomen voor zover deze zijn vastgelegd in 
een notariële akte of middels een rechterlijke uitspraak en voor zover deze opeisbaar waren vóór 1 
juni 2021. Ook opeisbare schulden die voortvloeien uit alimentatieverplichtingen worden 
overgenomen.  
 
Bij hypothecaire leningen kan het voorkomen dat na meerdere niet betaalde maandelijkse termijnen 
de hoofdsom van de lening opeisbaar wordt. In die situatie wordt onderscheid gemaakt tussen de 
opeisbare achterstallige betalingen enerzijds en de hoofdsom anderzijds. De opeisbare achterstallige 
betalingen worden overgenomen, maar de opeisbare hoofdsom niet. De ex-partner blijft dus in 
principe schuldenaar van de resterende hoofdsom van de hypothecaire lening. De ex-partner kan 
het maandelijkse rente- en aflossingsbedrag weer gaan betalen en zo de hypotheek verder aflossen. 
Een uitzondering hierop is als het gaat om een restschuld na verkoop van of verhaal op de 
verhypothekeerde zaak. In een dergelijk geval wordt ook de hoofdsom vergoed.  
 
Ook de bijkomende kosten van de over te nemen opeisbare geldschuld worden overgenomen. 
Hieronder vallen bijvoorbeeld incassokosten in geval sprake is van een huurachterstand of van een 
betalingsachterstand bij een verzekering of abonnement. 
 
Privaatrechtelijke zakelijke schulden die voortvloeien uit een onderneming 
In lijn met het beleid voor gedupeerde aanvragers, is er een schuldenregeling voor privaatrechtelijke 
zakelijke schulden die voortvloeien uit een als eenmanszaak of een personenvennootschap gedreven 
onderneming die op het privévermogen van de ex-partner kunnen worden verhaald. Het kabinet wil 
voorkomen dat ex-partners door verhaal op hun privévermogen voor ondernemingsschulden alsnog 
persoonlijk in de problemen komen. Omdat de Bijstand voor zelfstandigen (bbz)- en de Tijdelijke 
overbruggingsregeling zelfstandig ondernemers (Tozo)-leningen voor bedrijfskapitaal gelijkenissen 
vertonen met private leningen vallen ook deze leningen onder de regeling. Dit betekent dat enkel 
het opeisbare deel wordt overgenomen. Als de overname van een zakelijke private schuld op grond 
van de Europese staatssteunregels kan worden gekwalificeerd als staatssteun, worden er niet meer 
zakelijke private schulden overgenomen dan op grond van die regels is toegestaan. Er is daartoe 
een speciaal team ingericht bij de Belastingdienst/Toeslagen dat samen met gedupeerde ouders en
