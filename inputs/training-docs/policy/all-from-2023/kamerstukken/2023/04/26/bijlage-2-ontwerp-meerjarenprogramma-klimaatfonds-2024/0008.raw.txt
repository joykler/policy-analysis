1
motie Segers en Jetten een breed inzetbare generatietoets. Om ervaring op te doen is 
vooruitlopend hierop - in navolging van de pilots bij het Groeifonds - ook een pilot gedaan bij het 
Klimaatfonds. De maatregelen zijn geselecteerd in overleg met de klimaatjongeren en door een 
extern onderzoekbureau geanalyseerd. De klimaatjongeren hebben vervolgens twee gesprekken 
gevoerd met de indieners van de twee maatregelen aan de hand van de meest relevante thema’s 
uit de generatietoets. Op basis van de gesprekken zijn er twee rapportages opgesteld met de 
uitkomsten van de toetsing en inhoudelijke aanbevelingen. Deze zijn te vinden in bijlage 2b en 2c.  
 
De generatietoets liet zien dat de uitrol van laadinfrastructuur en het nationaal isolatieprogramma 
zowel op korte termijn als op de lange termijn veelal positieve effecten kennen. In het rapport over 
laadinfrastructuur wordt aangegeven dat de verwachting is dat slim laden voor meer banen zorgt, 
maar daarmee ook voor een grotere arbeidsmarktkrapte. Dit onderstreept het belang van 
flankerend beleid voor o.a. omscholing. Een ander aandachtspunt is dat er over het algemeen veel 
gebruikgemaakt wordt van kwetsbare grondstoffen voor de energietransitie. Ook werd de noodzaak 
van flexibiliteit in het energiesysteem via slim laden benadrukt. Dit vermindert de vraag naar 
grondstoffen om batterijen te produceren. Aanbevelingen zijn om de dialoog te voeren over een 
inclusieve, ethische en ecologische energietransitie en om na te denken over circulariteit en het 
verlengen van de levensduur van producten (niet alleen batterijen, maar bijvoorbeeld ook 
laadpalen). Verder stelt het rapport dat het van belang is om investeringen in laadinfrastructuur in 
samenhang te bezien met de rol van het openbaar vervoer en deelmobiliteit. Aanbevolen wordt om 
het gebruik van openbaar vervoer en deelauto’s te stimuleren.  
 
Aanbevelingen ten aanzien van het nationaal isolatieprogramma waren om direct in te zetten op 
het gebruik van circulair isolatiemateriaal en om isolatiemaatregelen te koppelen aan 
gedragsmaatregelen. Dit om te voorkomen dat bewoners van goed geïsoleerde woningen juist 
meer energie gaan gebruiken. Daarbij wordt benoemd dat, hoewel voor woningeigenaren de 
inkomenseffecten op korte termijn negatief zijn door de investeringskosten, het isoleren van 
woningen op de midden- en lange termijn positieve effecten heeft op het inkomen van burgers. 
 
De generatietoets op de hierboven genoemde onderwerpen betrof een pilot. Uit het hierop 
volgende evaluatiegesprek met de jongeren, het consultancybureau en de perceelhouders, kwam 
naar voren dat de dialoog met indieners en beoordelaars van voorstellen het meest waardevol was. 
De generatietoets zelf, die van te voren was uitgevoerd door het ingehuurde consultancybureau 
Sira Consulting, was behulpzaam ter ondersteuning van deze dialoog. Ook werd gezamenlijk 
vastgesteld dat het doen van de generatietoets en het voeren van de dialoog de meeste 
meerwaarde heeft vroeg in het proces, zodat verbeterpunten direct kunnen worden meegenomen. 
Afgesproken is om jongerenorganisaties bij het MJP 2025 eerder te betrekken - al tijdens de 
zogenaamde “kennis-aan-tafel-sessies”. De uitkomsten van de pilot worden gedeeld met het 
ministerie van BZK om mee te nemen in de uiteindelijke Rijksbreed in te voeren generatietoets of 
het Beleidskompas (de centrale werkwijze voor het maken van beleid bij de Rijksoverheid).  
 
Integrale Voorjaarsbesluitvorming Klimaat (maart t/m april) 
Na verwerking van de PBL-reflectie en de generatietoets heeft de minister voor Klimaat en Energie 
in de MCKE een voorstel ingediend voor het ontwerp-MJP 2024. Zoals het PBL ook opmerkt in de 
reflectie was de besluitvorming over het aanvullende klimaatpakket naar aanleiding van het IBO-
2
klimaat , dat half maart 2023 verscheen, hier nog niet in verwerkt. Die besluitvorming heeft 
plaatsgevonden via diverse overleggen tussen bewindspersonen en MCKE’s tijdens de 
Voorjaarsbesluitvorming in maart/april. Naar aanleiding van de uitkomst hiervan is nog een aantal 
maatregelen toegevoegd aan het ontwerp-MJP 2024. In totaal wordt er 28,0 miljard euro 
vrijgemaakt voor klimaatuitgaven. Dit wordt gedekt door 24,6 miljard euro uit het Klimaatfonds te 
onttrekken, 2,5 miljard euro uit de SDE-meevaller, 350 miljoen euro via de BZK-begroting 
 
1
 Kamerstukken II, Vergaderjaar 2019-2020, nummer 35300-24 
2
 “Scherpe doelen, scherpe keuzes: IBO aanvullend normerend en beprijzend nationaal klimaatbeleid voor 2030 en 2050.” 
Bijlage bij Kamerstuk vergaderjaar 2022-2023, 32 813 nr. 1177.  
7
