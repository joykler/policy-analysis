3. Energie-infrastructuur 
 
Algemeen 
 
6
Operationele doelstelling 
  Uitrol van infrastructuur die noodzakelijk is voor de energietransitie, zoals infrastructuur voor 
waterstof en warmte en laadinfrastructuur. Er wordt ex ante geen selectie gemaakt voor 
bepaalde technologieën of sectoren. 
  Ondersteuning vanuit het fonds voor het oplossen van knelpunten in de niet-gereguleerde 
infrastructuur, en de gereguleerde infrastructuur op het gebied van netcongestie, die geen 
onderdeel zijn van de reguliere financiering van netbeheerders (waarmee investeringen in de 
fysieke infrastructuur zelf zijn uitgesloten). 
 
Bij de programmering van dit perceel zijn de contouren van het NPE als leidraad genomen. Het NPE 
7
verschijnt in de zomer, maar de contouren zijn reeds geschetst . Het NPE zal een kabinetsbrede 
visie geven op het energie- en grondstoffensysteem en verschillende Rijksprogramma’s verbinden, 
zoals MIEK, laadinfrastructuur, verduurzaming industrie, circulariteit, waterstof en gebouwde 
omgeving. Het NPE bestaat uit vier ontwikkelpaden voor energiedragers: (1) de waterstofroute, (2) 
de elektriciteitsroute, (3) de warmteroute, en (4) de koolstofroute. Deze energiedragers zijn 
randvoorwaardelijk voor de energietransitie in alle sectoren.  
 
De warmteroute is belangrijk voor het vervangen van het gebruik van aardgas, met name in de 
gebouwde omgeving. Onder de waterstofroute wordt de opslag van waterstof en waterstof op zee 
gestimuleerd. Beide ontwikkelingen spelen een belangrijke rol in het energiesysteem van de 
toekomst. Met name de realisatie van voldoende waterstofopslag is belangrijk om voldoende 
flexibiliteit te hebben en vraag en aanbod op elkaar te kunnen laten aansluiten. Voor de 
elektriciteitsroute geldt dat de elektriciteitsnetten in principe gefinancierd worden uit de tarieven 
die netbeheerders bij hun gebruikers in rekening mogen brengen. Er is er echter in toenemende 
sprake van netcongestie, waardoor nieuwe aansluitingen niet kunnen worden gerealiseerd en 
daarmee ontwikkelingen worden geremd. Het oplossen van netcongestie en aanleggen van 
voldoende laadinfrastructuur zijn belangrijke doelen van dit perceel. Er zijn geen middelen 
opgenomen voor de koolstofroute binnen dit perceel, omdat de infrastructuur voor de opslag van 
CO₂ al gestimuleerd wordt via de SDE++.  
 
Neerslag middelen 
Het grootste gedeelte van de middelen voor het opbouwen van een toekomstbestendige energie-
infrastructuur langs bovenstaande vier routes slaat uiteindelijk neer bij huishoudens. Het 
aanleggen van warmtenetten (warmteroute) en de uitrol van laadinfrastructuur (elektriciteitsroute) 
zullen van direct nut zijn voor burgers thuis en op de weg. Verder dragen de middelen bij aan het 
versterken van bijvoorbeeld de elektriciteitsinfrastructuur zodat zowel burgers als bedrijven goede 
toegang hebben tot elektriciteit. De middelen voor de warmtedistributienetten glastuinbouw komen 
terecht bij glastuinbouwbedrijven en de middelen voor laadinfrastructuur voor walstroom bij de 
scheepvaart (bedrijven).  
  
 
6
 Zoals vastgesteld in de MCKE van 5 oktober 2022 
7 Kamerstukken 2021-2022 32 813, nr. 1053.  
15
