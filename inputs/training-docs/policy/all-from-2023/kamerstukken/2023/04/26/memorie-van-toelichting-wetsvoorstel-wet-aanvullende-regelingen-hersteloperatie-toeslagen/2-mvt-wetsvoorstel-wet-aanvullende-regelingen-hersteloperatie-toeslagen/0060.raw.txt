schrijnend geval (aanvullend) tegemoet te kunnen komen. In het voorgestelde artikel 2.9, tweede 
lid, wordt geregeld dat, net zoals op grond van artikel 2.9, eerste lid, Wht al geldt ten aanzien van 
de aanvrager van kinderopvangtoeslag, bij algemene maatregel van bestuur een bijzondere 
tegemoetkoming kan worden toegekend op verzoek van het kind, pleegkind en voormalig 
pleegkind of de ex-partner kan worden toegekend indien sprake is van een schrijnend geval waarin 
toepassing van de Wht leidt tot ernstige onbillijkheden van overwegende aard. Voor deze 
onbillijkheden geldt dat ze zodanig zijn dat het overduidelijk onredelijk is deze voor rekening van 
dat kind, pleegkind of voormalig pleegkind respectievelijk die ex-partner te laten. Dit kan zowel 
een afzonderlijk verzoek om toepassing van de vangnetbepaling betreffen als een aanvraag die is 
gedaan om aanspraak te maken op enige regeling in de Wht en waarin ook een verzoek om 
toepassing van de vangnetbepaling is opgenomen. Daarbij geldt dat de voorzieningen op grond 
van de Wht ter zake van die onbillijkheden niet voldoende zijn. Dit betekent dat een kind, 
pleegkind en voormalig pleegkind of ex-partner zowel een succesvol verzoek om toepassing van de 
vangnetbepaling kan doen indien diegene niet binnen de reikwijdte van een bestaande regeling in 
de Wht valt als waarin diegene wel in aanmerking komt voor een regeling in de Wht of al een 
regeling is toegekend, maar die regeling in dat schrijnende geval toch niet voldoende is en het 
overduidelijk onredelijk is om dit voor rekening van diegene te laten.   
In artikel I, onderdeel B, onder 2, wordt voorgesteld om de doelgroep van de vangnetbepaling in 
het voorgestelde artikel 2.9, tweede lid, uit te breiden met de partner of het kind van een 
overleden aanvrager en de partner, het kind en de ouder van het overleden kind. Voorgesteld 
wordt dat deze uitbreiding van de doelgroep met genoemde personen plaatsvindt op het moment 
dat de regelingen voor nabestaanden van een overleden aanvrager kinderopvangtoeslag als 
bedoeld in de voorgestelde afdeling 2.1A en voor nabestaanden van het overleden kind als bedoeld 
in de voorgestelde afdeling 2.2A in werking treden. De inwerkingtreding van deze regelingen vindt 
plaats bij koninklijk besluit. 
Met de voorgestelde wijziging van artikel 2.9, derde lid (nieuw), Wht wordt geregeld dat ook ten 
aanzien van een algemene maatregel van bestuur op grond van het voorgestelde tweede lid geldt 
dat de Tweede en de Eerste Kamer de gelegenheid krijgen om zich uit te spreken over de vast te 
stellen algemene maatregel van bestuur. Op grond van deze voorhangprocedure wordt de 
algemene maatregel van bestuur niet eerder vastgesteld dan twee weken nadat het ontwerp aan 
beide Kamers der Staten-Generaal is overgelegd. Indien binnen die termijn door of namens een 
van de Kamers of door ten minste een vijfde van het grondwettelijk aantal leden van een van de 
Kamers de wens te kennen wordt gegeven dat het onderwerp van de algemene maatregel van 
bestuur bij wet wordt geregeld, wordt een daartoe strekkend voorstel van wet zo spoedig mogelijk 
ingediend. 
 
Artikel I, onderdeel C (artikelen 2.9a en 2.9b van de Wet hersteloperatie toeslagen) 
 
In de artikelen 2.9a en 2.9b van afdeling 2.1A Wht wordt een regeling voorgesteld voor de situatie 
dat er sprake is van het overlijden van een aanvrager van een kinderopvangtoeslag. De 
nabestaanden van deze overleden aanvrager kunnen onder voorwaarden in aanmerking komen 
voor een compensatie of tegemoetkoming die aan de overleden aanvrager van
