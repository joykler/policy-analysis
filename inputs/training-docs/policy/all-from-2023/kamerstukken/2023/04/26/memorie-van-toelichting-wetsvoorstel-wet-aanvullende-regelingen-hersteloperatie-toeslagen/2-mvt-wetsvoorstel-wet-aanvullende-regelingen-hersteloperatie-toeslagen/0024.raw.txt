Doelgroep 
De doelgroep van de kindregeling wordt uitgebreid met: 
1. Eigen kinderen van de ex-partner die geboren zijn vóór het toeslagpartnerschap tussen de 
ex-partner en de gedupeerde aanvrager van kinderopvangtoeslag begon en die op 1 januari 
2005 jonger waren dan 21 jaar, of na 1 januari 2005 zijn geboren maar vóór het 
toeslagpartnerschap met de aanvrager van een kinderopvangtoeslag begon.  
2. Pleegkinderen van de ex-partner die pleegkind van de ex-partner zijn geworden voordat de 
ex-partner de partner werd van de aanvrager van een kinderopvangtoeslag en die op 1 
januari 2005 jonger waren dan 21 jaar, of na 1 januari 2005 zijn geboren maar voor het 
toeslagpartnerschap met de aanvrager van een kinderopvangtoeslag begon.  
3. Voormalig pleegkinderen van de ex-partner die: 
o Pleegkind van de ex-partner zijn geworden voordat de ex-partner de partner werd 
van de aanvrager kinderopvangtoeslag; en 
o onderdeel van het huishouden zijn geweest van de aanvrager van de 
kinderopvangtoeslag en diens ex-partner in de periode tussen de eerste beschikking 
van de Belastingdienst/Toeslagen waarvoor herstel wordt geboden door middel van 
de herstelmaatregel, tot en met de dag waarop de relatie tussen de aanvrager van 
de kinderopvangtoeslag en diens ex-partner is geëindigd; en 
o op 1 januari 2005 jonger was dan 21 jaar of in de periode van 1 januari 2005 tot en 
met de dag voordat het toeslagpartnerschap met de aanvrager van een 
kinderopvangtoeslag begon, is geboren. 
4. Kinderen en (voormalig) pleegkinderen van overleden ex-partners die voldoen aan 
bovenstaande definitie. 
 
Kinderen die na beëindiging van het toeslagpartnerschap met de gedupeerde aanvrager van 
kinderopvangtoeslag zijn geboren en kinderen die tijdens het toeslagpartnerschap bij een andere 
partner dan de gedupeerde aanvrager van kinderopvangtoeslag zijn geboren, komen niet in 
aanmerking voor de tegemoetkoming. Ook (voormalig) pleegkinderen die pleegkind van de ex-
partner zijn geworden na het toeslagpartnerschap met de gedupeerde aanvrager komen niet in 
aanmerking voor een tegemoetkoming. 
 
Om tot deze afbakening te komen is enerzijds gekeken naar de nabijheid tot de gedupeerde 
aanvrager van kinderopvangtoeslag, anderzijds naar de leeftijd van de kinderen toen en nu. Voor 
het bepalen wie in welke mate is getroffen door de toeslagenproblematiek is telkens als startpunt 
de gedupeerde aanvrager van kinderopvangtoeslag genomen; hoe nabij staat de getroffene tot de 
gedupeerde aanvrager van kinderopvangtoeslag. 
 
De groep kinderen van ex-partners betreft over het algemeen kinderen en (voormalig) 
pleegkinderen die thuis woonden en dagelijks de effecten van de problemen op hun ouders ervoeren. 
Deze groep omvat ook kinderen die uitwonend waren ten tijde van het toeslagpartnerschap maar 
waarop door hun ouders vanwege de problemen thuis wel degelijk een (zwaar) beroep werd gedaan. 
De kinderen en (voormalig) pleegkinderen van ex-partners worden onder de reikwijdte van de
