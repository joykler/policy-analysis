De Regeling specifieke uitkering gemeentelijke hulp aan gedupeerden 
kinderopvangtoeslagproblematiek 2021 is de specifieke regeling die voorziet in het beschikbaar 
stellen van financiële middelen vanuit het Rijk voor gemeenten om gedupeerden te kunnen 
ondersteunen. Deze regeling is gebaseerd op artikel 7.1 Wht.  
 
Met de voorgestelde wijziging van artikel 2.21 Wht wordt geregeld dat gemeenten ook brede 
ondersteuning kunnen bieden aan ex-partners van gedupeerde aanvragers van 
kinderopvangtoeslag en aan nabestaanden van een overleden aanvrager. In verband met deze 
voorgestelde nieuwe doelgroepen is het nodig dat de grondslag voor de specifieke regeling in 
artikel 7.1 Wht wordt aangepast. De onderhavige wijziging voorziet hier met een verwijzing naar 
artikel 2.21 Wht, in. 
 
Sinds de datum van inwerkingtreding van de Wht wordt er door gemeenten brede ondersteuning 
verleend aan gedupeerden én aan kinderen die in aanmerking komen voor een tegemoetkoming 
als bedoeld in artikel 2.12. Artikel 7.1 Wht noemt in dit kader echter alleen dat brede 
ondersteuning wordt verleend aan gedupeerden en potentieel gedupeerden. Kinderen worden hier 
niet genoemd. Met deze voorgestelde wijziging wordt tegelijkertijd deze omissie gerepareerd. 
 
Artikel I, onderdeel DDD (artikel 9.1 van de Wet hersteloperatie toeslagen) 
 
In artikel 9.1 Wht is een hardheidsclausule opgenomen. Ingevolge artikel 9.1, eerste lid, Wht kan 
de Belastingdienst/Toeslagen bij een besluit over het toekennen van een tegemoetkoming aan een 
kind of (voormalig) pleegkind op grond van de artikelen 2.10 en 2.11 de hardheidsclausule 
toepassen. Voorgesteld wordt om deze hardheidsclausule uit te breiden met de bepalingen die zien 
op het kind of (voormalig) pleegkind van een ex-partner als bedoeld de artikelen 2.11a en 2.11b 
Wht. In artikel 2.14 Wht is een tegemoetkoming opgenomen voor kinderen van overleden 
aanvragers. Deze bepaling is per abuis nog niet opgenomen in de hardheidsclausule en om die 
reden wordt dat toegevoegd. Ook wordt het artikel van kinderen van overleden ex-partners 
toegevoegd aan de hardheidsclausule (voorgesteld artikel 2.14a). 
 
Er is overwogen om de hardheidsclausule uit te breiden met de compensatie voor ex-partners, 
bedoeld in de artikelen 2.14g en 2.14h, Wht en met de compensatie of tegemoetkoming, de 
kwijtschelding van bestuursrechtelijke schulden en overneming of betaling van privaatrechtelijke 
schulden van de gedupeerde aanvrager kinderopvangtoeslag voor de partner of het kind van een 
overleden aanvrager, bedoeld in de artikelen 2.9a en 2.9b Wht. Hier is om 
uitvoerbaarheidsredenen van afgezien. De UHT verwacht dat dit zou kunnen leiden tot een grote 
druk op de organisatie door een grote stroom aanvragen van bezwaarschriften. Vanwege de 
huidige druk op de organisatie en omdat het op dit moment al heel moeilijk blijkt om beslis- en 
bezwaartermijnen te halen is hier vanaf gezien. Ingevolge artikel 9.1, eerste lid, respectievelijk 
tweede lid, wordt wel voorgesteld dat onze Minister en de betrokken publieke schuldeisers kunnen 
afwijken van de artikelen over overneming en betaling van privaatrechtelijke schulden en voor 
kwijtschelding van bestuursrechtelijke schulden, zoals opgenomen in de hoofdstukken 3 en 4 van 
98
