aanwezig zijn. De verwachting is dat daarmee de uitvoering van de schaderegeling voor de ex-
partners snel en efficiënt door een (combinatie van) marktpartijen kan worden uitgevoerd vanaf het 
vierde kwartaal van 2023.  
 
Er is daarbij voorzien dat de externe uitvoerder van de schaderegeling alle stappen van het 
schadeproces (d.w.z. van beoordeling tot beschikken en betalen) voor haar rekening kan nemen. 
De relevante bevoegdheden van de Minister van Financiën worden dan – in lijn met Afdeling 10.1.1 
van de Algemene wet bestuursrecht - via een mandaatbesluit gemandateerd aan de uitvoerende 
organisatie in kwestie. Mandatering laat de verantwoordelijkheid van de minister onverlet. Ook blijft 
de minister zelf bevoegd. Dit is bijvoorbeeld het geval bij de uitvoering van de private 
schuldenregelingen door Sociale Banken Nederland (SBN). 
3.4 Aanpak schulden van ex-partners 
3.4.1 Context en doel 
Evenals de gedupeerde aanvrager van kinderopvangtoeslag, krijgt de ex-partner recht op een 
oplossing voor zijn publiekrechtelijke en privaatrechtelijke schulden. De toeslagenproblematiek 
raakte immers het gehele huishouden, waaronder de toenmalige toeslagpartner, nu ex-partner. Ex-
partners betaalden veelal ook mee aan de terugvorderingen en maakten zelf schulden, waarvan zij 
ook na het beëindigen van het (toeslag)partnerschap gevolgen ondervinden. Na een relatiebreuk 
kunnen sommige schulden buiten de schuldenaanpak van de aanvrager van kinderopvangtoeslag 
vallen. Dit zijn bijvoorbeeld schulden die op naam staan van de ex-partner en niet zijn meegenomen 
in de schuldenaanpak van de gedupeerde aanvrager van kinderopvangtoeslag. Daarom heeft het 
kabinet besloten om ook een schuldenaanpak aan ex-partners te bieden. Voorgesteld wordt om 
zoveel mogelijk aan te sluiten bij de schuldenaanpak zoals deze geldt voor gedupeerde aanvragers 
van kinderopvangtoeslag. Het doel hiervan is gedupeerden zoveel mogelijk in staat te stellen een 
nieuwe start te maken. De in deze paragraaf opgenomen toelichting heeft betrekking op zowel de 
aanpak van bestuursrechtelijke schulden als de aanpak van privaatrechtelijke schulden, aangezien 
de context en doelstelling in grote lijnen overeenkomen. 
3.4.2 Aanpak van bestuursrechtelijke schulden 
Alle bestuursrechtelijke schulden van ex-partners worden kwijtgescholden voor zover die zien op de 
5
periode tot en met 31 december 2020. De Dienst Uitvoering Onderwijs (DUO), het Centraal Justitieel 
Incassobureau (CJIB), het Uitvoeringsinstituut werknemersverzekeringen (UWV), de Sociale 
Verzekeringsbank (SVB), het Centraal Administratie Kantoor (CAK), het Landelijk Bureau Inning 
Onderhoudsbijdragen (LBIO), gemeenten en waterschappen ontvangen van de 
Belastingdienst/Toeslagen de gegevens van de ex-partners van wie de schulden worden 
kwijtgescholden. Betaalachterstanden die na 31 december 2020 zijn afbetaald op de schuld die wordt 
kwijtgescholden worden gerestitueerd. 
 
5
 Met deze peildatum wordt aangesloten bij de peildata die gelden voor gedupeerde aanvragers van kinderopvangtoeslag. 
12
