inwerkingtreding van de Wht. Hiermee wordt aangesloten bij de peildata zoals die ook gelden voor 
de gedupeerde aanvrager. 
16.3 Autoriteit Persoonsgegevens 
De Autoriteit Persoonsgegevens is op 15 november 2022 om advies en op 22 december 2022 om 
aanvullend advies gevraagd. De Autoriteit Persoonsgegevens heeft bij brief van 21 december 2022 
aangegeven geen opmerkingen te hebben bij het voorstel van wet. Bij tweede brief van 9 februari 
2023 heeft de Autoriteit Persoonsgegevens aangeven ook geen opmerkingen te hebben in het kader 
van het aanvullende advies. 
17 Comptabiliteitswet 2016 
In dit onderdeel van de memorie van toelichting worden de nagestreefde doelen, de nagestreefde 
doeltreffendheid en de nagestreefde doelmatigheid beschreven van de in dit wetsvoorstel 
voorgestelde maatregelen met de grootste budgettaire gevolgen. 
 
Nagestreefde doelen 
Het doel van dit wetsvoorstel is erkenning voor het aangedane leed en compensatie te bieden voor 
geleden schade van materiële en immateriële aard. Eveneens is het doel om de ex-partner een 
nieuwe start te kunnen laten maken. Daarvoor is toegang tot de schuldenaanpak voorzien. Eveneens 
is voorzien in ondersteuning door gemeenten en de toegang tot de kindregeling voor kinderen van 
ex-partners.  
 
Het doel van de regeling voor nabestaanden van overleden gedupeerden is om de toeslagpartner of 
de kinderen van de overleden aanvrager de herstelmaatregelen te bieden waarop de overledene bij 
leven aanspraak had kunnen maken.  
 
Het doel van de regeling voor nabestaanden van overleden kinderen is om de nabestaanden te laten 
zien dat ook hun overleden partner of ouder c.q. kind gezien en erkend wordt in het getroffen zijn 
door de toeslagenproblematiek. 
 
Doeltreffendheid 
Met een compensatie van € 10.000 wordt verwacht dat een groot deel van de geleden materiële en 
immateriële schade van ex-partners kan worden gecompenseerd. In de gevallen waarin een ex-
partner meent dat de geleden schade hoger is, kan diegene dit opvoeren onder de aanvullende 
compensatie voor de werkelijke schade. Kwijtschelden van bestuursrechtelijke schulden, het betalen 
van de schulden van ex-partners die in een wettelijk schuldsaneringstraject of buitengerechtelijke 
schuldregeling zitten, en de overname van privaatrechtelijke schulden levert een bijdrage aan de 
doelstelling dat ex-partners na de herstelbetaling zoveel mogelijk een nieuwe start kunnen maken. 
Ten slotte maakt de regeling ook de toegang tot brede steun bij gemeenten mogelijk en geeft zij 
56
