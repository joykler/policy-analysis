partnerregeling is dan ook een aandachtspunt dat breed gedragen wordt. Hiermee wordt in de 
communicatie rekening gehouden.  
 
Daarnaast wordt geconstateerd dat er in het geval van de ex-partner, vanwege het feit dat er meer 
tijd zit tussen het moment waarop de regeling in werking zal treden en de peildata die gehanteerd 
worden, er vaker sprake zal zijn van restitutie aan gedupeerden van betalingen op vorderingen van 
voor 1 januari 2021. Dit proces is bewerkelijker, omdat het doorgaans handmatig moet gebeuren. 
 
De betrokken uitvoeringsorganisaties achten de regeling voor publieke schulden voor nabestaanden 
van overleden gedupeerden onder voorwaarden uitvoerbaar. Door de beperkte omvang van de groep 
kunnen de meeste uitvoeringsorganisaties de regeling naar verwachting uitvoeren binnen de 
bestaande personele en financiÃ«le kaders. Een deel van de organisaties geeft aan dat de 
uitvoeringskosten en/of administratieve lasten zullen toenemen.  
 
De belangrijkste voorwaarden die door de overige betrokken uitvoeringsorganisaties aan de 
uitvoerbaarheid worden verbonden, hebben betrekking op de gegevenslevering. De 
uitvoeringsorganisaties wijzen op het belang van een juiste, volledige en duidelijke gegevenslevering 
door de Belastingdienst/Toeslagen. Ook zijn wensen geformuleerd over de wijze waarop de gegevens 
worden aangeleverd. Uit de gegevensbestanden moet afgeleid kunnen worden dat het gaat om 
nabestaanden van overleden gedupeerden.  
 
Privaatrechtelijke schulden  
Het overnemen en betalen van privaatrechtelijke schulden wordt uitgevoerd door SBN. Deze regeling 
is door SBN beoordeeld met een uitvoeringstoets. SBN verwacht dat de aanpassingen die 
noodzakelijk zijn in IT, IV en processen als gevolg van het aanvullende wetsvoorstel uitdagend, maar 
haalbaar zijn. De ex-partnerregeling wordt door SBN uitvoerbaar geacht, onder de voorwaarde dat 
de noodzakelijke data correct en tijdig aangeleverd worden bij SBN. 
 
De regeling voor nabestaanden van overleden gedupeerden acht SBN uitvoerbaar. Hiervoor geldt 
ook dat correcte en tijdige gegevenslevering van belang is voor de uitvoerbaarheid van de regeling. 
Gezien de beperkte omvang van de doelgroep kiest SBN ervoor de regeling geheel handmatig uit te 
voeren. De complexiteit van de uitvoering wordt hierdoor verhoogd en het separaat uitvoeren van 
het proces is op onderdelen een uitdaging. Door de uitvoering te beleggen bij ervaren casemanagers 
acht SBN deze werkwijze haalbaar. 
12.5 Overige uitvoerders 
Radar heeft tevens een uitvoeringstoets gedaan betreffende de regeling voor ouders in het 
buitenland. Radar constateert dat de regeling uitvoerbaar is. Capaciteit is een aandachtspunt, omdat 
er een behoefte zal zijn voor een uitbreiding van het personeel om de hoeveelheid werk die met de 
groei van de doelgroep gepaard gaat aan te kunnen.
