4. Vroege fase opschaling 
 
Algemeen 
 
8
Operationele doelstelling perceel 
  Het vergroten van de beschikbaarheid van innovatieve technologie met een schaalbare 
functie en belangrijke rol voor de Nederlandse klimaatneutrale samenleving, zodat het 
daardoor mogelijk wordt om verdere uitrol te bewerkstelligen door generiek 
beleidsinstrumentarium. 
  Dit gaat in eerste instantie om technieken voor hoogwaardige hernieuwbare energiedragers 
die pas kosteneffectieve CO -reductie kunnen faciliteren bij substantiële opschaling. Gestart 
2
wordt daarbij met innovatieve en kansrijke technieken op de terreinen elektrolyse, 
vergassing en pyrolyse wat bijdraagt aan de beschikbaarheid van 3 tot 4 GW waterstof in 
2030 en de opschaling van groen gas.  
  Binnen het perceel zal - uitgaande van realisatie van de doelstellingen voor hoogwaardige 
energiedragers - daarnaast ook ruimte zijn voor andere toekomstige technologieën, mits 
deze voldoen aan de voorwaarden dat deze opschaalbaar zijn en bijdragen aan de 
klimaatneutrale samenleving. Welke technieken hiervoor in aanmerking komen wordt de 
komende tijd nader uitgewerkt. 
 
Het perceel vroege fase opschaling is gericht op innovatieve technologieën waarvan de 
ontwikkeling gepaard gaat met opschalingsbarrières. De beleidsdelta van het perceel vroege fase 
opschaling ligt tussen kleinschalige generieke demonstratie (HER+, DEI+ en DKTI) en 
grootschalige uitrolinstrumenten zoals de SDE++ en normering/beprijzing. Het is bekend dat deze 
fase lastig te overbruggen is. Enerzijds zijn de technologieën bewezen via een demonstratie. 
Anderzijds is het vaak nog te vroeg om de technologie uit te rollen, eventueel met ondersteuning 
van subsidie gericht op uitrol. Dit komt omdat individuele projecten nog te duur zijn en investeren 
nog te veel risico’s kent. Het uitblijven dan deze fase heeft een vertragend effect op het behalen 
van de klimaatdoelen. Het ondersteunen van opschalingsprojecten kan daarentegen leiden tot een 
versnelling, omdat kosten zullen dalen door schaalvoordelen en er een aanbod- en vraagtoename 
zal gaan ontstaan. Hier heeft de transitie in den brede profijt van. Een technology push is echter 
onvoldoende effectief als er geen beleid is dat ontwikkeling van marktvraag naar het product borgt 
(market pull). Daarom is de aanwezigheid of voornemen van normerend en beprijzend beleid dat is 
gericht op marktcreatie vaak opgenomen als voorwaarde voor de toekenning van middelen.  
Overeenkomstig het perceel energie-infrastructuur focust ook dit perceel zich op de vier 
ontwikkelpaden voor energiedragers uit het NPE: (1) de waterstofroute, (2) de elektriciteitsroute, 
(3) de warmteroute en (4) de koolstofroute.  
 
Binnen het perceel vroege fase opschaling zit een fors aantal maatregelen voor de opschaling van 
waterstof als onderdeel van de waterstofroute. Tevens wordt ingezet op import en kennisdeling. Als 
onderdeel van de koolstofroute zijn voor vergassing van biogrondstoffen zijn twee maatregelen 
opgenomen, voor opschaling van productie en voor kennisdeling. Er zijn ook twee maatregelen 
voor geothermie opgenomen. Deze dragen als onderdeel van de warmteroute bij aan het sneller 
beschikbaar komen van duurzame warmtebronnen van verschillende temperaturen. De 
elektriciteitsroute wordt ondersteund door de systeemrol van waterstof, bijvoorbeeld door het 
mogelijk maken van meer uitrol van hernieuwbare energie.  
 
In dit perceel wordt ingezet op technieken gericht op de productie van hoogwaardige hernieuwbare 
energiedragers, die hoe dan ook nodig zijn richting klimaatneutraliteit, en een belangrijke 
systeemfunctie en brede toepasbaarheid hebben. Deze zijn geconcretiseerd tot elektrolyse, 
vergassing en biopyrolyse. 
 
 
8
 Zoals vastgesteld in de MCKE van 5 oktober 2022 
20
