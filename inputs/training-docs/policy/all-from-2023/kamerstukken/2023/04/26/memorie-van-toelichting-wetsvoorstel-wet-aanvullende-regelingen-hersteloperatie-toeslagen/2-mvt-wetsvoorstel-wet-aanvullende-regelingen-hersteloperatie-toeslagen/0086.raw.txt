waarin het recht op toepassing van een herstelmaatregel voor de aanvrager van 
kinderopvangtoeslag wordt vastgesteld pas lang na de aanvraag voor compensatie wordt 
afgegeven. De ex-partner zou dan lang op compensatie moeten wachten. Om dit zoveel mogelijk 
te voorkomen, begint de termijn van zes maanden al te lopen vanaf de dagtekening van de 
beschikking waarin aan de gedupeerde aanvrager van een kinderopvangtoeslag het forfaitaire 
bedrag, bedoeld in artikel 2.7, eerste lid, Wht, of het bedrag van € 10.000, bedoeld in artikel 2.7, 
tweede lid, Wht is toegekend. Vanaf het moment van de dagtekening van die, veelal op een eerder 
moment afgegeven, beschikkingen is er namelijk ook een grote mate van zekerheid dat de 
aanvrager van een kinderopvangtoeslag in aanmerking komt voor toepassing van een 
herstelmaatregel en dat zijn ex-partner dus recht heeft op compensatie.  
Op grond van het voorgestelde artikel 6.2, vijfde lid, onderdeel b, onder 1˚, Wht wordt in beginsel 
getoetst of er nog geen beschikking is voor de aanvraag om toekenning van compensatie van de 
aanvrager van kinderopvangtoeslag op de dag van ontvangst van de aanvraag van de ex-partner. 
Dit zou tot een ongewenste situatie kunnen leiden als de aanvraag is ingediend door de ex-partner 
voordat hij een uitnodiging van de Belastingdienst/Toeslagen daartoe heeft ontvangen in de 
periode dat het briefvereiste nog geldt. Dit wordt ondervangen met het voorgestelde artikel 6.2, 
vijfde lid, onderdeel b, onder 2˚, Wht. In die situatie wordt aangesloten bij de dag dat het 
briefvereiste vervalt. Zonder dit te regelen zou de beoogde werking van het voorgestelde artikel 
6.2, vierde lid, Wht op ongewenste wijze worden doorkruist, omdat de beslistermijn dan eerder 
zou aanvangen en dus ook eerder zou eindigen.   
Deze termijnen kunnen op grond van de voorgestelde laatste zin van respectievelijk artikel 6.2, 
vierde en vijfde lid, Wht eenmaal met zes maanden worden verlengd.   
 
Artikel I, onderdeel LL (artikel 6.2 van de Wet hersteloperatie toeslagen) 
 
Met deze voorgestelde wijziging van artikel 6.2, eerste lid, Wht wordt geregeld dat ook op een 
aanvraag als bedoeld in het voorgestelde artikel 2.14a Wht (tegemoetkoming voor een kind of 
(voormalig) pleegkind van een ex-partner bij ontbreken van een aanvraag voor compensatie door 
ex-partner in geval van overlijden), binnen een termijn van zes maanden na ontvangst van de 
aanvraag door de Belastingdienst/Toeslagen wordt besloten. Op basis van de huidige tekst van dit 
artikellid kan deze termijn van zes maanden eenmalig met maximaal zes maanden worden 
verlengd. 
 
Artikel I, onderdeel MM (artikel 6.2 van de Wet hersteloperatie toeslagen) 
 
Met de in artikel I, onderdeel MM, onder 1, voorgestelde wijziging van artikel 6.2, eerste lid, Wht 
wordt geregeld dat ook op een aanvraag van compensatie van de partner van een overleden 
aanvrager op grond van het voorgestelde artikel 2.9a, eerste lid, onderdelen a en b, Wht, en de 
aanvraag voor de tegemoetkoming van de partner van een overleden kind op grond van het 
voorgestelde artikel 2.14c, eerste lid, Wht binnen een termijn van zes maanden na ontvangst van 
de aanvraag door de Belastingdienst/Toeslagen wordt besloten. Op basis van de huidige tekst van
