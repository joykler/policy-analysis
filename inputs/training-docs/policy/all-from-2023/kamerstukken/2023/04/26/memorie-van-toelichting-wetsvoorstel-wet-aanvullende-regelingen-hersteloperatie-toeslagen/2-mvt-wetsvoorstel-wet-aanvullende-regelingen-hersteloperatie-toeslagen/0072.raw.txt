toepassing van een herstelmaatregel als bedoeld in artikel 2.7 Wht, voldoet de voormalige partner 
van die aanvrager niet aan de voorwaarden van het begrip ex-partner. Die voormalige partner 
heeft dan dus geen recht op compensatie. Compensatie wordt dan ook niet meer toegekend na het 
moment waarop vastgesteld is dat de aanvrager van kinderopvangtoeslag niet in aanmerking komt 
voor toepassing van een herstelmaatregel. 
 
Op grond van het voorgestelde artikel 2.14h, tweede lid, Wht vraagt een ex-partner de 
compensatie aan via een door de Belastingdienst/Toeslagen ter beschikking gesteld formulier. De 
Belastingdienst/Toeslagen ontwikkelt hiervoor zowel een digitaal formulier als een formulier dat via 
de post verstuurd kan worden. Het doel van dit formulier is om de uitvoerbaarheid van de stroom 
aanvragen voor compensatie en de beoordeling van die aanvragen beheersbaar te houden voor de 
Belastingdienst/Toeslagen. Het formulier draagt hier op twee manieren aan bij. Ten eerste zal naar 
verwachting een deel van de personen bij het invullen van het formulier zelf al tot de conclusie 
komen dat er geen recht op compensatie bestaat, waardoor het aantal aanvragen voor 
compensatie lager zal zijn dan zonder verplicht formulier. Ten tweede kan de 
Belastingdienst/Toeslagen aan de hand van de op het formulier ingevulde informatie sneller het 
recht op compensatie vaststellen. 
 
Als het aanvraagformulier niet volledig is ingevuld, kan de Belastingdienst/Toeslagen op grond van 
artikel 4:5 Awb besluiten om de aanvraag niet in behandeling te nemen, mits de aanvrager in de 
gelegenheid is gesteld om de aanvraag aan te vullen. 
 
Gedurende een eerste periode na inwerkingtreding van het voorgestelde artikel 2.14h Wht (het 
streven is een periode van circa een half jaar) wordt de compensatieregeling op grond van het 
voorgestelde tweede lid van dat artikel uitsluitend opengezet voor een deel van de ex-partners. De 
Belastingdienst/Toeslagen zoekt via een zoekopdracht geautomatiseerd in zijn computersystemen 
welke personen waarschijnlijk voldoen aan de definitie van ex-partner. Deze personen ontvangen 
een brief waarin staat dat zij mogelijk in aanmerking komen voor compensatie en waarin zij 
worden uitgenodigd om deze compensatie aan te vragen. In de eerste periode kan de compensatie 
ingevolge het voorgestelde artikel 2.14h, tweede lid, Wht uitsluitend worden aangevraagd door ex-
partners die een dergelijke brief van de Belastingdienst/Toeslagen hebben ontvangen. Als de in 
artikel I, onderdeel M, onder 2, voorgestelde wijziging van artikel 2.14h, tweede lid, Wht in 
werking treedt vervalt het vereiste van een voorafgaande brief en kunnen ook ex-partners die 
geen brief hebben ontvangen een aanvraag voor compensatie indienen. Voor een nadere 
toelichting op de voorgestelde wijziging van artikel 2.14h, tweede lid, Wht wordt verwezen naar de 
toelichting op artikel I, onderdeel M. 
 
Op grond van het voorgestelde artikel 2.14h, derde lid, Wht blijft compensatie achterwege voor 
zover op een andere wijze in een vergoeding of tegemoetkoming is voorzien ter zake van geleden 
schade door de ex-partner door de problemen in de kinderopvangtoeslag. Hierbij kan bijvoorbeeld 
gedacht worden aan een reeds toegekende civielrechtelijke schadevergoeding. Een door de ex-
partner ontvangen bedrag van een gedupeerde aanvrager van een kinderopvangtoeslag wordt niet 
72
