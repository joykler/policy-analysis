reservering opgenomen van € 133,5 mln. in het MJP 2025. Voorwaarde: een nadere uitwerking van 
de ondersteuning en dat de maatregel plastics normering voldoende is uitgewerkt en er zicht is op 
volwaardige prikkels voor recycling door CO -beprijzing bij AVI’s. 
2
 
4.13 Bevorderen circulair doen en gedrag (€ 33,7 mln.)  
Deze maatregel omvat zowel een brede gedragsaanpak gericht op burgers, leermodules voor 
werkenden als een subsidieregeling voor het onderwijs. Onder gedrag wordt ook verstaan de keuze 
voor een baan die de transitie naar een circulaire en klimaatneutrale samenleving vooruithelpt 
omdat er nu een groot tekort is aan vakmensen.  
 
4.14 Normering bouwmaterialen en stimulering ten bate van biobased bouwen (€ 25 mln. en 
een reservering van € 175 mln.) 
Dit voorstel betreft aanscherping en bredere toepassing van de milieuprestatie-eis aan gebouwen 
en verdergaande sturing op CO , waardoor de toepassing van biobased materialen wordt 
2
gestimuleerd. Zo kan de keten ontwikkelen en groeien als rendabel bedrijfsmodel voor boeren en 
bouwers, waarbij ook CO wordt vastgelegd in de gewassen. Er wordt een reservering opgenomen 
2
voor € 200 mln. voor in ieder geval het opzetten van innovatieve productielijnen, de vorming van 
ketens en het maken van productkaarten voor de Nationale Milieudatabase. Uitgangspunt is dat de 
ontwikkeling leidt tot een gezonde Nederlandse markt vanaf 2030. Voorwaarde: de uitwerking van 
de aanpak en de concrete normering moeten leiden tot voldoende zicht op de ontwikkeling tot een 
gezonde Nederlandse markt vanaf 2030. 
 
4.15 Subsidie voor waterstof in wegvervoer en binnenvaart (reservering van € 178 mln.) 
De maatregel betreft de toepassing van waterstof in wegtransport en binnenvaart als alternatief op 
compensatie van de raffinageroute SDE++. Voor deze maatregel wordt een reservering 
opgenomen van € 178 mln. in het MJP 2025. Voorwaarde: middelen (€ 178 mln.) worden 
toegekend onder voorbehoud van een ambitieuze uitwerking verplichting emissielabel binnenvaart 
en opt-in ETS2 voor de binnenvaart. 
 
4.16 Verduurzaming zeevaartschepen (reservering van € 111,3 mln.) 
Maatregel betreft het opschalen van innovatieve duurzame aandrijftechnieken in de zeevaart. Voor 
deze maatregel wordt een reservering opgenomen van € 111,3 mln. in het MJP 2025.  
 
4.17 Uitbreiden zero-emissiezones voor gemeenten (€ 6,7 mln.) 
Er wordt een wettelijke mogelijkheid gecreëerd voor gemeenten, waardoor zij uiterlijk in 2030 een 
zero-emissiezone kunnen instellen voor taxi’s, touringcarbussen en brom- en snorfietsen. 
 
4.18 Aanscherpen normen duurzaam inkopen (€ 30,2 mln.) 
Deze maatregel betreft het aanscherpen van regelgeving voor het aandeel ingekochte en schone 
emissievoertuigen voor voertuigen en diensten door medeoverheden en aanbestedende diensten 
en –instanties vanaf 2025. Voorwaarde: een nadere uitwerking en aanpassing van de Regeling 
Bevordering Schone Wegvoertuigen conform het IBO klimaat fiche. 
 
4.19 Verbeterd toezicht en handhaving aangescherpte energiebesparingsplicht (€ 13,3 mln.) 
Het kabinet scherpt de energiebesparingsplicht aan door de terugverdientijd in 2027 op te hogen 
naar 7 jaar. Bij de uitwerking zal in kaart worden gebracht of er een voldoende additioneel 
emissiereductie-effect gepaard gaat met het ophogen van de terugverdientijd, gelet op het effect 
dat de hogere energieprijzen al hebben op de hoeveelheid maatregelen die onder huidige 
terugverdientijd vallen en het effect van ander beleid. Ook zal er zal bij de uitwerking zorg worden 
gedragen voor de uitvoerbaarheid van de maatregelen voor bedrijven. De handhaving op de 
naleving van de energiebesparingsplicht zal verbeterd worden.   
 
4.20 Algemene reservering uitvoeringskosten (€ 88,8 mln.) 
Middelen zijn bedoeld voor uitvoerings- en handhavingskosten van het aanvullend pakket 
klimaatbeleid. 
24
