4.21 Onderzoek Nationaal Emissieplafond voor ESR-sectoren (€ 2 mln.) 
De komst van het emissiehandelssysteem ETS2 - dat gaat gelden voor brandstofgebruik in de ESR-
sectoren gebouwde omgeving, wegverkeer en industrie - biedt de mogelijkheid om aansluitend een 
nationaal emissieplafond voor ESR-sectoren in te voeren dat rekening houdt met het nationale 
emissiedoel in de nationale klimaatwet. Het kabinet ziet dat een dergelijk nationaal emissieplafond 
kan zorgen voor meer zekerheid in het behalen van de doelstellingen en zal dit daarom verder 
verkennen en betrekken bij besluitvorming van het Klimaatplan 2024. Er zijn vormgevingskeuzes 
te maken over de invoering, o.a. de doelstelling en het toepassingsbereik alternatieve verdeling 
van rechten. Ook dient te worden onderzocht hoe een nationaal emissieplafond zou samenhangen 
met de komst van ETS2 en met het bestaande beleidsinstrumentarium. De minister van Financiën 
en de minister voor Klimaat en Energie zullen zo snel mogelijk een gezamenlijk onderzoek instellen 
waarin al deze aspecten worden onderzocht. Voor onderzoek wordt €2 mln. toegekend. 
 
4.22 Correctieregeling duurzame warmte (motie Grinwis – Erkens) (€ 60 mln.) 
In het kader van de motie Grinwis-Erkens worden middelen gereserveerd voor de nader uit te 
werken correctieregeling duurzame warmte. De beschikkingen hiervoor moet vóór 2023 worden 
uitgegeven omdat hiervoor het Tijdelijk crisiskader staatssteun Oekraïne wordt beoogd en deze in 
2023 afloopt. De daadwerkelijke uitgaven kunnen mogelijk na 2023 plaatsvinden. 
 
Vooruitblik MJP 2025 
Het perceel heeft een groot aantal reserveringen van in totaal € 5.947,8. Deze maatregelen 
worden nader uitgewerkt in het MJP 2025. Eventuele vrijvallende middelen worden bij voorkeur 
ingezet voor innovatieve technologie met een randvoorwaardelijke systeemfunctie die nog niet aan 
bod kwamen in het MJP 2024. Daarbij valt bijvoorbeeld te denken aan diverse vormen van 
innovatieve energieopslag (warmte en elektriciteit), productie van bio-polymeren en bio-pyrolyse. 
Voor bio-pyrolyse was nog geen voorstel uitgewerkt in het ontwerp-MJP 2024, maar de technologie 
is wel als prioritair aangemerkt door een onafhankelijk onderzoeksbureau (bijlage 2d). 
  
25
