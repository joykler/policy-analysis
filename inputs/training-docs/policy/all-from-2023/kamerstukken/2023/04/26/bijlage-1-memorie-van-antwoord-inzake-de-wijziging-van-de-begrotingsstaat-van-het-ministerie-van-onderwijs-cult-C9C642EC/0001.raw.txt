EERSTE KAMER DER STATEN-GENERAAL  I 
 
Vergaderjaar 2022-2023 
 
36 165  Wijziging van de begrotingsstaat van het Ministerie van Onderwijs, Cultuur en 
Wetenschap (VIII) voor het jaar 2022 (Zevende incidentele suppletoire begroting 
inzake Werk aan Uitvoering, Oekraïne en Herdenkingsjaar Slavernijverleden) 
 
 
A            MEMORIE VAN ANTWOORD 
 
            Ontvangen 20 maart 2023 
 
De regering dankt de vaste commissie voor Onderwijs, Cultuur en Wetenschap (OCW) voor het nader 
voorlopig verslag bij het voorstel van wet tot wijziging van de begrotingsstaat van het Ministerie van 
Onderwijs, Cultuur en Wetenschap (VIII) voor het jaar 2022 (Zevende incidentele suppletoire begroting 
inzake Werk aan Uitvoering, Oekraïne en Herdenkingsjaar Slavernijverleden). Bij de beantwoording van 
de vragen houdt de regering zoveel mogelijk de volgorde van het nader voorlopig verslag aan. 
Aanleiding 
De leden van de PVV-fractie hebben kennisgenomen van het wetsvoorstel en hebben naar aanleiding 
daarvan nog enkele vragen. 
De minister van Onderwijs, Cultuur en Wetenschap merkte tijdens het plenaire debat in de Tweede 
1
Kamer op dat ‘we’ een gruwelijke tijd met betrekking tot de slavernij achter ons hebben liggen. De PVV-
fractieleden vinden dat lessen getrokken kunnen worden uit het verleden. Vandaag de dag komt het in 
Nederland voor dat in islamitische kring nog steeds vrouwen niet in vrijheid leven of tot slaaf worden 
2
gemaakt , en werken er kindslaven in de kobaltmijnen van Congo vanwege onder andere het 
3
Nederlandse klimaatbeleid .  
Vraag 1 
Kan de regering aangeven waarom het bewustwordingsfonds van 200 miljoen euro daar geen enkele 
aandacht aan schenkt?  
Antwoord  
 
In reactie op de eerste vraag deelt het kabinet dat premier Rutte op 19 december 2022 namens de 
regering excuses aanbood voor het Nederlandse slavernijverleden. Tijdens de speech benoemde hij dat 
er een fonds wordt ingesteld voor maatschappelijke initiatieven in het hele Koninkrijk en Suriname, 
waarmee de doorwerking van het slavernijverleden de zichtbaarheid, aandacht en aanpak krijgt die nodig 
is.  
 
Het doel van dit fonds sluit aan bij kaders en maatregelen genoemd in de kabinetsreactie op het rapport 
van het Adviescollege Dialooggroep Slavernijverleden, getiteld ‘Ketenen van het verleden’. In de 
kabinetsreactie is opgenomen dat er een laagdrempelig en breed toegankelijk fonds komt, met als scope 
de omgang met het trans-Atlantisch slavernijverleden, dat een omvang krijgt van 200 miljoen euro en 
wettelijk wordt geborgd. Er wordt een subsidieregeling voor maatschappelijke initiatieven geïntroduceerd, 
die gefinancierd wordt uit dit fonds. Daarnaast worden uit dit fonds maatregelen gefinancierd op het 
terrein van bewustwording, betrokkenheid en doorwerking. Het verdere doel en de concrete invulling van 
                                                 
1
 Handelingen II 2022/23, nr. 47, item 9, p. 4. 
2
https://www.rtlnieuws.nl/nieuws/nederland/artikel/5365786/jezidi-hasna-islamitische-staat-syrie-rechtszaak; 
https://www.human.nl/brainwash/luister/brainwash-zomerradio/seizoen-2020/shirin-musa.html. 
3
 https://indepen.nl/nieuwe-slaven-maken-in-congo-de-groene-droom-waar/.
