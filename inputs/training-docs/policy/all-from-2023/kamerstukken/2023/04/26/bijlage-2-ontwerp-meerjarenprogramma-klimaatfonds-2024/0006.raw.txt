PBL-reflectie (januari t/m half februari) 
De conceptbeoordeling van de fondsbeheerder is in samenwerking met het ministerie van Financiën 
vervolgens voor een onafhankelijke reflectie gedeeld met het PBL. De volledige reflectie, inclusief 
samenvatting, is opgenomen in bijlage 2a. In algemene zin geeft het PBL aan dat het proces om te 
komen tot een voorstel voor het ontwerp-MJP 2024 zorgvuldiger had gekund door samenhang aan 
te brengen met het Interdepartementaal Beleidsonderzoek (IBO) naar aanvullend klimaatbeleid en 
het te baseren op het NPE. Het IBO Klimaat was ten tijde van het opstellen en beoordelen van de 
voorstellen nog niet beschikbaar, maar is wel meegenomen bij de integrale besluitvorming over het 
klimaatpakket. Desondanks concludeert het PBL dat de initieel door de fondsbeheerder 
geselecteerde maatregelen voor opname in het ontwerp-MJP 2024 over het algemeen passend 
waren bij de transitie naar een klimaatneutrale samenleving in 2050. Ook is de instrumentkeuze 
(subsidie) volgens het PBL over het algemeen passend bij de fase van technologieontwikkeling of 
passend gelet op de aard van de barrières die verdere verduurzaming in de weg staan.  
 
Het PBL benadrukt verder dat subsidie onderdeel is van een bredere beleidsmix. Voor vrijwel alle 
Klimaatfondsmaatregelen geldt dat deze geen zelfstandig reductie-effect hebben, omdat dit primair 
moet worden gerealiseerd via maatregelen op het gebied van normeren en beprijzen. Het PBL 
geeft aan dat er desondanks goede redenen kunnen zijn voor inzet van middelen vanuit het 
Klimaatfonds voor subsidies. Het PBL constateert dat de rationale voor het verstrekken van 
subsidies lijkt te verschillen per perceel. Tijdige uitrol van energie-infrastructuur is bijvoorbeeld 
nodig om vertraging te voorkomen, bij vroege fase opschaling zijn subsidies het geëigende 
instrument voor leereffecten en kostendaling. Subsidies voor de gebouwde omgeving dragen bij 
aan betaalbaarheid. Subsidies voor de ombouw van gascentrales zijn van belang voor 
leveringszekerheid en subsidies voor de industrie voor het tegengaan van weglek.  
 
Specifiek t.a.v. kernenergie geeft PBL aan dat de eerste stappen worden gezet om te komen tot 
een groter aandeel kernenergie in de elektriciteitsproductiemix, maar wijst er tegelijkertijd op dat 
de indicatieve reservering van € 5 miljard euro voor het perceel kernenergie mogelijk niet 
voldoende is om de investeringsrisico’s weg te nemen bij marktpartijen. Zowel de financiële 
haalbaarheid als de CO -effecten zijn verder mede afhankelijk van de snelheid van elektrificatie in 
2
andere sectoren.  
 
Specifiek t.a.v. CO -vrije gascentrales geeft het PBL aan dat de subsidieregeling voor de ombouw 
2
van gascentrales ook door de afbouw van het EU-ETS naar nul in 2040 gestimuleerd wordt, maar 
stelt daarbij ook de vraag of de markt dit zelf oplost. Volgens het PBL is er geen risico op CO -
2
weglek buiten de EU, maar deze is er wel naar andere EU-landen. Subsidies kunnen wel nodig zijn 
met het oog op leveringszekerheid en als gewenst wordt de ombouw te versnellen om klaar te 
staan voor het gebruik van de centrales met waterstof.   
 
Specifiek t.a.v. energie-infrastructuur concludeert het PBL dat de maatregelen in dit perceel 
logischerwijs vooral faciliterend zijn en indirect bijdragen aan CO -reductie. Daardoor kent het PBL 
2
in dit perceel aan zeer weinig voorstellen een zelfstandig CO -effect toe. De uitrol van 
2
infrastructuur kent vaak een lange doorlooptijd maar kan bepalend zijn voor het transitietempo als 
de (latente) vraag in korte tijd sterk toeneemt. De voorstellen voor faciliterende maatregelen 
kunnen ontwikkelingen versnellen en de gehele transitie efficiënter maken. Een aantal maatregelen 
kan beschouwd worden als vooruitlopend op een verplichting of normering. Daarmee kunnen de 
meeste maatregelen in dit perceel een goede rol vervullen in de transitie naar 2050, en daar doet 
het oordeel dat er geen direct CO -effect aan te koppelen is, niets aan af. Het PBL merkt nog op 
2
dat het bij dit perceel soms gaat om ontwikkeling van infrastructuur die in private handen komt 
(zoals laadinfrastructuur) en die pas op termijn, als het aandeel elektrische auto’s verder 
toeneemt, rendabel zal zijn. Het is te onderzoeken of het mogelijk en wenselijk is om de middelen 
die vanuit het Klimaatfonds worden verstrekt, op termijn (deels) terug te laten vloeien in de 
staatskas. Naar aanleiding van de reflectie van het PBL en aanvullende informatie door de indiener 
van de maatregel is de maatregel laadinfrastructuur walstroom opgenomen in het ontwerp-MJP.   
 
5
