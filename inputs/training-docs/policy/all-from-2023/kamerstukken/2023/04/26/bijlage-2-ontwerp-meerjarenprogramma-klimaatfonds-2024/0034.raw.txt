voorbehoud). Actielijn 2, die ziet op huur, is gericht op onder meer prestatieafspraken met 
corporaties en normering van slecht geïsoleerde woningen. Actielijn 3 richt zich op de nationale 
aanpak koopwoningen en vve's, middels de ISDE en SEEH. Dit zijn bestaande regelingen die 
worden geïntensiveerd met klimaatfondsmiddelen. Actielijn 4 betreft een brede inzet op energie 
besparen met laagdrempelige maatregelen, met een verduurzamingscoalitie van maatschappelijke 
partijen. Daarnaast worden middelen uitgetrokken voor communicatie, contingenten aanpak en 
natuur inclusief, duurzaam en circulair isoleren. Voor deze maatregel wordt een reservering 
opgenomen van € 1.282,5 mln. in het MJP 2025. Voorwaarde: middelen voor de reservering (€ 
1.282,44 mln.) worden toegekend onder voorbehoud van een tussentijdse evaluatie op 
doelmatigheid die conform de evaluatieplanning ISDE in 2025 wordt gehouden. Op deze maatregel 
is daarnaast een generatietoets uitgevoerd (zie hiervoor de paragraaf over 
‘besluitvormingsproces’). De aanbevelingen van de generatietoets worden meegenomen bij de 
verdere uitwerking van de maatregel.  
 
6.2 Maatschappelijk Vastgoed: Subsidie DUMAVA (€ 1.916 mln.) 
Met de middelen kan een deel van de financiële opgave voor de verduurzaming van 
maatschappelijk vastgoed worden ingevuld. De maatregel betreft de volgende subsidies: 1) 
DUMAVA Gebouwensubsidie: een subsidie die een tegemoetkoming in de kosten geeft aan 
gebouweigenaren die hun gebouw gaan verduurzamen (bestaand instrument), 2) DUMAVA 
Portefeuillesubsidie, die subsidie verleent op portefeuilleniveau (nieuw instrument), 3) DUMAVA 
Caribisch Nederland (nieuw instrument). Daar waar passend, komen ook scholen in aanmerking 
voor deze subsidies. Volgend uit de Integrale Voorjaarsbesluitvorming aanvullend klimaatpakket 
zijn als bestedingsdoelen voor deze middelen ook opgenomen: een programmatische aanpak voor 
maatschappelijk vastgoed; het opstellen van energielabels in het maatschappelijk vastgoed; en 
handhaving van de normering ter uitfasering van de slechtste labels. De programmatische aanpak 
richt zich op het slimmer organiseren van de verduurzaming. Projecten kunnen worden gebundeld, 
processen in besluitvorming en inkoop worden gestandaardiseerd en financiering kan aan deze 
gezamenlijke projecten worden gekoppeld. Hierbij wordt niet alleen gekeken naar 
terugverdienmogelijkheden, maar worden ook de positieve baten of het maatschappelijk 
rendement van het renoveren of verduurzamen van vastgoed met een maatschappelijke functie 
meegewogen.  
 
6.3 Maatschappelijk vastgoed: Duurzaam Rijksvastgoed (€ 364,6 mln.) 
De maatregel betreft een tegemoetkoming van ca. 40% van de kosten die nodig zijn voor de 
verduurzaming van Rijksoverheidsvastgoed die op een natuurlijk moment staan om gerenoveerd te 
worden, of als alternatief sloop/nieuwbouw. Bij vervangende nieuwbouw, mits voldaan aan de Do 
No Significant Harm-criteria, komt er een tegemoetkoming op de meerkosten om aan de 
bovenwettelijke eisen te voldoen, dus wanneer het gebouw aan de BENG -normen zal voldoen. 
Daarbij moet blijken dat renoveren uit financiële en technische overwegingen niet meer rendabel 
is. Dit is een nieuw instrument, om extra middelen tussen de departementen met betrekking tot 
huisvesting te verdelen. 
 
6.4 Maatschappelijk vastgoed: Ondersteuning maatschappelijk vastgoed (€ 127,9 mln.) 
De maatregel ziet toe op het ondersteunen van maatschappelijk vastgoed via: 1) het huidige 
Kennis- en Innovatieplatform Verduurzaming Maatschappelijk vastgoed, dat wordt verlengd tot 
2030, en 2) de huidige ontzorgingsprogramma's die worden voortgezet en geïntensiveerd. Binnen 
de reeks worden er tevens middelen vrijgemaakt voor energielabels in het maatschappelijk 
vastgoed en handhaving van de normering ter uitfasering van de slechtste labels. 
 
6.5 Maatschappelijk vastgoed: Revolverend fonds (reservering van € 299,8 mln.) 
Voor deze maatregel wordt een reservering opgenomen van € 299,8 mln. in het MJP 2025. Het 
doel van dit voorstel is om een financiering aan te bieden aan maatschappelijke organisaties die op 
een andere manier niet aan financiering kunnen komen voor het verduurzamen van hun vastgoed. 
Het idee is om een bestaand fonds of fondsen te gebruiken of een nieuw fonds op te richten om dit 
mogelijk te maken. De publieke bijdrage zal worden gebruikt als hefboom om het fonds ook met 
33
