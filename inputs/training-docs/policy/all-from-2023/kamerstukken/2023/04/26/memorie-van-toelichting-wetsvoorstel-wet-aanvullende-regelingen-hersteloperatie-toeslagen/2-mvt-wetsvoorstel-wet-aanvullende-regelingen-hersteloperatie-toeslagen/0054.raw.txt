vaak sprake zal zijn van bewijsnood en vraagt of een overleden partner nog voor vergoeding van 
immateriële schade over een periode gelegen in het verleden in aanmerking komt en of een 
overleden partner überhaupt nog schade kan hebben.  
 
Deze opmerkingen van de Raad in het advies van 11 januari 2023 waren gebaseerd op een 
voorlopige versie van het voorstel dat nog niet van een volledige toelichting was voorzien op dit 
onderdeel. In het aanvullend advies van 27 januari, dat is opgesteld naar aanleiding van de nadien 
toegezonden versie inclusief toelichting, worden deze vragen herhaald. 
 
Afdeling 2.1a van het voorstel geeft bepaalde aangewezen nabestaanden van de overleden 
aanvrager een rechtstreekse aanspraak op de daar aangegeven compensatie en tegemoetkomingen. 
Daarbij is bepaald dat indien meerdere kinderen aanspraak kunnen maken op compensatie en 
tegemoetkoming, datgene wat bij leven aan de overleden aanvrager zou zijn toegekend naar 
evenredigheid wordt toegekend aan elk van de kinderen. Indien een overleden aanvrager 
bijvoorbeeld drie kinderen had, heeft elk kind aanspraak op een derde deel van het forfaitaire bedrag 
bedoeld in artikel 2.7 Wht. Deze aanspraken vloeien voor elk van hen rechtstreeks voort uit de wet. 
Er is dus geen sprake van een toedeling waarbij de erfrechtelijke verdeling van de nalatenschap een 
rol speelt. Met dit wetsvoorstel wordt dus ook niet ingebroken op eerder gerealiseerde verdelingen 
van erfenissen. Wel kan relevant zijn of de aanvaarding van een erfenis heeft geleid tot een 
overname van schulden van de overledene door een nabestaande. Dat kan namelijk ten aanzien van 
die persoon leiden tot overeenkomstige toepassing van de afdelingen 3.1 en 3.2 Wht op die 
schulden. Een nabestaande die geen schulden van de overledene heeft overgenomen (bijvoorbeeld 
door verwerping van de erfenis) komt vanzelfsprekend ook niet in aanmerking voor kwijtschelding 
of overname daarvan.  
 
Ten aanzien van de regeling voor overleden kinderen in afdeling 2.2a Wht is het voorgaande van 
overeenkomstige toepassing, met dien verstande dat daarbij enkel sprake kan zijn van de toedeling 
van een forfaitair bedrag, waarvan de hoogte afhankelijk is van het aantal personen die als 
nabestaande aanspraak kunnen doen gelden.  
 
In reactie op de vraag hoe de CWS zal omgaan met claims van erven van overleden partners valt 
op te merken dat deze vraag gebaseerd is op een eerdere versie van het wetsvoorstel. In het nu 
voorliggende wetsvoorstel is geen sprake van toegang tot CWS voor nabestaanden van overleden 
gedupeerden.  
 
Reactie op artikelsgewijze opmerkingen van de werkgroep toeslagadvocaten 
De werkgroep merkt op dat artikel 2.13a Wht de mogelijkheid lijkt te bieden tot het indienen van 
een eigen aanvraag. De werkgroep vraagt of de wetgever heeft voorzien dat dan een termijn gaat 
lopen, sprake is van een mogelijke ingebrekestelling en dan ook een separaat spoor bezwaar en 
beroep kan gaan lopen. De werkgroep vraagt hoe dit zich verhoudt tot de ambtshalve toekenning 
van de regeling aan kinderen van gedupeerden en de mogelijkheden tot rechtsbescherming die voor 
deze groep openstaan tegen een ambtshalve genomen beschikking. Het klopt dat artikel 2.13a Wht
