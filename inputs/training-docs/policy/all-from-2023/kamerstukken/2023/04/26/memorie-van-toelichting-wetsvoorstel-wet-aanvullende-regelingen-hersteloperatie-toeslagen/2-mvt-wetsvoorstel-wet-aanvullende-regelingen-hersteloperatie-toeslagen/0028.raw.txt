wordt verondersteld dat het gezin van de overleden gedupeerde (indirect) zou hebben geprofiteerd 
van de compensatie en schuldenregeling van de gedupeerde. 
5.2 Omvang doelgroep 
Bij UHT zijn circa 200 overleden gedupeerden bekend omdat hun erven zich gemeld hebben om voor 
herstel in aanmerking te komen en al is bezien of de overledene gedupeerd is. In totaal zijn er circa 
11
10.000 aanvragers van kinderopvangtoeslag overleden in de periode sinds 1 januari 2005. Ervan 
uitgaande dat circa twee procent van de circa 1,5 miljoen unieke aanvragers van 
kinderopvangtoeslag tot op heden gedupeerd is, is de verwachting dat het aantal overleden 
gedupeerden de 200 niet ver overschrijdt. Het is echter onbekend hoeveel overleden aanvragers 
precies gedupeerd zijn en wie zij zijn. Het is daarom niet altijd mogelijk om een ambtshalve 
toekenning te doen. 
 
Om gehoor te geven aan de uitvoeringstoets, en omdat deze regeling op zichzelf al een bijzondere 
uitzonderingsregeling is, worden aan de hardheidsclausule van artikel 9.1 Wht niet de bepalingen 
toegevoegd die betrekking hebben op de nabestaandenregeling. 
5.3 Begunstigden van de regeling 
Om de erkenning zoveel mogelijk terecht te laten komen bij het gezin van de aanvrager op het 
moment van overlijden, wordt voorgesteld om een volgorde van begunstigden aan te wijzen, te 
weten: 
1. De toeslagpartner van de overleden gedupeerde aanvrager op het moment van overlijden 
of, indien afwezig; 
2. De eigen levende kinderen van de overleden gedupeerde aanvrager, zijnde biologische 
12
kinderen, geadopteerde en erkende kinderen. 
 
Dit betekent dat wanneer de overleden gedupeerde aanvrager op het moment van overlijden een 
toeslagpartner had, deze een aanvraag kan indienen. Op basis van die aanvraag zal UHT de 
compensatie waar de overleden gedupeerde aanvrager recht op had, uitkeren aan de toeslagpartner. 
Wanneer de overleden gedupeerde aanvrager geen toeslagpartner had op het moment van 
overlijden, maar wel kinderen, kunnen de kinderen van de overleden gedupeerde aanvrager een 
aanvraag indienen. Een aanvraag van een van de kinderen vormt voor UHT de aanleiding om in de 
eigen systemen na te gaan of er meer kinderen zijn die mogelijk in aanmerking kunnen komen voor 
de regeling. UHT benadert deze kinderen en stelt hen op de hoogte van de aanvraag. De andere 
kinderen kunnen vervolgens zelf een aanvraag doen. Op die manier wordt zoveel mogelijk 
geprobeerd om alle begunstigden de mogelijkheid te bieden een aanvraag in te dienen. Als de 
toeslagpartner van de overleden gedupeerde aanvrager geen aanvraag doet, dan kunnen de 
kinderen niet in diens plaats een aanvraag indienen.  
 
11
 Daarbij ontbreken voldoende betrouwbare cijfers van het jaar 2005, dus dit getal zal in de praktijk nog wat hoger liggen. 
12
 De eigen levende kinderen van het overleden kind, zijnde biologische kinderen, geadopteerde en erkende kinderen overeenkomstig 
artikel 4, tweede lid, Akw. 
28
