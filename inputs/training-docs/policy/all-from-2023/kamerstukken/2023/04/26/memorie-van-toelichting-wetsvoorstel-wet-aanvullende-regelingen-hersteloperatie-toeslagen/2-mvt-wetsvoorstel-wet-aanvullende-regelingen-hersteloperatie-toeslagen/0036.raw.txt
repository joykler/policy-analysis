bezwaren. Het is hierdoor namelijk mogelijk om, op een eerder moment, aan de hand van de 
zienswijze van de aanvrager, nader uit te leggen waarom diegene volgens UHT niet in aanmerking 
komt voor een herstelmaatregel. Het kan natuurlijk ook voorkomen dat de 
Belastingdienst/Toeslagen tegemoet komt aan de zienswijze en de beschikking daarop aanpast.  
 
Naast de uitbreiding van het bereik van de vooraankondiging wordt voorgesteld om de 
zienswijzetermijn van zes weken te wijzigen in (minimaal) twee weken. Door aanvragers gedurende 
het proces eerder en beter te betrekken, is de verwachting dat er aan het einde minder behoefte 
bestaat aan een zienswijzetermijn van zes weken en een termijn van (minimaal) twee weken kan 
volstaan. Aanvragers kunnen immers al op een eerder moment hun bevindingen delen met UHT. Dit 
creëert ruimte in het proces voor het eerder betrekken van aanvragers en leidt uiteindelijk tot 
versnelling van het proces. Indien een aanvrager aangeeft toch behoefte te hebben aan een langere 
zienswijzetermijn dan wordt daarin voorzien. Een aanvrager kan namelijk verzoeken om te termijn 
te verlengen tot ten hoogste zes weken. 
8 Gegevensverwerking  
8.1 Algemene verordening gegevensbescherming (AVG) 
In dit wetsvoorstel zijn grondslagen opgenomen voor de verwerking van persoonsgegevens in het 
kader van herstel voor ex-partners, kinderen van ex-partners en nabestaanden van overleden 
gedupeerde aanvragers en overleden gedupeerde kinderen door de Belastingdienst/Toeslagen en de 
Minister van Financiën. Het zorgvuldig omgaan met persoonsgegevens is een belangrijke 
voorwaarde voor het herstel van vertrouwen in de overheid. Dit wetsvoorstel beoogt de uitvoering 
van de hersteloperatie voor ex-partners en kinderen optimaal te laten verlopen, en tegelijkertijd de 
naleving van de Europese privacyregelgeving (de AVG) te borgen.  
 
Voorgenomen wet- en regelgeving inzake de verwerking van persoonsgegevens wordt getoetst aan 
de AVG. Persoonsgegevens worden volgens de AVG allereerst verwerkt op een wijze die ten aanzien 
van een betrokkene rechtmatig, behoorlijk en transparant is. De rechtmatigheid van de verwerking 
volgt onder andere uit het feit dat de grondslag voor gegevensverwerking is voorzien in dit 
wetsvoorstel en de verwerking conform de vereisten van de AVG is. Met dit wetsvoorstel worden 
grondslagen geïntroduceerd voor de gegevensverwerkingen die de Belastingdienst/Toeslagen, de 
Minister van Financiën en de gemeenten zullen doen in het kader van de met dit wetsvoorstel 
opgedragen wettelijke taken met betrekking tot de uitvoering van de regeling voor ex-partners en 
kinderen en nabestaanden van overleden gedupeerde aanvragers en overleden gedupeerde 
kinderen. Voorgesteld wordt om een specifieke grondslag voor de Belastingdienst/Toeslagen te 
introduceren om persoonsgegevens van derden te verwerken. Ook wordt een grondslag voorgesteld 
voor de uitwisseling van persoonsgegevens tussen Belastingdienst/Toeslagen, de Minister van 
Financiën en andere bij de hersteloperatie betrokken organisaties. De beoogde verwerkingen door 
de Belastingdienst/Toeslagen, de Minister van Financiën en andere bij de hersteloperatie betrokken 
organisaties vinden enkel plaats voor zover dit noodzakelijk is voor het vaststellen van een recht op
