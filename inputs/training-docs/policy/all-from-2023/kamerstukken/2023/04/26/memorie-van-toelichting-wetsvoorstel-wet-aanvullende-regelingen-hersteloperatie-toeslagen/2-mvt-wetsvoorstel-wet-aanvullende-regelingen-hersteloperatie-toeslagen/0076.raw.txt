eerste lid, Wht en aan wie deze is toegekend en die buiten Nederland woont. Voorwaarde hierbij is 
dat de ex-partner van een gedupeerde aanvrager van een kinderopvangtoeslag op 7 juli 2020 niet 
in Nederland woonde en op het moment van ambtshalve toetsing niet in Nederland woont. De 
gezinsleden van deze ex-partner die op het moment van ambtshalve toetsing buiten Nederland 
wonen, komen in aanmerking voor brede ondersteuning via het leefgebied gezin. De gezinsleden 
van de ex-partner bestaan uit diens toeslagpartner, diens kind of (voormalig) pleegkind, dat in 
aanmerking komt voor een tegemoetkoming als bedoeld in artikel 2.12 Wht, en het thuiswonende 
(pleeg)kind van hemzelf of van diens huidige toeslagpartner. Onder thuiswonend wordt in dit 
verband verstaan de feitelijke situatie van het samenwonen op hetzelfde adres als de ex-partner. 
Ook kunnen de hiervoor genoemde personen desgewenst remigreren naar Nederland en kunnen 
de met de remigratie gemoeide reis- en verhuiskosten worden vergoed of voor rekening komen 
van de Minister van Financiën.  
 
Ingeval van een wens tot remigratie naar Nederland van de ex-partner en diens gezin kan de 
Minister van Financiën op grond van het voorgestelde artikel 2.15a, derde lid, Wht de kosten van 
de remigratie voor de ex-partner en diens gezin vergoeden dan wel voor zijn rekening nemen. Op 
grond van het voorgestelde artikel 2.15a, vijfde lid, Wht dient in dat geval het plan van aanpak te 
zijn vastgesteld binnen drie maanden nadat de wens tot remigratie kenbaar is gemaakt. Voor de 
ex-partner is het niet mogelijk om – zoals het geval is bij een gedupeerde aanvrager – een 
vervaldatum voor het remigreren op te nemen, omdat de toegang van de ex-partner tot de 
herstelmaatregelen afhankelijk is van de aanvraag en behandeltermijn van de herstelmaatregelen 
van de gedupeerde aanvrager.  
 
Artikel I, onderdeel Q (artikel 2.15b van de Wet hersteloperatie toeslagen) 
 
Voorgesteld wordt om in artikel 2.15b Wht de doelgroep van de regeling voor brede ondersteuning 
en voor een financiële tegemoetkoming om externe hulp in te kunnen schakelen in het buitenland 
uit te breiden met de toeslagpartner van een overleden aanvrager die in aanmerking komt voor 
een compensatie of tegemoetkoming, kwijtschelding van bestuursrechtelijke schulden of 
overneming en betaling van privaatrechtelijke schulden van de gedupeerde aanvrager 
kinderopvangtoeslag als bedoeld in artikel 2.9a Wht, die buiten Nederland woont. Voorwaarde 
hierbij is dat de toeslagpartner van een overleden aanvrager op 7 juli 2020 niet in Nederland 
woonde en op het moment van ambtshalve toetsing niet in Nederland woont. De gezinsleden van 
deze toeslagpartner die op het moment van de ambtshalve toetsing buiten Nederland wonen 
komen in aanmerking voor brede ondersteuning via het leefgebied gezin. De gezinsleden van de 
toeslagpartner van een overleden aanvrager bestaan uit diens toeslagpartner, diens kind of 
(voormalig) pleegkind, dat in aanmerking komt voor een tegemoetkoming als bedoeld in artikel 
2.12 Wht, en het thuiswonende (pleeg)kind van hemzelf of diens huidige toeslagpartner. Onder 
thuiswonend wordt in dit verband verstaan de feitelijke situatie van het samenwonen op hetzelfde 
adres als de toeslagpartner van een overleden aanvrager. Daarnaast wordt voorgesteld de 
doelgroep van de regeling voor brede ondersteuning in het buitenland uit te breiden met het kind 
76
