gaat hierin in op de vier Expressions of Principles (EoP’s) die tot nog toe zijn ondertekend met 
maatwerkbedrijven en horen bij het voortraject richting het overeenkomen van bindende 
maatwerkafspraken. 
 
Vanuit dit perceel wordt ook de intensivering van een subsidieregeling voor energiebesparing en 
het gebruik van hernieuwbare energie in de glastuinbouw gevoed. Tot slot worden voor de 
ondersteuning vanuit het NPVI van de iets kleinere industriële bedrijven in het zogenaamde zesde 
cluster van de industrie middelen toegekend en wordt een reservering opgenomen voor 
ondersteuning van het mkb vanwege de voorgenomen aanscherping van de 
Energiebesparingsplicht. 
 
In totaal tellen de middelen die worden opgenomen in het ontwerp-MJP 2024 voor de 
subsidieregelingen voor de industrie, de maatwerkaanpak en de ondersteuning van cluster 6 
bedrijven en het mkb op tot € 1.775 mln. Daarnaast wordt in totaal € 1.740 mln. opgenomen aan 
reserveringen voor het MJP 2025 voor maatregelen die nog verder moeten worden uitgewerkt. 
Hieronder vallen een reservering voor de ophoging van het perceel vanwege de verhoogde ambitie 
van het kabinet voor de industrie en de maatwerkaanpak en een reservering voor eventuele 
maatwerksubsidies. Hoewel het uitgangspunt bij de maatwerkaanpak is dat de financiële 
ondersteuning zoveel mogelijk plaatsvindt vanuit generieke subsidieregelingen, zijn eventuele 
gerichte maatwerksubsidies namelijk niet uit te sluiten. Dit geldt ook voor de 
afvalverbrandingsinstallaties (Avi’s), waar de maatwerkaanpak ook voor ingezet wordt. 
 
Neerslag middelen 
De middelen uit dit perceel zullen in eerste instantie neerslaan bij de industrie en het mkb. Deze 
zullen echter middels innovaties en aanpassingen van hun productieproces op hun beurt bijdragen 
aan een duurzame economie. 
 
 
 
  
27
