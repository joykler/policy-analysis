aan de Tweede Kamer toegezegde (Kamerstuk TZ202209082), onderzoek een positief beeld 
ontstaat over nut en noodzaak van het onlangs doorgevoerde 0%-rentetarief. 
 
6.10 Aanpak kwetsbare wijken en dorpen versterken (€ 175 mln.) 
Er wordt € 425 mln. ingezet voor het versterken van de aanpak van kwetsbare wijken en dorpen. 
Hiervan dekt BZK € 250 mln. uit eigen middelen. Uit het Klimaatfonds wordt € 175 mln. ter 
beschikking gesteld. Deze middelen worden beschikbaar gesteld aan gemeenten specifiek voor 
kwetsbare huishoudens zodat zij per woning een hogere mate van verduurzaming kunnen 
doorvoeren. De gemeenten kunnen ervoor kiezen een deel van deze woningen vergaand te 
verduurzamen of het bedrag uitsmeren over meer woningen. De middelen zijn bedoeld voor isolatie 
en eventueel interne voorzieningen ten behoeve van aansluiting op warmtenetten indien aan de 
orde in het kader van de wijkaanpak. 
 
6.11 Zon PV in huursector (€ 50 mln.) 
Er komt tijdelijk een subsidie voor corporaties en particuliere verhuurders in het gereguleerde 
segment indien de salderingsregeling wordt afgebouwd. Er wordt € 100 mln. ingezet voor een 
tijdelijke subsidie voor corporaties en particuliere verhuurders in het gereguleerde segment indien 
de salderingsregeling wordt afgebouwd. Hiervan dekt BZK € 50 mln. uit eigen middelen. Uit het 
Klimaatfonds wordt € 50 mln. ter beschikking gesteld. Met de subsidie worden de netto 
investeringskosten voor zonnepanelen lager en kunnen verhuurders met een lagere vergoeding van 
de huurder toe. Daardoor wordt de instemming door huurders makkelijker. De opgewekte stroom 
moet naar de huurder gaan. Voorwaarde: dat de salderingsregeling wordt afgebouwd en de 
maatregel nader wordt uitgewerkt. 
 
6.12 Doe-het-zelf-vouchers (€ 50 mln.) 
Dit een isolatietegoedbon voor de doe-het-zelver, zodat doe-het-zelvende burgers kosten kunnen 
besparen bij het isoleren van hun huis en schaarse professionals vooral kunnen worden ingezet 
voor complexe werkzaamheden. 
 
Vooruitblik MJP 2025 
Voor een aantal maatregelen zijn reserveringen van in totaal € 2.438,3 mln. opgenomen. Deze 
maatregelen worden opgenomen en nader uitgewerkt in het MJP 2025.  
35
