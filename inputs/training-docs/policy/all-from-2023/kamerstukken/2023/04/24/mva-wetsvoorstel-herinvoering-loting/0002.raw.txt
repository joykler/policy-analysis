zij ‘de laagst scorende groep’ interpreteren als de groep die niet heeft voldaan aan 
2
inspanningsverplichtingen in de selectieprocedure.  
Instellingen zijn overigens zelf vrij om binnen het stelsel van decentrale selectie hun 
selectieprocedures per opleiding vorm te geven. Het is mij bekend dat voor sommige 
selectieprocedures aspirant-studenten zich laten klaarstomen middels privébijlessen. De 
regering vindt dit onwenselijk, omdat aspirant-studenten ongelijke mogelijkheden hebben 
om hier gebruik van te maken en zich daarom op ongelijke wijze kunnen voorbereiden op 
de selectieprocedures. Het wetsvoorstel beoogt met de toevoeging van loting aan het 
instrumentarium van selectie instellingen de mogelijkheid te geven om in hun 
selectieprocedures andere keuzes te maken die meer recht doen aan de kansengelijkheid. 
Als er geen selectiecriteria of -instrumenten voorhanden zijn die kansengelijkheid borgen, 
kunnen instellingen bijvoorbeeld kiezen voor ongewogen loting. Daarmee kunnen 
instellingen de invloed van bijles op een selectieprocedure voorkomen. De regering gaat 
verderop in de beantwoording van vragen van de GroenLinks- en PvdA-fracties verder in 
op de invloed van betaalde trainingen op selectieprocedures.    
De leden van de VVD-fractie vragen voorts om te reflecteren over de vraag of jongens 
meer laatbloeiers zijn in vergelijking met meisjes en of het wetsvoorstel voor mannelijke 
laatbloeiers slecht uitpakt. Er zijn verschillen in schoolloopbanen en beroepsloopbanen 
tussen jongens en meisjes. In het voortgezet onderwijs vallen jongens vaker uit en 
blijven vaker zitten. De verschillen in prestaties zijn echter klein en niet zozeer te 
3
verklaren door een verschil in vaardigheden of hersenontwikkeling. Ook in het hoger 
onderwijs zijn er verschillen tussen mannen en vrouwen zichtbaar. Zo nemen vrouwen 
4
vaker deel aan het hoger onderwijs vergeleken met mannen. Het bachelorrendement en 
de studieprogressie van vrouwen in het hoger onderwijs zijn ook hoger dan die van 
5
mannen. Numerus-fixusopleidingen kennen ook een hogere instroom van vrouwen in 
vergelijking met mannen. De Inspectie van het Onderwijs (hierna: inspectie) wijst in het 
rapport ‘Selectie in het hoger onderwijs: criteria, instrumenten en de borging van 
kansengelijkheid’, wel op de mogelijk nadelige effecten van sommige gehanteerde 
selectieprocedures voor laatbloeiers (zowel mannen als vrouwen). Uit het onderzoek van 
de inspectie blijkt namelijk dat opleidingen die selecteren zich meer richten op prestaties 
6
uit het verleden en minder kijken naar toekomstig potentieel. Met het voorliggende 
wetsvoorstel wordt het voor instellingen straks mogelijk om te kiezen voor (gewogen of 
ongewogen) loting. Hiermee wordt het volgens de regering mogelijk om meer rekening te 
houden met zogenaamde laatbloeiers en het onderstreept daarmee de wenselijkheid van 
het wetsvoorstel. 
Voorts vragen de VVD-fractieleden de regering te reflecteren op de capaciteitsfixus an 
sich. De vraag is of in tijden van krapte op de arbeidsmarkt, bijvoorbeeld bij huisartsen, 
de numerus fixusselectie niet achterwege moet blijven en vervangen moet worden door 
een vergrote toegankelijkheid in combinatie met een verzwaard eerste jaar. 
De toegankelijkheid van het hoger onderwijs is een belangrijk kenmerk van het 
Nederlandse hoger onderwijs. Het instellen van een numerus fixus is een ultimum 
remedium. Instellingen gaan niet lichtzinnig met het gebruik van dit instrument om. Het 
aantal opleidingsplaatsen van bepaalde zorgopleidingen wordt beperkt, zodat met de 
veelal intensieve en dure opleidingstrajecten zo goed mogelijk wordt aangesloten op de 
7
benodigde capaciteit aan zorgprofessionals. Na advies van het Capaciteitsorgaan wordt 
                                        
2
 Zie ook mijn brief aan de Tweede Kamer: Kamerstukken II 2022/23, 35 765, nr. 19. 
3
 Een verkenning van sekseverschillen in het onderwijs, O nderwijsraad 2020. 
4
 https://www.cbs.nl/nl-nl/nieuws/2023/10/al-23-jaar-op-rij-meer-vrouwen-dan-mannen-in-hoger-onderwijs.  
5
 Monitor beleidsmaatregelen hoger onderwijs 2021-2022, ResearchNed 2022, p. 144. 
6
 Selectie in het hoger onderwijs: criteria, instrumenten en de borging van kansengelijkheid, Inspectie van het 
O nderwijs, januari 2023, p 8.  
7
 Stichting Capaciteitsorgaan voor (vervolg)opleidingen van professionals in de zorg. Zie hierover verder: 
Kamerstukken II 2020/21, 29282, nr. 427.
