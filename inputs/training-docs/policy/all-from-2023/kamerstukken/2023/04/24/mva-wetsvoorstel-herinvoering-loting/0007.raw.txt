De voornoemde constateringen van de D66-fractieleden zijn juist: instellingen zijn vrij om 
te bepalen welk deel van de plaatsen wordt verdeeld op basis van selectie op basis van 
minimaal twee kwalitatieve selectiecriteria en loting. Ook zijn instellingen op grond van 
20
het in de Tweede Kamer aangenomen amendement-Van der Woude c.s. vrij om te 
bepalen welk deel van de studenten wel of niet kan deelnemen aan de loting. Zoals 
eerder aangegeven hebben UNL en NFU mij in een aan mij gezonden brief laten weten 
dat zij dit in de praktijk zullen inzetten door van aspirant-studenten enkel om een 
zogenaamde ‘inspanningsverplichting’ te vragen. Dat kan bijvoorbeeld deelname aan een 
selectiedag of matchingsgesprek op locatie omvatten. Ik heb dit in mijn eerdergenoemde 
21
brief aan de Tweede Kamer ook aangehaald. In die brief heb ik bovendien aangegeven 
dat van instellingen wordt verwacht dat zij oog blijven houden voor kansengelijkheid en 
het bredere belang van het behouden van de waarde van het middelbareschooldiploma. 
Hierop zal ook altijd worden gewezen tijdens gesprekken met de instellingen en de 
regering wil dit blijven monitoren. Instellingen krijgen met het wetsvoorstel de 
mogelijkheid om zowel te kiezen voor volledig (ongewogen) loten als voor volledig 
selecteren op basis van (minimaal twee) kwalitatieve selectiecriteria. Daarmee zijn de 
twee uitersten als het gaat om selectie dus mogelijk gemaakt voor instellingen. Het ligt 
daarom ook niet in de rede daarbinnen een beperkende bandbreedte vast te stellen over 
het aantal plaatsen dat op basis van loting danwel kwalitatieve selectiecriteria wordt 
verdeeld.  
Kan de regering voorbeelden geven van kwalitatieve criteria die instellingen kunnen 
gebruiken in de selectie van studenten voor een opleiding? 
Instellingen kunnen bij het vormgeven van hun selectieprocedures gebruikmaken van een 
veelvuldigheid aan selectiecriteria. Daarbij geldt altijd een minimum van twee 
kwalitatieve selectiecriteria. De regering spoort instellingen daarbij aan om daarbij in elk 
geval minimaal één cognitief en minimaal één niet-cognitief selectiecriterium te hanteren. 
Bij cognitieve selectiecriteria gaat het bijvoorbeeld om vakkennis of cijfers uit de 
vooropleiding, bij niet-cognitieve selectiecriteria kan het gaan om motivatie of (aanleg 
voor) relevante vaardigheden.  
Specifiek in de geneeskundeopleiding is het aandeel vrouwelijke studenten veel groter 
dan het aandeel mannelijke studenten. Het valt te beargumenteren dat in de praktijk van 
de beroepsuitoefening van artsen een weerspiegeling van de samenleving wenselijk is, 
niet alleen op het gebied van geslacht maar ook ten aanzien van bijvoorbeeld afkomst of 
culturele achtergrond. Geeft de voorgestelde wetswijziging ruimte voor instellingen om te 
streven naar een studentenpopulatie die een goede afspiegeling is van de 
bevolkingssamenstelling? Of is dit expliciet niet de bedoeling? 
Binnen het systeem van decentrale selectie is het mogelijk om te selecteren op basis van 
minstens twee kwalitatieve selectiecriteria. Het is niet toegestaan om bij de selectie direct 
te selecteren op basis van persoons- of achtergrondkenmerken. Instellingen dienen bij 
het ontwerp van de selectieprocedure deze procedure af te stemmen op de inhoud van de 
opleiding. De inhoud van de opleiding is afgestemd op de professionele praktijk. Daarbij 
doen instellingen er goed aan, zo meent de regering, om een duidelijke doelpopulatie te 
22
formuleren. De onderwijsinspectie concludeert dat dit nog te weinig gebeurt. Ook in de 
evaluatie van selectieprocedures kunnen instellingen aandacht schenken aan een 
mogelijke bias in de gehanteerde selectie-instrumenten. Als instellingen een beter beeld 
hebben bij hun doelpopulatie, zouden ze aan de hand van de bekende wetenschappelijke 
inzichten over de verschillend selectie-instrumenten hun selectieprocedure kunnen 
vormgeven met zo min mogelijk kans op bevoordeling van bepaalde groepen aspirant-
                                        
20
 Kamerstukken II 2022/23, 35 765, nr. 17 . 
21
 Kamerstukken II 2022/23, 35 765, nr. 19. 
22
 Selectie in het hoger onderwijs: criteria, instrumenten en de borging van kansengelijkheid, Inspectie van het 
onderwijs, p. 8.
