EERSTE KAMER DER STATEN-GENERAAL 
 
Vergaderjaar 2022/23 
 
 
35 765 Wijziging van de Wet op het hoger onderwijs en wetenschappelijk onderzoek in 
verband met het toevoegen van decentrale loting als selectiemethode voor 
opleidingen met capaciteitsfixus in het hoger onderwijs 
 
 
Nr. xxx Memorie van antwoord  
 
 
Ontvangen 
 
De regering dankt de vaste commissie voor Onderwijs, Cultuur en Wetenschap (OCW) 
voor het voorlopig verslag over het voorstel van wet tot wijziging van de Wet op het 
hoger onderwijs en wetenschappelijk onderzoek in verband met het toevoegen van 
decentrale loting als selectiemethode voor opleidingen met capaciteitsfixus in het hoger 
onderwijs.  
 
Bij de beantwoording van de vragen is de indeling van het voorlopig verslag 
aangehouden. 
 
2. Hoofdlijnen van het voorstel 
Door introductie van het zogenaamde Klaas Visser-model worden kort gezegd de 
aspirant-studenten met hoge cijfers toegelaten en de aspirant-studenten met lage cijfers 
niet. In de middengroep wordt geloot. De VVD-fractieleden vragen de regering of dit geen 
privébijles in de hand werkt en of dat niet leidt tot ongelijke kansen op toelating. 
 
Verder vragen de VVD-fractieleden de regering te reflecteren op het verschil tussen 
leerprestaties van jongens en meisjes. Is het zo dat meer jongens zogenaamde 
laatbloeiers zijn, waardoor dit wetsvoorstel voor hen slecht uit kan pakken en, zo ja, is 
dat dan wel wenselijk?  
De regering wil erop wijzen dat wanneer instellingen kiezen voor een vorm van selectie, 
dat nog altijd dient te gebeuren op basis van ten minste twee kwalitatieve criteria. Een 
manier van selecteren zoals de leden van de VVD fractie beschrijven in hun vraag, waarin 
aspirant-studenten worden geselecteerd op basis van louter cijfers, is dan ook niet 
toegestaan. Zowel in het huidige stelsel, als na inwerkingtreding van het voorliggende 
wetsvoorstel, zal de selectie moeten plaatsvinden op basis van ten minste nog één ander 
kwalitatief criterium. In het bij de Tweede Kamer ingediende wetsvoorstel was het nog 
niet mogelijk om studenten met lagere scores af te wijzen. Een amendement van de VVD 
heeft het juridisch mogelijk gemaakt om de aspirant-studenten met de laagste scores op 
de selectiecriteria direct af te wijzen en te loten onder de overgebleven groep die niet 
1
meteen is toegelaten. De regering heeft aangedrongen op het zorgvuldig gebruik van 
deze mogelijkheid. De Universiteiten van Nederland (UNL) en Nederlandse Federatie van 
Universitair Medische Centra (NFU) hebben in een aan mij gezonden brief laten weten dat 
                                        
1
 Kamerstukken II 2022/23, 35 765, nr. 17. 
 
1
