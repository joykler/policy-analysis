blijf ik met de instellingen in gesprek over selectie, mede naar aanleiding van het rapport 
van de inspectie. Op aanbeveling van de inspectie wordt tevens hele stelsel van selectie 
goed tegen het licht gehouden. Hierover zal de Tweede Kamer na de zomer nader worden 
geïnformeerd. 
De Inspectie van het Onderwijs kwam op 20 januari 2023 met het rapport ‘Selectie in het 
13
hoger onderwijs; criteria, instrumenten en de borging van kansengelijkheid’ . De 
minister is bezig met het voorbereiden van een inhoudelijke reactie op dit voor het 
voorliggende wetsvoorstel relevante rapport. Deze reactie wordt voor de zomer verwacht. 
De minister gaf in het debat in de Tweede Kamer aan daar niet op te willen wachten en 
de wet nu wel in te willen voeren, omdat het nu voorliggende wetsvoorstel (ook met 
14
amendement) een stap vooruit is in het bestrijden van kansenongelijkheid. De kans 
bestaat echter ook dat na inwerkingtreding van de wet de redenering zal zijn om nu maar 
eerst even de effecten ervan af te wachten en vooralsnog geen nieuwe wetswijziging 
meer voor te stellen. Graag ontvangen de fractieleden van GroenLinks en de PvdA een 
reflectie op deze redenering. Hoe schat de regering de kans in dat dit rapport alsnog leidt 
tot een wetswijziging? Indien de regering deze kans reëel acht, ziet zij dan ook nadelen in 
het nu invoeren van deze wetswijziging? 
Kan de regering ook aangeven hoe zij van plan is de monitoring vorm te geven en op 
welke momenten het parlement daarover regulier zal worden geïnformeerd? Wat zijn de 
criteria en de tijdlijn waarop de regering zal besluiten of aanvullende wetgeving al dan 
niet nodig is? 
Zoals aangegeven wil de regering goed de tijd nemen om het rapport en de 
aanbevelingen van de inspectie tot zich te nemen. Het is nu nog te vroeg om aan te 
geven of hier aanvullende wetgeving nodig is. Daarnaast kost het opstellen en invoeren 
van wetgeving de nodige tijd. Als uit de doorlichting van het stelsel blijkt dat een 
wetswijziging noodzakelijk is dan ligt het uiteraard voor de hand daarmee niet te 
wachten. Het al dan niet aannemen van het onderhavige wetsvoorstel speelt bij deze 
afweging geen rol. Wel vindt de regering het onderhavige wetsvoorstel, dat al enige tijd 
in procedure is, een stap vooruit en meent daarom dat het goed is als dit zo snel mogelijk 
in werking treedt.   
De leden van de GroenLinks- en PvdA-fractie vragen hoe de monitoring wordt 
vormgegeven en hoe het parlement wordt geïnformeerd. De monitoring op het niveau 
van instellingen en opleidingen komt aan bod in de reactie van de regering op het rapport 
van de inspectie. Deze reactie volgt na de zomer. Op stelselniveau brengt de inspectie 
periodiek in beeld hoe toegankelijk het hoger onderwijs is voor aspirant-studenten. 
Daarin kijkt de inspectie bij welke opleidingen in het hoger onderwijs wordt geselecteerd 
en naar trends in de instroom van studenten. Ook wordt beleid rondom instroom, 
waaronder selectie, jaarlijks gemonitord in de Monitor beleidsmaatregelen.  
Door het voornoemde amendement wordt de facto de mogelijkheid van gestratificeerde 
loting geïntroduceerd, waarbij excellentie op basis van hoge cijfers bij het 
middelbareschooldiploma beloond kan worden via een direct plaatsingsbewijs. Kan de 
regering aangeven hoe deze aanpak zich verhoudt tot het streven naar verdere 
emancipatie binnen het hoger onderwijs, bijvoorbeeld voor minder geprivilegieerde 
groepen, zoals mbo-studenten die doorstromen of studenten met een 
migratieachtergrond?  
De regering verwijst voor de beantwoording van deze vraag naar de eerdere antwoorden 
op vragen van de leden van de VVD-fractie hierover. 
15
Uit recent onderzoek en berichtgeving weten de fractieleden van GroenLinks en de PvdA 
dat de effecten van de coronalockdowns voor veel scholieren en studenten serieus zijn, 
ook in de vorm van leer- en sociale achterstanden. Sommige scholieren en studenten 
                                        
13
 https://www.onderwijsinspectie.nl/documenten/rapporten/2023/01/20/selectie-in-het-hoger-onderwijs-criteria-
instrumenten-en-de-borging-van-kansengelijkheid. 
14
 Handelingen II 2022/23, nr. 43, item 26, p. 21. 
15
 Zie bijvoorbeeld: https://www.rijksoverheid.nl/actueel/nieuws/2022/11/17/blijvende-inzet-nodig-vanwege-de-
gevolgen-van-corona-voor-leerlingen-en-studenten.
