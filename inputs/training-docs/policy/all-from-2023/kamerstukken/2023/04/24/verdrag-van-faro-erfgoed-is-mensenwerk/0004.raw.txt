Onze referentie 
 
37615692 
Het Overleg Provinciale Erfgoedinstellingen Nederland (OPEN) en de Federatie 
 
Instandhouding Monumenten (FIM) hebben het initiatief genomen tot de 
5
Intentieverklaring Erfgoedveld Onderweg. Deze Intentieverklaring is getekend 
door meer dan 80 erfgoedorganisaties. Hiermee spreekt een brede waaier aan 
organisaties steun uit voor de kerndoelen en ondertekening van het Verdrag van 
Faro. Dit krachtige signaal neem ik ter harte. 
 
Kerndoel 2. Cultureel erfgoed verbinden aan sociaal-maatschappelijke 
doelen 
Erfgoed draagt bij aan ons welbevinden en onze welvaart. In Nederland kennen 
we die wederkerigheid al bij erfgoed en toerisme, ruimtelijke ontwikkeling en 
vestigingsklimaat. Het Verdrag van Faro daagt erfgoedinstellingen en overheden 
uit om vergelijkbare relaties te leggen met andere thema’s, zoals leefbaarheid, 
wijkverbetering, sociale cohesie, integratie, welzijn, gezondheid, 
arbeidsparticipatie, openbare orde en veiligheid. 
 
Praktijkvoorbeeld: HomeComputerMuseum 
Het HomeComputerMuseum is een particulier initiatief dat door middel van 
erfgoed een waardevolle bijdrage levert aan de maatschappij. Bezoekers van het 
HomeComputerMuseum in Helmond mogen alle collectiestukken aanraken en 
gebruiken. De medewerkers, die allemaal een afstand tot de arbeidsmarkt 
hebben, helpen bezoekers en knappen in de werkplaats oude computers op. De 
opgeknapte computers worden onder andere verkocht aan Stichting Leergeld die 
arme gezinnen ondersteunt met het verstrekken van goede en veilige laptops die 
nodig zijn voor onderwijs.  
 
Richtinggevend gedachtegoed 
Werken volgens de drie kerndoelen van Faro betekent ook dat de Rijksoverheid 
naar zichzelf kijkt. Ik zet mij in om de drie kerndoelen van Faro als richtinggevend 
te laten zijn bij het ontwikkelen van nieuw erfgoedbeleid en -instrumenten. 
Daarnaast ga ik in gesprek met andere overheden over de kansen die het Faro-
gedachtegoed biedt voor de lokale praktijk. Ik wil met hen bespreken hoe we 
erfgoedbeoefening onderdeel kunnen maken van het brede cultuurbeleid.    
 
Gemeenschappelijke implementatie 
Tot en met 2025 heb ik in totaal zes miljoen euro beschikbaar gesteld om samen 
met de erfgoedsector het gedachtegoed van het Verdrag van Faro duurzaam 
6
onderdeel van de erfgoedpraktijk te maken . Om samen met de erfgoedsector de 
ingezette veranderopgave in de erfgoedpraktijk te continueren is het gewenst tot 
een uitvoeringsprogramma Faro te komen, geënt op de Uitvoeringsagenda Faro. 
Nadrukkelijk in samenwerking met partners uit de breedte van de erfgoedsector. 
De Intentieverklaring vormt de basis voor het gesprek met de ondertekenaars 
over de volgende fase van de uitvoering van Faro. 
 
Ik zet in op een samenwerkingsvorm waarin maatschappelijke partijen en 
overheden zelf de realisatie van de ambities in de Uitvoeringsagenda Faro ter 
hand nemen. Met een programmabureau bij de Rijksdienst voor het Cultureel 
Erfgoed dat faciliteert, verbindt, motiveert en als partner een inhoudelijk 
vormgevende inbreng heeft. Bij de verdeling van de middelen ga ik aansluiten bij 
het gedachtegoed van Faro. Ik start daarom een pilot waarbinnen betrokkenen in 
gezamenlijkheid de initiatieven bespreken, elkaar voorzien van advies en op basis 
                                                 
 
5
 Bijlage 2, Intentieverklaring Erfgoedveld Onderweg. 09-12-2022 
6
 Meerjarenbrief - De kracht van creativiteit, 04-11-2022 
 
 Pagina 4 van 6
