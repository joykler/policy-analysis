Onze referentie 
Ondertekening Verdrag van Faro 
37615692 
Samen met de minister van Buitenlandse Zaken start ik het traject richting 
 
ondertekening en ratificatie van het Verdrag van Faro. Ik ben voornemens dit jaar 
over te gaan tot ondertekening. Dit gebeurt na goedkeuring door de 
(Rijks)ministerraad. Met ondertekening geeft het Koninkrijk der Nederlanden aan 
de intentie te hebben partij van het Verdrag van Faro te worden. Hiermee gaat 
Nederland nog geen verplichtingen aan.  
 
Na ondertekening zal ik het Verdrag van Faro met goedkeuringsstukken (en 
eventuele uitvoeringswetgeving) zo spoedig mogelijk voor goedkeuring aan de 
Eerste en Tweede Kamer voorleggen, met als doel de ratificatie ervan mogelijk te 
maken. In het kader van de voorbereiding van de goedkeuringsstukken breng ik 
de gevolgen voor Nederland in kaart. Het Verdrag van Faro is sinds 1 juni 2011 
van kracht en op dit moment zijn 24 staten partij. 
 
Ik ben in gesprek met het Caribische deel van het Koninkrijk over de 
ondertekening en uitvoering van het Verdrag van Faro. Caribisch Nederland is 
onderdeel van de volgende fase van de uitvoering van het Verdrag van Faro. Met 
Aruba, Cura√ßao en Sint Maarten ga ik in gesprek welke vorm door hen gewenst is. 
Dit hangt er mede van af of zij de medegelding van het Verdrag van Faro 
wenselijk achten. 
 
Kerndoel 1: Dat mensen kunnen meedoen en meebeslissen meer 
gemeengoed in de erfgoedpraktijk maken  
Het Verdrag draait om mee kunnen doen, waarmee toegang tot erfgoed voor 
iedereen wordt bedoeld. Deelhebben in plaats van deelnemen. Dus samen die 
tentoonstelling, dat activiteitenplan of beheerplan van een erfgoedsite uitdenken 
en uitwerken. Maar ook omgekeerd, het meewerken van overheden en 
erfgoedinstellingen aan initiatieven in de samenleving. Delen van zeggenschap 
zorgt ervoor dat iedereen kan ervaren erbij te horen en medeverantwoordelijk te 
zijn. 
 
Praktijkvoorbeeld: Singelpark Leiden 
Dankzij de inzet van duizenden Leidenaren is nu een zes kilometer lange, 
ononderbroken wandeling langs de singels rondom de oude binnenstad mogelijk. 
Het burgerinitiatief laat zien hoe burgers de overheid op een goede manier 
kunnen uitdagen. Met als resultaat een succesvolle samenwerking en breed 
gedragen plannen. Het Singelpark is bij uitstek een voorbeeld van de Faro-
werkwijze: bedacht en tegelijkertijd gebruikt, onderhouden en geprogrammeerd 
door inwoners van Leiden. De Leidse singels, erfgoed met een grote historische 
waarde, hebben door dit initiatief een nieuwe recreatieve functie gekregen en 
gaan met dit project een duurzame toekomst tegemoet. 
 
1
Verdrag van Faro, de waarde van cultureel erfgoed voor de samenleving 
De doelen van de erfgoedzorg zijn van oudsher bescherming en instandhouding. 
Sinds begin deze eeuw is behoud door ontwikkeling daarbij gekomen. Dit alles 
blijft van groot belang. Of het nu gaat om een kasteel, een museaal object of een 
ambacht. Maar meer en meer is cultureel erfgoed ook een middel om bij te 
dragen aan andere sociaal-maatschappelijke doelen. Waarbij de mens centraal 
staat. Denk hierbij aan een fort waar mensen met een afstand tot de 
arbeidsmarkt werken of een archeologieproject dat een gemeenschap verbindt en 
                                                 
 
1
 Kaderverdrag van de Raad van Europa inzake de waarde van cultureel erfgoed voor de samenleving, 
Faro, 27-10-2005   
 
 Pagina 2 van 6
