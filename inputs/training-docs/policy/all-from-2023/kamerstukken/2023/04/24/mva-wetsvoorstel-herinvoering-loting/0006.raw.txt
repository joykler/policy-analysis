17
In relatie tot het amendement-Van der Woude (VVD) c.s. wordt zowel in de 
18 19
Handelingen als in de brief van 13 februari 2023 van de minister de term ‘Klaas 
Visser-model’ gebruikt. Het is gevoeglijk bekend dat het oorspronkelijke Klaas Visser-
model een andere inhoud had dan het voorstel in het amendement. Wil de regering in 
correspondentie over deze variant de term ‘Klaas Visser-model’ voortaan vermijden, zo 
verzoeken de D66-fractieleden. 
Een doel van de wetsaanpassing is om meer diversiteit mogelijk te maken in de toelating 
van studenten tot een bepaalde opleiding met capaciteitsfixus. De voorgestelde wijziging, 
na amendering, leidt tot keuzevrijheid voor de instelling om de toelatingsprocedure vorm 
te geven. Daarbij bestaat de mogelijkheid nog steeds om volledig op kwalitatieve gronden 
te blijven selecteren. Gaat de wetswijziging de genoemde doelstelling dan wel bereiken? 
Hoe schat de regering de toekomstige praktijk in met betrekking tot het aantal 
instellingen dat loting gaat toepassen en het aantal dat dat niet gaat doen, zo vragen de 
D66-fractieleden. 
De leden van de D66-fractie verzoeken de regering om voortaan de term Klaas Visser-
model niet langer te gebruiken. Het lijkt de regering goed om gehoor te geven aan dit 
verzoek.   
Volgens de leden van de D66-fractie is het de doelstelling van het wetsvoorstel om meer 
diversiteit mogelijk te maken. De regering hecht er waarde aan te benadrukken dat dit 
wetsvoorstel beoogt de kansengelijkheid binnen de selectie van numerus fixusopleidingen 
te vergroten. Het doel van de wetsaanpassing is in eerste instantie niet het vergroten van 
de diversiteit. Een meer diverse studentenpopulatie is mogelijk wel een gevolg van deze 
wetswijziging. Een gebrek aan diversiteit is een signaal dat er mogelijk sprake is van 
kansenongelijkheid. Het is binnen het systeem van decentrale selectie aan de instellingen 
om de selectieprocedure af te stemmen op het curriculum van de opleiding en de 
doelpopulatie. De regering vindt het belangrijk het ook mogelijk te maken voor 
instellingen om hoogwaardig talent te selecteren en een goede match te maken tussen 
student en opleiding. In sommige gevallen is het voor instellingen niet mogelijk om te 
bepalen welke student net niet en welke student net wel recht heeft op een schaarse 
opleidingsplek. In dat geval is loting een eerlijkere manier om deze plaatsen te verdelen.  
De leden van de D66-fractie zijn benieuwd naar het aantal instellingen dat loting wel en 
niet gaat toepassen en wil weten wat de verwachtingen van de regering zijn. Er zijn 
momenteel meerdere instellingen die overwegen om te gaan loten bij opleidingen. Het is 
nog niet zeker hoeveel instellingen hier uiteindelijk daadwerkelijk toe overgaan en op 
welke termijn. Een overstap naar loting vergt bijvoorbeeld de aanpassing van interne 
processen en de aanpassing van communicatie richting aspirant-studenten. Die overstap 
dient zorgvuldig te verlopen, waarbij bijvoorbeeld ook de medezeggenschap van zijn 
adviesrecht gebruik moet kunnen maken.  
Hebben de D66-fractieleden het goed begrepen dat het instellingen vrijstaat om te 
bepalen welk deel van de toelatingen op basis van kwalitatieve criteria plaatsvindt, welk 
deel via loting en welk deel van de aanmeldingen op kwalitatieve criteria wordt 
afgewezen en geen gebruik van de loting kan maken? Graag ontvangen zij een 
uiteenzetting van de regering waarom er geen bandbreedte is afgesproken waarbinnen 
instellingen de keuzes kunnen maken. Wat is de verwachting van de regering als het gaat 
om de verhouding tussen studenten die via selectie of loting worden toegelaten? Gaat zij 
deze ontwikkelingen monitoren en zijn er situaties denkbaar waarop zij gaat 
interveniëren? Zo ja, welke? 
                                        
17
 Kamerstukken II 2022/23, 35 765, nr. 17. 
18
 Zie bijvoorbeeld: Handelingen II 2022/23, nr. 43, item 26, p. 17. 
19
 Zie bijvoorbeeld: Kamerstukken II 2022/23, 35 765, nr. 19, p. 4.
