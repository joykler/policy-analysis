Vooruitblik 
 
Toezegging Arbeidsparticipatie kwetsbare groepen (34.775) (T02495)              
                         
De Minister van Algemene Zaken zegt de Kamer, naar aanleiding van een vraag van het lid Strik 
(GroenLinks), toe het dictum van de gewijzigde motie Strik c.s. over te nemen en maximaal drie jaar 
na invoering een evaluatie te houden van de effecten van de maatregelen om de arbeidsparticipatie 
te verbeteren van mensen met een beperking, arbeidsongeschikten en Wajongers op de feitelijke 
inkomenspositie en de arbeidsparticipatie van deze groepen. SZW is met UWV in gesprek over het 
evalueren van maatregel 3 en maatregel 4 en over de mogelijkheden van onderzoeken. De 
verwachting is de Kamer hier voor het zomerreces over te informeren. 
 
Toezegging Voortgangsrapportage sociaal minimum Caribisch Nederland (35.000 IV / 
CXIX, A) (T02659) 
De toezegging betreft het toezenden aan de Eerste Kamer van de voortgangsrapportages over de 
uitvoering van het pakket maatregelen inzake het ijkpunt voor de bestaanszekerheid voor Caribisch 
Nederland, die aan de Tweede Kamer zijn toegezegd, om te beginnen voor de zomer van 2019. Sinds 
2019 worden (de eerstvolgende vijf jaar) beide Kamers jaarlijks geïnformeerd in de 
voortgangsrapportage ijkpunt sociaal minimum. In 2022 is hieraan tegemoetgekomen met de brief 
van 14 oktober jl. (Kamerstukken I, 2022/23, 36200-IV, nr. B.). De volgende voortgangsrapportage 
volgt voor het zomerreces van 2023.  
 
Toezegging Monitoren ijkpunt bestaanszekerheid Caribisch Nederland en jaarlijks 
informeren gezamenlijke inzet verbetering situatie inwoners Caribisch Nederland 
(35.000 IV / CXIX, N) (T02784) 
In het verlengde van T02659 heeft de voormalige staatssecretaris van Sociale Zaken en 
Werkgelegenheid vier punten toegezegd: 
 
1. Het in de voortgangsrapportage vastgestelde ijkpunt voor de bestaanszekerheid in Caribisch 
Nederland jaarlijks te monitoren. Sinds 2019 worden (de eerstvolgende vijf jaar) beide Kamers 
jaarlijks geïnformeerd in de voortgangsrapportage ijkpunt sociaal minimum (zie T02659). 
 
2. Onafhankelijk onderzoek te laten doen naar de ruimte om het wettelijk minimumloon op de BES 
in de toekomst verder te verhogen, daarover in gesprek te gaan met de werkgevers op de eilanden 
en daarover te rapporteren in de voortgangsrapportage die voor de zomer van 2020 aan de Kamer 
wordt toegezonden. Dit onderzoek is op 27 november 2020 gepubliceerd (35570 IV;CXIX, nr. A) en 
over de opvolging daarvan is gerapporteerd in de voortgangsrapportage van 14 juni 2021.  
 
3. De eilandsbesturen de gelegenheid te geven om formeel te reageren op de voortgangs-
rapportage. Sinds 2019 Sinds 2019 is, vooraf aan het versturen van de voortgangsrapportage, de 
voortgangsrapportage met de eilandbesturen besproken, of zijn de eilanden ambtelijk bij de 
totstandkoming van de brief betrokken geweest.  
 
4. De Kamer jaarlijks te informeren over de voortgang van de gezamenlijke inzet, alsmede van het 
hierop gerichte overleg van het kabinet en van de openbare lichamen om de situatie van inwoners 
in Caribisch Nederland te verbeteren. Sinds 2019 worden (de eerstvolgende vijf jaar) beide Kamers 
hierover jaarlijks geïnformeerd in de voortgangsrapportage die altijd voor de zomer wordt verstuurd. 
In 2022 is hieraan tegemoetgekomen met de brief van 14 oktober jl. (Kamerstukken I, 2022/23, 
36200-IV, nr. B.). De volgende voortgangsrapportage volgt voor het zomerreces van 2023. 
 
Toezegging Indien nodig bereidheid tot het nemen van extra maatregelen halveren 
kinderarmoede per 2025 (36.200) (T03508) 
 De minister-president zegt de Kamer, naar aanleiding van een vraag van het lid Janssen (SP), toe 
dat indien nodig, aanvullend op de maatregelen in het regeerakkoord, extra maatregelen worden 
genomen om de halvering van kinderarmoede per 2025 te verwezenlijken. Beoogd wordt om naar
