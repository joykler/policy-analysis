studenten. Ook zouden instellingen kunnen kijken naar hun manier van 
informatievoorziening en voorlichting en werving onder Nederlandse eindexamen 
kandidaten. 
In de memorie van toelichting lezen de fractieleden van D66 dat “[v]an instellingen zelf 
wordt verwacht dat zij ook monitoren wat de effecten van de gekozen selectieprocedure 
zijn voor de toegankelijkheid, de samenstelling van de studentenpopulatie en de 
23
kansengelijkheid.” Op welke manier verwacht de regering de effecten van de invoering 
van de decentrale loting te kunnen monitoren? Verwacht zij dat instellingen ingrijpen 
wanneer er negatieve effecten uit de gekozen selectieprocedure voortvloeien? 
In het onderzoek van de inspectie naar de onderbouwing van selectieprocedures blijkt dat 
instellingen het belang van kansengelijkheid onderschrijven, maar niet goed weten hoe ze 
hun selectieprocedure kunnen evalueren en optimaliseren in het licht van 
kansengelijkheid. Over het algemeen is het wenselijk dat instellingen die, zoals de leden 
van de D66-fractie schrijven, een negatief effect constateren, hun selectieprocedure 
aanpassen. Onderzoekers van de Universiteit Utrecht (Select UU) komen samen met het 
OnderzoekersNetwerk Selectie en met steun van de Expertgroep Toegankelijkheid Hoger 
Onderwijs (ETHO), ingesteld door het vorige kabinet, voor de zomer met een handboek 
voor selectieprocedures. Instellingen kunnen dit handboek gebruiken om hun 
selectieprocedure en de evaluatie van de procedure vorm te geven. Op stelselniveau is 
het de inspectie die in het meerjarenprogramma Selectie en Toegankelijkheid de 
toegankelijkheid van het hoger onderwijs monitort. Een aantal keer per jaar komen 
beleidsmedewerkers, onderzoekers en leden van selectiecommissies van universiteiten 
samen in de learning community selectie van UNL. De learning community wordt gebruikt 
om kennis en ervaring uit te wisselen over selectiebeleid.  
Uit het onderzoek van juni 2022 van de Inspectie van het Onderwijs blijkt dat aspirant-
24
studenten soms doen aan zelfselectie , die als volgt gedefinieerd wordt: “het 
mechanisme dat (bepaalde groepen) leerlingen of studenten met de benodigde 
kwalificaties en vaardigheden bedoeld of onbedoeld afzien van een vervolg in het hoger 
onderwijs in het algemeen, of van een specifieke opleiding in het bijzonder, vanwege 
25
kenmerken van (opleidingen in) het hoger onderwijs.” Heeft de regering inzicht in het 
effect van dit wetsvoorstel op zelfselectie? 
De leden van de D66 fractie vragen naar het effect van dit wetsvoorstel op zelfselectie. 
Wanneer aspirant-studenten met de benodigde kwalificaties zich onterecht laten 
afschrikken voor de opleiding van hun eerste voorkeur vanwege de kenmerken van een 
opleiding, is dat onwenselijk. De regering verwacht dat door de invoering van decentrale 
loting onbedoelde zelfselectie zal afnemen. Uit het onderzoek van de inspectie blijkt 
bijvoorbeeld dat sommige groepen aspirant-studenten zichzelf een grotere kans 
toedichten door zich aan te melden voor een opleiding die selecteert door middel van 
loting, dan voor een opleiding waarvoor decentraal wordt geselecteerd (op basis van 
26
kwalitatieve selectiecriteria). Het precieze effect op zelfselectie van de invoering van 
loting als selectie-instrument is in dat rapport niet onderzocht. Enerzijds vraagt loting een 
minder grote inspanning van kandidaten en kan de drempel om je aan te melden daarom 
lager zijn. Anderzijds geven studenten aan graag zoveel mogelijk van zichzelf te willen 
                                        
23
 Kamerstukken II 2020/21, 35 765, nr. 3, p. 5. 
24
 Onbedoelde zelfselectie: drempels die gekwalificeerde jongeren ervan weerhouden om een specifieke opleiding in 
het hoger onderwijs te kiezen. Meerjarig onderzoek selectie en toegankelijkheid (rapport van de Inspectie van het 
O nderwijs van juni 2022), p. 74. 
25
 Onbedoelde zelfselectie: drempels die gekwalificeerde jongeren ervan weerhouden om een specifieke opleiding in 
het hoger onderwijs te kiezen. Meerjarig onderzoek selectie en toegankelijkheid (rapport van de Inspectie van het 
O nderwijs van juni 2022), p. 9. 
26
 Onbedoelde zelfselectie: drempels die gekwalificeerde jongeren ervan weerhouden om een specifieke opleiding in 
het hoger onderwijs te kiezen. Meerjarig onderzoek selectie en toegankelijkheid (rapport van de Inspectie van het 
O nderwijs van juni 2022), p. 5.  
 
8
