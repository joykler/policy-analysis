de opleidingscapaciteit bij zorgopleidingen in overleg tussen de Minister van 
Volksgezondheid, Welzijn en Sport en mijzelf vastgesteld. De numerus fixus wordt hier 
ingezet door instellingen om goed aan te sluiten op de vraag, maar ook om zo efficiënt 
mogelijk om te gaan met de beperkte middelen die voor deze (veelal) dure 
opleidingsplaatsen beschikbaar zijn. Een beleidsreactie van de regering op het meest 
recente advies van het Capaciteitsorgaan van januari 2023 wordt in het voorjaar 
aangeboden aan de Tweede Kamer.  
In zijn brief van 13 februari 2023 gaat de minister van Onderwijs, Cultuur en Wetenschap 
(hierna: de minister) in op de nadere vragen gesteld in de Tweede Kamer naar aanleiding 
8
van het amendement-Van der Woude (VVD) c.s. In deze brief geeft hij, zo merken de 
fractieleden van GroenLinks en de PvdA op, aan dat het amendement een extra 
instrument biedt om een van de doelen van het wetsvoorstel te bereiken, te weten 
instellingen meer mogelijkheden te geven om hun selectieproces vorm te geven. Hij stelt 
daarbij de voorwaarde – in lijn met het coalitieakkoord – dat opleidingen dienen te 
onderbouwen hoe hun selectieprocedure bij de inhoud van de opleiding past, effectief is 
en kansengelijkheid borgt. Voorts stelt hij dat instellingen daarbij oog dienen te houden 
9
voor het bredere belang van de waarde van het middelbareschooldiploma. De 
instellingen, verenigd in de Nederlandse Federatie van Universitair Medische Centra en 
Universiteiten van Nederland, hebben laten weten het amendement op die wijze te 
interpreteren en dus niet de facto een nieuwe minimumopleidingseis te willen stellen.  
In dezelfde brief geeft de minister aan dat hij: 
“gelijktijdig met de behandeling in de Eerste Kamer met instellingen in gesprek [wil] gaan 
over hoe zij precies van plan zijn met de wettelijke ruimte om te gaan. Ik zal daarbij 
aandringen op zorgvuldig gebruik van de wettelijke ruimte met oog voor kansengelijkheid 
en houd daarbij de invulling zoals Klaas Visser die zelf beoogd heeft, voor ogen. Indien de 
praktijk en de doorlichting van het stelsel van decentrale selectie daarom vragen, ben ik 
bereid om via aanvullende wetgeving, de wettelijke tekst op dit punt te verduidelijken. Ik 
vraag van de instellingen dat zij hun verantwoordelijkheid op dit punt zullen nemen en zal 
10
dit ook monitoren.”  
In het debat in de Tweede Kamer gaf de minister hierover aan dat hij oplossingen zoekt 
11
in “meer sturing, meer afspraken en heldere adviezen”. Kan de regering een eerste 
update geven van deze gesprekken met de instellingen tot nu toe en aangeven of dit al 
geleid heeft tot concrete afspraken? Op welke termijn verwacht zij hierover afspraken te 
maken? En kan de regering aangeven of zij, op basis van deze gesprekken, het 
vertrouwen heeft dat de uitvoering door de instellingen volgens de hierboven genoemde 
principes en voorwaarden zal plaatsvinden, ook los van nog te maken afspraken?  
In het coalitieakkoord is de afspraak opgenomen dat opleidingen die selecteren dienen te 
onderbouwen hoe de selectieprocedure past bij de inhoud van de opleiding, effectief is en 
gelijke kansen borgt. In januari 2023 heeft de regering het eerder aangehaalde rapport 
van de inspectie over de onderbouwing van selectieprocedures aangeboden aan de 
Tweede Kamer. Uit dit rapport blijkt dat de meeste instellingen de afspraak uit het 
coalitieakkoord onderschrijven, maar moeite hebben met de borging van kansengelijkheid 
in selectieprocedures. Dat blijkt ook uit de gesprekken die ik met instellingen heb gevoerd 
naar aanleiding van het hier voorliggende wetsvoorstel. De aanbevelingen van de 
inspectie vragen om een goede inhoudelijke reflectie en gesprekken met instellingen en 
studenten. Deze gesprekken worden momenteel gevoerd. Zoals de regering in zijn brief 
van 13 februari jl. heeft aangegeven, zal worden bezien of er aanvullende afspraken of 
12
wetgeving nodig is. Op dit moment is het nog te vroeg om hierop vooruit te lopen. Wel 
                                        
8
 Kamerstukken II 2022/23, 35 765, nr. 17 (amendement) en nr. 19 (brief). 
9
 Kamerstukken II 2022/23, 35 765, nr. 19, p. 5. 
10
 Kamerstukken II 2022/23, 35 765, nr. 19, p. 6. 
11
 Handelingen II 2022/23, nr. 43, item 26, p. 21. 
12
 Kamerstukken II 2022/23, 35 765, nr. 19.
