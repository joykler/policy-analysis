knelpunten rondom de testmethode naar voren; hierover is uw Kamer op 14 
december 2021 geïnformeerd (Kamerstuk 29 323, nr. 165). Inmiddels zijn deze 
Kenmerk
3551358-1045099-PG
knelpunten opgelost.  
 
Ik heb daarom besloten om screening op ALD bij jongens toe te voegen aan de 
neonatale hielprikscreening, in Europees en Caribisch Nederland. Ik heb het RIVM-
Centrum voor Bevolkingsonderzoek de opdracht gegeven om de benodigde 
implementatiestappen te nemen, zodat ALD per 1 oktober 2023 aan de 
hielprikscreening kan worden toegevoegd. 
 
Uitbreiding hielprikscreening 
Na de toevoeging van ALD is het aantal ziekten waar de hielprik op test 27. Er 
staan momenteel nog vijf aandoeningen op de agenda van de veertien 
aandoeningen waar de Gezondheidsraad in 2015 over adviseerde: carnitine 
acylcarnitine translocase deficiëntie (CACT), carnitine palmitoyltransferase 
deficiëntie type 2 (CPT2), bèta-ketothiolase deficiëntie (BKT), Guanidinoacetaat 
methyltransferase deficiëntie (GAMT) en organische cation transporter deficiëntie 
type 2 (OCTN2). Zoals ik uw Kamer in mei 2022 (Kamerstuk 29 323, nr. 170) 
schreef, vindt naar de opsporing van deze aandoeningen nog verder onderzoek 
plaats. Zodra het onderzoek leidt tot een duidelijk perspectief op implementatie, 
informeer ik uw Kamer daarover. 
 
Toekomstverkenning Neonatale hielprikscreening 
In 2022 startte een toekomstverkenning, met als doel om te komen tot een 
blijvend toekomstbestendig en wendbaar hielprikprogramma. Met mijn brief van 
19 mei 2022 (Kamerstuk 29 323, nr. 170) gaf ik aan dat ik verwachtte dat de 
resultaten van de toekomstverkenning in de eerste helft van 2023 opgeleverd 
worden en dat ik ze op dat moment met uw Kamer zou delen. Inmiddels heeft 
Lysias Advies de toekomstverkenning opgeleverd en u vindt deze als bijlage van 
deze brief.  
 
Het rapport biedt een aantal interessante denkrichtingen en adviezen om de 
flexibiliteit van het programma te vergroten en de toekomstbestendigheid van het 
programma te verbeteren. Verder leverde het rapport ook inzichten op over de 
grote betrokkenheid van professionals en organisaties die met elkaar het 
programma uitvoeren en dat het Nederlandse hielprikprogramma dat als koploper 
binnen Europa wordt aangemerkt door buitenlandse experts. De komende tijd ga 
ik de adviezen en bouwstenen in het rapport bestuderen, bekijken welke lessen ik 
eruit kan trekken en ik zal die lessen vervolgens betrekken in het beleid. 
 
In de toekomstverkenning wordt ook ingegaan op de adviezen die volgen uit het 
Gezondheidsraadadvies ‘Evaluatie hielprikscreening: beoordelingskader en eerste 
inventarisatie’. Zoals toegezegd in mijn brief van 13 december 2022 (Kamerstuk 
29 323, nr. 172), neem ik deze adviezen mee in de gesprekken die lopen over 
aanvullende gegevensverzameling en -registratie ten behoeve van evaluatie van 
de hielprikscreening.  
Hoogachtend, 
 
de staatssecretaris van Volksgezondheid, 
Welzijn en Sport, 
 
 
PaginaPagina 2  2 vanvan 3 3
