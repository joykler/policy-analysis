I.1 Wijzigingen Curaçaos belastingrecht 
De afgelopen jaren is de Curaçaose winstbelasting op een groot aantal onderdelen aangepast aan 
wat internationaal aanvaardbaar wordt geacht. Zo werd onder meer de zogenoemde modified nexus 
approach ten aanzien van inkomsten uit intellectuele eigendom opgenomen in de Landsverordening 
2
op de winstbelasting 1940 (hierna: LVWB). Verschillende als ring fencing aangemerkte aspecten 
werden aangepast waaronder de Economische zone (hierna: E-zone) en de reële-aanwezigheidseis 
werd ingevoerd voor de Curaçaose Beleggingsvennootschap. Verder is de overgangsregeling voor 
de offshore, de Garantieverordening Winstbelasting 1993, tot een einde gekomen. Daarnaast is, in 
overeenstemming met de EU Code of Conduct Group, de winstbelasting aangepast en wordt voor 
belastingplichtige lichamen niet langer de wereldwijde winst in de heffingsgrondslag betrokken, maar 
de winst uit binnenlandse onderneming van lichamen die actief zijn in Curaçao.  
 
I.2 Wijzigingen Nederlands belastingrecht 
 
Ook in Nederland is er de laatste jaren een groot aantal wijzigingen in de verschillen belastingwetten 
ingevoerd. Te noemen vallen de implementatie van de richtlijnen Anti Tax Avoidance Directive 1 
3 4
(ATAD 1) en ATAD 2 , en de introductie van de Wet bronbelasting 2021.   
I.3 Inhoud van de regeling 
De wijzigingen van de BRNC omvatten onder andere de maatregelen waarvan in de Base Erosion 
and Profit Shifting (hierna: BEPS)-rapporten is geconcludeerd dat deze minimaal nodig zijn om 
verdragsmisbruik op een adequate manier te bestrijden en om geschillenbeslechting te verbeteren 
(de zogenoemde ”minimumstandaard”). Dit betreft de titel en de considerans, het opnemen van een 
algemene antimisbruikbepaling in de vorm van een Principal Purposes Test (PPT) (artikel 22) en de 
toegang tot de onderlinge overlegprocedure (artikel 24).  
De belangrijkste inhoudelijke wijzigingen zijn, naast de hiervoor reeds vermelde minimumstandaard, 
de opname van een regeling over de toepassing van de BRNC bij beleggingsfondsen en de uitbreiding 
van het begrip pensioenfonds tot lichamen die ten behoeve van pensioenfondsen 
beleggingsactiviteiten ondernemen.  
I.4 Budgettaire aspecten 
De budgettaire gevolgen van de voorgestelde wijzigingen zijn naar verwachting neutraal. 
II ARTIKELSGEWIJZE TOELICHTING 
Artikel I 
II.0 Artikel I, onderdeel A (titel en considerans van de Belastingregeling Nederland Curaçao)  
In het rapport bij actiepunt 6 van het BEPS-project met de titel ”Preventing the Granting of Treaty 
Benefits in Inappropriate Circumstances “ wordt onder meer (als minimumstandaard) aanbevolen om 
in de titel en de preambule van het verdrag – in dit geval in de titel en considerans van de rijkswet 
(de BRNC derhalve) - duidelijk te maken dat de BRNC bedoeld is om dubbele belasting te vermijden, 
zonder daarmee mogelijkheden te creëren voor dubbele niet-heffing of verlaagde heffing door 
belastingontduiking of belastingontwijking. Daarbij wordt expliciet verwezen naar treaty-shopping-
constructies. Deze aanbeveling is van belang met het oog op de uitleg en toepassing van 
belastingverdragen en wordt ook in de considerans van de BRNC opgenomen. Er is voor gekozen 
 
2
 Ring fencing is een ongewenste situatie waarbij enkel bepaalde belastingplichtigen, bijvoorbeeld zij die gericht zijn op de export, 
gebruik kunnen maken van bepaalde belastingfaciliteiten, welke dus niet voor eenieder toegankelijk zijn. 
3
 Richtlijn (EU) 2016/1164 van de Raad van 12 juli 2016 tot vaststelling van regels ter bestrijding van belastingontwijkingspraktijken 
welke rechtstreeks van invloed zijn op de werking van de interne markt (PbEU 2016, L 234/26). 
4
 Richtlijn (EU) 2017/952 van de Raad van 29 mei 2017 tot wijziging van Richtlijn (EU) 2016/1164 wat betreft hybridemismatches met 
derde landen (PbEU 2016, L 144/1).
