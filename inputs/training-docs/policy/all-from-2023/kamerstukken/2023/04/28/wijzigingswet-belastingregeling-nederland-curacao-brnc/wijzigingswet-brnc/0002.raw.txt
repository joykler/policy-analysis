scheppen tot niet-heffing of verminderde heffing van belasting door middel van het ontduiken of het 
ontwijken van belasting waaronder  door treaty-shopping-structuren die als doel hebben om 
inwoners van derde rechtsgebieden indirect het voordeel te laten genieten van de in deze rijkswet 
voorziene voordelen;”. 
 
 B. Artikel 1 wordt als volgt gewijzigd: 
 1. In het tweede lid, onderdeel a, wordt “onderdeel i” vervangen door “onderdeel h”. 
 2. In het tweede lid, onderdeel b, wordt “onderdeel j” vervangen door “onderdeel i”.  
 3. Het tweede lid, onderdeel c, vervalt, onder vervanging van de puntkomma aan het slot van 
onderdeel b door “; en” en onder verlettering van onderdeel d tot onderdeel c.  
 4. Onder vernummering van het derde lid tot zesde lid worden drie leden ingevoegd, luidende: 
 3. Inkomen en voordelen uit collectieve beleggingen via een Curaçaos fonds voor gemene 
rekening of Curaçaose commanditaire vennootschap of een Nederlands besloten fonds voor gemene 
rekening worden toegerekend aan de deelnemers naar rato van de omvang van hun deelneming in 
deze entiteiten, mits deze entiteiten als fiscaal transparant worden aangemerkt door beide landen. 
Dit geldt ook ten aanzien van een paraplufonds voor zover het is samengesteld uit genoemde 
entiteiten. 
 4. Een in het derde lid genoemde entiteit of een door de bevoegde autoriteiten in onderling 
overleg  aan te wijzen andere transparante entiteit, die in een van de landen is gevestigd en inkomen 
of voordelen ontvangt afkomstig uit het andere land kan zelf, via vertegenwoordiging door de 
manager van de entiteit of haar depositaris namens zijn deelnemers aanspraak maken op de 
voordelen uit een regeling ter vermijding van dubbele belasting waarbij het Koninkrijk der 
Nederlanden namens het andere land partij is en die specifiek van toepassing is op ieder van de 
betrokken deelnemers. Vorderingen als bedoeld in de eerste zin kunnen voorwerp zijn van een 
onderzoek en op verzoek van de bevoegde autoriteit van een van de landen verstrekt een manager 
van de entiteit of diens depositaris relevante informatie, die een overzicht van deelnemers en 
respectievelijk het voor een vordering relevante toegewezen inkomen of de voor een vordering 
relevante toegewezen voordelen, alsmede specifieke regelingen ter vermijding van dubbele 
belasting uit hoofde waarvan door de entiteit aanspraak wordt gemaakt op voordelen, kan omvatten. 
 5. Niettegenstaande de bepalingen van het derde en vierde lid, mag een in het derde lid 
genoemde entiteit of een door de bevoegde autoriteiten in onderling overleg aan te wijzen andere 
transparante entiteit geen aanspraak maken op voordelen uit deze rijkswet namens een deelnemer 
van de entiteit, indien de deelnemer zelf aanspraak heeft gemaakt op voordelen ter zake van 
hetzelfde inkomen of dezelfde voordelen. 
 
 C. In artikel 2, derde lid, onderdeel a, wordt, onder vervanging van “; en” aan het slot van het 
eerste subonderdeel 4° door een puntkomma, een subonderdeel ingevoegd, luidende: 
 5°. de bronbelasting; en. 
 
 D. Artikel 3, eerste lid, onderdeel j, komt te luiden: 
 
j. betekent de uitdrukking “pensioenfonds”:
