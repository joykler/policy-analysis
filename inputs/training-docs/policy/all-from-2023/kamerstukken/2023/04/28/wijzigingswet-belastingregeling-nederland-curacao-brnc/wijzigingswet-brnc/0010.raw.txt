In artikel 2 is neergelegd op welke belastingen de BRNC ziet. In dat kader bevat het derde lid een 
opsomming van bestaande belastingen waarop de BRNC van toepassing is. Voor Curaçao hebben op 
dat punt na 2015 zich geen wijzigingen voorgedaan. Voor Nederland geldt dat per 1 januari 2021 
de Wet bronbelasting 2021 in werking is getreden. Om die reden wordt in het derde lid, onderdeel 
a, met het invoegen van subonderdeel 5° voor het Europese deel van Nederland een verwijzing naar 
de bronbelasting opgenomen. 
II.3 Artikel I, onderdeel D (artikel 3 van de Belastingregeling Nederland Curaçao) 
Artikel 3 bevat definities voor uitdrukkingen die in de BRNC voorkomen. Artikel 3, eerste lid, 
onderdeel j, definieert de uitdrukking ”pensioenfonds“ die wordt gebruikt in artikel 10, derde lid, 
onderdeel c, (dividenden) en artikel 17, vierde lid, (pensioenen, lijfrenten en 
socialezekerheidsuitkeringen) van de BRNC. Tevens is de definitie van belang in verband met enkele 
voorgestelde wijzigingen van artikel 4 BRNC (verwezen wordt naar de toelichting bij artikel I, 
onderdeel E). Om aan de definitie van pensioenfonds te voldoen is cumulatief vereist dat het 
betreffende lichaam inwoner is van een land, dat lichaam in het algemeen is vrijgesteld van 
belastingen naar het inkomen, dat de werkzaamheden van het lichaam voornamelijk bestaan uit het 
beheren of verstrekken van pensioenen en dat het lichaam als zodanig is erkend en onder toezicht 
staat volgens de wetgeving van Curaçao of Nederland. 
In lijn met de definitie van het begrip pensioenfonds zoals dat is opgenomen in het OESO-
modelverdrag wordt met het toevoegen van subonderdeel 2° aan artikel 3, eerste lid, onderdeel j, 
de definitie van het begrip pensioenfonds uitgebreid met lichamen die zich geheel of nagenoeg 
geheel bezighouden met het beleggen en beheren (van beleggingen) voor pensioenfondsen als 
bedoeld in genoemd onderdeel j, onder 1°. In verband met deze wijziging wordt ook de aanhef van 
genoemd onderdeel j gewijzigd, waarbij een deel van de huidige aanhef wordt opgenomen in 
subonderdeel 1° (nieuw) en de huidige subonderdelen 1°, 2° en 3° worden verletterd tot 
subonderdelen aa, bb en cc. Gezien het aantal wijzigingen in genoemd onderdeel j wordt voorgesteld 
dat onderdeel integraal te vervangen. 
II.4 Artikel I, onderdeel E (Artikel 4 van de Belastingregeling Nederland Curaçao) 
Artikel 4 BRNC bevat bepalingen ter invulling van het begrip inwoner. Artikel I, onderdeel E, voorziet 
in enkele wijzigingen van genoemd artikel 4. Ten eerste wordt met een toevoeging aan het eerste 
lid, tweede zin, bevestigd dat een (van belastingheffing vrijgesteld) pensioenfonds ook een inwoner 
van een land is.  
Ten tweede wordt aan het eerste lid een zin toegevoegd waarmee de tekst van het huidige derde lid 
van genoemd artikel 4 wordt verwerkt in het eerste lid. Om die reden vervalt het derde lid en worden 
het vierde tot en met zevende lid vernummerd tot derde tot en met zesde lid. Voorts wordt in 
verband hiermee de in het zesde lid (nieuw), aanhef, opgenomen verwijzing aangepast. Met deze 
wijzigingen wordt aansluiting gezocht bij de opbouw van artikel 4 van het OESO-modelverdrag. 
Derhalve is ook het OESO-commentaar bij deze tekst relevant. In dit kader wordt opgemerkt dat 
niet is beoogd alle in Curaçao winstbelastingplichtige lichamen, van toepassing van de BRNC uit te 
5
sluiten.  
Met de wijziging van het vierde lid (nieuw) ten aanzien van lichamen met dubbele woonplaats wordt 
de tekst van dat lid zoveel mogelijk in overeenstemming gebracht met de betreffende bepaling in 
het OESO-modelverdrag. Daarnaast wordt hiermee invulling gegeven aan de in de nota naar 
6
aanleiding van het verslag bij de totstandkoming van de BRNC opgenomen toezegging dat bij de 
beoordeling door de bevoegde autoriteiten omstandigheden als plaats van leiding, plaats van 
oprichting of andere soortgelijke omstandigheden in acht zullen worden genomen bij de vaststelling, 
in onderling overleg (artikel 24 BRNC), van het land van inwonerschap van een dergelijk lichaam.  
 
5
 Hierbij wordt verwezen naar paragraaf 8.3 van het OESO-commentaar. 
6
 Kamerstukken II 2014/15, 33955, nr. 6.
