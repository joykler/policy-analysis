1 
 
  
> Retouradres Postbus 20301 2500 EH  Den Haag 
 
Directoraat-Generaal 
 
Rechtspleging en 
Postbus 20018 
Aan de Voorzitter van de Tweede Kamer  
Rechtshandhaving 
 
der Staten-Generaal Directie Rechtshandhaving en 
Postbus 20018 
C riminaliteitsbestrijding 
2500  
Postbus 20018  
  
Turfmarkt 147 
2500 EA  DEN HAAG 
2511 DP  Den Haag 
 
Postbus 20301 
2500 EH  Den Haag 
www.rijksoverheid.nl/jenv 
  
Ons kenmerk 
4424339 
   
Bij beantwoording de datum 
en ons kenmerk vermelden. 
Datum 18 april 2023 
Wilt u slechts één zaak in uw 
brief behandelen. 
Onderwerp Tweede beleidsreactie op rapport Raad voor de Rechtshandhaving 
 
corruptiebestrijding BES 
 
 
 
 
 
 
Op 14 oktober 2022 hebben wij uw Kamer het onderzoeksrapport ‘Opvolging 
aanbevelingen corruptiebestrijding op Bonaire, Sint Eustatius en Saba (hierna: 
Caribisch Nederland) en de sturing daarop’ van de Raad voor de 
Rechtshandhaving (hierna: de Raad) aangeboden met een eerste, deels 
1
procedurele, beleidsreactie. Daarbij kondigden wij aan in het voorjaar van 2023 
uw Kamer nader te zullen informeren over de verdere opvolging van het 
onderzoeksrapport. In deze brief komen wij deze toezegging na. 
 
De aanbevelingen die de Raad in het onderzoeksrapport doet, kunnen een 
belangrijke rol vervullen in het versterken van de integriteit van het openbaar 
bestuur in Caribisch Nederland. Deze integriteit en het vertrouwen van burgers in 
het openbaar bestuur zijn cruciaal voor een goed functioneren van de 
democratische rechtsstaat. Wij hechten er dan ook waarde aan om de 
aanbevelingen van de Raad samen met de relevante ketenpartners en de 
openbare lichamen te bezien en deze op te volgen, waar nodig. 
 
Aard en omvang ambtelijke corruptie 
Een eerste aanbeveling van de Raad was om nog in 2022 voor een wetswijziging 
te zorgen die themaverwerking voor ambtelijke omkoping in Caribisch Nederland 
mogelijk maakt, net zoals in Europees Nederland het geval is. Zoals toegelicht in 
de brief van 14 oktober 2022, wordt bij themaverwerking zachte 
2
(opsporings)informatie betreffende ernstige misdrijven – zoals ambtelijke 
omkoping – in een zogenoemd themaregister opgeslagen en bewaard. Hierdoor 
kan dergelijke informatie later, eventueel in combinatie met andere informatie uit 
het register, gestructureerd worden verwerkt en geanalyseerd en mogelijk een 
beperkte bijdrage leveren aan een strafrechtelijk opsporingsonderzoek. De 
                                                 
1
 https://www.rijksoverheid.nl/documenten/kamerstukken/2022/10/14/tk-rapport-raad-
voor-de-rechtshandhaving-corruptiebestrijding-bes.  
2
 Dit betreft minder concrete (vage) signalen. Denk bijvoorbeeld aan nauwe banden tussen 
een gemeenteambtenaar en ondernemer, zowel zakelijk als privé, waarbij de ondernemer 
regelmatig opdrachten voor de gemeente uitvoert. Er zijn verder echter geen aanwijzingen 
van niet-integer gedrag. 
  
 Pagina 1 van 7
