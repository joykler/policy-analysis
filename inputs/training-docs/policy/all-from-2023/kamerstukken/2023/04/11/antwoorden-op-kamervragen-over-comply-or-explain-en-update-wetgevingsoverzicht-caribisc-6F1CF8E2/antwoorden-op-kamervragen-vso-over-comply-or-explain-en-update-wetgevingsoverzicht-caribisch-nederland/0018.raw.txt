Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Voor uw constatering aangaande het ontbreken van het BSN in Caribisch 
Kenmerk
Nederland verwijs ik u naar het antwoord op vraag 3. 
2023-0000198975
Vraag 31 
Het valt genoemde leden op dat een groot aantal wetten in ambtelijke 
voorbereiding is, ook wetten die bijvoorbeeld raken aan de BSN en een goede 
werkloosheidsvoorziening. Kan de regering in overleg met de eilanden tot 
prioritering van de wetgevingstrajecten komen, zodat de wetten die het meest 
impact maken op het verbeteren van de leefsituatie van mensen het eerst kunnen 
worden afgerond en behandeld?  
 
Antwoord op vraag 31 
Het wetgevingsoverzicht bevat wet- en regelgeving die prioritair is gesteld. Over 
eventuele verdere prioritering en fasering van de genoemde trajecten ga ik in 
gesprek met de eilanden en de betrokken departementen.  
 
Vraag 32 
De leden van de ChristenUnie-fractie merken op dat het nog vaak gebeurt dat bij 
wetgeving die aan de Kamer wordt toegezonden onvoldoende aandacht is voor 
het al dan niet doorwerken van deze wetgeving op de BES. Zij vragen de regering 
andermaal om bij nieuwe wetgeving werking op de BES als uitgangspunt te 
hanteren, en hier enkel beargumenteerd en in overleg met de eilandsbesturen 
van af te wijken. In het bijzonder vragen zij hoe binnen de regering de 
staatssecretaris van Binnenlandse Zaken en Koninkrijksrelaties bij nieuwe 
wetgeving scherp is of dit voldoende is gebeurd. 
 
Antwoord op vraag 32  
Het principe van comply or explain biedt uitdrukkelijk de mogelijkheid in de 
toepassing van wet- en regelgeving te differentiëren tussen Europees en Caribisch 
Nederland. Dat kan bijvoorbeeld op grond van bijzondere omstandigheden (zie 
ook het antwoord op vraag 8.a) waardoor Caribisch Nederland zich wezenlijk kan 
onderscheiden van Europees Nederland.  
 
Zoals ik aangeef in mijn antwoord op vraag 22.b, heb ik als staatssecretaris van 
BZK een coördinerende rol en zal ik collega bewindspersonen blijven attenderen 
op het belang stappen tot een goede toepassing van het principe van comply or 
explain te komen. 
 
Vraag 33 
De leden van de ChristenUnie-fractie lezen dat het arbeidsongeschiktheidsstelsel 
van Caribisch Nederland aanmerkelijk afwijkt van Europees Nederland. Zij vragen 
de regering toe te lichten waarom uiteenlopen van beide stelsels onvermijdelijk is, 
op welke plekken deze verschillen zitten en vooral hoe de rechtsbescherming van 
iemand die arbeidsongeschikt is op de BES zich momenteel verhoudt tot de 
rechtsbescherming van iemand die die arbeidsongeschikt is in Europees 
Nederland. 
 
  
Pagina 18 van 19
