dit betekent voor de spanningen tussen de Verenigde Staten, met de overige Westerse 
bondgenoten enerzijds en China anderzijds. 
 
1. Antwoord van het kabinet:  
De aandeelhouders van de Wereldbank hebben een periode van 35 dagen gekregen om 
kandidaten voor te dragen. De nominatieperiode verliep op 29 maart 2023. De heer  
Ajay Banga is de enige kandidaat die is voorgedragen. De procedures voor het selectie- en 
benoemingsproces voor de opvolger van president Malpass zijn unaniem door de 
aandeelhouders, waaronder Rusland, in de Raad van Bewindvoerders vastgesteld. De Raad 
van Bewindvoerders van de Wereldbank zal zich de komende periode buigen over het 
verdere selectieproces. Naar verwachting zal een besluit vallen begin mei a.s. Op dit 
moment valt nog niet te zeggen hoe aandeelhouders zich zullen opstellen. 
 
Ook vragen zij of het stemrecht van Rusland in de Bank kan worden ingetrokken.  
 
2. Antwoord van het kabinet:  
Er zijn geen gevallen bekend van opschorting van stemrecht of lidmaatschap. De statuten 
van de Wereldbank bepalen enkel dat het lidmaatschap van een aandeelhouder - en 
daarmee diens stemrecht - kan worden opgeschort in het geval dat de aandeelhouder niet 
voldoet aan zijn verplichtingen jegens de Bank, zoals de plicht tot terugbetaling van 
leningen. Hiervan is in het geval van Rusland geen sprake. 
 
Ook vragen zij of de programma’s in Rusland en Wit-Rusland inmiddels helemaal zijn gestopt 
en wat de effecten daarvan zijn. 
 
3. Antwoord van het kabinet:  
Op 2 maart 2022 heeft de Wereldbankgroep in reactie op de Russische invasie van 
Oekraïne alle activiteiten in Rusland en Wit-Rusland gestaakt. Op dit moment heeft de 
Wereldbank dan ook geen projecten lopen in beide landen. 
 
Evolving world, Evolving MDB’s  
De leden van de VVD-fractie vragen de minister hoe Nederland kijkt naar de architectuur van de 
multilaterale ontwikkelingsbanken. Welke verbeteringen zijn er nodig om op toekomstige 
wereldwijde uitdagingen adequaat antwoord te geven?  
 
4. Antwoord van het kabinet:  
Het jaarlijkse financieringstekort voor de SDG’s bedraagt USD 4 biljoen. Multilaterale 
organisaties zoals de VN, de Wereldbank en de regionale ontwikkelingsbanken zijn wat het 
kabinet betreft onmisbare partnerorganisaties bij het behalen van (financiering voor) de 
1
SDG’s. Dit is onlangs uitgebreid toegelicht in het beleidskader Mondiaal Multilateralisme .  
 
De internationale gemeenschap wordt geconfronteerd met een groot aantal mondiale 
uitdagingen, zoals klimaatverandering en pandemieën. Nederland is, net als veel andere 
 
1
 Beleidskader Mondiaal Multilateralisme | Tweede Kamer der Staten-Generaal 
Pagina 2 van 17
