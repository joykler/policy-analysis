overweegt de Nederlandse bijdrage hieraan te verhogen en zo ja, met hoeveel per wanneer en zo 
nee, waarom niet.  
 
26. Antwoord van het kabinet:  
Nederland onderschrijft het belang van de rol van het IMF voor lage-inkomenslanden. 
Geen andere publieke of private instelling is in staat om de economische en financiële 
stabiliteit van lage-inkomenslanden te waarborgen op een manier en schaal zoals het IMF 
dat kan. De Poverty Reduction and Growth Trust (PRGT), waarmee lage-inkomenslanden 
worden voorzien van concessionele leningen, is één van de belangrijkste 
financieringsinstrumenten van het IMF voor deze landen. PRGT-programma’s worden 
gefinancierd uit leningen van donoren via de zogenaamde leningenaccount, aangevuld met 
een rentesubsidie die gefinancierd wordt door giften en uit het rendement op giften uit het 
verleden via de zogenoemde subsidieaccount.  
 
Nederland onderschrijft het belang van het op peil houden van middelen voor de leningen- 
en subsidieaccount van de PRGT. In het kader van de subsidieaccount is er in 2021 reeds 
een bijdrage gedaan ter waarde van EUR 28,5 miljoen. Met deze bijdrage loopt Nederland 
internationaal in de pas. Hoewel er op dit moment geen verdere bijdragen aan de 
subsidieaccount zijn gepland, blijft Nederland wel openstaan voor verdere bijdragen als 
het ODA-budget dit toelaat en er sprake is van een fair burden sharing tussen donoren. 
 
De leden van de PvdA-fractie constateren tevens dat de regering heeft toegezegd om, mede op 
verzoek van de leden van de fracties van de PvdA en GroenLinks, 20% van de Special Drawing 
Rights (SDRs) beschikbaar te maken voor het adresseren van bovengenoemde crises. Dat juichen 
zij toe. Zij vragen de minister of haar collega, de minister van Financiën, voorafgaand aan de 
Voorjaarsvergadering toe te lichten of deze toezegging al is geïmplementeerd, of de SDRs reeds 
geheel beschikbaar zijn gemaakt om door te lenen aan behoeftige landen, en zo niet wanneer dit 
wel gebeurd zal zijn.  
 
27. Antwoord van het kabinet:  
De Nederlandsche Bank heeft de toegezegde SDR’s reeds beschikbaar gesteld aan het IMF. 
Dit betreft SDR 1,2 miljard (ongeveer EUR 1,5 miljard) voor de Resilience and 
Sustainability Trust en SDR 0,5 miljard (ongeveer EUR 0,6 miljard) voor de Poverty 
Reduction and Growth Trust. Dit is middels de staatsgarantie aan DNB opgenomen in de 
7
begroting voor 2023 . Nederland heeft daarmee voldaan aan de toezegging om 20% van de 
in 2021 toegekende SDR’s door te lenen.  
 
De leden van de PvdA-fractie hebben vernomen dat sinds deze maand, de minister van Financiën 
co-voorzitter van de Coalition of Finance Ministers for Climate Action is. De eerste bijeenkomst 
van de minister als co-voorzitter vindt plaats tijdens de Voorjaarsvergadering van de Wereldbank 
in Washington. Deze leden vragen wat de prioriteiten zijn van de minister van Financiën en het 
kabinet voor haar invulling van de rol als co-voorzitter van deze coalitie.  
 
 
7
 Kamerstukken II, 2022-23, 36200-IX, nr. 7 
Pagina 14 van 17
