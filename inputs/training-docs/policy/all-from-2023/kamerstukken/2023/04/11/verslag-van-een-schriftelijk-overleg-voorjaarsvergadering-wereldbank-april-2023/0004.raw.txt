komende jaren met een factor vier zullen moeten groeien om de duurzame 
ontwikkelingsdoelen te kunnen bereiken en het klimaatdoel van maximaal 1,5 graden 
temperatuurstijging binnen bereik te houden. De Wereldbankgroep speelt daarin een 
belangrijke rol, zowel wat betreft het bevorderen van toegang tot energie in de armste 
gebieden, als het versnellen van de transitie van steenkolen naar hernieuwbare energie in 
middeninkomenslanden. De komende jaren zal de Wereldbankgroep haar bijdrage aan de 
mobilisatie van publieke en private investeringen in de energietransitie verder moeten 
opschalen. Nederland blijft daarop intensief de samenwerking zoeken met de 
Wereldbankgroep, zowel om de inzet van de Bank te verhogen als om meer Nederlandse 
oplossingen voor de duurzame energietransitie bij te kunnen dragen.  
 
 
Capital Adequacy Framework review 
De leden van de VVD-fractie zijn het met het kabinet eens dat de Bank moet worden 
aangemoedigd om te blijven streven naar mobilisatie van privaat kapitaal en deze pogingen 
binnen de Bank te intensiveren. Zij vragen aan de minister hoe en welke rol Nederland hierin kan 
spelen. 
 
7. Antwoord van het kabinet:  
Nederland zet bij de Wereldbank in op een combinatie van balansoptimalisatie, herziening 
van raamwerken voor kapitaaltoereikendheid en het mobiliseren van privaat kapitaal. 
Nederland ziet samen met gelijkgestemde landen dat deze combinatie van acties 
voorwaarde is voor een succesvolle hervorming van de Bank. Dit kan bijvoorbeeld door de 
ambities op de mobilisatie van privaat kapitaal te verhogen en door meer nadruk te leggen 
op technische assistentie voor het ontwikkelen van projecten waar de private sector in kan 
stappen en ondersteuning van de mobilisatie van domestic resources zoals 
belastinginkomsten. 
  
Nederland is koploper op een aantal deelgebieden als het gaat om de mobilisatie van 
privaat kapitaal. Het kabinet heeft bijvoorbeeld het ILX-initiatief gesteund. Dit fonds is in 
2022 gelanceerd met circa USD 1 miljard kapitaal vanuit Nederlandse pensioenfondsen 
waarmee institutionele investeerders beleggen in private sector leningen van 
ontwikkelingsbanken. ILX maakt hierbij gebruik van toegang tot de Global Emerging 
Markets Risks database (GEMs), die een overzicht geeft van de financiële resultaten van 
investeringen van MDBs. Nederland zet zich in voor openstelling van de toegang tot dit 
gegevensbestand op korte termijn voor private partijen om zo meer privaat kapitaal te 
mobiliseren. 
 
Oekraïne 
De leden van de VVD-fractie vinden dat de slagkracht van de Bank op het gebied van steun aan 
Oekraïne versterkt moet worden. Zij vragen daarom hoe Nederland kan helpen aan snellere 
financiering aan Oekraïne. De leden van de VVD-fractie zijn namelijk van mening dat de steun 
van USD 349 mld niet uitsluitend na de oorlog mag worden uitgekeerd.  
 
 
Pagina 4 van 17
