Bij het ministerie van BZK loopt momenteel een traject over het paspoortregister, waarin 
29
breed wordt gekeken naar de weigeringsgronden. 
 
Wanneer kunnen deze leden de resultaten van het onderzoek naar de uitbreiding van de 
kwijtscheldingsmogelijkheden en de mogelijkheden om meer maatwerk te verlenen in het 
algemeen verwachten? Welke mogelijkheden heeft DUO om in de tussentijd meer maatwerk te 
leveren aan studenten? Kan de minister toezeggen dat hij in gesprek gaat met DUO hierover?   
 
Ik stuur u op korte termijn een brief over de toepassing van de menselijke maat in de 
uitvoering van studiefinanciering. Hierin zal ik ingaan op de maatwerkaanpak die in 
samenwerking met DUO tot stand is gekomen en licht in enkele geleerde lessen toe.  
Daarnaast is er een wetswijziging in gang gezet voor het schrappen van de uitzonderingen van 
de hardheidsclausule, waardoor meer maatwerk juridisch mogelijk gemaakt kan worden. De 
30
nota naar aanleiding van het verslag is op 22 februari jl. aan uw Kamer aangeboden. DUO 
kan anticiperend gaan handelen wanneer uw Kamer hierover is geïnformeerd en uw Kamer in 
de gelegenheid is geweest om hierop te reageren. Dit zal geschieden middels de hiervoor 
genoemde Kamerbrief. 
 
In het voorjaar wordt u geïnformeerd over de stand van zaken omtrent de openstaande 
hardvochtigheden, waaronder het kwijtscheldingsbeleid. 
 
Tenslotte zijn deze leden benieuwd naar wat de minister concreet gaat doen om in de praktijk 
te zorgen voor de menselijke maat en oog voor proportionaliteit, zodat de ruimte voor meer 
maatwerk niet enkel in wet – en regelgeving wordt opgenomen. De leden van de GroenLinks- 
fractie verwijzen in dit kader naar eerdere schriftelijke vragen over een ernstig zieke student 
die te maken kreeg met een aanzienlijke terugvordering van een beurs, ondanks de bestaande 
wettelijke mogelijkheid om studieschulden en boetes kwijt te schelden. Zij vragen of de 
minister hierover in gesprek is met DUO. Hoe ziet het vervolgtraject eruit? 
 
DUO heeft grote stappen gezet om meer de menselijke maat en maatwerk toe te passen in de 
uitvoering van studiefinanciering. De voorgestelde wijziging van de hardheidsclausule maakt 
daar onderdeel van uit. Daarnaast is de capaciteit van DUO om de dienstverlening te 
verbeteren uitgebreid en wordt intensief gewerkt aan het trekken van lessen uit 
maatwerkcasuïsitiek. Ik stuur op korte termijn een brief aan uw Kamer over de menselijke 
maat in de uitvoering van studiefinanciering waarin ik deze nieuwe aanpak verder beschrijf en 
de eerste lessen die we samen met DUO hebben getrokken met u deel. 
 
Passend onderwijs en funderend onderwijs 
 
De leden van de GroenLinks-fractie hebben overigens nog wel vragen over de knelpunten die 
niet als ‘hardvochtig’ worden aangemerkt. Want ook onder die punten zitten wat de 
voornoemde leden betreft punten die wel degelijk ‘hardvochtig’ en ontwrichtend kunnen zijn 
voor leerlingen en waarvoor wel degelijk een oplossing voor gevonden moet worden. Zoals 
bijvoorbeeld de TLV -problematiek, leerlingen met een ondersteuningsbehoefte in Caribisch 
Nederland, leerlingen in gesloten instellingen en het lerarentekort. Kan de minister 
uitgebreider uitleggen waarom deze zaken niet als hardvochtig worden gezien? En waarom er 
geen actie aan deze problematiek wordt gekoppeld?  
                                                                 
29
 Aanhangsel Handelingen II 2022/23, nr. 335, p. 4.  
30
 Kamerstukken II 2022/23, 36283, nr. 6.
