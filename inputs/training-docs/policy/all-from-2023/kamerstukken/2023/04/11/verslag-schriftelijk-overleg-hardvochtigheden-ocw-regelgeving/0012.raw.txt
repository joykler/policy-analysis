Tegelijk wordt er ook gewerkt aan het voorkomen van mogelijke hardvochtigheden door 
instrumenten als het Beleidskompas en de doenvermogentoets. Door oog te hebben voor het 
doenvermogen van de doelgroep en vroegtijdige betrokkenheid van de uitvoering. Vanaf het 
begin van het Beleidskompas wordt onder meer aandacht gevraagd voor de menselijke maat, 
doelmatigheid en doeltreffendheid, de uitvoering en het toezicht. Hiermee wordt beleid dat 
mogelijk hardvochtig uit kan pakken aan de voorkant ondervangen. 
 
Inbreng van de leden van de CDA-fractie 
 
De leden van de CDA-fractie zien dat er grote verschillen zijn in welke mensen (welke 
achtergrond) welke tegemoetkoming kunnen krijgen indien ze ervoor willen kiezen om op 
latere leeftijd leraar te worden. Dit heeft grote impact op de vraag of mensen voor het beroep 
van leraar kiezen en wordt veelal ook als onrechtvaardig beschouwd door de mensen waar 
het betrekking op heeft. Zij vragen wat de reden is dat deze situatie niet is meegenomen bij de 
eerste inventarisatie/ buikpijncriterium. 
 
Naar ons oordeel kan hier niet worden gesproken van een hardvochtigheid, omdat de 
betreffende voorzieningen voor degenen die op latere leeftijd leraar willen worden, geen 
ontwrichting van hun leven opleveren, aangezien de overheid hiermee juist extra 
mogelijkheden creëert om leraar te worden. Wij gaan hieronder volledigheidshalve in op deze 
voorzieningen. 
Voor zowel leraren als voor scholen en mbo-instellingen zijn er diverse mogelijkheden voor 
subsidies en tegemoetkomingen in de opleidingskosten voor potentiële overstappers naar het 
onderwijs om leraar te worden en voor leraren die zich willen omscholen naar een andere 
onderwijssector. De regelingen zijn afgestemd op de achtergrond van de doelgroep. In de 
21
bijlage “Overzicht (effect) maatregelen aanpak tekorten” bij de Kamerbrief 
22
Lerarenstrategie is per maatregel een toelichting en het effect van de maatregel beschreven. 
De financieringsmogelijkheden zijn: subsidie zij-instroom, subsidie tweede lerarenopleiding, 
tegemoetkoming leraren, lerarenbeurs, subsidie onderwijsassistenten opleiding tot leraar, 
subsidie korte scholingstrajecten vo en subsidie instructeursbeurs mbo. Een overzicht hiervan 
23
is te vinden op de website van DUO. Daarnaast kunnen leraren ook gebruik maken van het 
STAP-budget en is er voor de G5 de subsidie zij-instroom PO G5. Potentiële overstappers 
24
kunnen ook contact opnemen met het Onderwijsloket. Op de website van het 
Onderwijsloket zijn de verschillende subsidies en tegemoetkomingen voor leraren toegelicht. 
Ook kan een potentiële overstapper in gesprek gaan met een adviseur van het Onderwijsloket 
om de mogelijkheden te bespreken. 
Tot slot zij vermeld dat in de inventarisatie dit punt ook niet naar boven is gekomen, noch bij 
onze medewerkers noch in de internetconsultatie. 
 
Welke punten worden in het programma OCW Open onderzocht? Zijn de bewindspersonen 
bereid om de uitkomsten hiervan naar de Kamer te sturen? Zo ja op welke termijn kunnen we 
dit verwachten? 
 
                                                                 
21
 Kamerstukken II 2021/22, 27 923, nr. 443 Bijlage “Overzicht (effect) maatregelen aanpak tekorten”. 
22
 Kamerstukken II 2021/22, 27 923, nr. 443 Kamerbrief Lerarenstrategie. 
23
 https://duo.nl/particulier/tegemoetkomingen-en-subsidies-lerarenopleiding/ 
24
 https://www.onderwijsloket.com/
