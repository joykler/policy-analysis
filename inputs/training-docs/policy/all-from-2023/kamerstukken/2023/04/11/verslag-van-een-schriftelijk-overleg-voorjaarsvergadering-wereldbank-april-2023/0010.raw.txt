zowel het management van de Wereldbank als voor de aandeelhouders, waaronder voor 
Nederland. 
 
De leden van de CDA-fractie zijn positief over de aanhoudende aandacht voor de wederopbouw 
van Oekraïne. Inmiddels is er al veel steun gemobiliseerd via verschillende financiële 
instellingen en samenwerkingen. De update van het needs assessment laat zien dat de verwachte 
kosten voor herstel en wederopbouw alleen maar toe zullen nemen. De leden van de CDA-fractie 
vragen zich af in hoeverre andere landen net als Nederland een fair share willen en zullen 
bijdragen. Welke landen zijn dit en kan hier uiteindelijk voldoende financiering voor 
gemobiliseerd gaan worden? 
 
17. Antwoord van het kabinet:  
Het kabinet gaat uit van afspraken die de G7 en Europese landen hebben gemaakt. 
Nederland zal zoveel mogelijk zijn fair share leveren en verwacht dat andere internationale 
partners dat ook doen. Hier spreekt Nederland andere landen ook op aan. Het kabinet is 
van mening dat Nederland ongeveer 2% van de totale noden moet oppakken: dit is ons 
BBP-aandeel van de ‘friends of Ukraine’. Het internationale coördinatiemechanisme zal 
meer duidelijkheid moeten geven over een eventuele rolverdeling en eventuele sectorale 
focus voor individuele landen. Het is overigens niet zo dat de verwachte kosten voor herstel 
en wederopbouw volledig door doneren gefinancierd zal moeten worden. Wanneer de 
oorlog voorbij is, de veiligheidssituatie verbetert en de prioriteit van kritiek herstel naar 
daadwerkelijke opbouw verschuift, zal de private sector een grotere rol kunnen vervullen. 
 
Het belangrijkste bij een needs assessment en updates hiervan is dat de behoeften van Oekraïne 
vooropgesteld worden. De leden van de CDA-fractie vragen zich af op welke manieren de 
behoeften van Oekraïne al worden meegenomen in de needs assessment en lopende 
financieringsprocessen en in hoeverre instellingen aan de hulpvragen van Oekraïne kunnen 
voldoen. 
 
18. Antwoord van het kabinet:  
De needs assessment is opgesteld door de Oekraïense autoriteiten in samenwerking met de 
Wereldbank, de Verenigde Naties en de Europese Commissie. Het rapport brengt de 
herstel- en wederopbouwnoden in kaart en stelt de behoeften van Oekraïne voorop. De 
geïdentificeerde noden in het needs assessment staan los van het financieringstekort, dat via 
andere trajecten - bijvoorbeeld Europese en Amerikaanse begrotingssteun en het recent 
aangekondigde IMF-programma - wordt aangepakt. Verschillende initiatieven zullen 
gezamenlijk en in afstemming met elkaar een antwoord moeten bieden op de 
geconstateerde noden. Het herstel en de wederopbouw van Oekraïne zal een langdurige 
inzet vereisen van verschillende actoren. Het kabinet heeft EUR 2,5 miljard ruimte 
gereserveerd uit additionele middelen om Oekraïne dit jaar te ondersteunen en zal het land 
ook in de komende jaren blijven steunen. Steunpakketten die uit deze reservering komen, 
stellen internationale instellingen in staat om projecten uit te voeren.  
 
 
 
 
Pagina 10 van 17
