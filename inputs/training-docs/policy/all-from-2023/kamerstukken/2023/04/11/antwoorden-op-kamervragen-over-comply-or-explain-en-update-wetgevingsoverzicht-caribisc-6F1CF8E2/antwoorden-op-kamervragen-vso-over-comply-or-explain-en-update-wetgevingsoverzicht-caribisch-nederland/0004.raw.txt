Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
de digitalisering op de eilanden. De bestuurscolleges van de BES hebben in een 
Kenmerk
brief van 10 mei 2022 aangegeven de gelijke behandelingswetgeving zo snel 
2023-0000198975
mogelijk in- en uitgevoerd te willen zien in Caribisch Nederland. Ook de leden van 
de VVD-fractie zouden graag zo snel mogelijk zien dat deze wetgeving op de BES 
wordt ingevoerd en zij hebben hierover daarom ook enkele vragen.  
 
Hoe ziet de planning ten aanzien van dit wetgevingstraject eruit? Wanneer kan er 
een wetsvoorstel bij de Tweede Kamer worden ingediend? 
 
Antwoord op vraag 4 
Het streven is om het wetgevingstraject zo spoedig mogelijk te doorlopen. Het 
wetsvoorstel, zoals is aangekondigd in de brief van 23 januari 2023 
(Kamerstukken II 2022/23, 36200 IV, nr. 47), is in voorbereiding en zal uiterlijk  
1 juni 2023 in internetconsultatie gaan. Indiening bij de Tweede Kamer is 
voorzien niet later dan begin 2024. 
Vraag 5 
In het wetgevingsoverzicht lezen de leden van de VVD-fractie dat er naar 
aanleiding van een evaluatie in 2018 aanpassingen benodigd zijn van de Wet 
Toelating en Uitzetting BES (WTUBES). Deze wijzigingen hebben betrekking op 
onder andere de controle van grensoverschrijding. Deze controle is van belang 
voor het monitoren wie de grenzen van de BES-eilanden passeert. In het 
wetgevingsoverzicht lezen de leden van de VVD-fractie dat dit punt zich 
momenteel in de ambtelijke voorbereidingsfase bevindt. Ditzelfde geldt voor de 
modernisering van de strafbaarstelling van mensenhandel. De leden van de VVD-
fractie achten het van belang dat ook op dit terrein zo spoedig mogelijk 
vorderingen worden gemaakt.  
 
Kan de staatssecretaris aangeven wanneer de benodigde aanpassingen aan de 
WTU-BES en de strafbaarstelling van mensenhandel gedaan kunnen worden? 
 
Antwoord op vraag 5 
Op dit moment wordt gewerkt aan een consultatieversie van het wetsvoorstel tot 
wijziging van de Wet toelating en uitzetting BES, die naar verwachting over enige 
maanden gereed is. Het wetsvoorstel modernisering en uitbreiding 
strafbaarstelling mensenhandel is op 28 februari 2023 in (internet)consultatie 
gegaan. De consultatietermijn loopt tot 25 april 2023. 
 
Vraag 6 
De staatssecretaris geeft in haar brief aan dat voor de wat langere termijn 
gekeken wordt welke Europees Nederlandse wet- en regelgeving van toepassing 
moet worden verklaard in Caribisch Nederland en dat zij over de wijze waarop zij 
deze informatie met de Kamer gaat delen, de Kamer nader zal informeren.  
 
Op welke termijn is meer duidelijkheid te verwachten over welke Europees 
Nederlandse wet- en regelgeving van toepassing zal zijn in Caribisch Nederland? 
 
 
 
Pagina 4 van 19
