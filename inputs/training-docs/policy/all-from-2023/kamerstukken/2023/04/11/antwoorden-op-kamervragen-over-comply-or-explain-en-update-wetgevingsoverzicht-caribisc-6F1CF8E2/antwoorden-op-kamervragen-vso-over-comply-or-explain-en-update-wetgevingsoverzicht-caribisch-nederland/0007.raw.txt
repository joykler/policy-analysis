Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
andere onderwerpen wel of juist weer niet op Europees Nederlandse wetgeving is 
Kenmerk
gebaseerd. In 2019 is daarom het principe van comply or explain geïntroduceerd. 
2023-0000198975
Dit principe gaat er vanuit dat wet- en regelgeving voor Europees Nederland 
automatisch geldt voor Caribisch Nederland. 
 
Vraag 9 
De leden van de D66-fractie vragen of de (grondwettelijke) beleidsprincipes en 
uitgangspunten voldoende consequent worden toegepast. De vraag die ook door 
steeds meer (internationale) organisaties wordt gesteld is in hoeverre deze 
achterstand het gelijkwaardigheidsbeginsel aantast. Op grond hiervan vragen 
deze leden zich af of er sprake is van gemakzucht en of er naarmate het verschil 
in wet- en regelgeving groter wordt zelfs sprake is van discriminatie. 
 
Antwoord op vraag 9 
Het kabinetsbeleid is gericht op de toepassing van het principe van “comply or 
explain”. Dit vraagt inzet en prioritering van de overheid als geheel. Er zijn al 
goede stappen gemaakt, maar tegelijkertijd stel ik vast dat er nog verdere 
stappen mogelijk en nodig zijn. Hierbij kunt u als medewetgever ook een 
belangrijke rol spelen. De omvang van de uiteindelijk benodigde 
wetgevingsoperatie is groot, de materie complex voor wat betreft inhoud en 
uitvoering, en er moet rekening worden gehouden met de insulaire feiten en 
omstandigheden (waardoor integrale invoering van wetgeving niet altijd logisch of 
mogelijk is) en met de beperkte capaciteit aan beide kanten van de oceaan. Het 
invoeren van wetgeving op Caribisch Nederland dient met gepaste zorgvuldigheid 
te gebeuren. Het is daarom zeker geen gemakzucht dat dit niet zo snel verloopt 
als eigenlijk wenselijk zou zijn. Ook wil ik benadrukken dat het hier niet gaat om 
discriminatie. Gewezen zij op artikel 132a, vierde lid van de Grondwet, waar is 
vastgelegd dat voor de openbare lichamen regels kunnen worden gesteld en 
andere specifieke maatregelen kunnen worden getroffen met het oog op 
bijzondere omstandigheden waardoor deze openbare lichamen zich wezenlijk 
onderscheiden van het Europese deel van Nederland (differentiatiebeginsel). Dit is 
het kader waaraan getoetst kan worden of onderscheid tussen de Europese en 
Caribische delen van Nederland gerechtvaardigd is. 
 
Vraag 10 
De leden van de D66-fractie onderstrepen het standpunt dat bij het beleid voor 
Caribisch Nederland wordt gestreefd naar gelijkwaardigheid met Europees 
Nederland. Tijdens het commissiedebat Governance Caribisch Nederland (d.d. 14 
april 2022) heeft de staatssecretaris Koninkrijksrelaties toegezegd (Kamerstuk 
35925-IV, nr. 64) om een wetgevingsoverzicht te sturen naar de Tweede Kamer, 
zodat inzicht wordt verschaft over de achterstand en hoe dit wordt ingehaald. De 
staatssecretaris gaf tijdens dit debat aan dat het dan specifiek gaat over 
Nederlandse wetgeving die moet worden aangepast en omgezet naar wetgeving 
voor Caribisch Nederland. Op grond van bovenstaande hebben de leden van de 
D66-fractie helaas met gemengde gevoelens kennisgenomen van de brief en de 
bijbehorende bijlage van het wetgevingsoverzicht. 
Deze leden constateren dat de staatsecretaris een overzicht heeft gestuurd met 
49 wetten in voorbereiding. Het betreft deel I en een tweede deel volgt. 
Pagina 7 van 19
