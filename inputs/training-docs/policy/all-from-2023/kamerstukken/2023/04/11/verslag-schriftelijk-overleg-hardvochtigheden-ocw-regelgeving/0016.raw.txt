educatie en beroepsonderwijs. Het aanbod wordt met publiek geld ingekocht bij private 
onderwijsinstellingen of de private tak van publieke instellingen. Gemeenten en 
onderwijspartijen kunnen samenwerken om de beste route voor de doelgroep uit te stippelen. 
Daarbij is een taaltraject voor sommigen een opstapje naar regulier onderwijs en is het doel 
voor anderen veeleer gelegen in de doorstroom naar werk of het zelfredzaam zijn in de 
samenleving. Gemeenten kunnen hiermee invulling geven aan het maatwerk dat het beste past 
bij de doelgroep. Het kabinet realiseert zich dat maatwerk betekent dat het aanbod per 
gemeente en per regio kan verschillen. Het kabinet realiseert zich ook dat het leveren van 
maatwerk een stevige opgave is voor gemeenten, zeker vanwege de toegenomen instroom van 
nieuwkomers door onder andere de oorlog in Oekraïne. Gemeenten moeten in staat worden 
gesteld om deze opgave zo goed mogelijk uit te voeren. Daarom heeft het kabinet recent voor 
gemeenten € 15 miljoen extra beschikbaar gesteld voor taalonderwijs aan Oekraïense 
ontheemden.  
 
Het kabinet kan zich voorstellen dat het voor onderwijs, gemeenten en ook voor nieuwkomers 
zelf, lastig is om uit te vinden welke route het beste past, welke regeling daarop van 
toepassing is en welke instantie daarvoor aan zet is. Daarom zullen we bekijken op welke 
punten de informatievoorziening hierover kan en moet worden verbeterd. Het kabinet blijft 
met gemeenten en onderwijs in gesprek over de uitdagingen die zij bij de uitvoering 
ondervinden, daar waar ze soms ook tegen de grenzen van het stelsel aanlopen. 
 
De jongeren in het praktijkonderwijs lopen een sterk risico om als eerste uit de boot te vallen 
bij de arbeidsmarkt doordat het onderwijs en toeleiding naar de arbeidsmarkt zo complex zijn 
georganiseerd. Scholieren van het praktijkonderwijs zijn ook in te veel gevallen klaar met 
school, maar nog niet klaar voor de arbeidsmarkt en dan zouden zij via het onderwijs een 
verlengd traject nodig hebben om meer arbeidservaring te kunnen opdoen. Praktijkscholen 
die leerlingen nazorg willen bieden voor de toeleiding naar de arbeidsmarkt, kunnen dat wel 
organiseren, maar ontvangen daarvoor geen bekostiging, zodat niet de betrokken 
schoolverlaters te vaak ook verstoken moeten blijven van noodzakelijke nazorg. Scholieren 
van het praktijkonderwijs worden ook te vaak medisch geframed als kwetsbare jongeren met 
een afstand tot de arbeidsmarkt, terwijl het potentiële werknemers betreft die vaak genoeg na 
enkele jaren arbeidservaring nauwelijks zijn te onderscheiden van andere werknemers, zo 
stellen de leden van de PvdA-fractie. Deze leden vragen tevens wat de minister wil doen om 
deze hardvochtigheden te verhelpen.    
 
Leerlingen kunnen tot en met hun achttiende praktijkonderwijs volgen. Maar op verzoek van 
het schoolbestuur kan de inspectie toestaan dat de leerling die in het huidige schooljaar 
achttien is geworden ook het daaropvolgende schooljaar nog praktijkonderwijs mag blijven 
volgen. Deze bevoegdheid wordt vaak gebruikt als de leerling nog niet voldoende is 
voorbereid op een passende functie binnen de regionale arbeidsmarkt. Als een jaar extra nodig 
kan er nogmaals gebruik worden gemaakt van deze bevoegdheid. 
 
Daarnaast heeft dit kabinet 2 miljoen beschikbaar gesteld voor 2023 via het amendement van 
27
de leden De Hoop en Westerveld om netwerkcoördinatoren aan te stellen. Deze 
coördinatoren bevorderen de samenwerking van de scholen met 
gemeenten/werkgeversservicepunten, RMC, mbo en SBB, en ook de samenwerking tussen 
pro- en vso-scholen onderling. Ten slotte wordt er momenteel door OCW en SZW 
gezamenlijk gewerkt aan een wetsvoorstel om de overgang van school naar werk voor 
                                                                 
27
 Kamerstukken II 2022/23, 36 200-VIII, nr. 10.
