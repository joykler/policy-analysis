Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Antwoord op vraag 17 
Kenmerk
Het op het overzicht van prioritaire wetgeving ontbreken van de Wet 
2023-0000198975
minimumloon en de Toeslagenwet heeft een duidelijke achtergrond. De 
ontwikkeling van het wettelijk minimumloon in Caribisch Nederland heeft in 
verband met het realiseren van een sociaal minimum grote prioriteit voor dit 
kabinet. Het verhogen van het minimumloon (en daaraan gekoppelde 
minimumuitkeringen) kan binnen het bestaande kader van de Wet minimumlonen 
BES (en de uitkeringsregelingen) en is daarom niet in het prioritair 
wetgevingsoverzicht opgenomen.  
 
In verband met het sociaal minimum Caribisch Nederland kan het aanvullen van 
een sociale uitkering tot het voor betrokkene relevante sociaal minimum – dit is 
de strekking van de Toeslagenwet – voor Caribisch Nederland eveneens relevant 
zijn. Dit aspect wordt bij de verdere beleidsontwikkeling met betrekking tot de 
modernisering van het sociale zekerheidsstelsel Caribisch Nederland betrokken, 
maar er ligt nog geen concreet wetgevingsinitiatief. Vanwege complexiteit, 
capaciteit en absorptievermogen is bij de modernisering van de sociale zekerheid 
een stapsgewijze aanpak onvermijdelijk. 
 
Om de financieringsmogelijkheden voor verduurzamingsinvesteringen door het 
mkb te vergroten is de Borgstelling MKB kredieten (BMKB) verruimd met een 
groen luik, de BMKB-G. De BMKB-G is sinds 2022 opengesteld voor Caribisch 
Nederland. Vanwege een aantal juridische en uitvoeringstechnische 
randvoorwaarden bleek een openstelling van de subsidieregeling verduurzaming 
mkb (SVM) voor Caribisch Nederland in 2023 niet mogelijk. Dit jaar wordt gestart 
met een verkenning hoe de regeling verbeterd kan worden, waaronder ook hoe de 
regeling opengesteld kan worden voor de BES in 2024. Een eventuele openstelling 
hangt daarnaast ook nog af van de beschikbaarheid van financiële middelen voor 
de SVM in 2024.  
 
Vraag 18 
De leden vragen de staatsecretaris aan te geven waarom er bijzondere BES wet- 
en regelgeving wordt opgesteld en waarom huidige (Europees Nederlandse) 
wetgeving niet zodanig wordt aangepast dat het ook voor de drie eilanden geldt? 
 
Antwoord op vraag 18 
Of het wenselijk is om te werken met één regeling voor het hele grondgebied van 
Nederland of met een specifieke regeling voor Caribisch Nederland, hangt sterk af 
van het concrete geval. In het algemeen zie ik het als voordelig om Caribisch 
Nederland onder dezelfde regeling te brengen. Bij toekomstige wijzigingen hoeft 
er dan immers maar één wet te worden aangepast en het werkt de gelijkheid van 
Caribisch Nederland in de hand.  
 
In sommige gevallen is het echter zo dat voor Caribisch Nederland een eigen 
stelsel passend is. Dat kan bijvoorbeeld te maken hebben met het niet gelden van 
Europese regelgeving, of het feit dat er al een goed functionerende “BES-wet” is.  
Deze afweging is uiteindelijk aan de verantwoordelijke Minister.  
Pagina 12 van 19
