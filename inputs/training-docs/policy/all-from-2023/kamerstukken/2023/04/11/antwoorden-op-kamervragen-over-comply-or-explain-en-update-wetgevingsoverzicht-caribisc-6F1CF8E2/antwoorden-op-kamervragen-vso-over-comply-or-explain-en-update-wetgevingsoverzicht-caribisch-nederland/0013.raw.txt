Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
 
Kenmerk
Ook bij het van toepassing verklaren van Europees-Nederlandse wetgeving op 
2023-0000198975
Caribisch Nederland moet een zorgvuldige weging worden gemaakt over of dit 
passend is en welke aanpassingen van de wet nodig zijn.  
 
Vraag 19 
Ter illustratie zien we bij de Wet op de Nederlandse organisatie voor 
wetenschappelijk onderzoek: “NWO kan geen subsidies verlenen op CN; wordt nu 
opgepakt in een verzamelwet” (zie wetgevingsoverzicht). Bij andere regelgeving 
zien we dat ervoor wordt gekozen om het met Europees Nederlandse wetgeving 
samen te voegen.  
 
Deze leden vragen aan de staatssecretaris welke redenen eraan ten grondslag 
liggen om voor specifieke regelgeving of voor het samenvoegen te kiezen? 
 
Antwoord op vraag 19 
Voor het antwoord op deze vraag verwijs ik naar het antwoord op vraag 18. 
 
Met betrekking tot het samenvoegen van WEB BES en WSKJ BES 
(wetgevingstrajecten 32 en 33 uit het wetgevingsoverzicht) merk ik op dat  
de Wet educatie en beroepsonderwijs BES (WEB BES) en de Wet sociale 
kanstrajecten BES (SKJ-wet) op tal van punten verouderd zijn geraakt. Dit leidt 
tot onduidelijkheden en knelpunten in de uitvoering. Bovendien zijn bepaalde 
voorzieningen die in Europees Nederland bestaan, niet of niet goed geregeld voor 
Caribisch Nederland. Aanpassing van deze wetgeving is daarom noodzakelijk, 
zowel om het probleem van verouderde wetgeving aan te pakken als om een 
gelijkwaardiger voorzieningenniveau te waarborgen. Om die reden wordt er 
momenteel gewerkt aan een wetsvoorstel waarin beide wetten worden 
samengevoegd in één wet voor het beroepsonderwijs, namelijk de WEB. Op deze 
manier geldt voor zowel Europees Nederland als voor Caribisch Nederland één 
wettelijk kader. Dit past ook bij de gedachtegang van ‘comply or explain’, waarbij 
vanuit het perspectief van gelijkwaardigheid alle wet- en regelgeving die in 
Europees Nederland gelden ook in Caribisch Nederland van toepassing zijn, tenzij 
op basis van de context differentiatie noodzakelijk is.   
 
Vraag 20 
De leden van de D66-fractie constateren dat het tijdpad voor de implementatie 
van de 49 wetsvoorstellen uit het overzicht onduidelijk is. Deze leden merken op 
dat bij een aantal wetsvoorstellen “Ambtelijke voorbereiding” staat genoteerd en 
dat vinden deze leden erg vaag. 
 
Deze leden vragen of de staatssecretaris kan duiden wat het gewenste tijdpad is 
om zowel de eerste als ook de tweede tranche van achterstallige wetgeving van 
kracht te laten zijn in Caribisch Nederland?  
 
Antwoord op vraag 20 
Het tijdpad bij elk van de wetgevingsvoornemens is opgenomen voor zover dit in 
dit stadium is aan te geven. In bijgaande periodieke update van het 
Pagina 13 van 19
