30. Antwoord van het kabinet:  
Ja. Zoals bekend gaat het hier om een speerpunt van het BHOS-beleid waarop ook 
geïntensiveerd wordt; zie ook het op 23 december jl. aan de Kamer gepresenteerde 
8
stappenplan mondiale voedselzekerheid. Nederland werkt samen met de Wereldbank in 
bijvoorbeeld West-Afrika en Ethiopië. In het geval van de Wereldbank wordt er met name 
in de publieke sector en dienstverlening in Afrika geïnvesteerd waar juist de Nederlandse 
kennis van belang is. International Finance Corporation (IFC), als onderdeel van de 
Wereldbankgroep, begeeft zich met name op het vlak van de financiële en private sector 
voor voedselzekerheid. Daar vindt samenwerking met Nederlandse partijen o.a. plaats in 
de beoordeling van kredietwaardigheid van boerenorganisaties en in zogeheten “blended 
finance” investeringen met bijvoorbeeld FMO die financiële risico’s spreiden. Een 
voorbeeld daarvan is African Improved Foods in Rwanda, waarin ook DSM participeert. 
Nederlandse bedrijven en organisaties kunnen ook opdrachten verwerven in het kader van 
voedselzekerheidsprogramma’s van de Wereldbank. 
 
De minister is aanwezig geweest bij een bijeenkomst genaamd Water as an Accelerator for 
Inclusive and Green Growth. Hier zijn naast de financiële implicaties rond water ook de rol van 
gender, data, vrede en veiligheid, de economische waarde van water en het belang van goed 
bestuur aan de orde. Het lid vraagt zich af wat alle onderwerpen precies te maken hebben met het 
doel van de bijeenkomst? 
 
31. Antwoord van het kabinet:  
Meer dan 2 miljard mensen hebben geen toegang tot veilig water en 4 miljard mensen 
hebben geen toegang tot sanitaire voorzieningen. Daarnaast wordt in de industrie, 
landbouw, energiesector en bij verstedelijking het watergebruik al decennialang veelal 
ondermaats gemanaged met overconsumptie tot gevolg. Tevens manifesteert 
klimaatverandering zich meestal in teveel, te weinig of vies water en leidt dit in toenemende 
mate tot rampen zoals overstromingen. Water moet op een andere manier worden 
gemanaged en gewaardeerd om deze uitdagingen het hoofd te bieden. Mismanagement van 
water in combinatie met klimaatverandering en de daarmee toenemende schaarste van 
water hebben vaak een extra grote impact op vrouwen en meisjes (gender) mede vanwege 
de impact op sanitaire voorzieningen. Tevens vergroot waterschaarste de spanningen 
tussen landen die daardoor minder water te verdelen hebben, wat tot conflict kan leiden 
(vrede en veiligheid). Bestuurlijk is het een groot probleem dat er vaak te weinig aandacht 
is voor besluiten die genomen worden over water. Het resultaat is dat het effect op natuur 
en milieu voor lief wordt genomen en water onvoldoende als schaars goed wordt 
behandeld. De bredere economische gevolgen van watergebruik voor gezondheid, 
economie, groei, energie en voedsel worden vaak niet berekend. Naast gebrek aan 
financiering, zijn daarom het ontbreken van goed bestuur dat rekening houdt met 
verschillende sectoren die allemaal water gebruiken, het gebrek aan openbaar beschikbare 
data en informatie en gedegen capaciteitsontwikkeling daarom een toenemend struikelblok 
voor een effectieve aanpak van niet alleen waterproblematiek, maar ook voor het realiseren 
van duurzame groei en ontwikkeling in het geheel. 
 
8
 Kamerstuk 33625-341 
Pagina 16 van 17
