Wat betreft knelpunt 26 vragen de leden van de SP-fractie waarom de motie van het lid Kwint  
over het beleggen van doorzettingsmacht bij de Onderwijsinspectie nog altijd niet uitgevoerd 
wordt zoals bedoeld. Deze motie is bijna vier jaar geleden aangenomen in de Kamer en nog 
altijd sluiten er initiatieven waar leerlingen juist (tijdelijk) op hun plek zitten en toch 
onderwijs kunnen krijgen. Wat vindt de minister daarvan en is hij bereid alsnog uitvoering te 
geven aan de motie, aangezien het hierbij gaat om een knelpunt dat in individuele gevallen 
een hardvochtige uitwerking kan hebben? 
 
25
Zoals aangegeven in de brief van juli 2022 onderschrijven wij de strekking van de motie dat 
er ook voor leerlingen die een grote zorgvraag hebben, onderwijs is waarmee zij zich kunnen 
ontwikkelen. Om daar beter aan tegemoet te komen is onder andere het experiment voor 
onderwijszorgarrangementen dat dit jaar is gestart, en het wettelijk vastleggen daarvan.  
 
De motie roept het kabinet op doorzettingsmacht bij de inspectie te beleggen zodat zij 
schoolbesturen een aanwijzing kunnen geven om samenwerking met zorginitiatieven te 
26
verplichten. Zoals al eerder aangegeven aan uw Kamer, is dit geen passende oplossing. De 
inspectie heeft een toezichthoudende rol. Daarbij past het niet om ook een sturende rol te 
hebben in het verplichten van samenwerking. 
 
Tegelijkertijd is een vorm van doorzettingsmacht beleggen in het stelsel belangrijk, om er zo 
voor te zorgen dat er iemand is die de knoop door kan hakken als partijen er onderling niet 
uitkomen. Daarom is eerder aangekondigd dat bij het wetsvoorstel rondom de 
onderwijszorgarrangementen ook het voorstel wordt meegenomen om doorzettingsmacht te 
beleggen in de regio.  
 
Inbreng van de leden van de PvdA-fractie 
 
De leden van de PvdA-fractie hebben met belangstelling kennisgenomen van de onderhavige 
brief. De strekking is dat de inventarisatie vijftien hardvochtigheden heeft opgeleverd, vier 
hardvochtigheden reeds zijn opgelost, één hardvochtigheid wordt opgelost met het 
wetsvoorstel herinvoering basisbeurs, bij één hardvochtigheid onderzoek plaatsvindt naar de 
oplossing, één hardvochtigheid interdepartementale afstemming vergt en bij de acht overige 
hardvochtigheden wordt gezocht naar verbeteringen in het aanbod van passend onderwijs of 
dagbesteding. Dit zou dan betekenen dat alles al is of wordt opgelost. Deze leden constateren 
dat inmiddels twee jaar zijn verstreken sinds de Kamer op 26 januari 2021 de motie van de 
leden Ploumen en Jetten  kamerbreed heeft aangenomen, zij zijn niet helemaal gerustgesteld 
en zij wachten de nadere informatie die de Kamer in het voorjaar van 2023 zou ontvangen 
kritisch af. Nu betekent in de Kamer “in het voorjaar” nogal eens: net vóór het zomerreces. 
Zullen de leden ook in dit geval weer zoveel geduld moeten opbrengen bij de beloofde nadere 
informatie? 
 
In de brief van 22 december jl. hebben wij aangegeven dat wij uw Kamer in het voorjaar 
nader zullen informeren over de aanpak van een aantal (in de brief beschreven) knelpunten. 
Wij begrijpen de behoefte van deze leden aan een tijdige informatievoorziening. Daar staat 
tegenover dat een goede analyse van de knelpunten tijd vraagt. Wij zullen de nadere 
informatie uiterlijk 15 juni a.s. toesturen aan uw Kamer. 
 
                                                                 
25
 Aanhangsel Handelingen II 2021/22, nr. 3572. 
26
 Aanhangsel Handelingen II 2021/22, nr. 3572.
