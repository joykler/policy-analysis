Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Vraag 22.b  
Kenmerk
Tot slot constateren de leden van de D66-fractie dat de bewustwording en het 
2023-0000198975
consequent toepassen van het principe comply or explain nog onvoldoende 
terugkomt in het beleid en de informatievoorziening van de rijksoverheid. Deze 
leden zijn van mening dat Caribisch Nederland nog te vaak wordt vergeten.  
 
Deze leden vragen aan de staatssecretaris op welke wijze zij de komende tijd 
invulling zal geven aan haar coördinerende en aanjagende rol bij haar collega 
bewindspersonen, om de bewustwording en toepassing te vergroten en de 
inhaalslag voor zowel deel I als deel II in te lopen. 
 
Antwoord op vraag 22.b 
De staatssecretaris van BZK heeft een coördinerende rol en ik zal collega 
bewindspersonen blijven attenderen op het belang stappen te zetten bij de 
uitwerking van de prioritaire wetgeving uit het overzicht en tot een goede 
toepassing van het principe van comply or explain te komen. Ik constateer 
overigens dat vanuit de verschillende departementen veel aandacht is Caribisch 
Nederland, getuigen ook het wetgevingsoverzicht en de departementale inzet 
voor Caribisch Nederland middels de verschillende beleidsagenda´s voor Caribisch 
Nederland.   
Met de toepassing van comply or explain en het structureel betrekken van 
Caribisch Nederland is sprake van een belangrijke cultuuromslag die we 
gezamenlijk moeten maken en mijn ministerie niet alleen kan bewerkstelligen. Ik 
nodig ook uw Kamer uit om hier een actieve rol in te spelen.  
Inbreng leden van de CDA-fractie 
De leden van de CDA-fractie hebben kennisgenomen van de brief van de 
staatssecretaris en het wetgevingsoverzicht in het kader van comply or explain 
(Kamerstuk 36 200 IV, nr. 44). Deze leden onderschrijven het uitgangspunt 
comply or explain, maar hebben over de brief en de lijst van prioritaire 
onderwerpen enkele vragen. De staatssecretaris geeft een overzicht van 
prioritaire (kader)wetgeving, onder meer waar het achterstallig onderhoud 
betreft.  
 
Vraag 23 
De leden van de CDA-fractie vragen de staatssecretaris aan te geven in welke 
gevallen er sprake is van achterstallig onderhoud. 
 
Antwoord op vraag 23 
Zoals ik aangeef in mijn beantwoording op vraag 1, is in het wetgevingsoverzicht 
wet- en regelgeving opgenomen die prioritair is gesteld en betrekking heeft op 
‘achterstallig onderhoud’ en de ‘meest noodzakelijke’ kaderwetgeving 
(bijvoorbeeld de Algemene wet bestuursrecht) of andere wetgeving ter 
actualisering of vervanging van verouderde Caribisch Nederlandse wetgeving. 
 
Vraag 24 
Deze leden constateren dat verreweg de meeste prioritaire onderwerpen nog in 
ambtelijke voorbereiding zijn. Zijn deze onderwerpen in voorbereiding omdat ze 
Pagina 15 van 19
