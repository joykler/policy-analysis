Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
wetgevingsoverzicht is bij elk van de onderwerpen het behorende tijdpad telkens 
Kenmerk
waar mogelijk geconcretiseerd en geactualiseerd.  
2023-0000198975
 
Vraag 21 
De leden van de D66-fractie trekken een voorzichtige conclusie dat de inhaalslag 
van de achterstallige wet- en regelgeving nog jaren kan duren.  
 
Deze leden vragen aan de staatssecretaris of er een manier is om in één keer in 
alle Nederlandse wetgeving van toepassing te laten verklaren voor Caribisch 
Nederland. Deze leden vragen via welke hogere wetgeving dit kan worden 
uitgevoerd en of de staatssecretaris de juridische scenario’s uiteen kan zetten. 
 
Antwoord op vraag 21 
Bij de staatkundige verandering van 2010 is bewust niet gekozen voor deze optie. 
Toentertijd werd het principe van legislatieve terughoudendheid geïntroduceerd. 
Zo werden de openbare lichamen niet te veel belast. Voorts sluit het Europees-
Nederlandse stelsel niet goed aan op de situatie op Caribisch Nederland. Ondanks 
dat er nog werk aan de winkel is, is er veel gebeurd om te komen tot passende en 
uitvoerbare wetgeving. ‘Comply or explain’ is hierin een belangrijke stap.  
Het nu alsnog in één keer van toepassing verklaren van alle Europees 
Nederlandse wetgeving voor Caribisch Nederland zou deze gefaseerde inzet 
tenietdoen en naar alle waarschijnlijkheid leiden tot significante juridische en 
uitvoeringstechnische problemen op de openbare lichamen. 
 
Vraag 22.a 
De leden van de D66-fractie hebben in de beslisnota kennisgenomen van het 
verzoek van de Stuurgroep Caribische delen van het Koninkrijk (hierna 
Stuurgroep CdKNL), dat de uitgangspunten van de toepassing van het principe 
comply or explain nadere bespreking behoeft. Deze leden merken op dat dit ook 
geldt voor de uitvoering van de motie Wuite (Kamerstuk 36200-IV, nr. 13).  
 
Deze leden vragen de staatssecretaris wat de analyse is van de Stuurgroep en 
welke kansen, knelpunten en/of bezwaren zij heeft met betrekking tot de 
toepassing van het principe comply or explain. Deze leden zien deze analyse 
graag zo spoedig mogelijk tegemoet. 
 
Antwoord op vraag 22.a 
Naar aanleiding van de bespreking in de Stuurgroep Caribische delen van het 
Koninkrijk Nederland is verder doorgedacht over de samenhang tussen de 
verschillende uitgangspunten rondom het principe van ‘comply or explain’, en 
bijvoorbeeld de hiervoor benodigde uitvoeringskracht in Caribisch Nederland. Ik 
ben thans bezig met de verdere uitwerking hiervan. Ik verwacht uw Kamer deze 
uitwerking vóór het zomerreces te doen toekomen. In de tussentijd ga ik samen 
met mijn collega’s verder met de toepassing van het principe van comply or 
explain.  
 
 
 
 
Pagina 14 van 19
