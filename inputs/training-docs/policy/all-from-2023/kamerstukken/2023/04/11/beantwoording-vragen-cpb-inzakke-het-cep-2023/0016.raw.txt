Antwoord  
In het scenario van een strenge winter nemen we aan dat het verbruik van gas 15% hoger ligt dan 
in de basisraming (een gemiddelde winter). Net als in de Scenario’s energieprijzen van december 
) baseren we dit op het verbruik in de winter 
2022 (https://www.cpb.nl/scenarios-energieprijzen
van 2010 (het koudste jaar de afgelopen 20 jaar). 
64  
Wat zijn de precieze verwachte gasbaten voor 2023 in het basisscenario en het “strenge winter”-
scenario? 
 
Antwoord  
De gasbaten bedragen in 2023 naar verwachting 2,2 miljard euro in de raming, en 3,6 miljard euro 
in het ‘strengewinterscenario’. De gasbaten bestaan uit inkomsten uit de heffing van de 
Mijnbouwwet, de tijdelijke verhoogde cijns en winstuitkeringen van Energiebeheer Nederland en 
Gasterra. De compensatie die wordt uitgekeerd aan de NAM, zoals overeengekomen in het 
Norgakkoord, vloeit gedeeltelijk via de gasbaten weer terug naar de Staat. 
 
65  
Wat is volgens het CPB de opbrengst van de inframarginale heffing op de energiesector? 
 
Antwoord  
De budgettaire raming bij het wetsvoorstel ‘Tijdelijke wet inframarginale elektriciteitsheffing’ ligt 
momenteel nog ter certificering bij het CPB voor. In de CEP-raming is gerekend met een opbrengst 
van 0,2 mld euro, conform de voorlopige raming van het ministerie van Financiën en het ministerie 
van Economische Zaken en Klimaat (zie ook de Kamerbrief ‘Stand van zaken inframarginale 
elektriciteitsheffing’, https://open.overheid.nl/documenten/ronl-
40026c6a56ebef2d5bcfd71a4c1264bb05657d2a/pdf). 
 
66  
In hoeverre wordt in het “strenge winter”-scenario de hoge inflatie in 2024 verklaard door het 
aflopen van het energieprijsplafond? 
 
Antwoord  
In het “strengewinter”-scenario is niet uitgerekend wat het effect is van het aflopen van het 
prijsplafond op de inflatie in 2024. Omdat de energieprijzen in het scenario substantieel hoger 
liggen dan in de basisraming, zal dit effect echter groter zijn dan +0,6%-punt (het effect van het 
wegvallen van het prijsplafond in de basisraming). 
 
67  
Veronderstelt het CPB-model een stabilisatie van de CPI op langere termijn waar de inflatie in 2024 
naar tendeert in het basisscenario? 
 
Antwoord  
De inflatieraming voor 2024 betreft een kortetermijnraming waarbij niet is aangenomen dat de 
inflatie al tendeert richting een bepaalde evenwichtswaarde. 
 
68  
Hoe hoog moet de inflatie (CPI) in de rest van 2023 per maand gemiddeld zijn om binnen de 
raming van het basisscenario te blijven? 
 
Antwoord  
Om de inflatie in 2023 uit te laten komen op een jaarcijfer van 3,0% (gegeven de inflatie van 7,6% 
in januari, 8,0% in februari en 4,4% in maart), zou de cpi-inflatie tussen april 2023 en december 
2023 elke maand gemiddeld ongeveer 1,9% ten opzichte van dezelfde maand in 2022 moeten 
bedragen. Als de prijzen in de cpi gedurende de rest van dit jaar constant blijven op het prijsniveau 
van maart 2023, zal het jaarcijfer van de cpi-inflatie in 2023 uitkomen op 2,6% (zie antwoord op 
vraag 12). 
69  
In hoeverre worden de verslechtering van het saldo en de schuld veroorzaakt door de oplopende 
rentelasten?
