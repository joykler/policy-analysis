Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
 
Kenmerk
In hoeverre komen de prioriteiten van de departementen overeen met de 
2023-0000198975
prioriteiten van het lokaal bestuur? Kan de staatssecretaris aangeven op grond 
waarvan onderwerpen op de lijst prioriteit hebben gekregen of behoren te 
krijgen? Welke prioritaire onderwerpen hebben belang voor het dagelijks leven 
van de inwoners van Caribisch Nederland? 
 
Antwoord op vraag 28 
Voor het antwoord op deze vraag verwijs ik naar het antwoord op vraag 15. 
 
Vraag 29 
Bij brief van 27 november 2020 (Kamerstuk 24170, nr. 238) kondigde de 
staatssecretaris van Volksgezondheid Welzijn en Sport aan dat eerst de 
problemen in de praktijk zouden worden opgepakt, voordat eventuele wijzigingen 
in wet- en regelgeving in beeld komen. In het debat op 22 december 2022 over 
de implementatie van het VN-verdrag zei de minister voor Langdurige Zorg en 
Sport dat voor Caribisch Nederland al een belangrijk aantal wijzigingen in gang 
zijn gezet, waaronder de Wet gelijke behandeling op grond van handicap of 
chronische ziekte en de wijziging van de Wet tot regeling van het toezicht op 
krankzinnigen BES. Deze leden vragen welke belangrijke wijzigingen nog meer in 
gang zijn gezet. 
 
Antwoord op vraag 29 
Het wordt beoogd om de AMvB Maatschappelijke ondersteuning en huiselijk 
geweld en kindermishandeling per 1 januari 2024 van kracht te laten gaan. Uw 
Kamer wordt voor het zomerreces geïnformeerd welke wijzigingen er nog meer 
moeten plaatsvinden om tot ratificatie over te gaan 
Inbreng leden van de ChristenUnie-fractie 
De leden van de ChristenUnie-fractie danken de regering voor de toegezonden 
stukken en het overzicht. 
 
Vraag 30 
De leden van de ChristenUnie-fractie vinden het ten principale pijnlijk dat basale 
zaken zoals een BSN-nummer, WW en de implementatie van verdragen in 
Europees Nederland wel goed zijn geregeld maar in Caribisch Nederland niet. Zij 
vragen of de regering het ongemak van genoemde leden deelt dat het 
fundamentele zaken in Caribisch Nederland – dat gewoon deel is van ons land – 
nog steeds niet geregeld heeft. 
 
Antwoord op vraag 30 
Het wetgevingsoverzicht dat aan uw Kamer is toegezonden, ziet op de prioritaire 
onderwerpen. De genoemde onderwerpen hebben in het prioritair 
wetgevingsoverzicht een plaats gekregen. Het kabinet heeft dus nadrukkelijk oog 
voor de fundamentele aangelegenheden die met voorrang behoren te worden 
geregeld. 
Pagina 17 van 19
