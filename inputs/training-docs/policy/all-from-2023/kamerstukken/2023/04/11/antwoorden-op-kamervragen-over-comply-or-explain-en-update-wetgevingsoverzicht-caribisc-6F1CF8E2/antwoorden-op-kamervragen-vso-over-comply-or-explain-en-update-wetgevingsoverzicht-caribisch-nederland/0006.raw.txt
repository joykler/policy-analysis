Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Vraag 8 b 
Kenmerk
Kan de staatssecretaris aangeven hoe en wanneer zij gevolg gaat geven aan deze 
2023-0000198975
motie? 
Antwoord op vraag 8b 
Ik ga er voor de beantwoording vanuit dat de leden van de VVD-fractie doelen op 
de motie Wuite c.s., Kamerstuk 36200-IV, nr. 13.  
 
De vorderingen die door het projectteam zijn gemaakt hebben betrekking op het 
aanpassen van het Beleidskompas, Draaiboek voor de regelgeving, de 
Aanwijzingen voor de regelgeving en andere formats binnen het 
wetgevingsproces, het begeleiden en adviseren van departementen bij het 
opstellen van wet- en regelgeving voor Caribisch Nederland, en het geven van 
voorlichtingssessies aan departementen en de openbare lichamen.  
 
Wat betreft het verzoek om bij elke Kamerbrief waarin nieuw beleid wordt 
aangekondigd, standaard een passage op te nemen over Caribisch Nederland met 
een uitleg waarom het beleid wel of niet van toepassing is, zal ik uw kamer 
informeren in de brief over de verdere uitwerking van Comply or Explain die ik u 
voor de zomer zal toesturen. In de tussentijd ga ik samen met mijn collega’s 
verder met de toepassing van het principe van comply or explain.  
 
Inbreng leden van de D66-fractie 
Het uiteenvallen van de Nederlandse Antillen en de nieuwe situatie van de drie 
bijzondere gemeenten Bonaire, Sint Eustatius en Saba met een populatie van 
inmiddels ruim 25.000 inwoners zorgde ervoor dat in 2010 de keuze werd 
gemaakt om het principe van legislatieve terughoudendheid toe te passen. Men 
was de mening toegedaan dat door het insulaire karakter en het 
absorptievermogen van Caribisch Nederland, het onwenselijk was om alle 
Nederlandse weten regelgeving in een keer over te nemen. Dit heeft ertoe geleid 
dat diverse wet- en regelgeving met betrekking tot bijvoorbeeld 
bestaanszekerheid, publieke gezondheid, onderwijs, belastingen, ruimtelijke 
ontwikkeling of klimaat niet van toepassing is voor de Nederlandse burgers die 
wonen in Caribisch Nederland. Het in 2015 uitgebrachte rapport van de commissie 
Spies “Vijf jaar verbonden”, de voorlichting van de Afdeling advisering van de 
Raad van State en het Interdepartementaal Beleidsonderzoek Koninkrijksrelaties 
(Kamerstuk 35300-IV, nr. 11) trokken allemaal uiterst kritische conclusies. 
Nederlandse burgers op deze drie eilanden zijn teleurgesteld en negatief 
over de transitie: ze horen er niet bij en worden met beleid en wetgeving bijna 
altijd vergeten. Er heerst soms een gevoel wel de lasten, maar niet de lusten te 
ervaren. Sinds 2017 schrijft artikel 132a, lid 4 van de Nederlandse Grondwet voor 
dat voor deze drie openbare lichamen regels kunnen worden gesteld en andere 
specifieke maatregelen worden getroffen met het oog op bijzondere 
omstandigheden waardoor deze openbare lichamen zich wezenlijk onderscheiden 
van het Europese deel van Nederland. Indien er afwijkingen zijn dan 
moet dat helder worden uitgelegd aan de hand van criteria zoals het insulaire 
karakter, kleinschaligheid, klimatologische omstandigheden, draagkracht, en 
sociaaleconomische omstandigheden. Er is inmiddels een lappendeken van 
honderden regels en wetten die soms specifiek voor de drie eilanden gelden en op 
Pagina 6 van 19
