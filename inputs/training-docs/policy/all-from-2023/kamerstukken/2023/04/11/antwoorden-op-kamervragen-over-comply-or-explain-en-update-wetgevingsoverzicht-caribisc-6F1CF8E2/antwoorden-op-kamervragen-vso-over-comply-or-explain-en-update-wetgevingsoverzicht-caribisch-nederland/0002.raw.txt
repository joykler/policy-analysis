Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Met belangstelling heb ik kennisgenomen van de schriftelijke vragen van de vaste 
Kenmerk
commissie voor Koninkrijksrelaties, waartoe de fracties van de VVD, D66, CDA en 
2023-0000198975
CU hun inbreng hebben geleverd. De verschillende vragen die zijn gesteld, 
worden hierna beantwoord.  
 
Vragen en opmerkingen van de leden van de VVD-fractie 
 
De leden van de VVD-fractie hebben met belangstelling kennisgenomen van de 
brief van de staatssecretaris van Binnenlandse Zaken en Koninkrijksrelaties over 
het toepassen van Nederlandse wet- en regelgeving op Bonaire, Sint Eustatius en 
Saba (BES), d.d. 22 december 2022. De leden van de VVD-fractie zouden graag 
enkele vragen stellen en enkele opmerkingen maken naar aanleiding van de brief 
van de staatssecretaris.  
 
De leden van de VVD-fractie lezen dat er voor is gekozen om gefaseerd te werk te 
gaan bij de uitvoering van het principe van comply or explain in verband met het 
niet op één moment te veel willen belasten van de uitvoeringskracht en -
capaciteit binnen Caribisch Nederland en de departementen. De leden van de 
VVD-fractie hebben begrip voor het opsplitsen van het wetgevingsoverzicht en 
dus voor de keuze om eerst “achterstallig onderhoud” in de wetgeving aan te 
pakken, de noodzakelijke kaderwetgeving op te stellen en te werken aan het 
opstellen van wetgeving op verzoek van de BES-eilanden. Dat is een grote opgave 
en zal een langjarig traject zijn. De leden van de VVD-fractie zouden wel van de 
staatsecretaris willen weten wanneer er een totaaloverzicht komt van alle 
wetgeving. 
 
Vraag 1 
Kan de staatssecretaris aangeven wanneer het integrale wetgevingsoverzicht 
wordt verwacht? 
 
Antwoord op vraag 1 
Vanwege de omvang van de in Caribisch Nederland door te voeren wet- en 
regelgeving is ervoor gekozen om de te wijzigen wet- en regelgeving in twee 
delen te splitsen. Daarmee worden Caribisch Nederland en de departementen niet 
op een moment te veel belast. Het eerste deel is bij schrijven d.d. 22 december 
2022 met uw Kamer gedeeld (Kamerstukken II 2022/23, 36 200 IV, nr. 44). 
Hierin is wet- en regelgeving opgenomen die prioritair is gesteld en betrekking 
heeft op ‘achterstallig onderhoud’ en de ‘meest noodzakelijke’ kaderwetgeving 
(bijvoorbeeld de Algemene wet Bestuursrecht) of andere wetgeving ter 
actualisering of vervanging van verouderde Caribisch Nederlandse wetgeving. Per 
10-10-10 is immers met name wetgeving opgesteld om de staatsrechtelijke 
inbedding te regelen. Wat ‘het meest noodzakelijk’ is, is afhankelijk van de 
bijdrage die een voorstel kan leveren aan een gelijkwaardiger 
voorzieningenniveau en van de mate waarin bestaande knelpunten in Caribisch 
Nederland kunnen worden weggenomen. 
 
Daarnaast wordt gewerkt aan een deel 2, waaruit duidelijk wordt welke wet- en 
regelgeving op de wat langere termijn wordt opgesteld. Hiervoor zal ook een 
check op actualiteit en verduidelijking van wetten.overheid.nl plaatsvinden. Ik 
Pagina 2 van 19
