Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Voor de Wet grondslagen natuurbeheer- en bescherming BES is geen herziening 
Kenmerk
voorzien. Met betrekking tot de uitvoering van deze wet vindt een beoordeling 
2023-0000198975
plaats van de uitvoeringstructuur (juridisch, financieel en organisatorisch) in 
Caribisch Nederland. Aanvullend wordt bij deze beoordeling ook betrokken de 
wijze waarop natuurbescherming in Europees Nederland is georganiseerd. Over 
de uitkomsten van deze beoordeling wordt uw Kamer voor de zomer 
geïnformeerd.    
 
De Klimaatwet past binnen de context van de internationale en 
Europeesrechtelijke verplichtingen die voor Nederland gelden op het gebied van 
het tegengaan van klimaatverandering. Het VN Klimaatraamverdrag, de 
Overeenkomst van Parijs en ook de Europeesrechtelijke verplichtingen die daaruit 
zijn afgeleid, gelden alleen voor het Europese deel van het Koninkrijk der 
Nederlanden. De Klimaatwet is dan ook alleen van toepassing op het terugdringen 
van broeikasgassen in het Europese deel van het Koninkrijk der Nederlanden. 
 
Het verbreden van het toepassingsbereik van de Klimaatwet naar Bonaire, Saba 
en Sint Eustatius ligt vanwege de Europese context van deze wet niet voor de 
hand. Dat neemt niet weg dat het kabinet het van belang acht om ook op 
Bonaire, Saba en Sint Eustatius de uitstoot van broeikasgassen te reduceren en 
de energievoorziening te verduurzamen. Een wettelijke regeling, specifiek voor 
deze eilanden, is daarvoor echter niet nodig. Ook zonder een wettelijke regeling 
kan er consistent klimaat(mitigatie)beleid worden gevoerd. Zo heeft het kabinet 
op 28 september 2022 bekend gemaakt de verduurzaming van de 
elektriciteitsproductie in Caribisch Nederland te steunen met 33,6 miljoen Euro 
(kamerstuk 32813, nr. 1005). Hiermee wordt binnen enkele jaren een aandeel 
duurzaam behaald van gemiddeld 75 à 80%.  
 
De Waterwet is in beginsel niet van toepassing op Caribisch Nederland, met 
uitzondering van artikel 5.32 waarin een specifieke verantwoordelijkheid in het 
geval van een (dreigende) watersnoodramp is vastgelegd. De Waterwet is 
gemaakt voor de situatie in Europees Nederland en daarmee niet geschikt om een 
op een toe te passen in Caribisch Nederland. Dat betekent echter niet dat er in 
Caribisch Nederland geen wetgeving van toepassing is op water in brede zin van 
het woord. Zo kent het Natuur- en Milieubeleidsplan Caribisch Nederland (NMBP-
CN), dat als grondslag zowel de Wet Vrom BES als ook de Wet grondslagen 
natuurbeheer- en bescherming BES heeft, ook aspecten als het omgaan met 
klimaatverandering. Daarnaast kan de Wet grondslagen ruimtelijke 
ontwikkelingsplanning BES de openbare lichamen handvatten bieden voor het 
omgaan met de gevolgen van klimaatverandering.  
 
Vraag 17 
Deze leden vragen aan de staatssecretaris waarom geen prioriteit is gegeven aan 
de Wet minimumloon, de toeslagenwet of specifieke regelgeving voor toegang tot 
groei en verduurzaming of economische versterking. 
 
 
 
 
Pagina 11 van 19
