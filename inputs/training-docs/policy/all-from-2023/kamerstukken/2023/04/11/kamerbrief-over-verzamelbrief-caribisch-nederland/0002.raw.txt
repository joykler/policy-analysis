In het Commissiedebat van 5 oktober 2022 heb ik de toezegging gedaan om terug 
Kenmerk
te komen op de evaluatie van de pilot. De nieuwe werkwijze zal ik na zes 
3550497-1044992-ZJCN
maanden evalueren. In het Commissiedebat heb ik ook toegezegd uw Kamer al te 
informeren over de resultaten van een tussentijdse evaluatie na 3 maanden. In 
februari heeft een tussentijdse evaluatie plaatsgehad.  
 
De tussentijdse evaluatie van de pilot is uitgevoerd door ZJCN samen met de 
ketenpartners op Saba, Sint-Eustatius en Sint Maarten. De eerste resultaten zijn 
voorzichtig positief en gebaseerd op de ervaringen en belevingen van de 
ketenpartners. Er is een goede start gemaakt, maar het is nog te vroeg om de 
definitieve conclusies te trekken. De eerste ervaringen laten wel zien dat alle 
partijen gecommitteerd zijn om de pilot tot een succes te maken. Het 
verwijsproces wordt sneller afgehandeld zonder tussenkomst van het medisch 
adviesteam van ZJCN, wat voor zowel voor de ketenpartners alsook voor de 
werkdruk van het medisch adviesteam een positieve uitkomst heeft. Ook ervaren 
huisartsen meer autonomie in hun besluitvorming. De tussentijdse evaluatie laat 
tevens zien dat er ruimte is voor verbetering. Er zal daarom de komende tijd 
gekeken worden naar de doelmatigheid van medische uitzendingen, de 
communicatie tussen partners en richting verzekerden en personele inzet. 
 
Ontwikkelingen nierdialyse Sint-Eustatius   
Begin januari van dit jaar heb ik uw Kamer geïnformeerd over de stand van zaken 
rondom de dialyse Sint-Eustatius met de beantwoording van vragen van Van der 
Berg (CDA), Van den Hil (VVD) en Paulusma (D66) (2022/23 nr. 1294).  
Met bijlage 2 van deze brief deel ik het rapport dat op initiatief van de Sint-
Eustatius Health Care Foundation (SEHCF), in samenwerking met Sint Maarten 
Medical Centre (SMMC) en Curaçao Medical Center (CMC), de mogelijkheden en 
haalbaarheid van dialyse op Sint Eustatius in kaart heeft gebracht. Het rapport 
behelst aanbevelingen, adviezen en een aanvullende evaluatie vanuit Amsterdam 
UMC ten behoeve van de besluitvorming met betrekking tot de mogelijkheden 
voor dialyse op de Bovenwindse eilanden. 
Per 1 februari 2023 heeft SEHCF een dialyseverpleegkundige in dienst genomen 
en is begonnen met het opzetten van een predialyse poli en het opstellen van een 
plan om peritoneale dialyse binnen SEHCF uit te voeren. 
 
"Nu Niet Zwanger" in Caribisch Nederland  
De verantwoordelijkheid voor het beschermen, bewaken en bevorderen van de 
gezondheid is wettelijk belegd bij de openbare lichamen met de Wet publieke 
gezondheid. Aandacht voor seksuele gezondheid is hier onderdeel van. Om ervoor 
te zorgen dat de openbare lichamen hier uitvoering aan kunnen geven geef ik in 
eerste instantie prioriteit aan de verdere versterking van de lokale diensten 
publieke gezondheid. Dit is essentieel om een lokale aanpak op te zetten rondom 
het thema seksuele gezondheid en onbedoelde zwangerschappen. Indien de 
openbare lichamen aan de slag willen zal VWS hierin meedenken en hen verbinden 
aan Europees Nederlandse initiatieven. Ik heb doorlopend aandacht voor hoe 
Caribisch Nederland kan leren van ontwikkelingen in Europees Nederland en 
andersom. Zo ook met betrekking tot het thema seksuele gezondheid en 
onbedoelde zwangerschappen. In Europees Nederland ondersteunt “Nu Niet 
Zwanger” (NNZ) professionals in het medisch en sociaal domein bij het 
bespreekbaar maken van de kinderwens, seksualiteit en anticonceptie bij vrouwen 
en mannen met een opeenstapeling van complexe problemen en beperkingen, 
zodat zij niet overvallen worden door een onbedoelde zwangerschap. Het 
programma is in aard en werkwijze op hoofdlijnen ook interessant voor Caribisch 
Pagina 2 van 6
