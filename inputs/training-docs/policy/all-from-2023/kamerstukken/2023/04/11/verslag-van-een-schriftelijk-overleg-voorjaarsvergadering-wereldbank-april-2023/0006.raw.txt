energie-infrastructuur, zoals vastgelegd in de motie-Klink van 22 december jongstleden. De 
Speciaal Gezant heeft op 31 maart reeds deelgenomen aan een gezamenlijke bijeenkomst 
van de publiek-private kennisplatforms. 
 
Tot slot vragen de leden van de VVD-fractie hoe op dit moment toezicht wordt gehouden op 
gelden die worden uitgekeerd aan Oekraïne voor de wederopbouw. Hoe wordt ervoor gezorgd 
dat steun via de Bank gericht en verantwoord wordt uitgegeven? 
 
10. Antwoord van het kabinet:  
Een groot deel van de niet-militaire steun die Nederland aan Oekraïne verleent, loopt via 
internationale financiële instellingen als de Wereldbank en de Europese Bank voor 
Wederopbouw en Ontwikkeling (EBRD). Deze instellingen hebben ervaring met 
projectmanagement in complexe gebieden en waren ook voor de oorlog in Oekraïne actief. 
Specifiek gebruikt de Wereldbank bij de steun aan Oekraïne bestaande safeguards en anti-
corruptiemaatregelen om zo goed mogelijk toezicht te kunnen houden op gelden die 
worden uitgekeerd aan Oekraïne. Steun aan Oekraïne wordt gefaseerd uitgekeerd en veelal 
gekoppeld aan concrete projecten via bestaande partners zodat de steun zoveel mogelijk 
gericht en verantwoord uitgegeven wordt. De Bank zoekt hierbij naar een goede balans 
tussen snelheid en rechtmatigheid.  
Inbreng leden van de D66-fractie 
De leden van de D66-fractie hebben kennisgenomen van de geannoteerde agenda. Zij hebben 
hierover enkele opmerkingen en vragen.  
 
Evolving World, Evolving MDB’s 
De leden van de D66-fractie lezen dat het Koninkrijk het initiatief steunt om de missie, het 
operationele en het financiële model van de Bank te evalueren en waar nodig te verbeteren. De 
leden onderschrijven het standpunt van het Koninkrijk dat de missie moet worden aangevuld met 
duurzaamheid en weerbaarheid om de armste landen beter te beschermen tegen de dreiging van 
wereldwijde uitdagingen. De leden benadrukken dat kwetsbare groepen zoals lhbti+ en andere 
gemarginaliseerde groepen vaak het hardst worden geraakt en tegelijkertijd het moeilijkst te 
bereiken zijn voor de hulpverlening. De leden geven hierbij aan dat directe financiering van 
lokale organisaties in het maatschappelijk middenveld in het kader van noodhulp een grote 
bijdrage kan leveren aan het bereiken van deze groepen. Is de minister het met de leden van de 
D66-fractie eens dat het belangrijk is om dit ook in Wereldbank-verband te blijven benadrukken 
om ervoor te zorgen dat Wereldbank-financiering ook deze groepen bereikt?  
Is de minister bereid hier tijdens de komende voorjaarsvergadering aandacht voor te vragen? 
 
11. Antwoord van het kabinet:  
Het kabinet onderschrijft dat gemarginaliseerde groepen vaak het hardst worden getroffen 
door grensoverschrijdende uitdagingen. De Wereldbank deelt deze opvatting en onderdeel 
van de Twin Goals van de Bank is dan ook om gedeelde welvaart te bevorderen. Het 
kabinet deelt ook de opvatting dat het lokale maatschappelijke middenveld een grote 
bijdrage kan leveren aan het bereiken van de kwetsbaarste groepen, niet alleen in het geval 
van noodhulp maar ook bij ontwikkelingssamenwerking in brede zin. Waar mogelijk roept 
het kabinet de Wereldbank op om met lokale maatschappelijke organisaties samen te 
werken. Deze samenwerking kan, maar hoeft niet, van financiële aard te zijn: ook door 
Pagina 6 van 17
