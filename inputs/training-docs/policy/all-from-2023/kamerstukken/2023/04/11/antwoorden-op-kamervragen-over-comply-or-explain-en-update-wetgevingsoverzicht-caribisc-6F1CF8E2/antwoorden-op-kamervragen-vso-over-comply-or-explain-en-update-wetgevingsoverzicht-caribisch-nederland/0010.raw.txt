Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Antwoord op vraag 14 
Kenmerk
De openbare lichamen (ambtelijk en bestuurlijk) zijn uitdrukkelijk betrokken 
2023-0000198975
geweest bij het opstellen van het wetgevingsoverzicht. Op hoofdlijnen is de 
inbreng vanuit de openbare lichamen overgenomen.  
 
Vraag 15 
De leden van de D66-fractie vragen aan de staatssecretaris of alle drie de 
openbare lichamen tot dezelfde conclusie zijn gekomen dat de 49 wetsvoorstellen 
in dit overzicht prioriteit genieten of is er ook sprake van andere wet- en 
regelgeving die nu niet op de lijst staat? 
Antwoord op vraag 15 
Op hoofdlijnen is de inbreng vanuit de openbare lichamen overgenomen. In de 
gesprekken met de openbare lichamen is wel aangegeven dat specifieke wensen 
vanuit de openbare lichamen ook aan de betreffende departementen moeten 
worden voorgelegd. Bij de totstandkoming van wet- en regelgeving speelt immers 
ook de beschikbare capaciteit aan de kant van de departementen een grote rol. 
Enkele onderwerpen werden door het stelselverantwoordelijke departement op dit 
moment niet overgenomen omdat hiertoe de capaciteit ontbreekt. Ik bevorder 
voorts dat de openbare lichamen en de departementen hierover in gesprek 
blijven. 
 
Vraag 16 
De leden van de D66-fractie merken op dat een aantal belangrijke wetsvoorstellen 
niet in het overzicht is opgenomen. Deze leden constateren dat met name beleid 
ten aanzien van klimaat, natuur, milieu en ruimtelijke ordening geen onderdeel is 
van het wetgevingsoverzicht. Deze leden missen bijvoorbeeld de volgende 
wetsvoorstellen: 
o Ruimtelijk ordeningsprogramma BES; 
o Visserijwet BES; 
o Wet grondslagen natuurbeheer BES versus Wet Natuurbescherming in 
Nederland; 
o Klimaatwet versus maatregelen ten aanzien van klimaatmitigatie en 
klimaatadaptatie voor Caribisch Nederland; 
o Waterwet, waaronder waterveiligheidsnormen. 
 
Antwoord op vraag 16  
 
Met betrekking tot het ruimtelijk ontwikkelingsprogramma BES merk ik op dat dit 
geen wetgeving betreft, maar beleid, en daarom niet in het overzicht is 
opgenomen. Overigens is het de bedoeling dat het programma in het vierde 
kwartaal van dit jaar door de ministerraad wordt vastgesteld. 
 
Op dit moment bevindt de lopende herziening van het Visserij Besluit BES (AMvB) 
zich in de eindfase. Voorziende inwerkingtreding hiervan is 2023. De herziening 
van de Visserijwet BES (Wet) is ook reeds gestart, maar bevindt zich nog aan het 
begin van het wetgevingsproces. 
 
Pagina 10 van 19
