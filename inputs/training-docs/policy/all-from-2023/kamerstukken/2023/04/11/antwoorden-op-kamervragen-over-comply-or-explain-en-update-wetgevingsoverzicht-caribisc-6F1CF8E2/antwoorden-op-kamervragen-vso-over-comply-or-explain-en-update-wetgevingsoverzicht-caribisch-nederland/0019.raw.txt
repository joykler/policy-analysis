Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Antwoord op vraag 33 
Kenmerk
De afwijkende situatie met betrekking tot het arbeidsongeschiktheidsstelsel is een 
2023-0000198975
gevolg van de bij de staatkundige transitie gemaakte keuze om het sociaal 
zekerheidsstelsel van het toenmalige Land de Nederlandse Antillen beleidsarm 
over te nemen. Het (in één keer) overnemen van het aanmerkelijk afwijkende 
Europees Nederlandse stelsel was geen optie, gezien de uiteenlopende context en 
het absorptievermogen van samenleving en uitvoering in Caribisch Nederland. 
Deze constatering is nog steeds relevant. Het kabinet ziet hierin aanleiding om 
voor een stapsgewijze benadering te kiezen, waarbij bovendien realisme past met 
betrekking tot de mogelijkheden om deze wetgeving onverkort gelijk te trekken.  
 
De verschillen tussen de beide stelsels betreffen, naast de organisatie van de 
uitvoering, zowel de uitkeringskant als de activering. In Europees Nederland is er 
ingezet op een uitgebreid poortwachterssysteem met als sluitstuk de Wet werk en 
inkomen naar arbeidsvermogen (WIA) na twee jaar loondoorbetaling bij ziekte 
door de werkgever. In het Caribisch Nederlands stelsel is er al recht op uitkering 
vanaf de eerste dag van arbeidsongeschiktheid, waarbij in de Wet 
ziekteverzekering BES (ZV BES) de voorwaarde is dat de ziekte tenminste drie 
dagen heeft geduurd. In Caribisch Nederland zijn de ZV BES en de Wet 
ongevallenverzekering BES (OV BES) nog vooral een inkomensvangnet met 
beperkte aandacht voor activering en re-integratie, waar in Europees Nederland 
juist de afgelopen decennia stappen op zijn gezet. Arbeidsongeschikten in 
Caribisch Nederland kunnen dus, net als in Europees Nederland, terugvallen op 
een vangnet. Hoe dat vangnet uitwerkt in termen van toegangsvoorwaarden en 
hoogte en duur van de uitkering, loopt sterk uiteen. De verschillen in 
rechtsbescherming die hiervan het gevolg zijn, zijn niet uitputtend in beeld 
gebracht. Vaststaat dat er verschillen zijn die in het nadeel zijn van Caribisch 
Nederland, maar het omgekeerde komt ook voor. 
 
Pagina 19 van 19
