Met betrekking tot de tlv-problematiek geldt dat we nu in kaart brengen, samen met andere 
partijen, wat de precieze knelpunten zijn, om daarna te bezien hoe we deze op kunnen 
oplossen. Ondertussen zijn wij ook bezig met het komen tot een landelijk format voor de tlv’s 
dat in alle regio’s kan worden gebruikt.  
Hoewel het in Caribisch Nederland, zoals aangegeven, door schaalgrootte niet altijd haalbaar 
is om het systeem van Europees Nederland te volgen, zetten alle betrokkenen zich in om zo 
goed mogelijk onderwijs en ondersteuning aan leerlingen te bieden die past bij de lokale 
situatie Dat betekent onder andere dat extra begeleiding van leerlingen zoveel mogelijk in het 
reguliere onderwijs wordt gerealiseerd en dat er geen speciale scholen voor basisonderwijs en 
scholen voor (voortgezet) speciaal onderwijs zijn ingericht zoals die bestaan in Europees 
Nederland.  
Voor de extra begeleiding van leerlingen met een lichte ondersteuningsbehoefte is het 
reguliere onderwijs, net als in Europees Nederland, verantwoordelijk. Hiervoor ontvangt het 
bekostiging via de lumpsum. Leerlingen die extra ondersteuning nodig hebben, kunnen deze 
ondersteuning krijgen vanuit het Expertisecentrum Onderwijszorg (EOZ) op hun eiland. Het 
EOZ krijgt rechtstreeks subsidie voor de uitvoering van zijn taken. Voor een deel van de 
leerlingen bleek het desondanks toch moeilijk om onderwijs te kunnen volgen. Daarom zijn 
op alle drie de eilanden de specialistische onderwijsvoorzieningen onder verantwoordelijkheid 
van de Expertisecentra Onderwijszorg van start gegaan. Binnen deze voorzieningen wordt 
ondersteuning en onderwijs geboden aan leerlingen die niet binnen de reguliere scholen 
geholpen kunnen worden. Leerlingen kunnen hier, naar behoefte voor de hele lesweek, of 
voor één of meerdere dagdelen per week aanwezig zijn. In de periodieke bespreking van deze 
voorzieningen met de Expertisecentra Onderwijszorg wordt ook de vraag meegenomen: voor 
welke doelgroep mist nog een passende plaats in het onderwijs en op welke manier is hier 
redelijkerwijs in te voorzien? Deze laatste vraag wordt in samenwerking met de partijen op de 
eilanden en de ministeries van VWS en SZW opgepakt. 
Samen met de sector en het ministerie van VWS hebben wij gewerkt aan een herbezinning op 
het residentieel onderwijs. Over de uitkomst van deze herbezinning en de maatregelen die wij 
nemen ter verbetering van dit onderwijs, is uw Kamer bij brief van 31 maart jl. 
32
geïnformeerd. 
Ten aanzien van het lerarentekort verwijzen wij naar de Kamerbrief Lerarenstrategie, die 
33
beschrijft welke maatregelen wij nemen om het lerarentekort aan te pakken.  
 
 
                                                                 
32
 Brief van 31 maart 2023, 2023D13591. 
33
 Kamerstukken II 2021/22, 27 923, nr. 433.
