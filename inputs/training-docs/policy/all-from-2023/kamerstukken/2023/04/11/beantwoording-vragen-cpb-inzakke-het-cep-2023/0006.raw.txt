Antwoord  
Het CPB heeft enkele van deze uitsplitsingen gemaakt op huishoudniveau, de overige uitsplitsingen 
zijn niet beschikbaar. In onderstaande tabel wordt het aantal huishoudens onder de armoedegrens 
in deze groepen voor 2021 t/m 2024 vermeld. De uitsplitsing naar inkomensbron is gebaseerd op 
de hoogste inkomensbron van het huishouden.  
 
Tabel Aantal huishoudens in armoede per primaire inkomensbron 
 2021 2022 2023 2024 
Werkenden 185.000 180.000 180.000 190.000 
Uitkeringsgerechtigden 245.000 125.000 145.000 285.000 
Gepensioneerden 75.000 65.000 75.000 80.000 
* Aantallen op 5000 afgerond 
 
20  
Is het stijgende migratiesaldo van invloed op de toename van armoede in Nederland? Kunt u uw 
antwoord nader toelichten? 
 
Antwoord  
Het CPB heeft geen berekeningen gemaakt van het effect van het migratiesaldo op armoede in 
Nederland. 
 
21  
Kunt u gemotiveerd aangeven of er een verband is tussen de gestegen collectievelastendruk (over 
de afgelopen tien jaar) en de gestegen armoede in Nederland? 
Antwoord  
Het CPB heeft geen analyse gemaakt van de relatie tussen de collectievelastendruk en armoede in 
de afgelopen tien jaar. 
 
22  
Wordt ten aanzien het feit dat het CPB voor de armoedegrens in zijn raming het niet-veel-maar-
toereikend-criterium van het Sociaal en Cultureel Planbureau (SCP) hanteert, dit criterium in 
samenwerking met het Nibud samengesteld? 
 
Antwoord  
Het niet-veel-maar-toereikendcriterium wordt door het SCP vastgesteld. Het SCP baseert zich 
daarin onder andere op minimumreferentiebudgetten voor een eenpersoonshuishouden in een 
gegeven basisjaar, die door het Nibud worden opgesteld. Zie ook 
https://www.scp.nl/publicaties/publicaties/2018/11/23/de-scp-methode-voor-het-meten-van-
armoede. Het SCP en het Nibud zijn beide ook vertegenwoordigd in de commissie Sociaal 
Minimum. Deze commissie, ingesteld door de minister voor Armoedebeleid, Participatie en 
Pensioenen, werkt aan een herijking van het sociaal minimum, waaruit een nieuwe 
armoededefinitie kan volgen. 
 
Vraag 23  
Welke categorieën belastingen en premies zijn verantwoordelijk voor de gestegen 
collectievelastendruk over de afgelopen tien jaar? Hoeveel daarvan drukken op eerste 
levensbehoeften? 
 
Antwoord  
Zie in de onderstaande tabel de ontwikkeling van de collectievelastendruk en de uitgesplitste 
belasting- en premiecategorieën in de periode 2014-2023. In deze periode is met name de 
vennootschapsbelasting gestegen in percentage bbp.  
 
Meerdere belastingsoorten beïnvloeden de prijzen van eerste levensbehoeften. Het CPB berekent 
niet in welke mate deze doorwerken op de prijzen van eerste levensbehoeften.
