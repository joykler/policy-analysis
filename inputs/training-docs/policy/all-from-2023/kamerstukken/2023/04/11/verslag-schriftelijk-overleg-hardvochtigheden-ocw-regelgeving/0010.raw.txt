rechtvaardiging  bestaat. Aan deze eisen zal sneller zijn voldaan in het geval de overheid 
rechtstreeks de ontwrichting teweeg heeft gebracht (bijvoorbeeld door het nemen van een 
sanctiebesluit met grote consequenties voor de burger) dan wanneer de overheid er 
onvoldoende in slaagt een nadelige positie waarin de burger verkeert, op te heffen.  
Op basis van deze criteria hebben wij bekeken of onze regelgeving, waaronder die ten aanzien 
van de door de leden van de D66-fractie genoemde onderwerpen, hardvochtigheden bevat. 
Daarbij is uiteraard acht geslagen op de door deze leden genoemde verdragen en de daaruit 
voortvloeiende overheidsverantwoordelijkheid voor de verwezenlijking van het recht op 
onderwijs.  Wij hebben dan ook erkend dat de betreffende wet- en regelgeving over passend 
onderwijs in individuele gevallen hardvochtig kan uitpakken. Het betreft dan gevallen waarin 
regels onnodig rigide zijn, zonder dat daar afdoende rechtvaardiging voor te geven is. 
Bijvoorbeeld wanneer bekostigingssystematiek ertoe leidt dat leerlingen geen passende 
onderwijsplek kunnen krijgen.  
Ook het coalitieakkoord heeft oog voor deze problematiek: daarin is immers afgesproken dat 
we ons inzetten om het aantal onnodige thuiszitters naar nul te brengen. Hier werken we 
onder andere aan door de verzuimaanpak die voor de zomer vorig jaar is aangekondigd. Juist 
om kinderen die zich bevinden op het snijvlak tussen het onderwijs en de zorg, bijvoorbeeld 
kinderen in een zorginstelling, meer mogelijkheden op onderwijs te kunnen bieden is het 
experiment voor de onderwijszorgarrangementen gestart per dit jaar. Dit biedt onder andere 
de mogelijkheden om ook onderwijs te kunnen volgen op een andere locatie dan een school. 
Zij kunnen zo onderwijs volgen terwijl ze ook de benodigde zorg krijgen. Overigens blijven 
wij, zoals in het coalitieakkoord is afgesproken, streven naar inclusief onderwijs. De brief met 
20
de contouren van een werkagenda hiervoor is op 17 maart jl. naar uw Kamer gezonden. 
Hiermee kunnen we nog beter invulling geven aan de afspraken uit de genoemde verdragen 
en vergroten we de mogelijkheden voor alle kinderen verder om zich goed te kunnen 
ontwikkelen, zoveel mogelijk in de buurt van hun eigen huis. 
 
De leden van de D66-fractie constateren dat de enige concrete vervolgactie op deze 
hardvochtigheden het uitbreiden van een experimenteerartikel is. Zij vinden dit een magere 
inzet. Is het mogelijk het experimenteerartikel dusdanig op te rekken dat alle kinderen die het 
nodig hebben, er ook gebruik van kunnen maken?  
 
Op 1 januari 2023 is het Experiment Onderwijszorgarrangementen van start gegaan. Parallel 
aan het experiment wordt binnen maximaal één jaar na de start van het experiment gestart met 
de ontwikkeling van de wetgeving. Bij het Experiment Onderwijszorgarrangementen is de 
doelgroep met opzet beperkt tot leerlingen met een complexe ondersteuningsbehoefte. 
Middels het monitor- en impactonderzoek kan worden bezien of de doelgroep op deze manier 
voldoende wordt bediend. In het wetstraject zijn wij voornemens om een aangepaste 
beschrijving van de doelgroep op te nemen, zodat voor alle leerlingen die dat nodig hebben de 
maatwerkmogelijkheden kunnen worden benut. 
 
Studiefinanciering 
 
De leden van de D66-fractie lezen dat er een groot aantal knelpunten zijn geconstateerd op 
het gebied van studiefinanciering. Deze leden vinden dat er serieuze stappen zijn gezet om 
                                                                 
20
 Kamerstukken II 2022/23, 31 497, nr. 446.
