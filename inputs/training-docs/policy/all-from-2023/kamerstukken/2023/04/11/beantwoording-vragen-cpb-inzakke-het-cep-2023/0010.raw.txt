Antwoord  
Om in te schatten wat de EMU-tekort zou zijn zonder tijdelijke fondsen is een uitgebreidere 
berekening nodig, die niet in het Centraal Economisch Plan gemaakt is. Op basis van de tabel uit 
vraag 9 kunt u het eerste-orde-effect afleiden van de tijdelijke fondsen op het saldo en de schuld.  
 
34  
Welke EMU-schuld en welk houdbaarheidssaldo raamt het CPB op de lange termijn (2060 of 
vergelijkbaar jaar) en op welke manier zijn fondsen zoals het klimaatfonds en stikstoffonds daarin 
verwerkt? 
 
Antwoord  
De ontwikkeling van de openbare financiën zijn in het CEP geraamd tot en met 2031. Wat betreft 
het tweede deel van de vraag zie het antwoord op vraag 9. 
 
35  
Hoe staan de gepresenteerde armoede- en koopkrachtcijfers in verhouding tot de bevindingen van 
Deloitte/Nibud (Herstel van Balans De financiële gezondheid van Nederland in onzekere tijden), 
waaruit naar voren kwam dat  60 procent van de Nederlandse huishoudens financieel ongezond of 
kwetsbaar is? 
 
Antwoord  
Nibud en Deloitte baseren dit op een gecombineerde score op de domeinen Inkomen, Uitgaven, 
Sparen, Lenen en Planning. De gegevens zijn verzameld op basis van een vragenlijst aan 5000 
huishoudens.  
 
In de armoederaming wordt het besteedbaar huishoudinkomen van huishoudens vergeleken met 
het niet-veel-maar-toereikendcriterium. De raming laat dus zien voor hoeveel huishoudens het 
inkomen niet toereikend is voor uitgaven die men in de huidige samenleving als minimaal 
noodzakelijk acht. In de koopkrachtraming wordt de nominale verandering van het besteedbaar 
inkomen gedeeld door de stijging van de consumentenprijsindex om de reële koopkrachtmutatie 
van een huishouden te berekenen. Beide ramingen zijn gebaseerd op inkomensgegevens van een 
representatieve steekproef van ongeveer 100.000 huishoudens (het inkomenspanelonderzoek).  
 
Een verschil tussen de koopkracht- en armoedecijfers en het onderzoek van Nibud en Deloitte is 
dat de laatste het concept financiële gezondheid gebruikt, dat gebaseerd is op meer indicatoren 
dan alleen het besteedbaar inkomen. Daarnaast is het onderzoek van Nibud en Deloitte gebaseerd 
op zelfrapportage en de koopkracht- en armoederaming van het CPB op geobserveerde 
inkomensgegevens. 
 
36  
Welke concrete maatregelen gaat u nemen om de armoede in Nederland op korte termijn te 
verminderen? Met welk aantal wilt u de armoede terugdringen in 2023, 2024, 2025, 2026 en 
2027? 
 
Antwoord  
Beleidsvoorstellen zijn aan het kabinet, het CPB kan deze vraag dus niet beantwoorden. 
 
37  
Wat kost het om het eigen risico af te schaffen? 
 
Antwoord  
Het CPB heeft deze analyse niet gemaakt voor de huidige raming. In ‘Zorgkeuzes in Kaart,’ een 
gezamenlijke publicatie uit 2020 van CPB, het ministerie van VWS en het ministerie van Financiën 
staat maatregel 54 “Aanpassen of afschaffen (vrijwillig) eigen risico”. Deze maatregel bevat diverse 
varianten voor het aanpassen van het eigen risico, waaronder variant 1d (geen verplicht eigen 
risico), waarbij de intensivering oploopt tot structureel 5,3 mld euro (blz. 204). Ook staat hier de 
variant 2d (geen verplicht eigen risico én afschaffen vrijwillig eigen risico), waarbij de intensivering 
oploopt tot structureel 5,4 mld euro (blz. 205). Zie https://open.overheid.nl/documenten/ronl-
650dec52-fc51-4113-becf-e693e2955940/pdf.  
38  
Kunt u de Kamer een geactualiseerde (fiscale) sleuteltabel doen toekomen?
