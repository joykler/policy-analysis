verstoffen, vooral als gevolg van te risico-avers gedrag van MDBs. In deze tijden van 
opstapelende poly-crises en weer toenemende armoede is dat niet te verantwoorden. Deze 
middelen moeten ingezet kunnen worden. Daartoe vragen de leden de minister of zij snelle 
implementatie van de aanbevelingen van het Capital Adaquacy Framework Review bepleit (dat 
op verzoek van de G20 tot stand kwam) en zo nee, waarom niet. Zo ja, vragen zij de minister 
tevens aan te geven op welke wijze zij dit zal doen tijdens de Voorjaarsvergadering, welke 
deadlines zij daarbij in gedachten heeft voor besluitvorming voor de belangrijkste elementen van 
de hervormingsagenda, en welke elementen zij daarbinnen prioriteit geeft.  
 
21. Antwoord van het kabinet:  
Nederland ziet ruimte om het leenvermogen van de Wereldbank te vergroten middels 
aanpassing van het raamwerk voor kapitaaltoereikendheid. Nederland blijft zich daarom 
bij de Wereldbank inzetten op het verkennen van alle aanbevelingen uit de Capital 
Adaquacy Framework (CAF) Review van de G20 en een daadkrachtige implementatie van 
de voorstellen die de financiële duurzaamheid van de Bank niet in het geding brengen. 
Tijdens de Voorjaarsvergadering wordt een aantal opties uit de CAF Review aan de 
gouverneurs voorgelegd met de intentie om hierover besluiten te nemen tijdens de 
Jaarvergadering in oktober a.s. De Nederlandse inzet is om ook andere voorstellen uit de 
CAF Review te verkennen en ter goedkeuring voor te leggen tijdens de Jaarvergadering. 
Nederland blijft zich hard maken voor een zo ambitieus mogelijke implementatie van 
voorstellen van de Review om de financiële slagkracht van de Bank te verhogen met behoud 
van de triple A rating van de Bank en de financiële duurzaamheid op de lange termijn. 
 
Ook vragen zij de minister welke andere mogelijkheden zij ziet om snelle implementatie te 
bevorderen en wat de Nederlandse inzet in dit kader zal zijn op de Financing Summit in juni in 
Parijs.  
 
22. Antwoord van het kabinet:  
Nederland verwelkomt de aanbevelingen uit de CAF Review en roept op tot een zo 
ambitieus mogelijke implementatie daarvan. Dit onderwerp staat ook op de agenda van de 
Summit for a new Global Financial Pact: towards more commitments to meet the 2030 agenda 
die president Macron organiseert op 22 en 23 juni in Parijs. De ambitie van Frankrijk is 
om tijdens de Top te kijken naar de mogelijkheden en middelen om meer financiële 
solidariteit met kwetsbare landen te tonen. Frankrijk wil uitdrukkelijk de multilaterale 
ontwikkelingsbanken hierbij betrekken. Nederland is positief over dit voornemen en is 
betrokken bij de voorbereiding van deze Top. 
 
Concreet vragen de leden van de PvdA-fractie de minister zich in te zetten voor snelle stappen 
om de ‘equit to loans ratio’ te verlagen tot in elk geval 19% op korte termijn. Zij vragen de 
minister of zij deze urgentie deelt, of zij besluitvorming hieromtrent verwacht tijdens de 
Voorjaarsvergadering, en of zij mogelijkheden ziet deze zelfs te verlagen tot 18% in de 
toekomst.  
 
23. Antwoord van het kabinet:  
Tijdens de huidige Voorjaarsvergadering ligt het besluit voor om de equity to loans ratio te 
verlagen tot 19%. Nederland steunt dit besluit. Wat betreft verdere verlaging is Nederland 
Pagina 12 van 17
