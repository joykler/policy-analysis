13
stop te zetten van oud-studenten bij het achterstallige studieschuld innen . Klopt het dat deze 
werkwijze niet is opgenomen in de lijst met hardvochtigheden? Kan de minister toelichting 
geven waarom dat zo is, ondanks het feit dat de Nationale Ombudsman al in 2020 aangaf dat 
14
er meer maatwerk toegepast moet worden bij paspoortsignalering ? Is hij het met deze leden 
eens dat door deze werkwijze schrijnende situaties ontstaan? Zo nee, waarom niet? 
Wanneer kunnen deze leden de resultaten van het onderzoek naar de uitbreiding van de 
kwijtscheldingsmogelijkheden en de mogelijkheden om meer maatwerk te verlenen in het 
algemeen verwachten? Welke mogelijkheden heeft DUO om in de tussentijd meer maatwerk 
te leveren aan studenten? Kan de minister toezeggen dat hij in gesprek gaat met DUO 
hierover?   
Tenslotte zijn deze leden benieuwd naar wat de minister concreet gaat doen om in de praktijk 
te zorgen voor de menselijke maat en oog voor proportionaliteit, zodat de ruimte voor meer 
maatwerk niet enkel in wet – en regelgeving wordt opgenomen.  
De leden van de GroenLinks- fractie verwijzen in dit kader naar eerdere schriftelijke vragen 
over een ernstig zieke student die te maken kreeg met een aanzienlijke terugvordering van een 
beurs, ondanks de bestaande wettelijke mogelijkheid om studieschulden en boetes kwijt te 
15
schelden.  Zij vragen of de minister hierover in gesprek is met DUO. Hoe ziet het 
vervolgtraject eruit?  
Passend onderwijs en funderend onderwijs  
De leden van de GroenLinks-fractie concluderen dat veel hardvochtigheden binnen het 
funderend onderwijs te maken hebben met passend onderwijs en leerlingen met een 
zorgbehoefte. De voornoemde leden zijn hier niet verbaasd over, omdat zij al jaren aan de bel 
trekken over de problemen rondom het onderwijs voor deze groep leerlingen. Zij vinden het 
teleurstellend dat ondanks dat zij dit al jaren aankaarten in debatten en via moties, deze 
problemen nog steeds niet zijn opgelost. Te veel leerlingen met een zorgvraag zitten onterecht 
thuis omdat er geen passend onderwijs voor hen is of omdat er onenigheid is tussen onderwijs 
en zorg over het betalen van onderwijs. Dit terwijl elk kind recht heeft op onderwijs. Deze 
leden lezen dat er binnenkort een brief komt waarin veel van deze hardvochtigheden worden 
besproken. Zij hopen en verwachten echte oplossingen in deze brief in plaats van alleen maar 
woorden en zullen scherp op de voortgang toezien.  
 
De leden van de GroenLinks-fractie hebben overigens nog wel vragen over de knelpunten die 
niet als ‘hardvochtig’ worden aangemerkt. Want ook onder die punten zitten wat de 
voornoemde leden betreft punten die wel degelijk ‘hardvochtig’ en ontwrichtend kunnen zijn 
voor leerlingen en waarvoor wel degelijk een oplossing voor gevonden moet worden. Zoals 
16
bijvoorbeeld de TLV -problematiek, leerlingen met een ondersteuningsbehoefte in Caribisch 
Nederland, leerlingen in gesloten instellingen en het lerarentekort. Kan de minister 
uitgebreider uitleggen waarom deze zaken niet als hardvochtig worden gezien? En waarom er 
geen actie aan deze problematiek wordt gekoppeld. 
 
                                                                 
13
 Trouw, 30 augustus 2022, «Studieschuld niet afbetaald? Dan geen paspoort. «Ik begrijp niet waarom DUO dit doet»», 
https://www.trouw.nl/binnenland/studieschuld-niet-afbetaald-dangeen-paspoort-ik-begrijp-niet-waarom-duo-dit-
doet~b8299c82/?utm_campaign=shared_ earned&utm_medium=social&utm_source=email. 
14
 De Nationale Ombudsman, 9 april 2020  
(https://www.nationaleombudsman.nl/nieuws/nieuwsbericht/2020/ombudsman-stel-perspectief-oud-student-centraal-bij-
innen-studieschulden) 
15
 Aanhangsel van de Handelingen II, 2021–2022, nr. 571  
(https://www.tweedekamer.nl/kamerstukken/kamervragen/detail?id=2021Z16947&did=2021D41672) 
16
 TLV: toelaatbaarheidsverklaring
