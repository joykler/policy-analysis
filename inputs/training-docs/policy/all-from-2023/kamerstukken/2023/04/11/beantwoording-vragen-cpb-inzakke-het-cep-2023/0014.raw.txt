54  
Wat is het precieze verschil tussen het bestedingenmandje voor de koopkrachtberekeningen en 
voor de armoedeberekening? 
 
Antwoord  
De koopkrachtraming corrigeert de nominale toename in het besteedbaar inkomen met de stijging 
van de consumentenprijsindex om de reële koopkrachtmutatie van een huishouden te bepalen. De 
consumentenprijsindex wordt berekend op basis van de prijsstijgingen van uitgaven van een 
gemiddeld huishouden. Details over het gebruikte bestedingenmandje van de 
consumentenprijsindex zijn te vinden op https://www.cbs.nl/nl-nl/longread/diversen/2022/het-
mandje-van-de-consumentenprijsindex-de-bestedingen-van-consumenten-en-de-meting-van-de-
cpi-in-2022.  
 
Het niet-veel-maar-toereikendcriterium (gebruikte armoedegrens) is gebaseerd op 
referentiebudgetten voor maandelijkse uitgaven die het SCP in samenwerking met het Nibud heeft 
opgesteld in 2017. Voor de jaren daarna wordt de armoedegrens geïndexeerd op basis van de 
inflatie (consumentenprijsindex) en het vijfjaarsgemiddelde van de reële groei van uitgaven aan 
basisbestedingen. Het niet-veel-maar-toereikendcriterium dekt de basisbehoeften die men in de 
huidige samenleving als minimaal noodzakelijk acht, zoals voedsel, kleding, wonen en energie. 
Daarbij is nog een bedrag voor participatie en sociale ontspanning opgeteld. Informatie over de 
precieze posten van deze armoedegrens is te vinden in tabel 1 van het achtergronddocument van 
de armoederaming (https://www.cpb.nl/sites/default/files/omnidownload/CPB-Publicatie-
Ramingsmethodiek-armoederaming.pdf).  
 
Al de uitgaven van het niet-veel-maar-toereikendcriterium zijn ook meegenomen in de 
consumentenprijsindex. Luxere goederen zijn wel meegenomen in de consumentenprijsindex, maar 
niet in het niet-veel-veel-maar-toereikendcriterium. 
 
55  
Welke inkomensbronnen worden meegerekend in de armoedeberekeningen? 
 
Antwoord  
De armoederaming is gebaseerd op het besteedbaar inkomen dat huishoudens overhouden na 
aftrek van belastingen en het ontvangen van toeslagen. Inkomensbronnen zijn bijvoorbeeld loon, 
winst, uitkering en aanvullend pensioen. Details over inkomensbronnen en het gehanteerde bruto-
netto-traject zijn te vinden in https://www.cpb.nl/sites/default/files/publicaties/download/mimosi-
microsimulatiemodel-voor-belastingen-sociale-zekerheid-loonkosten-en-koopkracht.pdf . 
 
56  
Worden gemeentelijke regelingen, buiten de 1.300 euro energietoeslag, meegerekend in de 
armoedeberekeningen? 
 
Antwoord  
Gemeentelijke regelingen worden niet meegenomen in de armoederaming, omdat deze behoorlijk 
variëren per gemeente en het CPB niet over de juiste data beschikt om dat te kunnen meenemen. 
De 1300 euro energietoeslag is inderdaad wel meegenomen in de armoederaming. Omdat 
gemeenten de mogelijkheid hebben gekregen om 500 van de 1300 euro energietoeslag voor 2023 
al in 2022 uit te keren, is in de armoedeberekening in 2022 1800 euro aan energietoeslag 
meegenomen en in 2023 800 euro.  
 
57  
In hoeverre wordt de stijging van het aantal huishoudens en kinderen in armoede verklaard door 
de indexatie van het niet-veel-maar-toereikend criterium waarmee wordt gerekend? 
 
Antwoord  
Het CPB heeft hiervoor geen aparte berekening gemaakt. 
58  
In hoeverre wordt de toename van het aantal huishoudens in armoede verklaard door het aflopen 
van de 1.300 euro energietoeslag?
