Inbreng van de leden van de SP-fractie 
De leden van de SP-fractie hebben kennisgenomen van de resultaten van het onderzoek naar 
hardvochtigheden in wet- en regelgeving OCW. Zij hebben daar nog enkele vragen en 
opmerkingen over. 
De leden van de SP-fractie hebben meerdere keren aandacht gevraagd voor het gebrek aan 
maatwerk bij DUO. Ze zijn daarom ook blij gestemd dat hardvochtigheden zijn onderzocht, 
geconstateerd en ook zijn aangepakt. Wat deze leden betreft wordt dit structureel gedaan en 
zij vragen of het kabinet dit ook voornemens is. 
DUO 
Met de invoering van de nieuwe basisbeurs krijgt DUO er weer een enorme taak bij. Buiten 
dat de leden graag zien dat hardvochtigheden in OCW-wetgeving structureel wordt 
onderzocht, zouden de leden ook graag zien dat na de herinvoering van de basisbeurs deze 
structureel wordt gecontroleerd op hardvochtigheden. Dit is noodzakelijk, om zo veel 
mogelijke ellende bij toekomstige studenten te voorkomen. 
 
Passend onderwijs 
Wat betreft knelpunt 26 vragen de leden van de SP-fractie waarom de motie van het lid 
6
Kwint over het beleggen van doorzettingsmacht bij de Onderwijsinspectie nog altijd niet 
uitgevoerd wordt zoals bedoeld. Deze motie is bijna vier jaar geleden aangenomen in de 
Kamer en nog altijd sluiten er initiatieven waar leerlingen juist (tijdelijk) op hun plek zitten en 
toch onderwijs kunnen krijgen. Wat vindt de minister daarvan en is hij bereid alsnog 
uitvoering te geven aan de motie, aangezien het hierbij gaat om een knelpunt dat in 
individuele gevallen een hardvochtige uitwerking kan hebben? 
 
Inbreng van de leden van de PvdA-fractie  
De leden van de PvdA-fractie hebben met belangstelling kennisgenomen van de onderhavige 
brief. De strekking is dat de inventarisatie vijftien hardvochtigheden heeft opgeleverd, vier 
hardvochtigheden reeds zijn opgelost, één hardvochtigheid wordt opgelost met het 
wetsvoorstel herinvoering basisbeurs, bij één hardvochtigheid onderzoek plaatsvindt naar de 
oplossing, één hardvochtigheid interdepartementale afstemming vergt en bij de acht overige 
hardvochtigheden wordt gezocht naar verbeteringen in het aanbod van passend onderwijs of 
dagbesteding. Dit zou dan betekenen dat alles al is of wordt opgelost. Deze leden constateren 
dat inmiddels twee jaar zijn verstreken sinds de Kamer op 26 januari 2021 de motie van de 
7
leden Ploumen en Jetten  Kamerbreed heeft aangenomen, zij zijn niet helemaal gerustgesteld 
en zij wachten de nadere informatie die de Kamer in het voorjaar van 2023 zou ontvangen 
kritisch af. Nu betekent in de Kamer “in het voorjaar” nogal eens: net vóór het zomerreces. 
Zullen de leden ook in dit geval weer zoveel geduld moeten opbrengen bij de beloofde nadere 
informatie? 
 
Hoe verklaren de bewindspersonen dat bij het overzicht van hardvochtigheden de jongeren 
8
van 18 jaar en ouder die een vavo -traject volgen, jongeren van boven de 18 die de 
Nederlandse taal nog onvoldoende beheersen en vooral ook de jongeren in het 
praktijkonderwijs buiten beeld zijn gebleven?  
                                                                 
6
 Kamerstuk 31 497, nr. 300 
7
 Kamerstuk 35 510, nr. 24. 
8
 vavo: voortgezet algemeen volwassenenonderwijs
