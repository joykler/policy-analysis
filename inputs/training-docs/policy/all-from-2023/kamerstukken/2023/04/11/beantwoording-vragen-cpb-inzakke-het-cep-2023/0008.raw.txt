Antwoord  
Het CPB heeft geen actuele inschatting van een verlaging van het btw-tarief op energie naar 9% of 
0%. In 2022 werd de budgettaire derving van de verlaging van het btw-tarief op energie van 21% 
naar 9% in de periode 1 juli tot en met 31 december vooraf ingeschat op circa 1 mld euro (zie 
https://www.cpb.nl/sites/default/files/omnidownload/CPB-Notitie-Certificering-budgettaire-
ramingen-Wet-aanvullende-fiscale-koopkrachtmaatregelen-2022.pdf).  
 
Vraag 26  
Hoeveel kost het om de btw op levensmiddelen te verlagen naar nul procent? 
 
Antwoord  
In Keuzes in Kaart 2022-2025 (KiK) heeft het CPB voor verschillende partijen doorgerekend welke 
budgettaire derving optreedt bij een verlaging van het btw-tarief op voedingsmiddelen, waaronder 
groente, fruit en vlees en vis (zie https://www.cpb.nl/sites/default/files/omnidownload/Keuzes-in-
Kaart-2022-2025.pdf). Het CPB heeft geen actuelere inschatting van een btw-verlaging op 
voedingsmiddelen. 
 
Vraag 27  
Hoeveel kost het om de energiebelasting af te schaffen dan wel naar het Europees minimum te 
verlagen? 
 
Antwoord  
In onderstaande tabel staan de geraamde inkomsten uit de energiebelasting tot en met 2027. Het 
afschaffen van energiebelasting leidt in 2023 tot een ex-ante derving van 7,0 mld euro. Ook de 
verlaging van energietarieven naar voorgestelde Europese minimumtarieven uit het Fit for 55-
pakket zullen leiden tot een budgettaire derving, aangezien de huidige energietarieven boven de 
voorgestelde Europese minimumtarieven liggen (zie 
https://www.cpb.nl/sites/default/files/omnidownload/CPB-Notitie-Economische-beschouwing-Fit-
for-55-pakket.pdf). De omvang van de derving heeft het CPB niet doorgerekend.  
 
Tabel  Raming van de energiebelastinginkomsten op EMU-basis 
 
 2023 2024 2025 2026 2027 
 
 mld euro 
 
 
Energiebelasting 
7,0 7,6 8,3 8,4 8,6 
 
 
28  
Vindt u dat het aannemelijk is dat er minder zorg en/of lagere kwaliteit wordt geleverd dan het 
kwaliteitskader beoogde? Hoe verhoudt die aanname zich tot de groei van de uitgaven aan de Wet 
langdurige zorg (Wlz)? 
 
Antwoord  
De Wlz-uitgaven groeien de komende jaren ook zonder beleidswijzigingen, onder andere als gevolg 
van de vergrijzing, dit bepaalt het zogenoemde basispad. Met het kwaliteitskader verpleeghuiszorg 
werd beoogd meer personeel per bewoner in te zetten. Om deze kwaliteitsverbetering te 
financieren, zouden de ouderenzorguitgaven extra moeten groeien, dus boven op het basispad.  
 
De structurele kosten van het kwaliteitskader werden in 2017 begroot op 2,7 mld euro bruto. De 
kosten vielen structureel 0,6 mld euro lager uit, omdat men verwachtte dat verpleeghuizen door 
middel van benchmarking efficiÃ«nter konden werken. De nettokosten van het kwaliteitskader 
bedroegen dus structureel 2,1 mld euro. 
 
Sinds de invoering van het kwaliteitskader is beleidsmatig structureel 1,6 mld euro omgebogen op 
de ouderenzorg. Daarmee resteert nog structureel 1,1 mld euro van de oorspronkelijke bruto 
intensivering, boven op het basispad. 
 
Er is daarmee op twee manieren sprake van uitgavengroei. Ten eerste nemen de Wlz-uitgaven toe 
volgens het basispad. Ten tweede zijn de ouderenzorguitgaven met 1,1 mld euro boven op het 
basispad toegenomen ten opzichte van de situatie direct voor de invoering van het kwaliteitskader 
verpleeghuiszorg. 
 
Het CPB acht het aannemelijk dat de ombuigingen leiden tot minder zorg en/of een lagere 
zorgkwaliteit dan met het kwaliteitskader werd beoogd. De benodigde bruto intensivering boven op
