De leden lezen dat een van de hardvochtigheden gaat over situaties waarin kwijtschelding van 
een studieschuld gewenst is. Wat voor situaties betreft dit? Wat voor 
kwijtscheldingsmogelijkheden zijn er op dit moment?  
De leden ontvangen signalen van studenten in tekortsectoren, bijvoorbeeld in de geneeskunde, 
waarbij studenten door hun jaren studiefinanciering heen zijn, maar door coschappen of een 
andere soortgelijke studie gerelateerde verplichting geen bijbaan kunnen hebben, waardoor zij 
financieel in de problemen komen. Is de minister op de hoogte van soortgelijke signalen? 
De leden van de VVD-fractie vinden het goed dat er specifiek aandacht is voor passend 
onderwijs voor hoogbegaafde leerlingen en zijn blij dat er in de brief over 
hoogbegaafdheidsonderwijs ook nieuwe maatregelen aangekondigd worden. Deze leden 
vragen nog of de verwachting van het kabinet is dat door deze maatregelen voor deze groep 
geen verdere hardvochtigheden meer gaan bestaan. En gaat dat op een later moment opnieuw 
geïnventariseerd worden? 
De leden onderschrijven ook het belang van het experiment onderwijszorgarrangementen. Zij 
vragen nog of, gezien de looptijd van vijf jaar van het experiment, er tussentijdse evaluaties 
van het experiment zullen plaatsvinden en er dus eerder dan over vijf jaar aangevangen kan 
worden met nieuwe wetgeving. Zij zijn van mening dat dit mogelijkerwijs kan leiden tot het 
eerder wegnemen van hardvochtigheden. 
Inbreng van de leden van de D66-fractie 
De leden van de D66-fractie hebben met interesse kennisgenomen van de resultaten van het 
onderzoek hardvochtigheden in wet- en regelgeving. Deze leden schrikken van de 
bevindingen. Zij hebben een aantal vragen. 
 
Passend onderwijs 
De leden van de D66-fractie lezen dat de meeste problematiek bij het primair en voortgezet 
onderwijs ontstaat bij de combinatie van onderwijs en zorg, dit bevestigt het beeld dat deze 
leden al hadden. Thuiszittende kinderen zonder onderwijs, het gebrek aan onderwijs binnen 
zorginstellingen en achterblijvend onderwijs aan nieuwkomers voldoet bij de leden van de 
D66-fractie zeker aan het zogenoemde ‘buikpijncriterium’. Hardvochtigheden uit wetgeving 
die ertoe leiden dat minderjarigen geen onderwijs ontvangen is een nog grotere misstand. Als 
overheid hebben wij een speciale verantwoordelijkheid in het borgen van rechten van 
kinderen. Ook in het licht van onze verplichtingen vanuit internationale verdragen, zoals het 
2
Kinderrechtenverdrag en het VN -verdrag handicap. Deze leden vragen de minister of in het 
licht van deze verdragen de beoordeling hardvochtig niet vaker moet worden gesteld. Zou de 
minister deze vraag specifiek willen beantwoorden op het vlak van inclusief onderwijs, de 
thuiszittersproblematiek en de kinderen die onderwijs willen ontvangen op een zorginstelling. 
De leden van de D66-fractie constateren dat de enige concrete vervolgactie op deze 
hardvochtigheden het uitbreiden van een experimenteerartikel is. Zij vinden dit een magere 
inzet. Is het mogelijk het experimenteerartikel dusdanig op te rekken dat alle kinderen die het 
nodig hebben, er ook gebruik van kunnen maken? Voorts wachten deze leden de beloofde 
nadere informatie die volgt in het voorjaar af. 
 
Studiefinanciering 
De leden van de D66-fractie lezen dat er een groot aantal knelpunten zijn geconstateerd op het 
gebied van studiefinanciering. Deze leden vinden dat er serieuze stappen zijn gezet om deze 
hardvochtigheden rondom studiefinanciering op te lossen. Zij lezen ook dat de minister bezig 
                                                                 
2
 VN: Verenigde Naties
