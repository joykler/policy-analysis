de Marine (waaronder instandhouding en dienstverlening). De Nieuwe Haven 
biedt ook ruimte aan de ketenpartners zoals de Kustwacht en Rijkswaterstaat. 
 
  
 
Behoefte  
 
De geplande modernisering van de vloot voorziet in de komst van het CSS Zr.Ms. 
Den Helder, dit betreft een uitbreiding van de vloot en de vervanging van onder 
 
meer de huidige mijnenbestrijdingsvaartuigen, LC-fregatten en M-fregatten door 
grotere schepen. Uitbreiding van de afmeercapaciteit van de haven in Den Helder 
is noodzakelijk om deze grotere schepen af te kunnen laten meren volgens de 
vigerende wet- en regelgeving. 
 
De afmeercapaciteit wordt voorzien van beveiliging en biedt ruimte voor het laden 
en lossen van goederen en brandstof en voor het uitvoeren van 
onderhoudswerkzaamheden.  
 
Relatie met andere projecten 
Dit project heeft een relatie met de verwerving van het CSS waarover ik uw 
Kamer op 19 december 2019 heb geïnformeerd (Kamerstuk 27 830 nr. 300). De 
komst van het CSS maakt het tekort aan afmeercapaciteit duidelijk. Het probleem 
neemt gaandeweg toe met de moderniserings- en vervangingsprojecten in 
voorbereiding voor de huidige mijnenbestrijdingsvaartuigen, de hulpvaartuigen, 
de M-fregatten, de onderzeeboten, de LC-fregatten, de amfibische 
transportschepen en de patrouilleschepen. Deze veelal grotere schepen, 
vergeleken met de huidige generatie, moeten kunnen worden afgemeerd. 
 
Dit project heeft raakvlakken met de gesprekken die Defensie op dit moment 
voert met de gemeente Den Helder, de provincie Noord-Holland en de defensie-
industrie over de kansen om diverse regionale, maatschappelijke en 
defensiebelangen aan elkaar te koppelen. 
 
Risico’s 
Voor het project zijn de juridisch-planologische inpassing en de tijdige 
beschikbaarheid van de benodigde vergunningen als risico’s geïdentificeerd, 
alsmede de beschikbare capaciteit in de vastgoedketen. In dit kader wordt extra 
voorbereidingstijd voor onderzoeken en procedures op het gebied van ruimtelijke 
ordening ingepland. Om restrisico’s af te dekken en om onder andere kosten van 
eventuele wijzigingen en vertragingen te dekken is binnen het projectbudget een 
risicoreservering opgenomen. 
 
Financiële aspecten 
Het projectbudget van dit nieuwe vastgoedproject, inclusief risicoreservering, 
bedraagt tussen de 100 miljoen euro en 250 miljoen euro. Deze investering komt 
ten laste van het investeringsbudget van Defensie. De ramingen zijn op basis van 
de bestaande normen en kostenkengetallen (prijspeil 2022).  
 
Vooruitblik 
Na afloop van het project ‘Uitbreiding afmeercapaciteit’ beschikken CZSK en 
Defensie over een haven met voldoende afmeercapaciteit in Den Helder voor de 
vloot, waarbij rekening is gehouden met de nu in voorbereiding zijnde 
vervangings- en uitbreidingsprojecten tot 2035 (exclusief eventuele toekomstige 
behoeften). Daarmee draagt dit project bij aan een technologisch hoogwaardig en 
toekomstbestendig CZSK.  
 
 
 Pagina 2 van 3
