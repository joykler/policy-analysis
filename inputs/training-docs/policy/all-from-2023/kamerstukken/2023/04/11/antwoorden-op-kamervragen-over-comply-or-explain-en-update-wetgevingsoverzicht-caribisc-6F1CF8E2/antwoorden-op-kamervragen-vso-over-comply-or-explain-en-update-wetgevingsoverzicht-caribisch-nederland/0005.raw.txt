Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
Antwoord op vraag 6 
Kenmerk
Zoals ik aangeef in mijn beantwoording op vraag 1, wordt er gewerkt aan een 
2023-0000198975
deel 2 van het wetgevingsoverzicht, waaruit duidelijk wordt welke wet- en 
regelgeving op de wat langere termijn wordt opgesteld voor Caribisch Nederland. 
Ik verwacht dat we eind van het jaar een totaaloverzicht van wet- en regelgeving 
aan uw Kamer kunnen aanbieden. Dit overzicht bevat dan in ieder geval alle wet- 
en regelgeving die van toepassing is in Caribisch Nederland. 
 
Vraag 7 
De leden van de VVD-fractie missen voorts de planning van de WolBES en de 
FinBES in dit overzicht. Kan de staatssecretaris meer inzicht geven in de planning 
op dit punt? 
 
Antwoord op vraag 7 
Het wetsvoorstel tot herziening van de WolBES/FinBES gaat binnenkort in 
consultatie. Het wetsvoorstel zal na het zomerreces bij uw Kamer worden 
ingediend (Kamerstukken II 2022/23, 36 000 IV, nr.59). 
 
Vraag 8 
In het kader van een goede beoordeling van het comply or explain-principe 
achten de leden van de VVD-fractie het van belang dat er duidelijkheid is over de 
gehanteerde criteria. In dit kader verwijzen zij ook naar de motie Wuite c.s., 
Kamerstuk 36200-IV, nr. 4.  
 
a. Wat zijn de gehanteerde Criteria bij comply or explain? 
 
Antwoord op vraag 8.a 
Op grond van artikel 132a, vierde lid, van de Grondwet en artikel 137 WolBES is 
het mogelijk om bij regelgeving te differentiëren tussen Europees Nederland en 
Caribisch Nederland onderscheidenlijk tussen Bonaire, Sint Eustatius en Saba 
onderling. Het kan onder andere gaan om de volgende bijzondere 
omstandigheden waardoor Caribisch Nederland zich wezenlijk kan onderscheiden 
van Europees Nederland: 
o Het insulaire karakter; 
o Geografische afstand tot Europees Nederland en binnen Caribisch 
Nederland; 
o Kleinschaligheid; 
o Klimatologische omstandigheden; 
o Geografische omstandigheden; 
o Draagkracht; 
o Culturele verschillen; 
o Verbondenheid met Aruba, Curaçao en St. Maarten; 
o Economische en sociale omstandigheden. 
 
Bovenstaande criteria zijn meer algemene, generieke criteria. Ik ben thans bezig 
met de uitwerking van meer specifieke criteria en uitgangspunten. Ik verwacht uw 
Kamer deze uitwerking vóór het zomerreces te doen toekomen. In de tussentijd 
ga ik samen met mijn collega’s verder met de toepassing van het principe van 
comply or explain waar op zowel beleidsmatig, financieel als juridisch terrein 
vanaf het begin van deze kabinetsperiode reeds op wordt ingezet.  
Pagina 5 van 19
