(36002, Nr. 19) ingediend om de terminologie in de Krankzinnigenwet te wijzigen. 
Kenmerk
Het amendement is aangenomen op 31 januari 2023. Met het amendement wordt 
3550497-1044992-ZJCN
de term krankzinnige(n) en daarmee samenhangende termen als, 
krankzinnig(heid), (krankzinnigen)gesticht vervangen door andere gangbare 
termen. Dit amendement vervangt verouderde terminologie, maar er is meer 
nodig om de rechtsbescherming voor mensen in de praktijk te verbeteren. 
Hiervoor wordt momenteel onder andere samengewerkt met een werkgroep 
“gedwongen zorg”, bestaande uit vertegenwoordigers van Aruba, Curaçao, Sint 
Maarten en Caribisch Nederland.   
Zoals eerder aangegeven hebben de BES eilanden en alle landen van het 
Koninkrijk de wens uitgesproken te komen tot één gezamenlijke basis voor 
wetgeving met aanvullende procedures passend per land als vervanging voor de 
oude Krankzinnigenwet. De werkgroep “gedwongen zorg wil” inhoudelijk 
samenwerken aan nieuwe wetgeving in het Caribisch deel van het Koninkrijk om 
juridisch ook de juiste aansluiting te vinden tussen de landen van het Koninkrijk. 
Deze aansluiting is van groot belang omdat de landen en Caribisch Nederland 
gebruik maken van elkaars voorzieningen.  
Na het vierlandenoverleg in juni van dit jaar met de ministers van Curacao, Aruba 
en Sint Maarten zal ik u informeren over de vorderingen bij deze 
gemeenschappelijke aanpak. 
 
Inzet medisch personeel in Caribisch deel Koninkrijk 
In Caribisch Nederland wordt voor een aantal medische beroepen; artsen, 
verloskundigen, apothekers, tandartsen, een BES-ontheffing gevraagd. Als de 
zorgprofessional in het bezit is van een BIG registratie komt deze automatisch in 
aanmerking voor een BES-ontheffing. Is dit niet het geval kan de zorgprofessional, 
als blijkt dat diploma/opleiding overeenkomt met Europees Nederland 
kwaliteitseisen, in aanmerking komen voor een verklaring van vakbekwaamheid 
en zodoende alsnog een BES-ontheffing verkrijgen. Toetsing hiervan geschiedt 
door het CIBG. Binnen het Caribisch deel van het Koninkrijk worden verschillende 
kwaliteitseisen gehanteerd voor medische beroepen, te denken valt hierbij aan de 
AruBIG op Aruba of de BES-ontheffing in Caribisch Nederland.  Het verschil in 
kwaliteitseisen die gesteld worden aan medische beroepen levert in de praktijk 
problemen op. Het bemoeilijkt de werving voor bepaalde medische beroepen en 
tevens werkt het de mobiliteit van medisch personeel in de regio tegen. In het 
vierlandenoverleg van juni 2022 is overeengekomen gezamenlijk op te trekken op 
het vlak van kwaliteit. Hiervoor is een werkgroep opgericht waarin verschillende 
stakeholders participeren. Gezamenlijk wordt gekeken hoe te komen tot een 
passende oplossing. Ook zal de voortang van het werk van deze werkgroep tijdens 
het vierlandenoverleg van juni dit jaar besproken worden. 
 
Verkenning openbare dienstverplichting op te leggen op de vliegroutes 
In 2022 is het Ministerie van Infrastructuur en Waterstaat (IenW) een verkenning 
gestart naar de mogelijkheid om een openbare dienstverplichting op te leggen op 
de vliegroutes tussen Sint Maarten, Saba en Sint Eustatius. Het gaat in deze 
verkenning om eisen die de overheid kan stellen aan prijzen, regelmaat, 
minimumcapaciteit en continuïteit van geregelde luchtdiensten tussen de 
genoemde eilanden. Met het oog op de wens om grotere vliegtuigen voor 
ziekenvervoer in te zetten is getracht in de verkenning de behoefte van ZJCN mee 
te nemen. De verkenning van IenW is nog niet afgerond. ZJCN heeft derhalve 
contact opgenomen met Winair in Sint Maarten en overeenstemming bereikt over 
het regelen van zogenaamde “blocked seats” voor de medische uitzendingen naar 
Sint Maarten in de vorm van een pilot. Deze pilot start per 1 april 2023 en zal 
Pagina 4 van 6
