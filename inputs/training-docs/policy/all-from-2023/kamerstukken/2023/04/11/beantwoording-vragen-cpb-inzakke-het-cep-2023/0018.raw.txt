Antwoord  
De geraamde onderuitputting op de korte termijn is hoog doordat de arbeidsmarkt op dit moment 
krap is en de omvang van de kabinetsplannen relatief fors. Hierdoor acht het CPB het 
onwaarschijnlijk dat alle begrote middelen volledig kunnen worden besteed de komende jaren. Op 
de middellange termijn veronderstellen we dat de onderuitputting afneemt doordat de 
werkloosheid weer licht toeneemt waardoor budgetten makkelijker tot besteding komen.  De 
onderuitputtingsraming brengt echter onzekerheden met zich mee aangezien de ontwikkeling van 
de arbeidsmarkt en toekomstig begrotingsbeleid onbekend zijn (CPB, Verdieping CEP 2023, p.31). 
 
75  
Wat is de verwachte oploop van de zorgpremies in de komende jaren? 
 
Antwoord  
Zie antwoord bij vraag 2. 
76  
Wat is het effect van de zorgpremies in de koopkrachtcijfers? 
 
Antwoord  
De zorgpremies worden meegenomen in de berekening van de koopkracht. Stijgende zorgpremies 
zorgen voor een lagere koopkrachtontwikkeling. Voor de laagste inkomensgroepen geldt dat 
zorgtoeslag gekoppeld is aan de gemiddelde ontwikkeling van de zorgpremies. Bij een hogere 
zorgpremie wordt de maximale zorgtoeslag met hetzelfde bedrag verhoogd. Dat betekent dat de 
koopkrachtontwikkeling van deze huishoudens niet beïnvloed wordt door een stijging van de 
zorgpremies. 
77  
Stel dat we de zorgpremie alleen laten stijgen met de loon-prijsontwikkeling en het overige in het 
EMU-saldo laten lopen, wat is het effect op EMU-saldo en EMU-schuld tot 2031? 
 
Antwoord 
Zie antwoord bij vraag 78. 
 
78  
Stel dat we de zorgpremie alleen laten stijgen met de loon-prijsontwikkeling en het overige 
financieren uit de belastingen welke groepen gaan er dan in koopkracht op voor en welke op 
achteruit? 
 
Antwoord  
Het CPB heeft deze analyse niet gemaakt. De vraag hoe een lastenverschuiving van zorgpremies 
naar reguliere belastingen uitpakt voor de koopkracht van verschillende groepen is ook niet 
eenduidig te beantwoorden. Dat hangt af van de keuze van het belastinginstrument dat gekozen 
wordt voor de financiering van de lagere zorgpremies. Bij een lage zorgpremie wordt de maximale 
zorgtoeslag met hetzelfde bedrag verlaagd. Ten slotte geldt dat verzekeraars door een dergelijke 
maatregel minder dan 50% van de gelden via de nominale premie innen. Dit kan, binnen het 
huidige zorgstelsel, bezwaren oproepen vanuit de Europese Commissie vanwege mogelijke 
staatssteunaspecten. 
79  
Met hoeveel procent is het totaal aantal personeelsleden in de verpleeghuiszorg in 2022 in 
vergelijking met 2017 toegenomen? 
 
Antwoord  
Het CPB maakt geen raming van de vraag naar en het aanbod van personeel in de zorg.  
 
Het CBS biedt op basis van de Enquête Beroepsbevolking inzicht in de totale werkzame 
beroepsbevolking bij bedrijven in de subbranche verpleging en verzorging, waaronder 
verpleeghuizen vallen. Zie: 
https://azwstatline.cbs.nl/#/AZW/nl/dataset/24145NED/table?dl=87AE6  
 
Omdat veel bedrijven zowel in de subbranche verpleging en verzorging als in de subbranche 
thuiszorg actief zijn, geven de cijfers mogelijk een vertekend beeld van de werkelijke
