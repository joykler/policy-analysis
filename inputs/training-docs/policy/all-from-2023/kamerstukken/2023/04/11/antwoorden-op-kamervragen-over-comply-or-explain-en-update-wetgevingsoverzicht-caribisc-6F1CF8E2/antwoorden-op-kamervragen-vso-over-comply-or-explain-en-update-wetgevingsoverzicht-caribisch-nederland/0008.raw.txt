Ministerie van 
Binnenlandse Zaken en 
Koninkrijksrelaties
Directoraat-generaal 
Koninkrijksrelaties
 
Kenmerk
Deze leden missen in het overzicht een visie over het principe en de toepassing 
2023-0000198975
van het principe van comply or explain. Deze leden vragen aan de staatssecretaris 
om niet alleen stil te staan bij nieuwe regelgeving, maar ook nader toe te lichten 
welke (huidige) Europees Nederlands wetgeving, op welke wijze en binnen welk 
tijdsperspectief zal worden aangepast voor opname van Caribisch Nederland. 
Daarnaast vragen deze leden welke huidige regelgeving niet zal gelden en 
waarom. 
 
Antwoord op vraag 10 
Zoals ik aangeef in mijn beantwoording op vraag 1, wordt er gewerkt aan een 
deel 2 van het wetgevingsoverzicht, waaruit duidelijk wordt welke wet- en 
regelgeving op de wat langere termijn wordt opgesteld. Ik verwacht dat we eind 
van het jaar een totaaloverzicht van wet- en regelgeving aan uw Kamer kunnen 
aanbieden. Dit overzicht bevat dan in ieder geval alle wet- en regelgeving die van 
toepassing is in Caribisch Nederland. 
 
Het is, gelet op de zeer aanzienlijke omvang van het wettenbestand en de 
effectieve inzet van de gelimiteerde capaciteit, niet haalbaar om een overzicht te 
verstrekken van alle wet- en regelgeving die niet voor Caribisch Nederland geldt 
c.q. gaat gelden. Wel is het zo dat bij het al dan niet (gefaseerd) van toepassing 
verklaren van wet- en regelgeving voor Caribisch Nederland het bereiken van een 
gelijkwaardiger voorzieningenniveau het uitgangspunt is. 
 
Vraag 11 
De leden van de D66-fractie hebben kennisgenomen van de doelstellingen die de 
staatssecretaris beoogt met onderhavig wetgevingsoverzicht. Ten eerste wil de 
staatssecretaris door middel van dit overzicht de Kamer te informeren over welke 
wet- en regelgeving op korte en middellange termijn tot stand wordt gebracht. 
Ten tweede wil de staatssecretaris de bewustwording over het principe van 
comply or explain binnen alle departementen van de rijksoverheid bevorderen.  
 
De leden van de D66-fractie zijn positief over deze doelstellingen, maar vragen 
waarom de staatsecretaris zich niet ten doel stelt om te informeren of en welke 
Nederlandse wetgeving zou moeten worden overgenomen. 
 
Antwoord op vraag 11 
Het is, gelet op de zeer aanzienlijke omvang van het wettenbestand en de 
effectieve inzet van de gelimiteerde capaciteit, niet haalbaar om een overzicht te 
verstrekken van alle wet- en regelgeving die niet voor Caribisch Nederland geldt 
c.q. gaat gelden, en daarmee de Kamer te informeren of en welke Nederlandse 
wetgeving zou moeten worden overgenomen.  
 
Vraag 12  
Daarnaast hebben de leden nog enkele andere kritische vragen die zij graag 
willen voorleggen aan de staatssecretaris. De leden van de D66-fractie zijn 
ge√Ønformeerd dat de staatssecretaris een speciaal projectteam Comply or explain 
heeft opgezet. De motie Wuite c.s. (Kamerstuk 36200-IV, nr. 13) verzocht de 
Pagina 8 van 19
