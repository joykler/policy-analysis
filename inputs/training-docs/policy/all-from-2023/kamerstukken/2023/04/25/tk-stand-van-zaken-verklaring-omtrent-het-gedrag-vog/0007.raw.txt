Directoraat-Generaal 
 Nederlanders die buiten de EU en het VK zijn veroordeeld voor een zedendelict te 
Straffen en Beschermen 
k unnen betrekken bij de VOG-screening voor werken met kinderen. De afgelopen 
Directie Sanctie- en 
periode heb ik in nauwe samenwerking met het Openbaar Ministerie, de politie, 
Slachtofferbeleid 
de Justitiële Informatiedienst, Justis en het ministerie van Buitenlandse Zaken de Integriteit en Kansspelen 
  
mogelijkheden hiertoe onderzocht. Daarbij heb ik gekeken naar de 
 
beschikbaarheid van deze vonnissen bij Nederlandse autoriteiten en naar 
Datum 
mogelijkheden om deze vonnissen ook in de gevallen dat ze nu niet beschikbaar 
25 april 2023 
 
zijn toch te verkrijgen en te betrekken bij een VOG-aanvraag. 
Ons kenmerk 
 4610252 
 
Om een compleet beeld te krijgen van alle veroordelingen van buiten de EU en 
 
het VK zijn afspraken met derde landen nodig, vergelijkbaar met de afspraken die 
 
binnen de EU zijn gemaakt. Daarom zet ik in op EU-brede afspraken met derde 
landen. De verwachting is dat het maken van dergelijke afspraken tijd kost en dat 
dit niet op korte termijn te realiseren is. Derhalve heb ik andere opties onderzocht 
om op kortere termijn impact te maken. Daarbij ben ik uitgegaan van situaties 
waarin Nederlandse overheidsinstellingen al wel over buitenlandse vonnissen 
(kunnen) beschikken.  
 
In gevallen waarin strafoverdracht plaatsvindt wordt het buitenlandse vonnis 
bijgeschreven in de justitiële documentatie. Wanneer een verzoek tot 
strafoverdracht wordt gedaan maar dit verzoek wordt afgewezen, wordt het 
vonnis echter niet bijgeschreven in de justitiële documentatie. Ik heb onderzocht 
of het in deze gevallen meerwaarde zou kunnen hebben wanneer dit wel zou 
gebeuren, zodat deze informatie vervolgens ook bij de VOG-screening zou kunnen 
worden betrokken. In de periode 2016-2022 zijn vijf verzoeken tot 
strafoverdracht afgewezen waarbij sprake was van een veroordeling voor een 
zedendelict buiten de EU. In deze vijf gevallen is besloten tot weigering van het 
verzoek vanwege het ontbreken van een aantoonbare en voldoende binding van 
de veroordeelde met Nederland. De kans dat deze veroordeelden naar Nederland 
zullen terugkeren en hier een VOG zullen aanvragen voor het werken met 
kinderen wordt daarom als zeer klein gezien. 
 
Ook de politie heeft in sommige gevallen informatie over veroordelingen van 
Nederlanders uitgesproken in het buitenland. Daarom heeft de politie onderzocht 
of het voorkomt dat de politie in deze gevallen ook over een vonnis beschikt dat 
kan worden gebruikt voor preventieve doeleinden, zoals voor de VOG-screening. 
Dat is enkel het geval als buitenlandse instanties dit vonnis spontaan verstrekken 
aan bijvoorbeeld een politie liaison of als de politie kennisneemt van publiek 
beschikbare onherroepelijke vonnissen. Beide situaties doen zich zelden voor.  
 
Tot slot ontvangt het ministerie van Buitenlandse Zaken in het kader van het 
verlenen van consulaire bijstand informatie over buitenlandse veroordelingen. Het 
vonnis heeft het ministerie van Buitenlandse Zaken niet nodig voor het kunnen 
verlenen van consulaire bijstand. Alleen indien de gedetineerde dit vrijwillig en uit 
eigen beweging overlegt, heeft het ministerie van Buitenlandse Zaken daarover 
beschikking. In de praktijk komt dat zeer zelden voor.  
 
Uit het voorgaande blijkt dat Nederlandse autoriteiten slechts in zeer 
uitzonderlijke gevallen over een onherroepelijk vonnis van buiten de EU 
beschikken. Geen van de door mij onderzochte routes levert voldoende informatie 
over onherroepelijke veroordelingen uit het buitenland die te gebruiken is voor de 
VOG-screening op. Daarom heb ik onderzocht of de aanvrager bij VOG-aanvragen 
voor het werken met kinderen kan worden gevraagd naar een eventuele 
  
 Pagina 7 van 9
