Onze referentie 
volgen bij het verbeteren van beloningen. Tegelijkertijd ligt hier ook een 
38725710 
verantwoordelijkheid voor de sector. Steeds is de vraag of de financiële 
randvoorwaarden afdoende zijn om op een verantwoorde manier te produceren. 
Als dat niet zo is, moet de conclusie ook kunnen zijn dat een activiteit niet 
haalbaar is.  
 
Een belangrijke voorwaarde voor fair pay is dat de sector zelf afspreekt wat 
eerlijk is. Momenteel wordt gewerkt aan een algemeen sectoraal convenant. Dit 
convenant is een verantwoordelijkheid van werkgevers/opdrachtgevers én 
werkenden en is gericht op de gehele gesubsidieerde en niet-gesubsidieerde 
culturele en creatieve sector. Platform ACCT faciliteert dit proces. Ik vind dat een 
lovenswaardig initiatief. In de eerste fase richting het convenant worden de 
uitgangspunten vastgesteld. De Fair Practice Code dient hiervoor als basis: fair 
pay, fair share en fair chain. Het voornemen is om dit sectoraal convenant in 
2024 af te sluiten. Ik zie dit als een belangrijke stap vooruit.  
 
De praktijk in de sector is zo divers dat er, naast algemene uitgangspunten en 
afspraken, ook specifieke (tarief)afspraken nodig zijn op het niveau van 
deelsectoren. Voor een deel van de sector bestaan die al in de vorm van cao’s en 
honorariumrichtlijnen. Voor een deel zijn die afspraken er echter nog niet. Aan de 
zogenoemde ketentafels in het programma FairPACCT wordt door betrokkenen uit 
de sector zelf gewerkt aan dergelijke afspraken. Momenteel zijn er ketentafels 
voor film/AV-productie, archeologie, literaire festivals en manifestaties, 
professionals in kunsteducatie en amateurkunst, marketing- en 
communicatieprofessionals in cultuur, beroepsfotografen, popmusici in het 
livecircuit, freelance musici klassiek, jazz/world/impro musici, digitale cultuur, 
ontwerp, interdisciplinair theater, vrije producenten en beeldende kunst / 
presentatie instellingen. Tafels voor ontwerp, interdisciplinair theater, vrije 
theaterproducties, stripmakers, dans en festivals zijn in ontwikkeling of worden 
verkend. De ketentafels hebben verschillende ambities en snelheden. De 
ketentafel pop heeft reeds de eerste resultaten opgeleverd. Doel is dat in de loop 
van 2024 alle tafels praktijkinstrumenten hebben ontwikkeld om fair pay op maat 
toe te passen, veelal betreft dit een vorm van tariefrichtlijnen. 
 
In mijn Uitgangspuntenbrief zal ik reageren op het advies van de Raad voor 
Cultuur over de nieuwe BIS-periode 2025-2028. In deze brief wil ik wel alvast 
ingaan op het advies aangaande de Fair Practice Code. In het advies van de Raad 
wordt een verplichting van collectieve tariefafspraken geadviseerd. Volgens de 
Raad kan zo’n afspraak bestaan uit een cao of een honoreringsrichtlijn. Waar 
zulke afspraken voor bepaalde (deel)sectoren niet bestaan, kunnen BIS-
instellingen volgens de Raad aanhaken bij tariefafspraken in aanpalende sectoren. 
Ik wil het advies van de Raad op dit punt overnemen en deze verplichting dan ook 
als voorwaarde stellen voor de nieuwe BIS-periode zodat gehonoreerde 
instellingen per 1 januari 2025 collectieve tariefafspraken hebben en zich hieraan 
17
verbinden. Daarmee kom ik tegemoet aan de motie-Westerveld C.S. over de 
mogelijkheid om een verplichte Fair Practice code te betrekken bij de 
voorbereiding van de nieuwe BIS. 
 
 
 
                                                 
17
 Motie Westerveld C.S. over de mogelijkheid van een verplichte Fair Practice Code betrekken bij de 
voorbereiding van de nieuwe BIS. Tweede Kamer, vergaderjaar 2022-2023, 36200 VIII, nr. 45 
 
 Pagina 6 van 8
