>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
 
Onze referentie 
38721495 
Bijlagen 
 
Brief advies Mores 
Datum 8 juni 2023 
Betreft Voortgangsbrief arbeidsmarktbeleid culturele en creatieve sector 
 
 
 
 
 
 
 
Cultuur is een onmisbaar ingrediënt van het leven. De mensen die in de culturele 
en creatieve sector werken doen dat met veel passie en inzet. De positie van 
werkenden in de sector staat echter al lange tijd onder druk. De inkomens zijn 
laag, werkenden kunnen nauwelijks investeren, een 
arbeidsongeschiktheidsverzekering is voor de meesten te duur en sparen voor een 
pensioen is vaak niet mogelijk. De coronacrisis heeft de kwetsbare positie van 
makers nog duidelijker blootgelegd. De intrinsieke gedrevenheid van kunstenaars 
en makers die deze sector zo krachtig en mooi maakt, helpt bij dit vraagstuk niet. 
Het vragen van een eerlijke prijs raakt helaas te vaak op de achtergrond. Daarom 
heb ik het versterken en aantrekkelijk houden van de arbeidsmarkt deze 
kabinetsperiode tot een van mijn speerpunten gemaakt. Daarbij is eerlijke 
beloning de sleutel om tot die verbetering te komen.  
 
1
Op 4 november 2022 heb ik uw Kamer via mijn ‘Meerjarenbrief 2023-2025’ op 
hoofdlijnen geïnformeerd over mijn arbeidsmarktbeleid in de culturele en 
creatieve sector. Met deze voortgangsbrief geef ik een overzicht van de stappen 
die ik zet om te komen tot eerlijke beloning en betere arbeidsvoorwaarden. 
Daarbij zal ik eerst beschrijven waar we vandaan komen en wat de huidige stand 
van zaken is. Ik neem de algemene maatregelen van het kabinet op de 
arbeidsmarkt daarin mee. Vervolgens zal ik ingaan op het onderzoek dat op dit 
moment wordt uitgevoerd naar de omvang en afstand tot fair pay per subsector. 
Mede op basis van dit onderzoek neem ik uiteindelijk de beslissing over de 
verdeling van de extra € 34,1 miljoen die per 2025 structureel voor fair pay 
2
beschikbaar is. Daarbij zal ik ook ingaan op het advies van de Raad voor Cultuur  
om collectieve tariefafspraken te verplichten in de nieuwe BIS-periode 2025-
2028. Ook treft u in deze brief een reactie aan op het advies van de 
Regeringscommissaris seksueel grensoverschrijdend gedrag en seksueel geweld 
over Mores het meldpunt voor grensoverschrijdend gedrag in de cultuur- , 
3
creatieve en mediasector. 
                                                 
1
 Meerjarenbrief cultuur – De kracht van creativiteit, Kamerstuk 32 820 nr. 482 
2
 A dvies aanvraag- en beoordelingsproces BIS 2025-2028, Raad voor Cultuur, april 2023 
3
 Brief aan staatssecretaris Uslu voor Cultuur en Media over advies governance Mores, 14 april 2023 
 Pagina 1 van 8
