Onze referentie 
dienstverband aan te gaan. De regeling voorziet in een tegemoetkoming van 23% 
38725710 
van de salariskosten over een jaar + €1.000 stimulansbijdrage. In de periode 
vanaf de start van de regeling op 15 december 2022 tot 15 mei 2023 zijn bijna 
100 opdrachten omgezet in banen. De regeling wordt uitgevoerd door Platform 
ACCT. 
 
Ik wil met deze regeling bijdragen aan een mentaliteitsverandering, waarbij 
dienstverbanden worden gezien als een veilige, goede, manier van werken. Ik 
begrijp dat de stap naar een aanstelling voor werkgevers lastig kan zijn. 
Gelijktijdig probeer ik bij de uitvoering van deze regeling ook inzicht te krijgen in 
de drempels die worden ervaren, zodat duidelijk wordt wat er nog meer nodig is 
om tot een structurele verandering te komen. Ik monitor de resultaten de 
komende tijd en neem deze mee in mijn beleid. 
 
Beoordelingskader arbeidsrelaties 
In het kabinetsbeleid om te komen tot een scherper onderscheid tussen vaste en 
flexibele vormen van arbeid is ook aandacht voor handhaving door de 
Belastingdienst. Het kabinet heeft de ambitie het handhavingsmoratorium 
(beperkte invulling van de handhaving) per 1 januari 2025 op te heffen. De 
Belastingdienst zal de handhaving dan weer regulier invullen. Dat vraagt om meer 
en bewuste aandacht voor de inhuur van zelfstandigen. Dit heeft mogelijk 
gevolgen voor de manier van werken in de sector. Platform ACCT onderzoekt in 
overleg met de sector de mogelijkheid om een instrument te ontwikkelen voor 
duiding van arbeidsrelaties specifiek voor de culturele en creatieve sector en is 
daarover ook in gesprek met de Belastingdienst. Dit instrument moet de sector 
een beoordelingskader bieden bij de inhuur van zelfstandigen. Dit onderzoek zal 
in de loop van 2024 gereed zijn. 
 
Regeling Zelfverzekerd  
In de sector is het afsluiten van een arbeidsongeschiktheidsverzekering (AOV) 
niet erg gebruikelijk. Zzp’ers geven aan dat dergelijke verzekeringen te duur zijn. 
Dat is risicovol en maakt deze werkenden kwetsbaar. Platform ACCT krijgt 
daarom subsidie om de regeling ‘Zelfverzekerd’ uit te voeren. Deze regeling biedt 
financiële ondersteuning aan zzp’ers wanneer zij gebruik (gaan) maken van een 
AOV of een broodfonds. De regeling voorziet in een tegemoetkoming van 50% 
van de AOV-kosten tot € 50,- per maand over een jaar (dus maximaal € 600,- 
p.p.). Voor zzp’ers die voor het eerst een AOV afsluiten is er een extra € 120,- 
stimulans bijdrage beschikbaar.  
In de periode van de start van de regeling 15 november 2022 tot 15 mei 2023 
hebben bijna 4.000 zzp’ers hiervan gebruik gemaakt. Het aantal nieuw 
verzekerden onder hen gaat richting de 10%. Om de komende tijd meer zzp’ers 
te bereiken die nog geen AOV hebben afgesloten wordt gekeken naar een meer 
doelgroepgerichte benadering. Ik begrijp goed dat er terughoudendheid blijft voor 
het afsluiten van een AOV vanwege de kosten. Zoals eerder aangegeven, vind ik 
het belangrijk dat meer mensen verzekerd zijn tegen langdurige 
arbeidsongeschiktheid. De verplichte AOV die door het kabinet wordt voorbereid 
wordt ook vanuit dit perspectief vormgegeven. Daarbij zal wel rekening moeten 
worden gehouden met de eigenheid van de sector. De minister van Sociale Zaken 
15
en Werkgelegenheid heeft daarom in haar brief over de voortgang van het 
arbeidsmarktpakket de culturele sector benoemd als aandachtspunt. 
 
                                                 
15
 Kamerbrief over voortgang uitwerking arbeidsmarktpakket, Kamerstukken II 2022-2023, 29544 nr. 1176. 
 
 Pagina 4 van 8
