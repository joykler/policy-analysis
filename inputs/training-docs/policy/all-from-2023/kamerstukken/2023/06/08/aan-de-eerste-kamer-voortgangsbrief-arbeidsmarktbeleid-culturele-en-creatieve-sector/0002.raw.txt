Onze referentie 
 
38725710 
1. Voorgeschiedenis 
De arbeidsmarkt in de culturele en creatieve sector functioneert slecht. De door 
de SER en de Raad voor Cultuur opgeleverde ‘Verkenning Arbeidsmarkt culturele 
sector’ en het daaropvolgende rapport ‘Passie gewaardeerd’ stelden vast dat de 
45
arbeidspositie van werkenden in de sector zorgwekkend is. De inkomens zijn 
doorgaans lager dan gemiddeld en vaak hebben mensen beperkte toegang tot 
essentiële voorzieningen zoals scholing, verzekeringen en pensioen. Deze 
constateringen waren voor mijn voorganger aanleiding om beleid te voeren om de 
arbeidsmarktpositie van werkenden in de culturele en creatieve sector te 
verbeteren. 
 
Dit leidde tot de Arbeidsmarktagenda voor de jaren 2017-2023 met drie 
actiepunten: 1) start een structurele dialoog voor de gehele culturele en creatieve 
6
sector, 2) versterk het verdienvermogen, 3) verbeter de arbeidsvoorwaarden. 
Een belangrijk onderdeel van de agenda was de aanbeveling om een sectorbrede 
Fair Practice Code te ontwikkelen. Deze Fair Practice Code, gelanceerd in het 
najaar van 2017, is een brede gedragscode om de arbeidsmarktsituatie in de 
culturele en creatieve sector te verbeteren. Kunsten ’92 is hoeder van de code 
namens de sector. De code nodigt uit tot kritische reflectie en biedt een 
handreiking voor de sector om te komen tot een toekomstbestendige en gezonde 
beroepspraktijk. Het onderschrijven van de Fair Practice Code werd uiteindelijk 
een voorwaarde voor het verkrijgen van subsidie in de BIS-periode 2021-2024.  
 
Als gevolg van de Arbeidsmarktagenda is vanuit de sector Platform ACCT 
voortgekomen. Deze organisatie, die wordt ondersteund door het ministerie van 
OCW, is opgericht voor het blijvend versterken van de arbeidsmarkt van de 
culturele en creatieve sector en het verbeteren van de inkomenspositie van 
werkenden die daarin actief zijn. Dat doet zij in belangrijke mate door het 
faciliteren van de sociale dialoog. Er vindt een continu gesprek plaats tussen 
vertegenwoordigers van sociale partners (werkenden, opdrachtnemers, 
werkgevers en opdrachtgevers) en andere belangenbehartigers en overheden.  
 
De coronacrisis heeft de zwakke plekken in de culturele arbeidsmarkt nog verder 
blootgelegd. In mijn Hoofdlijnenbrief cultuur 2022 heb ik daarom aangegeven het 
belangrijk te vinden verder te investeren in een sector waarin het aantrekkelijk is 
7
om te werken. Dat draagt bij aan het herstel van de sector. In mijn 
‘Meerjarenbrief’ 2023- 2025 heb ik de eerste stappen omschreven op weg naar 
een eerlijke beloning in de sector. Hieronder licht ik graag toe hoe ik in vervolg 
hierop mijn beleid verder vormgeef.  
 
2. Algemene maatregelen op de arbeidsmarkt 
De minister van Sociale Zaken en Werkgelegenheid heeft een groot pakket 
algemene maatregelen aangekondigd voor hervorming van de arbeidsmarkt, 
conform de voornemens in het coalitieakkoord “Omzien naar elkaar, vooruitkijken 
8
naar de toekomst” .  
 
                                                 
4
 ‘V erkenning arbeidsmarkt culturele sector’, januari 2016, SER en de Raad voor Cultuur 
5
 ‘Passie gewaardeerd’, april 2017, SER en de Raad voor Cultuur  
6
 ‘A rbeidsmarktagenda Culturele en Creatieve Sector 2017-2023’ 
7
 Hoofdlijnenbrief cultuur 2022 – Herstel, vernieuwing en groei, Kamerstukken 2021-2022, 32820, nr. 467 
8
 C oalitieakkoord ‘O mzien naar elkaar, vooruitkijken naar de toekomst, 10 januari 2022 
 
 Pagina 2 van 8
