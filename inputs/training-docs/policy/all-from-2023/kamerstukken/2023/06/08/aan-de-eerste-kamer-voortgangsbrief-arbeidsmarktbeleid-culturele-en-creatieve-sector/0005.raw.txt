Onze referentie 
Regeling ‘Nu voor later’ 
38725710 
De regeling ‘Nu voor Later’ heeft als doel pensioensparen door zzp’ers te 
stimuleren. Deze regeling is een voorbereiding op het eerlijker belonen van 
werkenden vanaf 2025; wanneer iemand goed wordt beloond, wordt het ook 
mogelijk om iets opzij te zetten voor een pensioenvoorziening. 
Deze regeling is in april 2023 gelanceerd door Platform ACCT. De regeling 
voorziet in 50% van de pensioenbijdrage over een jaar tot maximaal € 300. 
Wanneer een zzp’er nog geen pensioenvoorziening heeft, maar daarmee begint, 
voorziet de regeling in een stimulansbijdrage van € 120,-. Over het gebruik van 
deze regeling zal ik u later informeren. 
 
Regeling kunstenaarshonorarium 
Uit onderzoek blijkt dat in de beeldende kunstsector de afstand tot fair pay groot 
16
is . Sinds een aantal jaren voert het Mondriaan Fonds daarom de Regeling 
kunstenaarshonorarium uit. De regeling is bedoeld voor beeldende 
kunstinstellingen die zonder verkoopdoel hedendaagse beeldende kunst en/of 
erfgoed tentoonstellen van kunstenaars uit binnen- of buitenland. Deze regeling 
stimuleert het toekennen van een redelijk honorarium. Ik heb deze regeling 
verlengd voor de periode 2023-2024 en stel hiervoor € 1 miljoen per jaar ter 
beschikking. 
 
Stimuleren toegang tot financiering 
Makers moeten in staat zijn een gezond verdienvermogen te ontwikkelen, 
waarmee ze een volwaardig bestaan opbouwen. Toegang tot financiering is daar 
een voorwaarde voor. Cultuur+Ondernemen, voordekunst en Platform ACCT  
onderzoeken daarvoor de financieringsmix in het programma ‘In the Mix’, dat tot 
en met 2024 door het ministerie van OCW wordt gesteund. Dat doen zij in 
samenwerking met financierende en beleid makende partijen. Doel van het 
programma ‘In the Mix’ is dat het voor makers eenvoudiger wordt om 
verschillende bronnen van financiering te combineren. Hiervoor worden tools 
ontwikkeld die makers kunnen gebruiken. Er wordt in het programma ingezet op 
a) meer bewustzijn bij makers van het belang van een goede financieringsmix, b) 
bewustwording bij financiers over obstakels die makers tegenkomen bij het 
combineren en stapelen van financiering en c) samenwerking van makers en 
financiers aan een plan ter versterking van de financieringspositie van 
zelfstandige makers in de sector en d) makers en financiers sectorbreed 
ondersteunen en versterken door opgedane kennis en ervaring over een diverse 
financieringsmix te ontsluiten.  
 
4. Fair pay vanaf 2025  
Vanaf de start van de nieuwe BIS-periode in 2025 is er € 34,1 miljoen 
beschikbaar ter verdeling met als uitgangspunt bij te dragen aan een betere 
beloning voor makers. Ik wil de middelen laten landen daar waar die het hardst 
nodig zijn. Vanuit de sector wordt onderzoek uitgevoerd naar de meerkosten van 
fair pay per deelsector. De resultaten daarvan worden dit najaar verwacht. Deze 
gegevens wil ik als basis gebruiken voor de verdeling van de €34,1 miljoen. Ik 
realiseer me terdege dat daarmee niet alle problemen direct zullen zijn opgelost. 
Het vergt een gezamenlijke inspanning van ons allemaal om de stap naar eerlijke 
beloning te zetten. Zoals ik ook al eerder heb gezegd: ik kan dit niet alleen. Ik 
roep andere overheden op om ook fair pay als uitgangspunt te nemen en ik 
vertrouw erop dat private fondsen en commerciële opdrachtgevers mij zullen 
                                                 
16
 Geukema, Goudriaan en van der Woude: Gevolgen van de toepassing van de Fair Practice Code, SiRM, 2020. 
 
 Pagina 5 van 8
