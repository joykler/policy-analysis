Onze referentie 
Performance nieuwe applicatie 
38988453 
Om op tijd te kunnen bekostigen is de verwerkingssnelheid (performance) van de 
applicatie van belang. In onderstaande afbeelding wordt toegelicht hoe DUO de 
performance meet en worden de performance-metingen tot en met februari 2023 
per sector gevisualiseerd weergegeven. 
Zo meet DAB performance 
 
De norm die DUO nu hanteert voor de performance van de bekostigings-applicatie 
is als volgt opgebouwd: 
 DUO/OI voert de bekostiging van de scholen uit via zogenaamde productie-
rondes. Een productieronde bestaat uit die onderwerpen (regelingen) die 
uitgevoerd moeten worden voor de betreffende maand. Het is een mix van 
sectoren, ambtshalve onderwerpen, aanvraagonderwerpen, nieuwe bereke-
ningen en herzieningen. Een ronde start 6 weken van tevoren. Voordat een 
onderwerp berekend kan worden, zijn er voorbereidingen nodig, zoals con-
trole op de te gebruiken gegevens. 
 Werkwijze is dat een medewerker aan het begin van een productieronde be-
schikbare onderwerpen in de middag klaarzet om deze door het systeem te 
laten berekenen. De volgende dag controleert de medewerker de uitkom-
sten en gaat verder met voorbereiden van onderwerpen, het klaarzetten van 
onderwerpen voor berekening, en/of andere vervolgwerkzaamheden, zoals 
beslissen en beschikken. 
 Uit de historie blijkt dat bij de start van een productieronde gemiddeld 40% 
van de geplande onderwerpen berekend kan worden en dat 60% nog voor-
bereiding vergt en in de loop van de productieronde berekend kan worden. 
 Op basis van deze werkwijze is 16 uur nachtverwerkingstijd voor het bere-
kenen van 40% en een grote productieronde als performance-norm  geïn-
troduceerd. Tevens is aangegeven door medewerkers dat minimaal 80% 
van de geplande berekeningen binnen twee weken afgerond moet zijn. Ook 
dit uitgangspunt is onderdeel van de norm. 
Ten opzichte van de eerste voortgangsrapportage is de door DUO gebruikte per-
formancenorm en ook de visuele weergave daarvan aangepast. In de eerste rap-
portage is gesteld dat alle berekeningen van een volledige bekostigingsronde in 
één nachtverwerking van 16 uur moeten kunnen worden berekend. In de praktijk 
is het echter niet nodig om alle regelingen van de bekostigingsronde in één keer 
te berekenen. O.a. het voorbereiden van een berekening en nadien controleren 
vergt tijd, dus medewerkers plannen regelingen na elkaar in. De norm is aange-
past aan de ervaringscijfers van DUO over het aantal onderwerpen dat gelijktijdig 
gereed is voor berekening bij de start van een ronde. Deze aanpassing van de 
norm heeft geen effect op de doorlooptijd van een bekostigingsronde, die stan-
daard 6 weken duurt. Deze doorlooptijd van 6 weken is gebaseerd op een aantal 
processtappen, waarvan het rekenen er slechts één is. Andere stappen zijn onder 
andere het voorbereiden, uitvoeren van controles en het aanmaken en verzenden 
van beschikkingen. Een verbeterde performance leidt dus niet één op één tot een 
verkorting van de bekostigingsronde. Dit weerhoudt het programma er overigens 
niet van om te streven naar én een optimale performance én naar mogelijkheden 
om de bekostigingsronde te verkorten. Zie de linkerkant van het schema voor een 
meer gedetailleerde uitleg van de performancenorm. 
 
 
 Pagina 9 van 25
