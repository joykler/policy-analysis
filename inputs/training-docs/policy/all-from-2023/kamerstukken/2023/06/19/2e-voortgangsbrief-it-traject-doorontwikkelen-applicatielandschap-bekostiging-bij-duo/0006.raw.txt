Onze referentie 
Bijlage 1: Programma DAB in detail 
38988453 
 
Achtergrondinformatie over het programma DAB 
De huidige ICT-systemen (ook wel applicatielandschap genoemd) voor het bekos-
6
tigen van instellingen en uitvoeren van de voorzieningenplanning zijn verouderd. 
De systemen zijn complex, lastig te onderhouden en onvoldoende aanpasbaar aan 
de wensen van medewerkers en opdrachtgevers vanuit beleid. Documentatie is 
beperkt bijgehouden en kennis schaars. Doorontwikkeling van het oude systeem 
was geen reële optie. Interne onderzoeken, mede uitgevoerd door een externe 
partij, lieten zien dat vervanging binnen afzienbare tijd noodzakelijk was om de 
continuïteit van de dienstverlening te kunnen garanderen. Om die reden is in 
2019 het programma DAB gestart voor het moderniseren van de ICT-systemen. 
 
De primaire doelstellingen van het programma DAB zijn:  
• Continuïteit en betrouwbaarheid van de dienstverlening garanderen. 
• Toekomstbestendige, goed onderhoudbare en gebruikersvriendelijker ICT-
systemen. 
• Een flexibele en simpele opzet van de ICT-systemen, zodat veranderingen in 
wet- en regelgeving snel en relatief makkelijk kunnen worden doorgevoerd. 
• Verhogen van de efficiëntie van de uitvoering door het realiseren van proces-
optimalisaties en handmatige stappen te beperken. 
• Waarborgen van compliance voor de digitale veiligheid en naleving van Rijks-
kaders en wet- en regelgeving. 
 
Er is bewust gekozen om het nieuwe bekostigingssysteem niet helemaal zelf te 
bouwen (zelf te programmeren), maar om gebruik te maken van het platform 
Blueriq van de gelijknamige leverancier. Voordelen hiervan zijn: 
• Platform biedt al veel functionaliteit die nodig is in het bekostigingsproces 
• Gewenste functionaliteit die het platform moet uitvoeren, kan gemodelleerd 
worden in plaats van het te programmeren. Er is dan geen diepgaande IT-
kennis nodig bij de DUO Blueriq engineers 
• Regelingen zijn snel te implementeren: in plaats van alles programmeren 
wordt het platform ‘gevoed’ met bedrijfsregels  
• DUO hoeft het Blueriq-platform niet zelf te onderhouden 
Een dergelijk platform wordt ook wel ‘low code’ technologie genoemd, omdat er 
minder zelf geprogrammeerd hoeft te worden. 
 
  
                                                 
6
 Werkzaamheden voor b.v. het oprichten van een school, fusies, etc. 
 
 Pagina 6 van 25
