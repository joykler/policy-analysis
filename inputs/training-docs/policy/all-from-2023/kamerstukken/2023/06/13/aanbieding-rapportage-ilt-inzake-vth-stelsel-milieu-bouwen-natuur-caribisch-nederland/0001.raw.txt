> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Postbus 20018 
Rijnstraat 8 
2500 EA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Kenmerk 
IENW/BSK-2023/154620 
 
  
Bijlage(n) 
Datum 13 juni 2023 5 
Betreft Aanbieding Rapportage ILT inzake VTH stelsel (milieu, 
bouwen, natuur) Caribisch Nederland 
  
 
Geachte voorzitter, 
 
1
Op 21 oktober 2022 heb ik u in kennis gesteld van mijn verzoek aan de Inspectie 
Leefomgeving en Transport (ILT) om onderzoek te doen naar de uitvoering van 
VTH taken door de openbare lichamen van Caribisch Nederland. Aanleiding waren 
de zorgen die in uw Kamer bestaan over de wijze waarop de lokale besturen deze 
taken uitvoeren. Ik heb richting uw Kamer aangegeven dat ik deze zorgen deel en 
dat ik behoefte heb aan een gedegen onderzoek naar beleid en uitvoering van 
deze taken alvorens ik hierover conclusies trek.  
Met deze brief bied ik u de rapportages van de ILT aan. Tevens informeer ik u, 
mede namens de Staatsecretaris van Binnenlandse Zaken en Koninkrijksrelaties 
(BZK), de minister voor Natuur en Stikstof (N&S) en de minister voor 
Volkshuisvesting en Ruimtelijke Ordening over de conclusies en aanbevelingen van 
het rapport, mijn eerste appreciatie daarvan en de vervolgstappen. Ook wordt u 
geïnformeerd over mijn toezegging over de beantwoording van een aantal in het 
schriftelijk overleg gestelde vragen over het Inrichtingen en activiteitenbesluit BES 
(IAB BES). 
 
Conclusies en aanbevelingen ILT 
De ILT heeft op mijn verzoek onderzoek gedaan naar de uitvoering van VTH taken 
in Caribisch Nederland en aanbevelingen gedaan voor een verbetering van het 
VTH-stelsel als het gaat om de thema’s milieu en bouwen (Wet Vrom Bes) en het 
thema natuur (Wet grondslagen natuurbeheer- en bescherming BES). Dit 
onderzoek vond voor zover het Bonaire betreft ook plaats op verzoek van de 
gezaghebber van Bonaire. De openbare lichamen hebben volledig meegewerkt aan 
het onderzoek en dat heeft een goed beeld opgeleverd van de uitdagingen waar 
we gezamenlijk voor staan. 
 
De ILT concludeert dat de situatie bij de drie openbare lichamen vergelijkbaar is 
met de situatie van gemeenten en provincies in Europees Nederland tot 2013. 
Vanaf dat moment is – eerst vrijwillig en later wettelijk verplicht- de uitvoering 
van VTH-taken belegd bij omgevingsdiensten. Ook is geconcludeerd dat de 
                                                 
1
 Beantwoording kamervragen over het volbouwen van de kust zonder 
vergunningen op Bonaire (24-10-2022 ah-tk-2022023-441). 
Pagina 1 van 3
