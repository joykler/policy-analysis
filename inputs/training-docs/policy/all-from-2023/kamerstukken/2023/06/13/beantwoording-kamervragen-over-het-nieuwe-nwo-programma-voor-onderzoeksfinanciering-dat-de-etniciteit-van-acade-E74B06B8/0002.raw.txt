Onze referentie 
De antwoorden op de schriftelijke vragen van het lid Kerseboom (FvD) over 
38450819 
Kamervragen over het nieuwe NWO-programma voor onderzoeksfinanciering dat 
de etniciteit van academici beoordeelt met kenmerk 2023Z06031, ingezonden op 
5 april 2023. 
 
Vraag 1 
Hoe beoordeelt u het nieuwe onderzoeksprogramma Advancing Equity in 
Academia through Innovation van de Nederlandse Organisatie voor 
Wetenschappelijk Onderzoek (NWO)?[1]  
 
Antwoord 1 
Dit onderzoeksprogramma is door NWO ontwikkeld naar aanleiding van de 
Wetenschapsbrief in 2019. Op basis van deze brief werd €5 miljoen structureel 
extra aan de Vernieuwingsimpuls (nu: Talentprogramma) toegekend. Het NWO-
Talentprogramma biedt persoonsgebonden financiering aan talentvolle, creatieve 
onderzoekers. De middelen zijn onder andere ingezet voor onderzoekers met een 
migratieachtergrond. 
 
Het kabinet stimuleert diversiteit en kansengelijkheid. Het genoemde NWO-
onderzoeksprogramma ‘Advancing Equity in Academia through Innovation’ is 
hiervan een mooi voorbeeld om diversiteit en kansengelijkheid in de wetenschap 
te bevorderen.  
 
Vraag 2 
Acht u het tegenstrijdig dat de NWO zich met dit programma enerzijds richt op 
het actief steunen van specifieke etnische groepen en anderzijds een cultuur 
nastreeft “waarin iedereen wordt gewaardeerd, ongeacht zijn etnische 
achtergrond”? Kunt u uw antwoord toelichten? 
 
Antwoord 2 
Nee. Diversiteit en kansengelijkheid zijn binnen de wetenschap van groot belang 
en hiervoor is het noodzakelijk een cultuur te hebben waarin mensen zich veilig 
en geaccepteerd voelen. Een gelijke vertegenwoordiging van demografische 
groepen kan bijdragen aan een inclusieve cultuur. Daarom kan het wenselijk zijn 
om diversiteit en kansengelijkheid actief te stimuleren, zoals ook de Sociaal-
1
Economische Raad (SER) heeft bepleit . Om die reden is besloten een deel van de 
€5 miljoen voor de Vernieuwingsimpuls (zie vraag 1) in te zetten voor 
onderzoekers met een migratieachtergrond. Het actief stimuleren van een 
ondervertegenwoordigde groep hoeft de waardering voor andere groepen niet in 
de weg te staan. 
 
Vraag 3 
Hoe is bepaald dat de NWO onder ondervertegenwoordigde etnische groepen 
verstaat “Nederlandse inwoners met een migratieachtergrond uit Afrika, Azië, het 
Caribisch gebied, het Midden-Oosten, Midden- en Zuid-Amerika en Turkije”? 
Waarom worden deze etnische groepen als ondervertegenwoordigd gezien en 
andere etnische groepen niet? Onder welke omstandigheden acht de NWO deze 
etnische groepen wel voldoende vertegenwoordigd? Kunt u uw antwoord 
toelichten? 
                                                 
 
1
 SER. Diversiteit in de top – Tijd voor versnelling Deel II Analyse. September 2019. https://www.ser.nl/-
/media/ser/downloads/adviezen/2019/diversiteit-in-de-top-analyse.pdf 
 
 Pagina 2 van 5
