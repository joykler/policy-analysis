Onze referentie 
antwoord toelichten? 
38450819 
 
Antwoord 7 
NWO heeft de kwaliteit van de ingediende voorstellen beoordeeld via de hiervoor 
gebruikelijke beoordelingsprocedure (peer review). Het is niet aan mij om deze 
beoordeling te duiden. 
 
Vraag 8 
Kunt u de Kamer de wetenschappelijke onderbouwing van deze verplichte quota, 
zoals vermeld in de beschrijving van dit vierde onderzoeksproject, doen 
toekomen? Zo nee, waarom niet? 
 
Antwoord 8 
Het is niet aan mij om een door NWO gesubsidieerd onderzoeksproject te duiden. 
De wetenschappelijke onderbouwing is voor rekening van de onderzoekers. 
 
Vraag 9 
Acht u het wenselijk dat er in Nederland al dan niet verplichte etniciteitsquota 
worden ingevoerd? Zo ja, waarom wel? Zo nee, hoe gaat u de invoering van deze 
quota voorkomen? 
 
Antwoord 9 
Het betreft hier een onderzoek dat door NWO is gefinancierd dat dient om meer 
inzicht te verwerven in de kansen, beperkingen en effectiviteit omtrent quota. Het 
gaat dus niet om een onderzoek dat is uitgezet door het kabinet. Er zijn op het 
moment ook geen beleidsvoornemens om een dergelijk quotum in te voeren.  
 
Vraag 10 
Bent u het ermee eens dat diversiteit binnen het academisch veld primair gericht 
zou moeten zijn op diversiteit van ideeën en niet op “diversiteit op het gebied van 
gender, LHBTI+ en etniciteit”, zoals Margot Heijnen [sic], lid van de raad van 
bestuur van de NWO en portefeuillehouder op het onderwerp diversiteit en 
inclusiviteit, stelt?[3] Zo ja, waarom wel? Zo nee, waarom niet? 
 
Antwoord 10 
Diversiteit en kansengelijkheid zijn binnen de wetenschap van groot belang. Het 
vergroot de kans op verschillende perspectieven en nieuwe ideeën. Wanneer een 
groep mensen met bepaalde identiteitskenmerken ondervertegenwoordigd is in 
een sector, kan het risico bestaan dat bepaalde perspectieven onbenut blijven. 
Identiteitskenmerken betrekken in het beleid rondom het aantrekken van een 
diverse groep onderzoekers, kan bijdragen aan de kwaliteit van de wetenschap en 
het beleid door het herkennen en bestrijden van ongelijkheid. 
 
Diversiteit van ideeën is uiteraard ook van groot belang voor de wetenschap. 
NWO zet zich in om een diversiteit aan ideeën te ondersteunen middels haar 
onderzoeksprogramma’s. 
 
Vraag 11 
Vindt u het een goede ontwikkeling dat kennisinstellingen, die deze diversiteit op 
het gebied van gender, LHBTI+ en etniciteit niet nastreven, straks niet meer in 
aanmerking komen voor NWO-subsidies, zoals Margot Heijnen [sic] stelt?[4] 
 
Antwoord 11 
 
 Pagina 4 van 5
