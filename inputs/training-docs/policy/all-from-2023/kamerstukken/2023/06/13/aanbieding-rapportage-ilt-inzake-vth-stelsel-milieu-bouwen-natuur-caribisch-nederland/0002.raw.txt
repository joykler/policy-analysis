openbare lichamen te klein zijn om de benodigde kennis en ervaring te borgen in Ministerie van 
Infrastructuur en 
hun organisatie en om voldoende ‘checks and balances’ in de werkprocessen te 
Waterstaat 
kunnen aanbrengen. De omvang van de eilanden als kleine gemeenschappen en 
 
de nabijheid van het bestuur bemoeilijken een professionele en onafhankelijke 
Kenmerk 
uitvoering van de VTH-taken nog verder. 
IENW/BSK-2023/154620 
 
 
De ILT concludeert verder dat de uitvoering van de VTH-taken voor bouwen, 
milieu en natuur op de drie eilanden niet voldoet aan de wettelijke vereisten en 
lokale verordeningen. De belangen die de wetgeving op het gebied van bouwen, 
milieu en natuur beoogt te beschermen, worden nu niet of onvoldoende 
beschermd. Door een veelheid aan soms sterk verweven oorzaken is een 
fundamentele wijziging van de uitvoering van de VTH-taken nodig om tot 
verbetering te komen. Ook wordt geconcludeerd dat heldere kaders voor en 
ondersteuning bij de toepassing van de IBT-taak door de Rijksvertegenwoordiger  
ontbreken. 
De op de conclusies gebaseerde aanbevelingen van de ILT treft u aan in het 
rapport. 
 
Opgave verbetering VTH stelsel 
Ik neem de conclusies van de ILT zeer serieus. Met de conclusies van de ILT wordt 
bevestigd dat de zorgen die bestonden over de uitvoering van de VTH-taken 
terecht zijn. Deze zorgen zijn niet alleen door de Kamer uitgesproken, maar deels 
ook door de verantwoordelijke eilandbesturen, mijzelf en mijn collega’s die voor 
hun eigen onderwerpen beleidsverantwoordelijk zijn. Zo raken de aanbevelingen 
van de ILT ook het onderwerp bouwen en ruimtelijke ordening uit de Wet Vrom 
Bes, de stelsels van de wet grondslagen natuurbeheer- en bescherming BES en de 
Wet openbare lichamen Bonaire, Sint Eustatius en Saba waarvoor mijn collega 
bewindspersonen verantwoordelijk zijn. Daarnaast hebben de aanbevelingen 
mogelijk gevolgen voor de huidige uitvoering van taken door de verantwoordelijke 
bestuurscolleges van de eilanden. 
 
De verantwoordelijkheden binnen het VTH-stelsel zijn een belangrijk 
uitgangspunt, maar evenzeer is het van belang om vast te stellen dat de 
problematiek op de eilanden het gevolg is van een historisch gegroeide situatie, 
waar alle partijen waaronder het Rijk een rol in hebben gehad. Ik merk op dat het 
verbeteren van het VTH-stelsel ook in Europees Nederland onze voortdurende 
aandacht nodig heeft om een duurzaam gezonde fysieke leefomgeving voor 
komende generaties te kunnen garanderen.  
 
Ik ben van mening dat de VTH-problematiek voor Caribisch Nederland vanuit deze 
achtergrond en vanuit deze context moet worden opgelost. 
 
Ik heb toegezegd het rapport van de ILT eind mei aan de Kamer toe te zenden. 
Dit heeft wel tot gevolg dat het mij en mijn collega bewindspersonen aan tijd 
ontbreekt om in samenwerking met de eilandbesturen tot een volledige 
inhoudelijke appreciatie van de aanbevelingen te komen. Ik beschouw het 
verbeteren van de uitvoering van VTH-taken op de eilanden namelijk als een 
gezamenlijke opgave waar alle partners in het VTH-stelsel voor staan. Deze 
opgave vergt overleg met de lokale bestuurscolleges, de betrokken 
departementen, Omgevingsdienst NL en stakeholders. Dit traject ga ik inzetten en 
ik zeg de Kamer toe om na het zomerreces met een hoofdlijnenbrief te komen 
waarin de conclusies en aanbevelingen van de ILT worden gewaardeerd. 
 
Pagina 2 van 3
