Onze referentie 
 
38922138 
63% van de tekorten aan schoolleiders in het po (buiten de G5) zijn 
54
verborgen tekorten . Dit betekent dat de tekorten (tijdelijk) worden 
opgevangen door bijvoorbeeld een bovenschoolse schoolleider, een 
adjunct-schoolleider of op een andere manier. De overige 37% is niet 
verborgen, wat kan betekenen dat het tekort tijdelijk niet wordt 
opgevangen. De gevolgen van een tekort kunnen daarom ook verschillen, 
afhankelijk van de school en het bestuur. De mate waarin de tekorten 
intern of extern worden ingevuld is enkel bekend in de G5 en verschilt 
sterk. In Rotterdam wordt bijvoorbeeld voor 100% intern opgevuld, terwijl 
in Amsterdam dit op ongeveer 50% zit.  
De tekorten aan schoolleiders in het vo (op basis van pilot bij G3) bestaan 
in Den Haag en in Rotterdam in 60% van de gevallen uit openstaande 
vacatures en in 40% van de gevallen uit verborgen tekorten. In 
Amsterdam is deze verdeling omgedraaid. De verborgen tekorten zijn in 
Amsterdam en Den Haag in de meeste gevallen intern ingevuld. In 
Rotterdam zijn deze voornamelijk extern ingevuld.  
 
74 Wat zijn de beweegredenen van leraren om van een school binnen 2023D19 31   
 de G5 over te stappen naar een school buiten de G5? 216 
 
Dit is door de inspectie niet onderzocht. 
 
75 In welke mate heeft u grip op de aanpak van het lerarentekort? 2023D19 31   
  216 
Het lerarentekort is een ingewikkeld vraagstuk dat meerdere oorzaken 
kent. Een deel daarvan, zoals de demografische ontwikkeling (vergrijzing) 
en mede daarmee samenhangende bredere krapte op de arbeidsmarkt, 
ligt grotendeels buiten onze invloedsfeer. Wel hebben we invloed en grip 
op onze sectorspecifieke aanpak. Kern hiervan is dat wij er alles aan doen 
om het beroep aantrekkelijk te maken en te houden door te investeren in 
het salaris (po), de werkdruk aan te pakken en de ontwikkeling en 
professionalisering van onderwijspersoneel.  
 
Daarnaast zetten wij in op de vorming van onderwijsregioâ€™s omdat het 
aanpakken van de tekorten in het onderwijs een gezamenlijke aanpak 
vraagt van schoolbesturen, lerarenopleidingen en de beroepsgroep. Door 
het werven, matchen, opleiden, begeleiden en professionaliseren 
gezamenlijk op te pakken worden krachten gebundeld. De regio werkt zo 
effectiever aan een aantrekkelijk beroep en het opleiden en begeleiden 
van (startend) onderwijspersoneel. Dat helpt tegen het personeelstekort 
en voorkomt dat scholen concurreren om schaars personeel. Bij vraag 67 
en 95 beschrijven we hoe opleidingen, werkgevers en werknemers meer 
gaan samenwerken in de toerusting en het behoud van beginnende 
leraren. In december is de lerarenstrategie met het werkplan naar de 
Kamer gestuurd. Over de stand van zaken in de uitvoering informeren wij 
uw Kamer voor de zomer.  
 
                                                 
 
54
 Rapport Aanpak Lerarentekort (2022), Tekorten aan schoolleiding in het primair onderwijs.  
 
 Pagina 31 van 68
