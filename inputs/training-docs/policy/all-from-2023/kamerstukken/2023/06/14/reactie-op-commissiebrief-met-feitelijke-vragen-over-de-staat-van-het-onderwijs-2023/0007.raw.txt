Onze referentie 
We monitoren jaarlijks de overeenstemming tussen het schooladvies en 
38922138 
het toetsadvies voor leerlingen van verschillende achtergronden. We gaan 
verder met het in beeld krijgen van de verschillende initiatieven rond 
‘overstapklassen’ en wat er nodig is om dit verder te brengen. Verder 
inventariseren we op dit moment hoe we de samenwerking tussen po en 
vo op meer structurele wijze kunnen vormgeven door middel van 
aanpassing in de wet- en regelgeving.  
 
We bouwen voor de lange termijn aan een kennisbasis die ons inzicht 
geeft in interventies die bijdragen aan ons doel en die in de toekomst 
kunnen helpen bij het maken van onderbouwde keuzes. We zijn om die 
reden een ex-ante beleidsevaluatie gestart om te bepalen wat er in het 
stelsel nodig is, de implicaties van een stelselwijziging te doordenken en 
mogelijke beleidsalternatieven te identificeren en doordenken.  
 
Naast deze beleidsevaluatie loopt een aantal leertrajecten om samen met 
wetenschappers en scholen duidelijkheid te krijgen welke interventies 
bijdragen aan meer kansengelijkheid in de overgang van po naar vo. Er 
komen leertrajecten op thema’s schoolloopbanen, advisering & plaatsing, 
begeleidingsmogelijkheden & differentiatie, samenwerking tussen & met 
scholen en de inrichting van de onderbouw van het vo. Zodat we niet 
alleen acties in gang zetten, maar ook samen met het veld en de 
wetenschap leren op welke manier initiatieven uit bestaand beleid het 
beste werken. 
 
12 Hoeveel ontvangen onderwijsinstellingen voor het bevorderen van 2023D19 6   
 de uitdrukkingsvaardigheden in het Nederlands van hun 215 
studenten? 
 
Spreekvaardigheid is in het mbo onderdeel van het instellingsexamen 
Nederlandse taal. Het cijfer voor het centraal examen Nederlands dat 
lezen en luisteren toetst, samen met het cijfer voor het instellingsexamen 
‘spreken’, bepaalt de eindwaardering voor op het diploma. In het mbo 
worden de generieke vakken basisvaardigheden (waaronder de 
Nederlandse taal) bekostigd uit de rijksbijdrage (lumpsum) die scholen 
ieder jaar ontvangen. 
Voor wat het hoger onderwijs betreft, is het bevorderen van de 
uitdrukkingsvaardigheid in het Nederlands een wettelijke taak die sinds de 
jaren negentig van de vorige eeuw in de huidige wet staat. De bekostigde 
instellingen voor hoger onderwijs ontvangen hier geen aparte middelen 
voor. Zij worden geacht dit te bekostigen uit de lumpsum. 
In de brief aan uw Kamer over de beheersing van internationale 
6
studentenstromen in het hoger onderwijs heeft de minister van OCW 
aangekondigd de wettelijke plicht tot het bevorderen van de 
uitdrukkingsvaardigheid in het Nederlands te zullen concretiseren.  
 
13 Hoe worden barrières om door te stromen voor wie dat wil en kan 2023D19 6   
 in de toekomst weggenomen? 215 
 
                                                 
 
6
 Kamerstukken II, Vergaderjaar 2022-2023, 22 452, nr. 85 
 
 Pagina 7 van 68
