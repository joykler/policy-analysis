Onze referentie 
Leerlingen en studenten die willen en kunnen doorstromen moeten hierbij 
38922138 
zo min mogelijk hinder ervaren. We zetten ons voor de volle breedte van 
het onderwijs in om barrières zoveel mogelijk weg te nemen. 
 
In het funderend onderwijs richten we ons op mogelijkheden voor 
tussentijdse overstapmomenten in het stelsel en begeleiding van 
leerlingen bij overgangsmomenten met een pakket van maatregelen, 
zoals: 
• Stimuleren van heterogene brugklassen in het vo en tussen klassen in 
po en vo.  
• Doorlopende leer- en daarop gebaseerde toetslijn in het vo, zodat de 
ontwikkeling van leerlingen kan worden gevolgd en geanalyseerd of 
leerlingen op een passende plek in het vo zitten.  
• Een landelijke richtlijn om tussentijdse doorstroom in het vo te 
bevorderen en een flexibeler stelsel te krijgen.  
• Het stimuleren en faciliteren van (regionale) samenwerking tussen po- 
en vo-scholen om een soepele overgang voor leerlingen te 
bewerkstelligen. 
• Er wordt een stevigere kennisbasis gebouwd die ons inzicht geeft in 
interventies die bijdragen aan ons meer kansengelijkheid in de overgang 
van po naar vo en die in de toekomst kunnen helpen bij het maken van 
onderbouwde beleidskeuzes. 
 
In het vervolgonderwijs verbeteren we de doorstroommogelijkheden door 
de aansluiting tussen het voortgezet onderwijs en het mbo en tussen het 
mbo en hbo te verbeteren. 
Zo is er een subsidieregeling in voorbereiding waarmee vo scholen, mbo- 
en hbo-instellingen subsidie kunnen aanvragen om het onderwijs in de 
tekortsectoren en regionale sectoren beter op elkaar te laten aansluiten. 
Dit kunnen ze bijvoorbeeld doen door onderwijsprogramma’s op elkaar af 
te stemmen, leerlingen en studenten uit de verschillende 
onderwijssectoren te laten samen werken, om een kijkje te geven in 
elkaars opleidingen, en door gezamenlijke begeleidingslijnen op te zetten. 
Ook werken mbo-instellingen en pabo’s regionaal samen aan een 
doorgaande lijn van het mbo naar de pabo, zodat mbo-studenten 
makkelijker kunnen doorstromen naar de pabo. Tot slot zullen we een 
breed programma ter versterking van het beroepsonderwijs (po-vo-mbo-
hbo) ontwikkelen. Daarbij bouwen we voort op de uitkomsten van de 
toekomstverkenning mbo en ho en op de doelen van het bestaande 
programma Sterk beroepsonderwijs. Hierin werken het ministerie van 
OCW, Connect Groen, Stichting Platforms VMBO (SPV), MBO Raad, 
Platform TL en de VO-raad sinds 2018 samen. Wij verwachten uw Kamer 
in 2024 te informeren over het nieuwe programma. 
 
14 Wat wordt er precies verstaan onder het stimuleren van deelname 2023D19 7   
 aan gemeenschappelijke introductiedagen en sportfaciliteiten van 215 
mbo-studenten? In welke steden mogen mbo-studenten al 
meedoen aan de introductiedagen? In welke steden hebben zij 
toegang tot studentensportfaciliteiten? In welke steden worden zij 
nog altijd geweigerd om mee te doen aan introductiedagen en 
sportfaciliteiten? 
 
 
 Pagina 8 van 68
