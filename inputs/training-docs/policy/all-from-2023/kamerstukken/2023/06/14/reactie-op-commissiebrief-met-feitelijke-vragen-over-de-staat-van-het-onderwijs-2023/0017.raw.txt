Onze referentie 
37 Kan de inspectie met cijfers onderbouwen waarom meervoudige 2023D19 20   
38922138 
 adviezen en brede brugklassen kansengelijkheid bevorderen? 216 
 
De inspectie heeft dit niet cijfermatig onderzocht. Vanuit de 
(inter)nationale wetenschappelijke literatuur is er echter wel 
ondersteunend bewijs voor dat meervoudige adviezen, brede scholen en 
brede brugklassen kansengelijkheid bevorderen. Meervoudige adviezen, 
brede scholen en brede brugklassen leiden allen tot uitstel van het 
definitieve “tracking” moment, waarbij de leerling naar een bepaalde 
afdeling van het voortgezet onderwijs gaat. In landen waarin de 
“tracking”-beslissing op latere leeftijd plaatsvindt, is de 
kansenongelijkheid minder groot dan in landen waarin deze beslissing op 
jongere leeftijd plaatsvindt (Hanushek & Woessmann, 2006, Scheeren, 
24 25 26
2022, Ruhose & Schwerdt, 2016). , , Een recente studie van Knigge et 
al., (2022) laat daarnaast zien dat brede brugklassen de invloed van 
ouderlijke achtergrond op de schoolprestaties van hun kinderen verkleint, 
hetgeen de kansengelijkheid ten goede komt. De inspectie neemt ook 
waar dat veel leerlingen in het huidige systeem nog wisselen van 
onderwijsniveau. Onderzoek laat zien dat deze wisselingen vaker 
voorkomen op brede scholen. 
 
38 Welke richtlijnen zijn er voor instellingen om sociale veiligheid te 2023D19 20   
 monitoren? 216 
 
De eisen die van toepassing zijn liggen vast in wet- en regelgeving. Een 
school moet tenminste eenmaal per jaar de leerlingen een vragenlijst 
laten invullen die een beeld geeft van de sociale veiligheid en het 
welbevinden op school. De school moet deze gegevens aan de inspectie 
toesturen. Scholen zijn vrij zelf een instrument te kiezen, mits het een 
valide, betrouwbaar en gestandaardiseerd instrument is. 
 
Voor het hoger onderwijs is in het Bestuursakkoord afgesproken dat 
instellingen zorgdragen voor een eenduidige en structurele monitoring van 
ervaren sociale veiligheid. Daarnaast maken instellingen inclusie onder 
studenten en personeel zichtbaar. De monitoringsvragen worden door de 
instellingen onderling uniform bepaald. UNL (in samenspraak met de NFU) 
en Vereniging Hogescholen stellen periodiek en voor het eerst in 2024 de 
resultaten geaggregeerd op sectorniveau beschikbaar aan OCW. Ook in 
het mbo is sociale veiligheid een prioriteit en wordt ervaren sociale 
veiligheid gemonitord. Er komt een monitor integrale veiligheid mbo. Het 
eerste rapport verwachten we na de zomer. Over de 
monitoringsresultaten in mbo en hoger onderwijs zullen wij uw Kamer 
informeren. 
 
                                                 
 
24
 Scheeren, L. (2022). The Differential Impact of Educational Tracking on SES Gaps in Educational Achievement 
for Boys and Girls. European Sociological Review, 38(6), 942-958. 
25
 Hanushek, E. A., & Woessmann, L. (2006). Does educational tracking affect performance and inequality? 
Differences ‐in ‐differences evidence across countries. The Economic Journal, 116(510), C63-C76. 
26
 Ruhose, J., & Schwerdt, G. (2016). Does early educational tracking increase migrant-native achievement gaps? 
Differences-in-differences evidence across countries. Economics of Education Review, 52, 134-154. 
 
 Pagina 17 van 68
