Onze referentie 
maatwerkafspraken over te maken en daarvoor ook een passende 
38922138 
ondersteuningsstructuur in de school in te richten.  
 
Voor de zomer starten we een onderzoek naar wat leraren in het 
funderend onderwijs en het mbo nodig hebben in hun toerusting binnen 
de initiële en post-initiële lerarenopleidingen voor het bieden van passend 
en inclusief onderwijs, zoals aangekondigd in de voortgangsrapportage 
passend onderwijs 2023 (funderend onderwijs). Ook laten we 
onderzoeken wat voor soort ondersteuning leraren in het funderend 
onderwijs en docenten in het mbo binnen de schoolcontext nodig hebben. 
De eerste tussenresultaten van dit onderzoek verwachten we eind dit jaar. 
Hiermee willen we de behoeften van de leraren inzichtelijk maken en ze 
meer in positie brengen.   
 
82 Hoe kan het dat de ambitie voor het streefniveau voor rekenen 2023D19 37   
 niet wordt gehaald? 216 
 
Dit is in dit verband niet diepgaand door de inspectie onderzocht. Wel 
heeft een focusgroep van experts gereflecteerd op de resultaten van het 
inspectieonderzoek Peil.Rekenen-Wiskunde, waar deze cijfers uit blijken. 
Zij suggereren dat een mogelijke verklaring kan zijn dat leerkrachten in 
veel gevallen niet het streefniveau 1S, maar het fundamentele niveau 1F 
nastreven als niveau waarmee leerlingen de basisschool verlaten.  
 
De focusgroep gaf ook aan dat lang niet iedere leerkracht weet dat er naar 
niveau 1S dient te worden toegewerkt, ook omdat niet duidelijk is hoe de 
inhoud van de lesmethoden bijdraagt aan het behalen van niveau 1F of 
1S. Al vroeg in de basisschoolperiode werken veel leerlingen op een 
leerlijn die vooral leidt naar de beheersing van niveau 1F. Daarnaast gaat 
er in de klas vaak meer aandacht naar leerlingen die de rekenstof nog 
onvoldoende beheersen dan naar leerlingen die mogelijk hogere prestaties 
kunnen halen. 
 
Met de monitoring die nu in het kader van het Masterplan 
basisvaardigheden wordt ingericht, krijgen we meer zicht op de 
beheersing van de streefwaarden naar school- en leerlingkenmerken. De 
uitkomsten van dit onderzoek worden met experts en focusgroepen 
besproken. Aan de hand daarvan zullen we bekijken of vervolgonderzoek 
wenselijk is. 
 
 
83 Hoe oud zijn de methodes die gebruikt worden op de scholen in 2023D19 40   
 Caribisch Nederland? Hoe groot is het budget voor deze scholen 216 
om periodiek nieuwe methodes aan te schaffen? 
 
Het is moeilijk om hier in algemene zin uitspraken over te doen; het kan 
per onderwijssector en per school(bestuur) verschillen. Er is geen 
onderzoek gedaan naar de ouderdom van de methodes en het deel van 
het budget dat besturen/scholen (die werken met lumpsum-financiering) 
gebruiken om nieuwe methodes aan te schaffen. 
 
 
 Pagina 35 van 68
