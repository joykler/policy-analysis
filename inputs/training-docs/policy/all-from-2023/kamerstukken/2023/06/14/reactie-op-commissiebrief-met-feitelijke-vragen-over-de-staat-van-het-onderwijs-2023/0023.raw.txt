Onze referentie 
Wet tijdelijke onderwijsvoorzieningen (hierna: tov) voor massale 
38922138 
toestroom van ontheemden kregen schoolbesturen dan ook op de eerste 
plaats de juridische ruimte om snel het onderwijsaanbod uit te kunnen 
breiden en daarbij, afhankelijk van de regionale behoefte en 
mogelijkheden, af te wijken van de wettelijke voorschriften voor 
onderwijstijd, onderwijsinhoud of inzet van onderwijspersoneel. Daarbij 
werd het specifiek voor ontheemde kinderen die tijdelijke bescherming 
genieten, mogelijk gemaakt om tijdelijk of gedeeltelijk Oekraïens 
onderwijs te volgen.  
 
Bovenstaande heeft tot gevolg dat Oekraïense leerlingen die onderwijs 
volgen in een tov, naar aard van de regelgeving een ander aanbod zullen 
hebben ontvangen dan in regulier onderwijs of nieuwkomersonderwijs aan 
de orde is. Afhankelijk van de inrichting van het onderwijs, kan er sprake 
zijn van een beperkter onderwijsaanbod. Om te borgen dat leerlingen hun 
onderwijsloopbaan zo snel mogelijk kunnen vervolgen, is in de wet 
geregeld dat er voor elke leerling een doorstroomperspectief moet worden 
opgesteld. Ook wordt een plan van aanpak opgesteld om de in- en 
doorstroom van Oekraïense leerlingen naar een vorm van regulier of 
speciaal onderwijs opgesteld. Een aantal schoolbesturen heeft de tov 
inmiddels beëindigd en leerlingen door laten stromen naar het reguliere 
(nieuwkomers-)onderwijs. De overige tov’s zullen komend schooljaar 
uitfaseren en uiterlijk 1 augustus 2024 kan er geen tov-onderwijs meer 
worden aangeboden. De inspectie houdt toezicht op de tov. 
 
52 Hoe verhoudt het onderscheid in onderwijs op basis van 2023D19 25   
 migratieachtergrond zich tot het Verdrag inzake de Rechten van 216 
het Kind? 
 
De tov zijn specifiek gericht op kinderen en jongeren uit Oekraïne die 
onder de beschermingsrichtlijn vallen. Er is daarmee sprake van een direct 
onderscheid tussen vluchtelingenkinderen op basis van status, en 
daarmee van indirect onderscheid op basis van nationaliteit. Een dergelijk 
onderscheid is vanuit het Internationale recht alleen in uitzonderlijke 
gevallen geoorloofd, namelijk wanneer daar een legitieme reden voor is en 
als het onderscheid een proportioneel middel is. Tevens moet het 
onderscheid, als dat gericht is op een specifieke groep leerlingen, met 
voldoende waarborgen omkleed zijn zodat ervoor wordt gezorgd dat het 
onderscheid zo beperkt mogelijk is en dat doorstroom naar het reguliere 
onderwijs zo snel mogelijk is geborgd. 
 
Daarom is de wetgeving tov tijdelijk en nadrukkelijk gericht op 
doorstroom van de leerlingen. Met de introductie van de tov’s bleef er 
binnen het reguliere nieuwkomersonderwijs ook meer ruimte voor 
leerlingen met een andere status en werd niet het volledige 
nieuwkomersonderwijs overbelast. Er is dus geen sprake van dat de ene 
groep een aanbod krijgt en de andere groep niet, inzet was er juist op 
gericht het praktisch mogelijk te maken alle leerlingen een aanbod te 
doen. Bij een bredere tov-doelgroep vervalt het voordeel dat Oekraïens 
onderwijspersoneel goed ingezet kan worden. 
 
 
 Pagina 23 van 68
