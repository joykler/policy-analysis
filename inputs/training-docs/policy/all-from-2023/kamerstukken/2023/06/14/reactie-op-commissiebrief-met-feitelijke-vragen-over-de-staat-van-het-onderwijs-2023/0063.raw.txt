Onze referentie 
uitgewerkt in het accreditatiekader. Elke opleiding wordt langs deze zelfde 
38922138 
standaarden beoordeeld. De inspectie markeert het als risico voor het 
vertrouwen in de kwaliteit van het onderwijs dat in visitatierapporten 
beperkt aandacht is voor stagebegeleiding, sociale veiligheid en negatieve 
effecten van internationalisering (onderwerpen die nu geen (expliciet) 
onderdeel zijn van het accreditatiekader en daarom in beginsel ook niet 
van de visitatie). Er zijn terecht maatschappelijke verwachtingen voor het 
hoger onderwijs en hierbij kan het onder meer gaan om de door de 
inspectie genoemde thema’s. Ook andere thema’s worden in de afgelopen 
jaren in verband gebracht met de onderwijskwaliteit: zo heeft de inspectie 
in een eerdere Staat van het Onderwijs betoogd dat ook studentenwelzijn, 
studentbegeleiding, en studiesucces aspecten zijn die explicieter 
100
onderdeel zouden moeten uitmaken van de accreditatiebeoordeling. 
Hoewel alle bovengenoemde thema’s belangrijk zijn en de aandacht 
hebben in het beleid, vinden we het om een aantal redenen niet voor de 
hand liggen om een maatschappelijk relevant thema steeds op 
opleidingsniveau te toetsen.  
 
Niet in alle gevallen is een maatschappelijk thema duidelijk te verbinden 
aan de opleidingskwaliteit en soms ligt het meer in de rede om de 
instelling als geheel op haar verantwoordelijkheid aan te spreken. 
Bovendien zijn maatschappelijke verwachtingen aan het hoger onderwijs 
continu in beweging, komen er in de afgelopen jaren meer onderwerpen 
bij en is de roep om het betrekken van extra onderwerpen als onderdeel 
van accreditatie soms ook sterk incident-gedreven. Het per definitie 
incorporeren van deze onderwerpen in de visitatie maakt de 
accreditatieprocedure onvoorspelbaar voor een opleiding. Ook is de 
uitvoerbaarheid van beoordeling op bredere maatschappelijke thema’s 
door visitatiepanels een aandachtspunt. Het gevolg kan zijn dat verplichte 
onderwerpen tijdens de visitatie als een afvinklijst worden ervaren in 
plaats van dat er een betekenisvol gesprek wordt gevoerd dat 
daadwerkelijk verbetering van het beleid aan instelling en/of opleiding 
stimuleert. De overgang naar instellingsaccreditatie heeft als doel de 
verantwoording over kwaliteit juist meer betekenisvol te maken zodat de 
accreditatieprocedure beter bijdraagt aan het borgen en verbeteren van 
de onderwijskwaliteit.    
 
Accreditatie is, ook in een nieuw accreditatiestelsel, niet bij voorbaat het 
beste instrument voor het adresseren van maatschappelijke 
verwachtingen aan het hoger onderwijs. Van belang is dat steeds een 
passende aanpak en sturing wordt gekozen. In de aanpak sociale 
veiligheid hoger onderwijs en wetenschap die uw Kamer op korte termijn 
ontvangt, presenteren we onze plannen voor het borgen van de sociale 
veiligheid van studenten. In de Kamerbrief beheersing van internationale 
101
studentenstromen is beschreven op welke wijze de minister van OCW 
internationalisering in balans wil brengen zodat eventuele nadelige 
effecten voor de kwaliteit van het onderwijs zoveel mogelijk worden 
beperkt. Daarbij is een aanscherping van het accreditatiekader 
                                                 
 
100
 Inspectie van het Onderwijs (2020), Staat van het Onderwijs 2020. 
101
 Kamerstukken II, Vergaderjaar 2022-2023, 22 452, nr. 85. 
 
 Pagina 63 van 68
