Onze referentie 
 
38922138 
Voor het zomerreces ontvangt uw Kamer een brief over het masterplan 
basisvaardigheden voor het mbo.  
We financieren het masterplan met verschillende regelingen. 
Basisvaardigheden is opgenomen in de regeling Kwaliteitsafspraken, zodat 
mbo-instellingen extra kunnen inzetten op het verbeteren van het taal-, 
rekenen en burgerschapsonderwijs, indien uit hun regionale analyse blijkt 
dat dit nodig is. Daarnaast investeren we aanvullend jaarlijks € 30 mln. 
voor het verder professionaliseren van docenten basisvaardigheden en € 1 
mln. per jaar in een landelijk ondersteuningsprogramma dat docenten en 
ander onderwijspersoneel helpt bij het vergroten van hun digitale 
vaardigheden en digitaal veilig handelen. Tot slot investeren we van 2022 
tot en met 2025 € 2 mln. per jaar in de ondersteuningsstructuur voor het 
masterplan in het mbo waarmee de acties ter verbetering van de 
onderwijskwaliteit en de monitoring worden gefinancierd. 
 
9 Waarom is het op het funderend onderwijs al sprake van werk van 2023D19 6   
 basisteams om basisvaardigheden te versterken, maar is er op het 215 
mbo nog sprake van een verkennende fase over de bevoegdheid 
van docenten? 
 
Er is veel minder zicht op het beheersingsniveau van de 
basisvaardigheden in het mbo dan in het funderend onderwijs. Ook is het 
niet altijd duidelijk wat de professionele achtergrond van docenten is die 
onderwijs geven in de basisvaardigheden. Elke sector krijgt daarom een 
eigen en passende aanpak om aan de basisvaardigheden te werken.  
Zo hebben wij ons voor het mbo eerst geconcentreerd op het komen tot 
afspraken in de werkagenda mbo ‘Samen werken aan talent’. Hierin 
hebben wij afgesproken dat OCW een verkennend onderzoek uitvoert naar 
de achtergrond van de nu werkzame docenten op het gebied van 
Nederlands, rekenen en burgerschap, daarbij wordt ook onderzocht welke 
beleidskeuzes scholen maken. De definitieve opbrengsten van dit 
onderzoek verwachten wij in juni 2023. Hierover zullen wij uw Kamer voor 
de zomer informeren in een Kamerbrief. Hierin zullen we ook toelichten 
welke vervolgacties we inzetten in het kader van het masterplan 
basisvaardigheden mbo, waarbinnen de genoemde bevoegdheid valt. 
 
10 Wanneer kan de Kamer de plannen voor het verbeteren van de 2023D19 6   
 kwaliteit en het bereik van vroeg- en voorschoolse educatie 215 
verwachten? 
 
De Kamer ontvangt voor het zomerreces een brief over de plannen voor 
het verbeteren van de kwaliteit en het bereik van vroeg- en voorschoolse 
educatie.  
 
11 Wat wordt er nog verder onderzocht met scholen en 2023D19 6   
 wetenschappers om leerlingen meer kansen te bieden in het 215 
voorgezet onderwijs en hoe gebruikt u hierbij de stapels aan 
wetenschappelijke inzichten die er al liggen, zoals bijvoorbeeld de 
effectiviteit van brede brugklassen om kansenongelijkheid terug 
te dringen? 
 
 
 Pagina 6 van 68
