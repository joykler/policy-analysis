Onze referentie 
Over leesbevordering en bibliotheken op scholen.  
39159793 
In mijn bibliotheekbrief ‘Een abonnement op de hele wereld’ heb ik uw Kamer op 
de hoogte gebracht van de maatregelen en extra middelen die de komende jaren 
5
voor de Bibliotheek op school en culturele instellingen beschikbaar zijn. In mijn 
uitgangspuntenbrief heb ik uw Kamer geïnformeerd over extra middelen voor het 
Nederlands Letterenfonds en extra ondersteuning van instellingen in de 
basisinfrastructuur in het kader van leesbevordering. Dit najaar informeer ik uw 
Kamer over de uitwerking van de motie van het lid Mohandis die gaat over de 
6
duurzame verankering van de bibliotheek op school. Daarvoor laat ik nu 
onderzoek verrichten. 
 
Over een podiumkunstproductie om mentale gezondheid bespreekbaar te maken 
onder jongeren. 
Tijdens het Wetgevingsoverleg Cultuur van 14 november 2022 heb ik toegezegd 
uw Kamer te informeren over een podiumkunstproductie die samen met de 
staatssecretaris van Volksgezondheid, Welzijn en Sport wordt ontwikkeld om 
7
mentale gezondheid onder jongeren bespreekbaar te maken. 
 
In de aanpak ‘Mentale gezondheid: van ons allemaal’ staat dat de cultuursector 
wordt betrokken bij het bespreekbaar maken van mentale gezondheid. Dit jaar 
wordt dat gedaan door het ontwikkelen van een podiumkunstenproductie voor 
jongeren. Het Fonds voor cultuurparticipatie werkt dit uit samen met de 
Kunstbende, die expertise heeft over jongeren. Ook is een panel van de Nationale 
Jeugdraad geconsulteerd. In de zomer wordt bekend gemaakt welke 
organisatie(s) de productie gaan maken. In de eerste helft van het schooljaar 
‘23/’24 worden jongeren betrokken en is de voorstelling te zien op scholen.  
 
Over het Jeugdfonds Sport en Cultuur. 
Tijdens het Wetgevingsoverleg Cultuur op 14 november hebben de leden 
8
Mohandis, Westerveld en Kwint verzocht om het Jeugdfonds Sport en Cultuur 
toereikend gefinancierd te houden om cultuurdeelname voor kinderen te 
faciliteren. Zowel vanuit het ministerie van Onderwijs, Cultuur en Wetenschap als 
vanuit het ministerie van Volksgezondheid, Welzijn en Sport zijn extra middelen 
toegevoegd aan het fonds om te kunnen inspelen op de inflatie. Het Jeugdfonds 
Sport en Cultuur ontvangt in de periode 2023-2026 jaarlijks van beide ministeries 
€750.000. In 2023 wordt dit bedrag eenmalig opgehoogd met €250.000, hiermee 
komt het totaalbedrag op € 1.000.000. Met deze middelen kan het jeugdfonds 
cultuurdeelname voor kinderen uit gezinnen met lage inkomens blijven faciliteren.  
 
 
Over het verduurzamen van culturele instellingen en activiteiten. 
In het Wetgevingsoverleg Cultuur van 14 november 2022 is de motie van het lid 
Akerboom c.s. aangenomen betreffende het verzoek om te onderzoeken hoe 
concreet stappen gezet kunnen worden naar het verduurzamen van culturele 
instellingen en activiteiten, en de uitkomsten hiervan om te zetten in handvatten 
9
voor de sector.  
                                                 
 
5
 Kamerbrief over het versterken van het stelsel van openbare bibliotheken | Kamerstuk | Rijksoverheid.nl  
6
 Kamerstukken II 2022-23, 36200-VIII, nr. 44. 
7
 Toezegging nummer: TZ202211-160 
8
 Kamerstuk 36200-VIII-25 
9
 Kamerstukken II 2022-23, 36200-VIII, nr. 46 (t.v.v. 36200-VIII-30) 
 
 Pagina 3 van 8
