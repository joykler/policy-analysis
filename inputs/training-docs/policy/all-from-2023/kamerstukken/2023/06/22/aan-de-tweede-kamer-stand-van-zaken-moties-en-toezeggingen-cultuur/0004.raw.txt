Onze referentie 
Op dit moment wordt gewerkt aan de uitvoering van de motie. Hierbij wordt 
39159793 
gebruik gemaakt van het advies van de Raad voor Cultuur over de culturele 
basisinfrastructuur in de periode 2025 tot en met 2028 en het advies van de Raad 
voor Cultuur ‘Cultuur Natuurlijk’ over de verduurzaming van de culturele sector, 
de creatieve industrie, erfgoed en de media. Ik voer inmiddels gesprekken met de 
culturele en creatieve sector en andere departementen. Ik wil dit ook doen met 
de medeoverheden en andere relevante partijen. Ik zie zeer interessante 
ontwikkelingen en initiatieven in de sector zelf. In de uitgangspuntenbrief ga ik 
nader in op de eerste stappen die ik wil zetten mede naar aanleiding van het 
advies van de Raad over de BIS-periode 2025-2028. In de eerste helft van 2024 
zal ik vervolgens uw Kamer mijn beleidsreactie sturen op de verkenning van de 
Raad voor Cultuur over duurzaamheid. Ik zal daarin in lijn met de motie-
Akerboom ingaan op welke manier ik de sector verder kan ondersteunen en 
faciliteren bij de duurzaamheidsopgave. 
 
Over het onderzoek hoe de culturele samenwerking tussen de landen in het 
Koninkrijk versterkt kan worden. 
Tijdens het debat over de vaststelling van de begrotingsstaten van 
Koninkrijksrelaties (IV) en het BES-fonds (H) voor het jaar 2023 op 20 oktober 
2022 hebben de leden Wuite en Van Raan een motie ingediend die verzoekt te 
onderzoeken hoe de culturele samenwerking tussen de landen van het Koninkrijk 
versterkt kan worden. Dit kan bijvoorbeeld door een cultureel attaché aan te 
stellen bij de vertegenwoordiging op Curaçao, Aruba en Sint-Maarten, die een 
helpdeskfunctie vervult en de haalbaarheid verkent voor een cultureel 
erfgoedfonds en een stimuleringsregeling voor samenwerking en creatieve 
10
vernieuwing tussen kunstenaars en culturele instellingen. 
  
Met het ministerie van Binnenlandse Zaken en Koninkrijksrelaties ben ik in 
overleg over de uitvoering van deze motie. Ook betrek ik de inzet van de 
Rijkscultuurfondsen die recent het Caribisch Gebied hebben bezocht en de 
Vertegenwoordiging in Willemstad. Het is mijn bedoeling u na de zomer en voor 
de begrotingsbehandeling te informeren over de uitvoering van de motie.  
 
Over het onderzoek multipliereffecten en pay-offeffecten van de culturele en 
creatieve sector en het onderzoek naar de toegevoegde waarde van Kunst op 
Recept. 
Met deze brief bied ik het onderzoek naar de multipliereffecten en pay-off effecten 
in de culturele en creatieve sector aan. Met dit onderzoek voer ik de motie van de 
11
leden Gündoğan en Ploumen uit om een onderzoek te doen en mijn toezegging 
aan het lid Wuite om in overleg met de minister van Volksgezondheid, Welzijn en 
Sport (VWS) onderzoek te doen naar de toegevoegde waarde van Kunst op 
Recept. De onderzoeksopzet heb ik met uw Kamer gedeeld in mijn brief van 14 
12
juni 2022 . Het onderzoek heb ik in samenwerking met de ministeries van 
Economische Zaken en Klimaat en Volksgezondheid, Welzijn en Sport uitgevoerd. 
 
De onderzoekers concluderen op basis van bestaand onderzoek dat de culturele 
en creatieve sector en ontwerpend onderzoek een toegevoegde waarde hebben 
                                                 
 
10
 Kamerstuk 36100-IV-17 
11
 Kamerstuk 32820, nr.442 
12
 Kamerstuk 32820, nr. 469 
 
 Pagina 4 van 8
