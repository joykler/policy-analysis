Onze referentie 
Elffers Felix en ‘Ongelijk getroffen, ongelijk gesteund II. Effecten van de 
39159793 
coronacrisis in de culturele sector’ door de Boekmanstichting en SiRM  
 
‘De Evaluatie coronasteun cultuursector. Een Synthesestudie’ is uitgevoerd door 
een samenwerkingsverband van SEO Economisch Onderzoek, Kohnstamm 
Instituut en Andersson Elffers Felix, in opdracht van het Ministerie van OCW. De 
evaluatie van de doelmatigheid en doeltreffendheid van subsidies vloeit voort uit 
de Regeling Periodiek Evaluatieonderzoek (RPE). Minister Van Engelshoven heeft 
de uitgangspunten voor deze evaluatie van het coronasteunpakket met uw Kamer 
15
gedeeld op 7 juni 2021. Het rapport geeft een reconstructie van de 
totstandkoming van de financiële coronasteunmaatregelen, de samenwerking met 
alle betrokken partijen en geeft voor zover mogelijk aan de hand van de data een 
beeld van de doeltreffendheid en doelmatigheid van de steun. De evaluatie gaat 
over de specifieke financiële coronasteunmaatregelen van OCW, de 
Rijkscultuurfondsen en andere uitvoerders, maar belangrijke context waren ook 
de generieke maatregelen en de steun die via het gemeente- en provinciefonds 
zijn ingezet. Het rapport bevat een heldere synthese en samenvatting, waarnaar 
ik graag verwijs (pp i-xii).  
 
Ik ben verheugd over het algehele beeld dat uit deze evaluatie naar voren komt: 
het is gelukt de culturele sector overeind te houden door een productieve 
samenwerking, gebaseerd op vertrouwen tussen de betrokken partijen: de 
Rijkscultuurfondsen, collega departementen, medeoverheden en het veld. Hierin 
is het beleid dus grotendeels doelmatig geweest. Dit was mede het gevolg van het 
feit dat vaak gebruik gemaakt kon worden van bestaande regelingen.    
 
De onderzoekers tonen begrip voor het gegeven dat de snelheid van de steun 
leidde tot een spanning tussen snelheid en rechtmatigheid. De snelheid ging soms 
ten koste van de doelmatigheid en doeltreffendheid. Zo ontving een deel van de 
instellingen meer dan voldoende steun. De onderzoekers constateren echter 
nergens dat sprake was van onrechtmatigheid. De keuze om een deel van steun 
via gemeente en provinciefonds te laten lopen en te vertrouwen op de lokale 
beleidsvrijheid en democratische controle had als consequentie dat er voor dit 
deel geen kwantitatief overzicht is waarmee harde conclusies te trekken zijn over 
de mate waarin de steun bij de culturele instellingen is gekomen. De 
onderzoekers oordelen positief over deze aanpak. Er zijn ook aandachtspunten: 
niet iedereen is in gelijke mate bereikt en bestaande kwetsbaarheden in de sector 
(met name de positie van zzp’ers) zijn door corona versterkt. De onderzoekers 
stellen vast dat trickle-down (het doorgeven van de steun via instellingen aan 
ingehuurde zzp’ers) beperkt heeft gewerkt. Desalniettemin zijn er toch makers 
ingehuurd en opdrachten verstrekt. De onderzoekers schrijven ook dat het 
onduidelijk is wat het alternatief zou zijn geweest voor trickle-down, behalve 
meer genereuze vormgeving van generieke steunmaatregelen (specifiek de 
inkomensvoorziening TOZO), die dan ook voor de rest van de economie zouden 
gelden. 
 
Het hoofdbeeld over de effectiviteit van de steun wordt ook bevestigd in het 
rapport Ongelijk getroffen, ongelijk gesteund II, dat is uitgevoerd door de 
                                                 
 
15
 Kamerbrief over 4e specifieke steunpakket culturele en creatieve sector voor 3e kwartaal 2021 | Kamerstuk | 
Rijksoverheid.nl 
 
 Pagina 6 van 8
