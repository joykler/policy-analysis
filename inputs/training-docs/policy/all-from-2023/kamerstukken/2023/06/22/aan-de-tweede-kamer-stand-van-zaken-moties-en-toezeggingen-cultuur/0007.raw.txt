16
Onze referentie 
Boekmanstichting i.s.m. Onderzoeksbureau SiRM. De steun aan de instellingen 
39159793 
is in het algemeen succesvol geweest, en culturele organisaties hebben mede 
dankzij de steun in 2021 beter in kunnen spelen op de coronacrisis. Net als het 
onderzoek van SEO brengt het Boekman-onderzoek de verschillen binnen de 
sector in beeld: naarmate culturele organisaties vóór de coronacrisis meer eigen 
inkomsten verwierven, werden zij harder getroffen door de coronacrisis en 
hebben zij in verhouding tot hun verlies aan eigen inkomsten minder coronasteun 
ontvangen. Deze organisaties hebben als gevolg daarvan veel sterker op hun 
17
lasten moeten bezuinigen dan overige organisaties.  
 
Ongelijk getroffen, ongelijk gesteund II levert ook een positiever beeld op dan 
deel I van dit onderzoek als het gaat om de reductie van uitgaven aan 
werknemers en zzp’ers. De daling van de inzet van zzp’ers in 2020 is in het 
huidige onderzoek beduidend lager dan in het eerdere onderzoek (24% tegen 
55%). Datzelfde geldt ook voor de daling van de totale personele lasten (7% 
versus 20%). Kanttekening is dat dit vervolgonderzoek een wat andere 
samenstelling had dan het eerste Boekman-onderzoek. In het vervolgonderzoek 
deden in tegenstelling tot het eerste onderzoek, de podia en musea wel mee. De 
gegevens van de vrije theaterproducenten zijn daarentegen meegenomen in het 
eerste Boekman-onderzoek en niet in het vervolgonderzoek. Ook is in dit 
vervolgonderzoek het hele kalenderjaar 2020 meegenomen, waar de eerste editie 
alleen de drie laatste corona-kwartalen betrof. Beide onderzoeken zijn dus niet 
zonder meer 1-op-1 vergelijkbaar, maar het vervolgonderzoek is wel breder en 
18
daarmee representatiever.  
  
Het Boekman-onderzoek tekent de situatie van eind 2021. Nu bijna anderhalf jaar 
later zijn er tekenen van herstel in de sector. Zo blijkt uit een analyse van CBS-
data van btw-aangiften van de zzp’ers in de sector in de eerste helft van 2022 
 19
een duidelijk herstel. Vooral kleine en middelgrote instellingen hebben zich 
meer wendbaar getoond door hun activiteiten op te schalen.   
 
In de evaluatie van de coronasteun formuleren de onderzoekers van 
20
SEO/Kohnstamm/AEF een aantal lessen voor de toekomst. Deze lessen neem ik 
ter harte. In mijn uitgangspuntenbrief 2025-2028 zet ik hierop een aantal 
stappen, onder meer waar het gaat om het verstevigen van de arbeidsmarkt. Een 
aantal aanbevelingen uit het onderzoek gaat ook verder en zijn voor mij van 
belang bij het denken over de inrichting van het cultuurbestel na 2029, zoals het 
investeren in betere dataverzameling en de aanbeveling om te investeren in de 
                                                 
 
16 16
 Dit onderzoek is de opvolger van het gelijknamige eerste rapport , en kwam tot stand op initiatief van de 
Boekmanstichting, mede op verzoek van de Taskforce Culturele sector, en is gefinancierd door het Ministerie van 
O CW. A anvullend is dit onderzoek ook toegezegd in de Eerste Kamer: Toezegging T03341 op 18 januari 2022 bij 
de behandeling van het Wetsvoorstel incidentele suppletoire begroting verwerving kunstwerk Voornemen tot 
aankoop schilderij De Vaandeldrager. De Eerste Kamer is op 4 november 2022 per brief geïnformeerd over de 
voortgang (Kamerstukken 2022/23, 32820, nr. 483).  
17
 O ntleend aan Hoofdstuk 14 Conclusies, (vanaf pp 123) 
18
 Boekmanstichting en SiRM Ongelijk getroffen, ongelijk gesteund II, p 123  
19
 SEO Economisch Onderzoek, Kohnstamm Instituut en Andersson Elffers Felix, Evaluatie coronasteun 
cultuursector. Een Synthesestudie. Bijlage E 16, pagina 156. 
20
 SEO Economisch Onderzoek, Kohnstamm Instituut en Andersson Elffers Felix, Evaluatie coronasteun 
cultuursector. Een Synthesestudie, pp xi-xii 
 
 Pagina 7 van 8
