Onze referentie 
In het Wetgevingsoverleg Cultuur op 14 november 2022 deed het lid Werner c.s. 
39159793 
het verzoek om, samen met het op te richten kennispunt toegankelijkheid cultuur, 
een start te maken met een handreiking waarin wordt vastgesteld wat er nodig is 
om een fysieke toegang tot cultuur te garanderen en de Tweede Kamer hierover 
2
voor de zomer van 2023 te informeren. Graag informeer ik uw Kamer over de 
voortgang van het kennispunt en de handreiking. 
 
Samen met de culturele sector, ervaringsdeskundigen en experts op het gebied 
van toegankelijkheid zijn de afgelopen maanden stappen gezet om het kennispunt 
toegankelijkheid cultuur te ontwikkelen. Ik zet hiervoor de creatieve kracht van 
ontwerpend onderzoek in. Door deze methode wordt er met betrokkenheid van de 
eindgebruikers een kennispunt ontwikkeld dat in de behoefte voorziet. De inzet 
van ervaringsdeskundigen is hierbij van groot belang: zowel in het ‘kernteam’ van 
het kennispunt alsmede in het ontwerpende onderzoek. 
 
Op 24 mei jl. vond er een bijeenkomst plaats in de Jacobikerk in Utrecht. Op deze 
dag zijn vertegenwoordigers uit de culturele sector, ervaringsdeskundigen en 
experts onder begeleiding van creatief ontwerpers aan de slag gegaan. Door de 
grote opkomst en waardevolle input ben ik gesterkt in het idee dat hier echt in 
een behoefte wordt voorzien. Met de verzamelde input zal deze zomer een 
gedragen concept ontworpen worden voor het kennispunt toegankelijkheid 
cultuur. De vorm is nog vrij en zal voortvloeien uit de wensen en behoeften van 
de eindgebruikers van het kennispunt. In het tweede gedeelte van 2023 zal het 
kennispunt verder worden geïmplementeerd. 
 
Tegelijkertijd is het van belang dat de culturele sector haar inspanningen kan 
voortzetten om meer toegankelijk te worden. Om in de tussentijd te voorzien in 
de vragen van culturele instellingen over (fysieke) toegankelijkheid in de 
verschillende culturele sectoren, heb ik aan het Landelijk Kenniscentrum voor 
Cultuureducatie en Amateurkunst (LKCA) gevraagd om de bestaande 
handreikingen bij elkaar te brengen en het kennisdossier over toegankelijkheid te 
herzien. Hier kunnen de culturele instellingen terecht met vragen over wat er 
nodig is om fysieke toegang tot cultuur te garanderen. 
 
Over voortzetting van deelname aan de Regeling Letterhoeke (Tresoar) en het 
verzoek om zorg te dragen voor een vorm van bestuurlijke samenwerking. 
De leden Van der Molen en De Vries hebben verzocht de deelname aan de 
3
Regeling Letterhoeke voort te zetten  en de leden Bevers en Van der Molen 
hebben verzocht zorg te dragen voor een vorm van bestuurlijke samenwerking 
waarbij het duurzaam behoud van Tresoar en de bestaande financiële bijdrage 
4
daaraan wordt gewaarborgd. 
Er is overleg met de provincie Fryslân het ministerie van Binnenlandse Zaken en 
Koninkrijksrelaties en Tresoar. De moties worden meegenomen bij de 
voorbereiding van de bestuursafspraak (Bestjoersôfspraak Fryske taal en kultuer) 
2024. De Tweede Kamer wordt hierover voor het einde van het jaar 
geïnformeerd. 
 
                                                 
 
2
 Kamerstuk 36200-VIII-26 
3
 Kamerstukken II, 2020/21, 35570-VII, nr. 76 
4
 Kamerstukken II 2022-23, 36200 VII, nr. 133 
 
 Pagina 2 van 8
