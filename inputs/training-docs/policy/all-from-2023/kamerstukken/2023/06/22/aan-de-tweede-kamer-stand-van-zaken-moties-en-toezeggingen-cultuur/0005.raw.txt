Onze referentie 
(of lijken te hebben) voor de economie (zowel direct als indirect), de 
39159793 
gezondheidszorg en bij het oplossen van maatschappelijke vraagstukken. De 
culturele en creatieve sector heeft een positieve impact op het innovatief 
vermogen van bedrijven, instellingen en sectoren. Dit is in lijn met de positieve 
impact van ontwerpend onderzoek op innovatie. Ook voor de effecten van 
culturele interventies op de gezondheidsaspecten zijn duidelijke bewijzen te 
vinden. In het rapport van de onderzoekers zijn al deze aspecten in kaart 
gebracht. Volgens de onderzoekers is het alleen niet altijd goed mogelijk om de 
exacte grootte van deze multipliereffecten vast te stellen, evenals wat dit op 
financieel vlak betekent.  
 
Naar aanleiding van mijn toezegging heb ik de onderzoekers gevraagd specifiek 
aandacht te besteden aan de toegevoegde waarde van Kunst op Recept. In 2016 
is Kunst op Recept gestart met een pilot in Nieuwegein. Uit onderzoek is gebleken 
dat de activiteiten door het merendeel van de deelnemers worden gewaardeerd. 
De directe effecten van de interventies uit Kunst Op Recept Nieuwegein zijn 
volgens het onderzoek lastig te meten, omdat er van te voren geen meetbaar 
gezondheidsdoel is gedefinieerd. Wel zijn diverse werkzame factoren 
onderscheiden, zoals (1) de laagdrempeligheid van de activiteiten, (2) de 
aandacht voor het individu, (3) de rol van de docent en (4) de veilige sfeer die 
wordt gecreëerd. 
Het LKCA deelt kennis over culturele interventies in de zorg- en welzijnssector en 
heeft ook een handreiking met tips beschikbaar gesteld waarmee gemeenten zelf 
een pilot van Kunst op Recept kunnen starten. Uit dit onderzoek blijkt nogmaals 
de meerwaarde van culturele interventies in het zorgdomein in het algemeen. Met 
het ministerie van VWS blijf ik hierover in gesprek. 
 
Over de actualisatie van de toezegging Kamerbrief over de rol van de culturele en 
creatieve sector bij maatschappelijke opgaven.  
Aan uw Kamer heb ik tijdens het Wetgevingsoverleg Cultuur op 14 november 
2022 toegezegd om voor de zomer een meerjarenplan te sturen, waarin de rol 
van de culturele en creatieve sector bij maatschappelijke opgaven verder wordt 
13
uitgewerkt. Dit meerjarenplan sluit aan bij mijn beleidsvoornemens in de 
14
Meerjarenbrief ‘Kracht van Creativiteit’. Hierin heb ik een Programma 
Ontwerpend Onderzoek aangekondigd voor een betere en bredere inzet van 
ontwerp bij complexe opgaven. Dit programma wordt momenteel ontwikkeld en 
de komende maand ontvang ik het voorstel voor het driejarige programma. In 
oktober wordt dit programma gelanceerd. Omdat ik dit programma graag wil 
betrekken in het meerjarenplan, zal ik het meerjarenplan in oktober aan uw 
Kamer sturen waarin ik inga op de inzet van de culturele en creatieve sector bij 
maatschappelijke opgaven en waarin ik een overzicht bied van huidige 
beleidsinstrumenten en mijn plannen voor de toekomst. Hierbij wordt zowel de 
inzet van ontwerp en ontwerpend onderzoek bij maatschappelijke opgaven belicht 
als de inzet van kunst en erfgoed bij maatschappelijke opgaven. 
 
2. Rapporten ‘Evaluatie coronasteun cultuursector: Een Synthesestudie’ 
door SEO Economisch Onderzoek, Kohnstamm Instituut en Andersson 
                                                 
 
13
 Toezegging nummer: TZ202211-161 
14
 Meerjarenbrief - De kracht van creativiteit | Kamerstuk | Rijksoverheid.nl  
 
 Pagina 5 van 8
