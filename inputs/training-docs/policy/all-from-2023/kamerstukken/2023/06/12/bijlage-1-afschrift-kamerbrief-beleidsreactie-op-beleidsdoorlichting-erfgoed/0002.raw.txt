1. Hoofdvragen en opgaven 
Onze referentie 
3
38724193  
Erfgoed is van ons allemaal. Van de generaties voor ons, van ons en van de 
 
generaties na ons. Erfgoed kan verbinden, inspireren en ons tot nadenken zetten. 
Het is daarmee van grote culturele én sociale waarde. Samen moeten we goed 
voor ons erfgoed zorgen. Het is belangrijk erfgoed breed toegankelijk te maken 
en het herkenbaar te maken voor elk van ons. Het beleid is daarom gericht op 
behoud van kwaliteit, het inrichten van de systemen die daar voor nodig zijn, 
financieren waar noodzakelijk, het bevorderen van participatie en het inspelen op 
nieuwe ontwikkelingen. De erfgoedzorg is een verantwoordelijkheid van velen: 
Rijk, gemeenten en provincies, maar ook erfgoedinstellingen, particuliere 
eigenaren van monumenten en collecties, markpartijen zoals restauratie- en 
archeologische onderzoeksbedrijven en publieke en private fondsen. Het Rijk 
heeft een specifieke verantwoordelijkheid, bijvoorbeeld ten aanzien van de 
rijkscollectie en rijksmonumenten. Daarnaast is het Rijk ook 
stelselverantwoordelijk: zorgen de inspanningen van alle partijen samen er voor 
dat we het erfgoed voor de toekomst behouden en doorgeven? 
 
Met de beleidsdoorlichting Erfgoed is de beleidsmatige inzet ten aanzien van 
erfgoed geëvalueerd zodat we hier nog beter invulling aan kunnen geven. De drie 
hoofdvragen uit het rapport luiden: 
 
 Hoe heeft het erfgoed zich ontwikkeld in de periode 2016-2021? 
 In hoeverre was het beleid doeltreffend en doelmatig? 
 Welke uitdagingen komen er op de sector af en wat betekenen deze voor 
het beleid? 
 
Ontwikkeling van de staat van het erfgoed 2016-2021 
Volgens het eindrapport staat het erfgoed in Nederland er in algemene zin goed 
voor. Dit was ook de conclusie van de Erfgoedbalans 2017 en de 
4
Beleidsdoorlichting 2015. Dit is uiteraard goed nieuws, maar geen reden om op 
onze lauweren te gaan rusten. Er zijn op tal van terreinen verbeteringen mogelijk 
en wenselijk, zo blijkt ook uit het rapport en uit gesprekken met partijen in de 
sector. Bovendien zorgen diverse ontwikkelingen van buiten de erfgoedsector 
voor nieuwe uitdagingen. 
 
Doeltreffend- en doelmatigheid beleid 
Een van de bevindingen uit het rapport is dat er weinig studies zijn gedaan die te 
kwalificeren zijn als systematisch effectonderzoek, waarbij de effectiviteit van het 
beleid goed is onderzocht. Daardoor was het doen van uitspraken over de 
doelmatigheid en doeltreffendheid voor de onderzoekers slechts ten dele 
mogelijk. Hierbij wordt door de onderzoekers opgemerkt dat dit zeker niet 
uitzonderlijk is. Ook stellen de onderzoekers vast dat, naar het oordeel van de 
geïnterviewden, voor sommige van de geconstateerde knelpunten geen reëel 
alternatief lijkt te bestaan. Uit de evaluatie van het archeologiestelsel door de 
Raad voor Cultuur komt bijvoorbeeld naar voren dat een alternatief stelsel 
weliswaar theoretisch mogelijk is, maar dat de knelpunten binnen het huidige 
stelsel dit niet rechtvaardigen. Ik vat de bevindingen uit het rapport op als een 
oproep om bij de beleidsvorming in de komende jaren consequent ook aandacht 
te blijven besteden aan de vraag welke alternatieve inzet mogelijk is. Ook zal ik in 
                                                 
3
 De term erfgoed verwijst in deze brief naar ‘cultureel erfgoed’. Er bestaat immers ook ‘natuurlijk erfgoed’, zoals 
de Waddenzee. 
4
 Tweede Kamer, vergaderjaar 2014-2015, 31 511, nr. 19; Tweede Kamer, vergaderjaar 2016-2017, 31 482, nr. 
102  
 
 Pagina 2 van 22
