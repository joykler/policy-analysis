Om de uitvoering van de structurele taken te verbeteren, worden gemeenten 
Onze referentie 
38724193  
gestimuleerd om te reflecteren op wat voor erfgoedgemeente ze willen zijn en 
 
daarop hun inzet te bepalen. Gemeenten worden ondersteund om een actuele 
erfgoedvisie te formuleren. Denk hierbij aan het succesvolle traject van het 
opstellen van kerkenvisies. Deze visie vormt vervolgens de basis voor hun beleid 
en voor de uitvoering van dat beleid. Om gemeenten op weg te helpen, wordt 
inzichtelijk gemaakt wat er móet, wat er kán en wat daarvoor nodig is wat betreft 
organisatie, kennis en middelen. Daarbij is ook aandacht voor de uitdagingen die 
de transities met zich mee brengen. Er wordt een commissie aangesteld om dit uit 
te werken.  
 
Bij wijze van start van deze aanpak, zal vanaf dit najaar per provincie een 
bijeenkomst georganiseerd worden. Op basis van de resultaten kan een provincie-
specifiek plan worden gemaakt. De middelen die via de provincies beschikbaar 
worden gesteld, worden vervolgens ingezet om daar concreet mee aan de slag te 
gaan. Denk, naast het opstellen van visies, bijvoorbeeld aan de ontwikkeling van 
8
handreikingen, maar ook aan cofinanciering van regio-archeologen. Ik heb met 
IPO en VNG afgesproken om dit samen met de bovengenoemde partijen de 
komende maanden verder uit te werken, met het oog op dit najaar te maken 
bestuurlijke afspraken.  
 
Om gemeenten en provincies op korte termijn handvatten en “helpende handen” 
te bieden bij de urgente ruimtelijke opgaven zal ik in de vorm van een 
‘aanjaagteam’ expertise beschikbaar stellen op het gebied van erfgoed en de 
transities. Samen met de bestuurlijke partners en het erfgoedveld werk ik ook 
een aantal acties specifiek ten aanzien van erfgoed en leefomgeving uit. Dit 
ondersteunt hen eveneens bij het invulling geven aan de complexe ruimtelijke 
opgave waar zij voor staan. Het gaat onder meer om het ontwikkelen van een 
‘wenkend perspectief’, een overkoepelend verhaal, waarbij wordt ingegaan op de 
rol die cultuur speelt bij maatschappelijke en ruimtelijke opgaven. Dit ondersteunt 
het maken van onderbouwde keuzes door gemeenten en provincies. Ook zal ik 
een ruimtelijke analyse maken van de impact van de transities op het erfgoed. 
Denk hierbij kaarten die inzichtelijk maken hoe energie infrastructuur beschermde 
gebieden zoals De Beemster raakt. Maar ook aan de kansen die de transities 
bieden, zoals het gebruik van oude waterlopen bij voor waterberging. Ik werk dit 
verder uit in het beleidsprogramma Erfgoed voor de toekomst – leefomgeving. Dit 
beleidsprogramma valt onder de Nationale Omgevingsvisie/Nota Ruimte.  
 
 
2. Doorlichting Erfgoedwet  
De doorlichting van de Erfgoedwet was één van de drie hoofdonderdelen van de 
opdracht aan onderzoeksbureau DSP. Dit is conform de toezegging van minister 
Bussemaker uit 2015 aan de Eerste Kamer om de wet, vijf jaar na 
inwerkingtreding, te evalueren. Bij de invoering van de Erfgoedwet waren de 
overkoepelende doelen het tegengaan van sectorale versnippering van wetgeving, 
de harmonisatie van beschermingsregimes, het verlagen van de regeldruk en 
administratieve lasten.  
 
                                                 
8
 Met name de kleine gemeentes hebben vaak niet voldoende middelen om eigen erfgoeddeskundigen aan te 
stellen. Een interessante optie is dan om (via afspraken en cofinanciering) een deskundige te delen, die voor 
diverse gemeentes werkt.  
 
 Pagina 6 van 22
