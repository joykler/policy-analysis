Onze referentie 
volgende werksessies met de sector zijn in september gepland. Daarna volgt een 
38325737 
nadere uitwerking van de uitkomsten. 
 
Herbestemmingsregeling 
De Herbestemmingsregeling stimuleert eigenaren en initiatiefnemers om te 
onderzoeken of herbestemming en verduurzaming van een monument mogelijk 
is. Daar waar nodig kunnen ook maatregelen worden genomen om een 
leegstaand en vervallen monument wind- en waterdicht te maken. Het budget 
van deze regeling is met ruim € 3 miljoen relatief beperkt, maar effectief.  
 
Uit de evaluatie van de herbestemmingsregeling in 2021 bleek een budgettair 
tekort voor de subsidies voor haalbaarheidsonderzoeken. Naar aanleiding daarvan 
heb ik het budget structureel verhoogd met € 490.000. Voor 2022 bleek dit 
voldoende om alle aanvragen die aan de vereisten van de regeling voldeden te 
kunnen honoreren. 
 
14
De leden van de SGP fractie hebben mij gevraagd waarom ik alleen het budget 
heb verhoogd en geen inhoudelijke wijzigingen heb doorgevoerd. Ik heb daarop 
geantwoord dat aspect te betrekken bij de verkenning van het financieringsstelsel 
voor monumentenzorg omdat een eventuele beleidsmatige aanpassing van de 
regeling meer afstemming vraagt met het veld. De RCE heeft de eerste stappen 
daartoe inmiddels gezet. De komende tijd wordt daarover verder van gedachten 
gewisseld met de sector zodat ik de uitkomsten kan betrekken bij mijn volgende 
brief over de verkenning. 
 
Caribisch deel van het koninkrijk 
Begin dit jaar was ik in het Caribisch deel van ons koninkrijk. De 
vanzelfsprekendheid waarmee we in Nederland een systeem hebben opgezet om 
monumenten in stand te houden is er op de eilanden niet. Het erfgoed herinnert 
aan het (koloniale) verleden, maar kennis en infrastructuur zijn schaars. Daarom 
probeer ik ondersteuning te bieden bij de instandhouding van erfgoed door kennis 
beschikbaar te stellen via de RCE en door laagrentende leningen beschikbaar te 
stellen via het NRF (€ 13,5 miljoen in fonds). De opgave blijft echter groot en ik 
verken de komende maanden hoe ik een passende en doelgerichte bijdrage kan 
leveren aan de instandhouding van monumenten in het Caribisch gebied. Ik zal de 
eerste resultaten daarvan met uw Kamer delen in mijn volgende brief over de 
verkenning. 
 
 
 
 
Tenslotte 
Hoewel de verkenning vooral over geld gaat, zijn het natuurlijk mensen die voor 
monumenten zorgen. Zij geven het verleden door aan volgende generaties. Dat 
doen eigenaren materieel door de monumenten in stand te houden. Maar ook 
immaterieel door verhalen te vertellen en vakmanschap in stand te houden. Denk 
aan de specialisten die met hun ambachten nodig zijn om kwalitatief goed 
                                                 
 
14
 Kamerstuk 32 156, nr. 120 
 
 Pagina 9 van 10
