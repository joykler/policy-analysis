Onze referentie 
Naast de laagrentende leningen die verstrekt worden uit het bovengenoemde 
38325737 
fonds financiert het NRF sinds 1997 ook de overige kosten van een 
restauratieproject via aanvullende leningen. Om dat mogelijk te maken heeft de 
Staat der Nederlanden (de ministers van Financiën en OCW) een zekerheidstelling 
afgegeven voor het NRF, de zogeheten ‘achterborgovereenkomst’. Het NRF kan 
maximaal € 500 miljoen lenen onder de achterborg (inclusief de in deze brief 
aangekondigde verhoging van € 120 miljoen). Dit geld wordt ingezet voor 
leningen tegen een marktconforme rente. OCW staat als beleidsdepartement 
garant.  
 
De achterborg heeft als doel om eigenaren die gebruikmaken van een 
laagrentende lening van het NRF met een aanvullende marktconforme lening 
onder de achterborg een totaalfinanciering te bieden (één loketgedachte). Dat is 
nodig om het gat op te vullen dat commerciële banken laten vallen. Door gebrek 
aan kennis over monumenten zijn zij vaak niet bereid om te financieren. De 
achterborg is dan ook een belangrijk instrument om restauratie, verduurzaming 
en herbestemming van monumenten mogelijk te maken. Voorbeelden zijn De 
Hallen (Amsterdam), de Meelfabriek (Leiden), de Lutherse kerk (Arnhem ) en de 
Suvelfabryk (Wommels). 
 
Zoals hierboven beschreven is lenen waar het kan en subsidie waar het moet al 
jaren het uitgangspunt bij de financiering van de instandhouding van 
rijksmonumenten. Ik heb het NRF daarom gevraagd een analyse te maken van 
het gebruik van de fondsen. Daaruit blijkt dat het principe van lenen nog steeds 
goed werkt. Zo is het budget in het fonds voor de restauratie van 
woonhuismonumenten door de revolverende werking al drie keer benut. De 
opgaven voor eigenaren veranderen echter door de jaren heen. Naast 
laagrentende leningen voor restauratie doen zij ook steeds vaker een beroep op 
leningen voor de verduurzaming en herbestemming van hun monument.  
 
Om te zorgen dat eigenaren ook in de toekomst een beroep kunnen blijven doen 
op leningen van het NRF neem ik de volgende maatregelen: 
 
 de limiet van de achterborg garantieregeling wordt met € 120 miljoen 
verhoogd naar € 500 miljoen (zie het bijgevoegde toetsingskader 
risicoregelingen rijksoverheid) zodat eigenaren ook in de toekomst 
aanvullende financiering kunnen krijgen; 
 het fonds voor verduurzaming van niet-woonhuis monumenten (DMLplus) 
wordt in 2023 eenmalig verhoogd met € 7,5 miljoen uit de 
begrotingsmiddelen voor verduurzaming van monumenten vanwege het grote 
aantal aanvragen.  
 
Daarnaast heb ik het NRF gevraagd om de beschikbaarheid van middelen voor 
laagrentende leningen de komende jaren zo goed mogelijk te verdelen over de 
verschillende doelen, zodat ze optimaal kunnen worden ingezet voor restauratie 
en verduurzaming van monumenten en er geen geld op de plank blijft liggen.  
 
 
 
Restauratiesubsidie provincies 
 
 Pagina 5 van 10
