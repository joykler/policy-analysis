onder invloed van maatschappelijke ontwikkelingen en nieuwe beoefenaars. Ook 
Onze referentie 
38724193  
dit draagt bij aan een integrale benadering van immaterieel erfgoed. 
 
 
Het borgen van immaterieel erfgoed 
Wat betreft het borgen van immaterieel erfgoed noemt de beleidsdoorlichting als 
voorbeelden de Inventaris Immaterieel Erfgoed Nederland en de gespecialiseerde 
ondersteuning aan immaterieel erfgoedgemeenschappen. Het KIEN coördineert 
dit, maar loopt met name ten aanzien van de ondersteuning van de inmiddels 
ruim tweehonderd gemeenschappen op de Inventaris tegen haar grenzen aan. Uit 
de beleidsdoorlichting wordt ook duidelijk dat gemeenschappen ervaren dat zij 
niet goed weten waar zij bij gemeenten terecht moeten met hun vragen en dat 
gemeenten op hun beurt juist willen weten hoe ze deze gemeenschappen kunnen 
ondersteunen.  
 
De motie Van Strien c.s. heeft mij opgeroepen te komen tot een beleidsvisie op 
23
immaterieel erfgoed. In deze visie presenteer ik ontwikkelrichtingen voor 
knelpunten die gemeenschappen ervaren en voor het verbeteren van 
samenwerking in het immaterieel erfgoedveld. Waarmee ik de borging van 
immaterieel erfgoed ga versterken. Daartoe wordt op dit moment een onderzoek 
uitgevoerd. Ook organiseer ik dit najaar rondetafels om gemeenschappen en de 
sector te betrekken bij de visievorming. In het eerste kwartaal van 2024 kom ik 
met een brief met daarin de gevraagde beleidsvisie. Daarin neem ik ook het 
adviesrapport over hedendaagse jongerencultuur van de Nederlandse Unesco 
Commissie mee, dat eind dit jaar aan mij wordt aangeboden. 
 
 
8. Erfgoed en digitalisering  
Erfgoedinstellingen maken al decennialang gebruik van digitale technologie, zowel 
voor het behoud en beheer van collecties als voor het toegankelijk maken van 
erfgoed voor publiek en professionals. Bovendien krijgen ze in toenemende mate 
te maken met erfgoed in digitale vorm. De term ‘digitalisering’ verwijst naar een 
breed scala aan activiteiten en processen: van het digitaal maken van 
erfgoedcollecties tot de inzet van digitale middelen voor het beheer, het 
toegankelijk maken en het (doen) hergebruiken van die collecties. De aanname is 
dat digitalisering aan de ene kant het aanwijzen, beschermen en tonen van 
erfgoed en aan de andere kant de participatie rond en het bereik van 
erfgoed(instellingen) kan beïnvloeden en veranderen. Er is bij digitalisering 
sprake van een voortdurende ontwikkeling die alle erfgoeddomeinen raakt. Het 
rapport noemt enkele uitdagingen ten aanzien van erfgoed en digitalisering, in het 
bijzonder rond de uitvoering van de Nationale Strategie Digitaal Erfgoed (NSDE), 
born-digital erfgoed en auteursrecht. 
 
Nationale Strategie Digitaal Erfgoed (NSDE) 
De NSDE is in 2015 opgesteld in samenwerking tussen de sector en OCW en in 
2021 vernieuwd. De strategie is gericht op het digitaal verbinden van 
erfgoedcollecties vanuit het perspectief van de gebruiker. De NSDE wordt 
uitgevoerd door het Netwerk Digitaal Erfgoed (NDE), een samenwerkingsverband 
van ruim honderd erfgoedbetrokkenen. Voor de coördinatie van deze activiteiten 
krijgt het netwerk subsidie van OCW. In de periode 2017-2019 zijn extra 
middelen ingezet voor intensivering van de strategie. Daarnaast worden 
                                                 
23
 Kamerstuk II, 2022-23, 36 200-VIII, nr.41 
 
 Pagina 18 van 22
