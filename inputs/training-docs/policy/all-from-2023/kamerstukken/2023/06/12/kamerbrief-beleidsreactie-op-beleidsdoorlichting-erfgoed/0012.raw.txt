In 2015 is voor de periode van de Wederopbouw (1940-1965) een dertigtal 
Onze referentie 
38724193  
gebieden van nationaal belang aangeduid. Mijn voorganger heeft reeds 
 
aangegeven de bestuurlijke afspraken over deze wederopbouwgebieden te willen 
evalueren. Die evaluatie zal ik uitvoeren in relatie tot de bescherming van 
beschermde stads- en dorpsgezichten en waardevolle Post65 gebieden. De 
uitkomsten van de evaluatie zijn in het bijzonder relevant in het licht van de grote 
ruimtelijke opgaven van de komende jaren. 
 
Werelderfgoed 
Tot slot werk ik met de minister van Natuur en Stikstof aan de instandhouding 
van de twaalf Nederlandse natuurlijke en culturele erfgoederen op de 
Werelderfgoedlijst van Unesco. Ik werk samen met de eigenaren, provincies, 
gemeenten en het land Curaçao om de uitzonderlijke universele waarde van deze 
twaalf erfgoederen te behouden voor toekomstige generaties en de 
wereldgemeenschap. We moeten in deze gebieden zoeken naar instandhouding 
én integrale oplossingen voor de stapeling van transities.  
 
Unesco streeft naar samenwerking tussen de lidstaten van het 
Werelderfgoedverdrag. De Global Strategy is gericht op een Werelderfgoedlijst die 
een mondiale en evenwichtige weergave is van het natuurlijk en cultureel erfgoed 
van uitzonderlijke universele waarde. Nederland zal dit streven blijven 
ondersteunen. De financiële bijdrage aan het Netherlands Fund in Trust zet ik in 
dit kader voort. Hiermee steunen we andere lidstaten van het 
Werelderfgoedverdrag bij het instandhouden van hun werelderfgoed en het 
nomineren van erfgoed voor de Werelderfgoedlijst. In september 2023 neemt het 
UNESCO Werelderfgoedcomité een besluit over de opname van een dertiende 
erfgoed op de lijst: het Eise Eisinga Planetarium in Franeker. Daarmee is de 
laatste site op de voorlopige lijst in het Europese deel van het Koninkrijk 
voorgedragen. Nederland zal daarna een terughoudend nominatiebeleid voeren en 
zich de komende jaren specifiek richten op de nominatie van erfgoed in het 
Caribisch deel van het Koninkrijk. Het natuurlijk en cultureel erfgoed in deze regio 
is nu nog ondervertegenwoordigd op de Werelderfgoedlijst. Het huidige 
nominatieprogramma van het Koninkrijk met daarin de Plantages in West Curaçao 
en de Marine Parken Bonaire en Curaçao, zet ik voort. 
 
 
5. Archeologie  
Op verzoek van uw Kamer heeft de evaluatie van de Erfgoedwet op het onderdeel 
archeologie vooruitlopend op de beleidsdoorlichting erfgoed plaatsgevonden. Op 8 
november 2022 ontving uw Kamer mijn beleidsreactie op het advies Archeologie 
19
bij de tijd van de Raad voor Cultuur. In dit advies vroeg de Raad aandacht voor 
de kwaliteit van archeologisch onderzoek, de capaciteit en deskundigheid bij 
gemeenten, publieksbereik en publieksparticipatie en de werking van de 
archeologische (arbeids)markt. In mijn reactie ga ik uitvoerig in op de adviezen 
van de Raad en op de bevindingen die uit een brede veldconsultatie naar voren 
20
kwamen. Ik heb aan de hand van vijf thema’s acties aangekondigd. Hiervoor is 
een structureel budget van € 5 miljoen per jaar beschikbaar. 
 
De meeste bevindingen uit de beleidsdoorlichting erfgoed ten aanzien van de 
archeologie overlappen met die uit het reeds doorlopen evaluatietraject. Ze 
                                                 
19
 Tweede Kamer, vergaderjaar 2022–2023, 32 820, nr. 484 
20
  
 
 Pagina 12 van 22
