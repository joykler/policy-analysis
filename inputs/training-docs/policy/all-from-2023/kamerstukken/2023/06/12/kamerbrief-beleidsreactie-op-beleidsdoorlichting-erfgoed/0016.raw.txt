geen onderdeel zijn van de rijkscollectie, kunnen van nationaal belang zijn en het 
Onze referentie 
38724193  
behoud hiervan kan doel zijn van overheidsbeleid.  
 
 
Ik sluit me hierbij aan. Er moet meer aandacht komen voor de waarde van 
erfgoed van gemeenschappen en de toegankelijkheid van dit erfgoed moet 
worden vergroot. Zoals reeds benoemd, neem ik de visie opgesteld door de 
Commissie Collectie Nederland over. Belangrijk hierbij is dat veel bijzonder 
erfgoed uit de Collectie Nederland in eigendom is van gemeenten of provincies of 
in particulier bezit is. Om recht te doen aan de notie dat ook particulier bezit van 
belang is, heb ik de RCE een bredere taak gegeven voor ondersteuning van 
private partijen bij beheer en behoud van collecties en het verbeteren van de 
digitale toegankelijkheid. 
 
Dit leidt ook tot de vraag in hoeverre de bestaande beschermingscriteria die 
bepalen of een cultuurgoed beschermwaardig is - ‘onmisbaar’ en ‘onvervangbaar’ 
- nog bruikbaar zijn bij de visie op de Collectie Nederland en de bescherming 
ervan. Zoals ik in mijn beleidsreactie op het advies van de Commissie Collectie 
Nederland heb laten weten, ben ik voornemens om ook het maatschappelijke 
belang van erfgoed als één van de beschermingscriteria toe te passen. Hiermee 
komt er ook ruimte om te kijken naar de waarde van een cultuurgoed voor een 
regio. Dit criterium zal wel altijd in combinatie met andere criteria worden 
toegepast. Over de precieze formuleringen die uiteindelijk in de Erfgoedwet zullen 
worden opgenomen, ben ik nog in overleg met de partijen die deze criteria nu ook 
toepassen in hun beoordelingen. Deze zullen meegenomen worden in de eerder in 
deze brief aangekondigde wetswijziging. 
 
Mobiel erfgoed 
Mobiel erfgoed is een bijzondere categorie binnen het roerende erfgoed. Het gaat 
om ruim 900.000 objecten, van solex tot stoomtrein. Hierbij speelt ook dat 
eigenaren veel te maken hebben met wet- en regelgeving die afkomstig is van 
andere departementen.  
 
De koepelvereniging stichting Mobiele Collectie Nederland (MCN) vraagt aandacht 
voor wettelijke bescherming van mobiel erfgoed om aantasting en vervreemding 
van mobiel erfgoed naar het buitenland te voorkomen. In de gespreksronde heeft 
ook Heemschut haar zorgen uitgesproken over de bescherming van mobiel 
erfgoed.  
 
Op basis van de Erfgoedwet kan mobiel erfgoed worden aangewezen als 
beschermd cultuurgoed. Tot op heden is dat echter niet gebeurd. Een van de 
redenen hiervoor is dat aanwijzing als beschermd cultuurgoed ook kan leiden tot 
(ongewenste) beperkingen in de omgang met mobiel erfgoed. Zo moeten bij een 
beschermd cultuurgoed verplaatsingen steeds worden gemeld. 
 
Het rapport geeft aan dat mede door de grote diversiteit aan mobiel erfgoed en 
(particuliere) eigenaren, de beantwoording van de vraag hoe een ‘passender 
beschermingsbeleid’ eruit zou moeten zien, wordt bemoeilijkt. Verduurzaming is 
volgens het rapport ook een uitdaging: mobiel erfgoed wordt behouden doordat 
het gebruikt wordt, maar dat wordt volgens betrokkenen belemmerd door 
beperkingen op het gebied van emissie en klimaatmaatregelen.  
 
 
 Pagina 16 van 22
