Onze referentie 
toegankelijker worden voor huiseigenaren van monumenten om te verduurzamen. 
38325737 
Het streven is om dit met ingang van 2024 mogelijk te maken.  
  
Planning, proces en eerste resultaten verkenning 
Uit verschillende onderzoeken zoals de beleidsdoorlichting erfgoed en de evaluatie 
7
van de Sim blijkt dat de diverse regelingen effectief zijn en gewaardeerd worden 
door eigenaren. Er zijn echter ook aandachtspunten. Zo bleek dat er een 
structureel tekort is op het budget van de Sim. Ook waren er eigenaren die 
moeite hebben om grote restauratieopgaven te financieren en kwam de limiet van 
de achterborgregeling van het NRF in zicht. Het doel van de verkenning is om het 
gehele stelsel ook de komende jaren zo goed mogelijk aan te laten sluiten op de 
behoeftes van eigenaren van monumenten. 
 
Een verkenning van het gehele financieringsstelsel voor monumentenzorg kost 
tijd. Een bruikbaar resultaat vraagt om zorgvuldige analyses en afwegingen, maar 
vooral om een uitgebreide dialoog met het veld. Eigenaren, marktpartijen, 
overheden en vrijwilligers zorgen er immers samen voor dat monumenten in 
stand worden gehouden. Het is en blijft mensenwerk.  
 
In de verkenning heb ik onderscheid gemaakt tussen onderdelen waarvoor op 
korte termijn actie mogelijk en noodzakelijk is en onderdelen waarvoor meer tijd 
nodig is. In het vervolg van deze brief beschrijf ik per instrument welke stappen 
ik al heb gezet en welke nog nodig zijn. Ik informeer uw Kamer in 2024 over de 
resultaten van de vervolgstappen. 
 
Leningen Nationaal Restauratiefonds (NRF) 
Het NRF is in 1985 op initiatief van de rijksoverheid opgericht met als doelstelling 
het bevorderen van het restaureren en onderhouden van monumenten, met name 
via leningen. Het NRF financiert sinds 1986 de instandhouding en sinds 2017 ook 
de verduurzaming van monumenten. Dat doet het NRF door het verstrekken van 
laagrentende leningen uit een revolverend fonds dat beschikbaar is voor vier 
verschillende doelen: 
 
8
 restauratie van woonhuis monumenten (€ 290 miljoen); 
9
 grootschalige restauratie van niet-woonhuis monumenten (€ 176 miljoen); 
10
 verduurzaming van woonhuis monumenten (€ 31 miljoen) ; 
11
 verduurzaming van niet-woonhuis monumenten (€ 49 miljoen). 
 
Het idee van een revolverend fonds is dat de aflossingen van de leningen opnieuw 
kunnen worden ingezet voor nieuwe leningen. Zo draait het budget constant rond 
en kan het meerdere keren worden benut.  
 
                                                 
 
7
 Kamerstuk 32 156, nr. 110 
8
 Restauratiefonds-hypotheek 
9
 Restauratiefondsplus-hypotheek 
10
 Duurzame Monumenten-Lening 
11
 Duurzame Monumentenplus-lening 
 
 Pagina 4 van 10
