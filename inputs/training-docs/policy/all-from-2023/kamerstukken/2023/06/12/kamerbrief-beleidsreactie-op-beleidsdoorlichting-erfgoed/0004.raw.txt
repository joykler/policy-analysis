1965-1990) wordt door de RCE het publiek actief betrokken, bijvoorbeeld via een 
Onze referentie 
38724193  
Instagram fotowedstrijd. Hierdoor, zo is de verwachting, worden bredere lagen 
 
van de bevolking bereikt.  
 
b) Maatschappelijke betekenis erfgoed 
Er ligt steeds meer nadruk op de maatschappelijke betekenis van erfgoed. De 
vraag hoe erfgoed verbonden kan worden met andere domeinen en partijen, 
binnen én buiten het cultuurveld, speelt hierbij een rol. De betekenis die erfgoed 
heeft voor de maatschappij is heel divers en voor ieder mens verschillend. Het 
doorgeven van ons erfgoed aan volgende generaties doen we echter met zijn 
allen. Erfgoed levend houden is daarbij het doel. Immaterieel erfgoed leent zich 
hier bij uitstek voor: dit is vaak het erfgoed van alledag, dat dichtbij staat en alle 
lagen van de bevolking verbindt. De drempel voor deelname is laag, denk 
bijvoorbeeld aan de jaarlijkse schuttersfeesten. Daarmee heeft het een grote 
culturele én sociale waarde.  
 
Het inspelen op sociaal-maatschappelijke veranderingen is ook één van de pijlers 
van het Verdrag van Faro. Ik heb aangekondigd om nog dit jaar dit verdrag te 
5
zullen ondertekenen. Bij het verdrag staat de verhouding tussen mens en 
erfgoed centraal. Werken in de geest van Faro vraagt deels om een cultuuromslag 
binnen de erfgoedsector. Ik zal me de komende periode actief inzetten om deze 
cultuuromslag te bewerkstelligen. Ook ondersteun ik interessante initiatieven uit 
de sector, waaronder het Knooppunt Sprekende Geschiedenis. Het Knooppunt 
heeft tot doel om mondelinge geschiedenis in al zijn facetten te bevorderen. Dit 
doet het door de samenwerking en kruisbestuiving tussen onder meer musea, 
archieven, universiteiten en maatschappelijke initiatieven te stimuleren.  
 
In mijn Meerjarenbrief ‘De kracht van creativiteit’ heb ik aangekondigd middelen 
beschikbaar te stellen om te verkennen hoe een Nationaal Historisch Museum 
vormgegeven kan worden en draag ik bij aan de komst van een Nationaal 
Slavernijmuseum. Beiden zorgen eveneens voor meer bewustwording en voor 
beter inzicht in een complex verleden. Hiermee werken we aan een samenleving 
waarin iedereen zich thuis voelt. Ik heb daarbij aandacht voor de rijke collecties, 
de verbinding met de regio, publieke toegankelijkheid, de kansen van 
digitalisering en educatie. Digitalisering wil ik inzetten als middel om de 
toegankelijkheid van collecties en erfgoedparticipatie te vergroten. De 
laagdrempelige beschikbaarheid van digitaal erfgoed zorgt ook voor grotere 
toepasbaarheid in andere sectoren, zoals het onderwijs (zie ook het hoofdstuk 
‘Erfgoed en digitalisering’). 
 
Om ons erfgoed te behouden voor de toekomst, is ook aandacht voor de 
bescherming van erfgoed bij incidenten en in tijden van conflict van belang. 
Daarbij gaat het om zaken als brand en overstroming, maar ook de gevolgen van 
klimaatverandering blijven aandacht verdienen. De oorlog in Oekraïne laat zien 
hoe groot de gevolgen van een gewapend conflict op erfgoed kunnen zijn. Mijn 
voorganger spande zich al in om de samenwerking met de Veiligheidsregio’s bij 
de bescherming van erfgoed te versterken. Ook ik hecht hieraan en zet mij er de 
komende jaren voor in om erfgoedbescherming beter in te bedden in de regionale 
crisisplannen en in veiligheidsplannen van erfgoedbeheerders en -eigenaren. 
Hiertoe wordt het Programma Veilig Erfgoed van de RCE geïntensiveerd. 
 
                                                 
5
 Tweede Kamer, vergaderjaar 2022-2023, 32 820, nr. 493 
 
 Pagina 4 van 22
