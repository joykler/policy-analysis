maar die zou mede door te weinig middelen nog onvoldoende terechtkomen bij de 
Onze referentie 
38724193  
instellingen die het beheren. 
 
 
Het NSDE maakt geen onderscheid tussen gedigitaliseerd erfgoed, born-digital 
erfgoed en digitale informatie over erfgoed. Alle digitaal erfgoed is immers even 
belangrijk. Wel vraagt born-digital erfgoed om specifieke zorg. Op dit moment 
bereid ik nieuw beleid voor op het gebied van digitale cultuur, waarin ook 
aandacht zal zijn voor de zorg voor het erfgoed. Ook ondersteun ik sinds 2021 via 
het Nieuwe Instituut het Netwerk Archieven Design en Digitale Cultuur (NADD). 
NADD zet zich in om de bewustwording, deskundigheid en kennisdeling over 
behoud en beheer en ontsluiting van collecties (onder andere born-digital) te 
bevorderen, netwerkvorming te stimuleren en collecties digitaal te verbinden en 
hierdoor beter toegankelijk te maken.  
 
Auteursrecht 
Tot slot wijst het rapport erop dat auteursrechtelijke beperkingen een grote 
barrière kunnen vormen voor het digitaal beschikbaar stellen van erfgoed aan het 
publiek. Het afkopen van deze rechten kan kostbaar zijn, maar ook het vaststellen 
van de rechtensituatie vraagt veel tijd en dus geld. De onderzoekers doen de 
suggestie dat het NDE, DEN en de branches dit vraagstuk samen oppakken.  
 
Zowel het NDE als DEN bieden nu al ondersteuning aan organisaties met vragen 
op dit vlak. DEN wil in 2023-2024 nieuwe tools gaan ontwikkelen voor de omgang 
met intellectueel eigendom en auteursrecht. Maar de sector is ook gebaat bij 
transparante afspraken en regelgeving die de drempel voor het online 
toegankelijk maken van erfgoed verlaagt. Daar werk ik aan. Op dit moment 
vinden er stakeholderdialogen plaats in het kader van de bepalingen uit de 
geïmplementeerde Europese auteursrechtrichtlijn ten aanzien van ‘niet langer in 
de handel verkrijgbare ofwel out of commerce werken’ (‘OOC-werken’). Het doel 
van de dialogen is om per sector de relevantie en de bruikbaarheid van verruimde 
collectieve licentieverlening voor OOC-werken te bevorderen en ervoor te zorgen 
dat de waarborgen zoals opgenomen in de betreffende bepalingen voor 
rechthebbenden, doeltreffend zijn. Vertegenwoordigers van instellingen voor 
erfgoed, collectieve beheersorganisaties en rechthebbenden dragen bij aan deze 
dialogen. Tot slot is in het coalitieakkoord de ambitie opgenomen om 
archiefmateriaal dat ondergebracht is bij het Nederlands Instituut voor Beeld en 
Geluid, zo veel als mogelijk rechtenvrij beschikbaar te stellen aan het publiek. Om 
deze ambitie te realiseren, doe ik een forse investering van in totaal € 12 miljoen 
in de afkoop van rechten van een selectie uit het archief en in de ontwikkeling van 
een gebruiksvriendelijk platform voor toegang tot dit materiaal. Ongeveer de helft 
van dit bedrag zal worden besteed aan het vergoeden van rechthebbenden en 
andere juridische kosten. De andere helft gaat naar de ontwikkeling van het 
platform en aan diverse technische werkzaamheden voor het online beschikbaar 
maken van archiefmateriaal. 
 
 
Tot slot 
Zoals in de inleiding benoemd is er vanwege de inhoudelijke samenhang voor 
gekozen om de beleidsdoorlichting erfgoed samen te voegen met de evaluatie van 
de Erfgoedwet en de Erfgoedbalans. Dit geheel is uitbesteed aan een externe 
partij. In het kader van de onafhankelijkheid van het onderzoek was dit een 
logische beslissing. De samenvoeging van verschillende evaluaties in één rapport 
heeft echter ook geleid tot een tamelijk complex stuk. Terecht kwam hier vanuit 
 
 Pagina 20 van 22
