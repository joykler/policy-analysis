Onze referentie 
OCW en IPO hebben in 2012 afgesproken dat het verlenen van subsidies voor 
38325737 
restauraties van niet-woonhuis rijksmonumenten via de provincies verloopt. OCW 
heeft daarvoor structureel € 20 miljoen in het provinciefonds gestort. De 
provincies matchen de bijdrage van OCW en richten subsidieregelingen in op basis 
van de noden in de betreffende provincie. Eerder is al gebleken dat het 
beschikbare budget niet toereikend is voor hele grote restauraties. Omdat ik zie 
dat eigenaren moeite hebben om deze grote restauratieopgaven te financieren 
ben ik met provincies in gesprek over een gezamenlijke aanpak voor de langere 
termijn. Ik heb met de provincies afgesproken om in nieuwe bestuurlijke 
afspraken uit te werken hoe deze gezamenlijke aanpak van Rijk en provincies bij 
grote restauraties van rijksmonumenten eruit ziet. Hier worden ook de 
gemeenten bij betrokken.  
 
Om tot een gezamenlijke aanpak te kunnen komen is het van belang om een 
helder beeld te hebben van de concrete restauratie- en financieringsopgave. 
Daarom zal ik in het kader van de verkenning onderzoeken wat er langjarig nodig 
is om de restauratieachterstand stabiel te houden. Daarbij wil ik ook de vraag 
beantwoorden of het decentraliseren van subsidie voor restauraties de beste 
methode is om kwaliteit, samenhang en stabiliteit binnen het financieringsstelsel 
voor monumentenzorg te borgen. De uitkomsten hiervan neem ik mee in mijn 
vervolgbrief over de verkenning in 2024. 
 
Ik ben mij ervan bewust dat een aantal grote monumenten daar niet op kan 
wachten en dringend moet worden gerestaureerd. Zo is Artis ondanks een gat op 
de begroting al begonnen met de restauratie van het aquarium omdat een 
onveilige situatie ontstond. Artis heeft aangegeven de restauratie te moeten 
staken als er dit voorjaar geen zekerheid is over financiering. Uw Kamer ontving 
12
eerder mijn brief aan Artis waarin ik aangaf ook samen met de provincies te 
zoeken naar een oplossing op de korte termijn. Die zoektocht heeft geleid tot het 
volgende resultaat: 
 
 ik stel in 2023 eenmalig € 15 miljoen extra budget beschikbaar om een 
aantal urgente restauraties van grote monumenten te kunnen 
ondersteunen; daarbij is het uitgangspunt dat provincies een zelfde extra 
bijdrage leveren, de restauraties een hoge bouwkundige urgentie hebben 
en projecten startklaar zijn. 
 
Ik heb de provincies gevraagd welke monumenten aan die uitgangspunten 
voldoen. Op basis daarvan heb ik een overzicht ontvangen van grote 
monumenten die een bijdrage nodig hebben. Dat overzicht biedt nog niet het 
inzicht dat nodig is om tot concrete afspraken te komen over de inzet van het 
extra budget. Bovendien overstijgt het overzicht het beschikbare budget. Daarom 
bied ik provincies de mogelijkheid om mij voor 1 augustus een voorstel te sturen 
van projecten die wel binnen het beschikbare budget kunnen worden ondersteund 
en waarvoor een zelfde extra bijdrage beschikbaar is vanuit de provincies 
(matching). Op basis daarvan zal ik in het najaar een besluit nemen over de inzet 
van het extra budget. 
                                                 
 
12
 Kamerstuk 32 156, nr. 122 
 
 Pagina 6 van 10
