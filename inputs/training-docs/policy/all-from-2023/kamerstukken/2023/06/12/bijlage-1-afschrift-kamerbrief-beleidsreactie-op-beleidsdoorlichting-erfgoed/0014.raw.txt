Vondstdeponering 
Onze referentie 
38724193  
In de gespreksronde over de beleidsdoorlichting is door provinciaal archeologen 
 
naar voren gebracht dat zij in het rapport aandacht missen voor de samenhang 
tussen de rapportageplicht (de verplichting om binnen twee jaar een rapport in te 
dienen) en de deponeringsplicht (de verplichting om vondsten en 
vondsdocumentatie over te dragen aan een gemeentelijk of provinciaal depot). 
Wanneer het Rijk uitstel verleent voor de rapportageplicht heeft dit ook gevolgen 
voor de deponering van vondsten bij provincies (en gemeenten). Daarom is op dit 
punt betere afstemming tussen alle betrokken overheden gewenst. De RCE heeft 
hiertoe inmiddels het initiatief genomen. 
 
Archeologische bedrijven geven aan dat zij er last van hebben dat er per 
archeologisch depot verschillende eisen zijn ten aanzien van de aanlevering van 
archeologische vondsten. De provincies hebben mij laten weten graag een lijst te 
ontvangen van knelpunten zodat zij hiermee aan de slag kunnen. Ik vraag de RCE 
te verkennen op welke wijze gelijkvormige eisen aan deponering kunnen worden 
bevorderd.  
 
Metaaldetectie 
Sinds de inwerkingtreding van het Besluit Erfgoedwet archeologie is het 
toegestaan om, behoudens een aantal uitzonderingen, met een metaaldetector in 
de bovenste 30 cm van de bodem te zoeken naar cultureel erfgoed. Zowel in de 
beleidsdoorlichting als door provincies worden op basis van de ervaringen van de 
afgelopen jaren vraagtekens gesteld bij de handhaafbaarheid van deze 30 cm eis 
voor metaaldetectie. Ik vraag de Inspectie om nader onderzoek te doen naar de 
omvang van dit probleem. 
 
 
6. Roerend erfgoed 
Het belangrijkste doel van het beleid op het gebied van het roerend erfgoed is het 
beheren, behouden en toegankelijk maken van de museale cultuurgoederen van 
de Staat, ofwel de rijkscollectie. Het roerend erfgoed, dat met name door de 
musea beheerd en toegankelijk wordt gemaakt, is van hoge kwaliteit, zeer 
omvangrijk en divers. De beleidsdoorlichting noemt desalniettemin enkele 
 
uitdagingen ten aanzien van roerend erfgoed.Het gaat hierbij om de toekomst 
van de kleinere musea, de visie op de rijkscollectie (ik breid dit punt uit naar de 
visie op de Collectie Nederland) en mobiel erfgoed. Conform de toezegging aan 
uw Kamer is in de beleidsdoorlichting ook aandacht besteed aan kennis en kunde 
21
bij conservatoren in musea. 
 
Kleinere musea 
Het rapport concludeert dat ondanks dat de corona-maatregelen begin 2022 zijn 
opgeheven en de musea sindsdien weer geheel open zijn voor publiek, de 
bezoekers nog niet in gelijke mate zijn teruggekeerd. Bij de grotere musea 
trokken de bezoekersaantallen al sneller weer aan, maar vooral over kleinere 
musea bestonden er zorgen. Ze trokken sinds de coronacrisis minder bezoekers, 
hadden hogere energielasten of meldden minder vrijwilligers te kunnen vinden. 
Het rapport baseert zich op bezoekersaantallen uit medio 2022. Sindsdien gaat 
het gelukkig beter. De Museumvereniging heeft een succesvolle 
                                                 
21
 Dit betreft de toezegging aan de Tweede Kamer TZ OCW 2017 59 
 
 Pagina 14 van 22
