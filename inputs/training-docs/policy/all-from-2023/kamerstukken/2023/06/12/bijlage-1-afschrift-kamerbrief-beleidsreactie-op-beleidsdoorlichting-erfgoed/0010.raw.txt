samenkomen. De komende tien tot dertig jaar krijgen we te maken met tal van 
Onze referentie 
38724193  
nieuwe ruimtelijke en maatschappelijke transities die impact hebben op deze 
 
leefomgeving. Het rapport noemt enkele uitdagingen. Het gaat daarbij om de 
grote opgaven die voor druk op de kwaliteit van de leefomgeving zorgen en de 
samenhang van de verschillende beschermingsregimes.   
 
De beleidsdoorlichting stelt dat: ‘erfgoed in de huidige beleidscontext minder 
sectoraal en meer integraal wordt benaderd. Erfgoed dient verbonden te zijn aan 
de grote transities. Dat kan als OCW nog meer een stem laat horen en de waarde 
van erfgoed benadrukt. En vooral ook door het betrekken van erfgoed in 
afwegingen bij gemeenten.’ Ook wordt in het onderzoek geconstateerd dat de 
grootste zorg van de geïnterviewden zit bij de grote opgaven in de fysieke 
leefomgeving en wat dit betekent voor de kwaliteit van de leefomgeving en het 
erfgoed. De transities bieden echter ook kansen voor verdere inbedding van 
erfgoed in onze leefomgeving. 
 
Ik vind het belangrijk dat in onze leefomgeving de ontstaansgeschiedenis en 
identiteit van ons land goed herkenbaar blijven. Bij de transities en kwaliteit van 
de leefomgeving zijn meerdere departementen en andere overheden betrokken. 
Dat is een complexe opgave waarbij samenwerking op alle niveaus essentieel is 
en waarbij erfgoed een cruciale rol speelt. Vanuit mijn verantwoordelijkheid span 
ik mij ervoor in om die samenwerking op alle niveaus te realiseren.  
 
Beschermd erfgoed 
Om het totaal van de opgave goed te kunnen overzien, is het rijksbeschermde 
erfgoed in kaart gebracht: 11% van het grondgebied van Nederland betreft 
erfgoed dat op enigerlei wijze rijksbeschermd is. Naast het rijksbeschermde 
erfgoed zijn er ook veel monumenten, archeologische sites, gebieden en 
cultuurlandschappen die door gemeenten en provincies beschermd zijn. In totaal 
kent 37% van het Nederlandse oppervlak een nationaal, provinciaal of 
gemeentelijk regime voor de instandhouding van erfgoed, waaronder 
cultuurlandschap. Dat wil uiteraard niet zeggen dat er in die gebieden helemaal 
niets kan of mag. Juist door erfgoedwaarden in een vroeg stadium te betrekken 
bij de ontwikkelingen kan erfgoed een kwaliteitsimpuls zijn en geen blokkade. 
14
Nieuwe Waterwerken Zoutkamp is hier een goed voorbeeld van. 
 
Omgevingswet en Nationale Omgevingsvisie 
Voor de instandhouding van deze erfgoedwaarden biedt de Omgevingswet het 
nieuwe kader: behoud van erfgoed door het erfgoed een positie geven in de 
belangenafwegingen door Rijk, provincies en gemeenten met betrekking tot de 
fysieke leefomgeving behoort tot de belangen en doelen van deze wet. De wet 
sluit daarmee aan bij EU-verplichtingen en andere internationale 
15
verdragsverplichtingen. De integrale benadering van de fysieke leefomgeving in 
de Omgevingswet maakt het beter mogelijk om erfgoed tijdig mee te nemen in 
visie- en planvorming en de uitvoering. Diverse partijen wijzen op het belang van 
deze integrale benadering, waaronder de FIM en Heemschut. Daarnaast komt er 
met de Omgevingswet een specifieke zorgplicht gericht op het voorkomen van het 
beschadigen of vernielen van een (voorbeschermd) rijksmonument en 
Werelderfgoed.  
 
                                                 
14
 https://www.erfgoeddeal.nl/ 
15
 Zoals de vier erfgoedverdragen: Unesco Werelderfgoedverdrag, verdrag van Granada, verdrag van Valletta en 
het Europees landschapsverdrag 
 
 Pagina 10 van 22
