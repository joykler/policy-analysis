Onze referentie 
 de limiet van de achterborg garantieregeling wordt met € 120 miljoen 
38325737 
verhoogd naar € 500 miljoen zodat eigenaren van monumenten ook in de 
toekomst aanvullende financiering kunnen krijgen; 
 
Restauratiesubsidie provincies 
 in 2023 wordt eenmalig € 15 miljoen extra budget beschikbaar gesteld om 
een aantal urgente restauraties van grote monumenten te kunnen 
ondersteunen. Daarbij is het uitgangspunt dat provincies een zelfde extra 
bijdrage leveren, de restauraties een hoge bouwkundige urgentie hebben en 
projecten startklaar zijn.   
 
Subsidieregeling instandhouding monumenten (Sim) 
 de bij de Voorjaarsnota uitgekeerde loon- en prijsbijstelling wordt ingezet om 
vanaf 2023 het Sim-budget structureel te verhogen met € 3 miljoen; het 
extra budget kan al worden benut voor de aanvraagronde 2023 die de 
Rijksdienst voor het Cultureel Erfgoed (RCE) momenteel uitvoert. 
 
Met deze brief wordt de eerste fase van de verkenning afgesloten. De komende 
tijd wordt de verkenning voortgezet. Als onderdeel van de volgende fase worden 
analyses gemaakt van het gebruik van regelingen en wordt onderzoek gedaan 
naar wat langjarig nodig is om de restauratieachterstand stabiel te houden. Na 
het zomerreces worden tijdens werksessies verdiepende gesprekken gevoerd met 
de sector over wat nodig is om monumenten in stand te houden. Ook verken ik 
samen met de provincies, gemeenten en de sector hoe een meer gecoördineerde 
aanpak van onderhoud en restauratie van grote monumenten vorm kan krijgen. 
Op basis daarvan wordt uitgewerkt hoe kwaliteit, samenhang en stabiliteit binnen 
het financieringsstelsel voor monumentenzorg kunnen worden versterkt en 
vernieuwing concreet vorm kan krijgen. De uitkomsten daarvan presenteer ik uw 
Kamer in de eerste helft van 2024. 
 
Voorgeschiedenis financiering monumentenzorg 
In Nederland zijn ruim 60.000 beschermde rijksmonumenten. Dat bestand 
varieert van kerken, boerderijen en molens tot woonhuizen, kastelen en 
historische parken. Daarnaast zijn er ongeveer 1.500 archeologische 
rijksmonumenten. Bij de introductie van de Monumentenwet in 1961 zijn in het 
parlement discussies gevoerd over de plichten voor eigenaren die uit bescherming 
van gebouwen zouden volgen. Vraag was of daar een tegemoetkoming tegenover 
zou moeten staan vanwege het algemeen belang voor de samenleving. Vanaf het 
begin is ervoor gekozen om eigenaren van monumenten financieel te 
ondersteunen bij de instandhouding.  
 
In de jaren ‘90 verkeerde circa 40% van de rijksmonumenten in slechte staat. De 
ambitie was om de restauratieachterstand terug te brengen naar 10%. Om dat 
doel te bereiken moesten ongeveer 10.000 monumenten worden gerestaureerd. 
Er is toen gekozen voor een ondersteunend financieringsstelsel dat recht doet aan 
de mogelijkheden en wensen van eigenaren. Het uitgangspunt is sindsdien: lenen 
waar het kan en subsidie waar het moet.  
 
 
 Pagina 2 van 10
