>Retouradres Postbus 16375 2500 BJ Den Haag  
 
Erfgoed en Kunsten 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
 
Onze referentie 
38325737 
Bijlagen 
 
1. toetsingskader risicoregelingen 
rijksoverheid NRF achterborg 
Datum 12 juni 2023 
Betreft Verkenning financiering monumentenzorg 
 
 
 
 
 
1
In mijn hoofdlijnenbrief Cultuur heb ik aangekondigd te verkennen hoe kwaliteit, 
samenhang en stabiliteit binnen het financieringsstelsel voor monumentenzorg 
kunnen worden versterkt en vernieuwing vorm kan krijgen. Tijdens het WGO 
2
Cultuur heb ik toegezegd uw Kamer voor de zomer te informeren over de 
voortgang van dat traject. In deze brief informeer ik u over de eerste resultaten 
van de verkenning, de maatregelen die ik op basis daarvan neem en kijk ik 
vooruit naar de stappen die ik de komende tijd ga zetten. U ontvangt separaat 
3
ook de beleidsreactie op het rapport ‘beleidsdoorlichting Erfgoed’ van DSP-groep. 
 
Samenvatting  
Uit de beleidsdoorlichting erfgoed en eerdere evaluaties blijkt dat Monumenten in 
Nederland er in algemene zin goed bij staan, maar dat er ook uitdagingen zijn 
voor de toekomst. Om daarop te anticiperen ben ik gestart met de verkenning 
van het financieringsstelsel monumentenzorg. De afgelopen maanden heb ik naar 
de samenhang van instrumenten gekeken in de volle breedte van het stelsel. Het 
is een zoektocht naar overeenkomsten en verschillen. Wat werkt goed? Wat kan 
beter?  
 
Het afgelopen jaar heb ik al diverse maatregelen kunnen nemen zoals het 
verhogen van de Subsidieregeling instandhouding monumenten (€ 20 miljoen per 
jaar tot en met 2025) en subsidies aan het Molenfonds (€ 2,5 miljoen) en het 
Boerderijenfonds (€ 2 miljoen). Hoewel het moeilijke tijden zijn, is het gelukt om 
middelen te vinden om op basis van de eerste resultaten van de verkenning de 
volgende aanvullende maatregelen nemen: 
 
Leningen Nationaal Restauratiefonds (NRF) 
 het fonds voor verduurzaming van niet-woonhuis monumenten wordt in 2023 
eenmalig verhoogd met € 7,5 miljoen vanwege het grote aantal aanvragen.  
                                                 
 
1
 Kamerstuk 32 820, nr. 467 
2
 Kamerstuk 36 200 VIII, nr. 163 
3
 Kamerstuk 31 511, nr. 48 
 Pagina 1 van 10
