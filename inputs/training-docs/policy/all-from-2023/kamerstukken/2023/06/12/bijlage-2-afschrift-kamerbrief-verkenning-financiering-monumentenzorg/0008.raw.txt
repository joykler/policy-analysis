Onze referentie 
gebouwde monumenten, maar ook de prikkels voor eigenaren om het onderhoud 
38325737 
uit te voeren zijn anders. Zo brengen diverse veldpartijen naar voren dat het 
groen altijd blijft groeien en de kosten snel oplopen als een periode geen 
onderhoud wordt uitgevoerd. Ook lijdt het groene erfgoed onder de gevolgen van 
klimaatverandering. Eerder bleek ook al dat de huidige financiering via de Sim 
voor particuliere eigenaren van archeologische rijksmonumenten niet goed werkt 
omdat zij vaak geen belang hebben bij het uitvoeren van onderhoud. De RCE 
heeft inmiddels alternatieven uitgewerkt voor archeologische rijksmonumenten 
die de komende tijd met het veld worden besproken.  
 
Woonhuisregeling (Whr) 
De Whr vervangt sinds 2019 de mogelijkheid om kosten voor onderhoud van een 
rijksmonument af te trekken van de inkomstenbelasting. Eigenaren van 
rijksmonumenten met een woonfunctie kunnen op basis van facturen subsidie 
aanvragen voor de kosten die ze in het voorgaande kalenderjaar hebben gemaakt 
voor instandhouding van hun monument. Eigenaren krijgen maximaal 38% 
subsidie. Het jaarlijks beschikbare budget van de Whr is € 50 miljoen. Bij 
overvraag wordt het subsidiepercentage zodanig verlaagd dat iedere aanvrager 
een evenredige subsidie ontvangt.  
 
Hoewel de regeling pas een paar jaar bestaat is de indruk dat deze goed 
functioneert. Tot nu toe is het budget steeds toereikend geweest en de meeste 
reacties van eigenaren zijn positief. Er zijn echter ook eigenaren die problemen 
ervaren met de regeling. Zo is niet altijd duidelijk waarvoor wel of geen subsidie 
kan worden verkregen. De komende tijd worden analyses gemaakt van het 
gebruik van de regeling en wordt tijdens werksessies gesproken met gebruikers. 
 
Omdat de regeling in de basis goed lijkt te functioneren en eigenaren aangeven 
vooral zekerheid nodig te hebben bij het voorbereiden en uitvoeren van 
werkzaamheden aan hun woonhuismonument, heb ik in mijn hoofdlijnenbrief 
aangekondigd de regeling in de huidige vorm te verlengen tot en met 2024. Deze 
verlenging is inmiddels gerealiseerd. Ik heb gemerkt dat er enige onrust is bij 
eigenaren over de periode daarna. Voor de Whr is op de begroting van OCW 
echter structureel budget beschikbaar voor de instandhouding van 
(woonhuis)rijksmonumenten. Het kan zijn dat de regelingen op basis van de 
uitkomsten van de verkenning worden aangepast, maar daarbij zal ik 
voorspelbaarheid en continuïteit voor eigenaren zwaar mee laten wegen. 
 
Harmoniseren van Sim en Whr 
De Sim en de Whr vormen samen met de leningen van het NRF de kern van het 
financieringsstelsel voor monumentenzorg. Het doel van deze regelingen is om 
planmatig en doelmatig onderhoud te stimuleren en daarmee grote restauraties 
zo veel mogelijk te voorkomen. De regelingen bevatten prikkels om eigenaren 
zorgvuldig te laten nadenken over wanneer onderhoud nodig is en te investeren in 
kwalitatief goed onderhoud. De Sim en de Whr dienen hetzelfde doel, maar 
verschillen in de uitvoering. Ik ben in goed overleg met de Federatie 
Instandhouding Monumenten en de Federatie Particuliere Monumenteigenaren 
aan het verkennen hoe de sterke elementen van de twee regelingen zo goed 
mogelijk in samenhang kunnen worden gebruikt. Daarbij let ik nadrukkelijk op de 
verschillen tussen gebouwde, groene en archeologische rijksmonumenten. De 
 
 Pagina 8 van 10
