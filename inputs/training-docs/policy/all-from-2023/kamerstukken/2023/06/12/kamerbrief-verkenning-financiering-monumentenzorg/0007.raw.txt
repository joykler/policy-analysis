Onze referentie 
 
38325737 
Subsidieregeling instandhouding monumenten (Sim) 
De Sim bestaat – voorlopers meegerekend - sinds 2006. Eigenaren van niet-
woonhuis monumenten kunnen op basis van een instandhoudingsplan subsidie 
aanvragen voor het onderhoud dat zij de komende 6 jaar gaan uitvoeren. 
Eigenaren krijgen maximaal 60% van de subsidiabele kosten vergoed. De 
maximale subsidie is in beginsel gekoppeld aan de herbouwwaarde van het 
monument. Het jaarlijks beschikbare budget van de Sim is € 69 miljoen. Dat is 
verdeeld over de categorieën gebouwde, groene en archeologische monumenten. 
Binnen deze categorieën wordt onderscheid gemaakt tussen kleine en grote 
monumenten. De aanvragen worden per categorie gehonoreerd volgens het 
principe “kleinste aanvraag eerst” om bij overvraag zo veel mogelijk eigenaren te 
kunnen ondersteunen. Eigenaren van Werelderfgoed en Professionele organisaties 
voor monumentenzorg (POM) hebben voorrang. 
 
De Sim is in 2021 geëvalueerd. Er is toen geconcludeerd dat eigenaren en 
belangenorganisaties de Sim positief waarderen en dat de regeling op effectieve 
en efficiënte wijze de instandhouding van monumenten stimuleert. Ook 
concluderen de onderzoekers dat de Simsubsidie een goede prikkel is voor veel 
eigenaren om het monument zorgvuldig te onderhouden. Toch zijn er ook 
aandachtspunten. Zo zijn de grote monumenten ook in de Sim al langere tijd een 
onderwerp van zorg. Door het principe van “kleinste aanvraag eerst” is voor hen 
het risico relatief hoog om geen subsidie te krijgen bij een tekort aan budget. Ook 
hebben eigenaren van grote monumenten steeds vaker moeite om hun eigen 
bijdrage rond te krijgen.  
 
Wanneer grote monumenten structureel te weinig middelen hebben om 
noodzakelijk onderhoud uit te voeren is het risico dat de restauratiebehoefte weer 
groeit. Daarmee zouden de investeringen in restauraties uit de afgelopen 
13
decennia teniet worden gedaan. In mijn meerjarenbrief heb ik daarom gehoor 
gegeven aan de roep van de sector om het budget van de Sim vooruitlopend op 
de verkenning met € 20 miljoen te verhogen tot en met 2025. Aanvullend daarop:  
 
 zet ik de bij de Voorjaarsnota uitgekeerde loon- en prijsbijstelling in om 
vanaf 2023 het Sim-budget structureel te verhogen met € 3 miljoen; het 
extra budget kan al worden benut voor de aanvraagronde 2023 die de 
RCE momenteel uitvoert. 
 
Met het extra budget verwacht ik de druk op de Sim de komende jaren terug te 
kunnen brengen tot een aanvaardbaar niveau. In de tussentijd verken ik samen 
met de provincies, gemeenten en de sector hoe een meer gecoördineerde aanpak 
van onderhoud en restauratie vorm kan krijgen.  
 
Bij dit alles kijk ik ook nadrukkelijk hoe eigenaren van archeologische 
monumenten en groene monumenten, zoals historische tuinen en parken, het 
beste kunnen worden gefaciliteerd om het onderhoud aan hun monumenten uit te 
voeren. De aard van het onderhoud aan deze monumenten verschilt van die van 
                                                 
 
13
 Kamerstuk 32 820, nr. 482 
 
 Pagina 7 van 10
