2.1 Probleembeschrijving 
 
Het huidige gebrek aan onderwijsplekken voor nieuwkomers is toe te schrijven aan drie 
oorzaken. 
 
1) Capaciteit niet berekend op massale toestroom nieuwkomers 
Sinds februari 2022 heeft de toestroom van nieuwkomers een grote vlucht genomen. 
Dat heeft er onder andere toe geleid dat inmiddels bijna 20.000 jongeren uit Oekraïne 
een plek hebben gekregen in het onderwijs, bovenop de bestaande groep van 
nieuwkomers. Naar verwachting zal de toestroom van nieuwkomers verder toenemen. 
Begin 2023 waren er – naast de groep jongeren uit Oekraïne – bijna 10.000 leerplichtige 
jongeren in de asielzoekerscentra; begin 2024 zullen dat er bijna 13.000 zijn. Naast 
jongeren die uit hun land van herkomst zijn gevlucht doen ook kinderen van (tijdelijke) 
arbeidsmigranten, die het Nederlands nog niet machtig zijn een beroep op het 
nieuwkomersonderwijs. 
 
In november 2022 hebben LOWAN po en vo, de organisaties die het onderwijs aan 
nieuwkomers ondersteunen, geïnventariseerd hoeveel nieuwkomers er op dat moment 
niet konden worden ingeschreven op een nieuwkomersschool of in een internationale 
schakelklassen (hierna: isk) en in plaats daarvan op een wachtlijst terechtkwamen. Het 
gaat in dat geval dus om leerplichtige jongeren die zonder onderwijs in een 
opvanglocatie zitten. Het beeld dat uit deze gezamenlijke peilingen rijst is dat op een 
groot aantal plekken wachtlijsten bestaan waar minstens 2.000 leerlingen op staan. Bij 
de 219 nieuwkomersscholen in het po en bij de 116 internationale schakelklassen in het 
vo die de vragenlijst hadden ingevuld, bleken naar schatting respectievelijk 1.400 en 
1.250 jongeren op een wachtlijst te staan. Van de 1.400 jongeren in de po-leeftijd 
hadden 1.200 op dat moment geen ander onderwijs. Ook uit een inventarisatie in 
november 2022 door de Vereniging van Nederlandse Gemeenten (VNG) onder 111 
gemeenten kwam naar voren dat bij ongeveer de helft van de gemeenten sprake was 
van nieuwkomers die geen onderwijs konden krijgen. In april 2023 heeft LOWAN-vo 
opnieuw een vragenlijst uitgezet onder alle isk’s. De vragenlijst werd door ruim 40% van 
de isk’s ingevuld. Op deze scholen staan 1150 leerlingen op de wachtlijst. Daaruit 
concludeert LOWAN-vo dat er zeker 2000 kinderen op de wachtlijst staan als dit wordt 
doorgerekend naar alle isk’s. 
 
De uitdagingen waar het onderwijs voor komt te staan door de grote toestroom van 
nieuwkomers worden versterkt doordat de toestroom van nieuwkomers via de 
asielprocedure en arbeids- en gezinsmigratie onvoorspelbaar is en tevens ongelijk 
verspreid is over het land. Dat geldt vooral voor de toestroom via de asielprocedure. 
 
2) Personeelstekorten 
In de praktijk gaan nieuwkomers meestal niet meteen naar een reguliere school, of 
volgen zij in ieder geval niet onmiddellijk het volledige onderwijsprogramma. In plaats 
daarvan gaan ze naar een klas of school voor nieuwkomersonderwijs. Het doel van dit 
onderwijs is nieuwkomers een basis te geven om mee te doen in Nederland door onder 
andere de taal te leren, hen in contact te brengen met leraren en andere leerlingen en 
hen in staat te stellen hun schooltijd te vervolgen op een manier die bij hen past. In het 
primair onderwijs (po) gaat het om taalklassen of nieuwkomersscholen, in het 
voortgezet onderwijs (vo) om internationale schakelklassen. In het 
nieuwkomersonderwijs is deskundigheid aanwezig die past bij de specifieke 
onderwijsbehoeften van nieuwkomers. Het gaat hoofdzakelijk om kennis van Nederlands 
3
als tweede taal (NT2) en het signaleren van trauma’s. Deze kennis is vaak niet of 
beperkt aanwezig op reguliere scholen, al kan het voorkomen dat nieuwkomers wel 
meteen instromen op een reguliere school, bijvoorbeeld als het gaat om heel jonge 
                                                 
3
 Onderwijsraad, advies Vluchtelingen en onderwijs (2017), pagina 33-36, 
https://www.onderwijsraad.nl/publicaties/adviezen/2017/02/23/vluchtelingen-en-onderwijs. 
 W15047.K-2 12
