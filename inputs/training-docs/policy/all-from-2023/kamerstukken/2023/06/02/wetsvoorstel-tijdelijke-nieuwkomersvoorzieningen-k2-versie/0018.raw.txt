mogelijkheden voor samenwerking te onderzoeken en nadere afspraken over die 
samenwerking te maken om te voorkomen dat elk schoolbestuur voor zich aan de slag 
gaat. Deze regierol sluit aan bij de verantwoordelijkheid die het gemeentebestuur op 
grond van artikel 23, vierde lid, van de Grondwet heeft om te garanderen dat er altijd 
voor iedereen een onderwijsplek beschikbaar is.  
 
Zodra een schoolbestuur een tijdelijke nieuwkomersvoorziening begint, maakt het 
daarvan onverwijld melding bij de minister. Bij of krachtens algemene maatregel van 
bestuur worden nadere voorschriften gesteld aan de meldingsprocedure. Voorts zal het 
schoolbestuur een inrichtingsplan moeten schrijven waarin het toelicht wat het van plan 
is met het onderwijs in de tijdelijke nieuwkomersvoorziening en hoe de doorstroom van 
leerlingen er zal uitzien. 
 
Het wetsvoorstel bevat eisen aan de basiskwaliteit van de onderwijsinhoud. Het 
onderwijsprogramma moet in ieder geval het ononderbroken ontwikkelingsproces en het 
sociaal en emotioneel welbevinden van de leerlingen en actief burgerschap en sociale 
cohesie bevorderen, de zo spoedig mogelijke doorstroom van leerlingen borgen en 
zoveel mogelijk gericht zijn op de kerndoelen, waarbij in ieder geval aandacht moet 
worden bestaan aan Nederlandse taal, rekenen en wiskunde en lichamelijke en 
zintuigelijke oefening (po) of lichamelijke opvoeding (vo). Een voldoende beheersing van 
de Nederlandse taal en kennis over de Nederlandse cultuur zijn basisvoorwaarden om 
door te kunnen stromen naar het reguliere onderwijs en volwaardig te kunnen 
participeren in onze samenleving. Het vakinhoudelijk onderwijs is erop gericht 
nieuwkomers de basis te geven om na de tijdelijke nieuwkomersvoorziening mee te 
kunnen doen in het reguliere (nieuwkomers)onderwijs. 
 
Bij algemene maatregel van bestuur kunnen nadere regels worden gesteld over het 
doorstroomperspectief. De regels over het ontwikkelingsperspectief (artikel 40a van de 
WPO en artikel 2.44 van de WVO 2020) zijn onverminderd van toepassing. 
 
Verhouding met de tijdelijke onderwijsvoorzieningen 
Op 14 juli 2022 is de Wet tijdelijke onderwijsvoorzieningen bij massale toestroom van 
4
ontheemden in werking getreden. De wet stelt schoolbesturen voor een periode van 
twee jaar – tot 14 juli 2024 voor het po en 1 augustus 2024 voor het vo – in staat om 
tijdelijke onderwijsvoorzieningen in te richten voor leerlingen die onder de Europese 
5
beschermingsrichtlijn vallen. De tijdelijke onderwijsvoorzieningen hebben het mogelijk 
gemaakt dat de massale toestroom van leerplichtige ontheemden uit Oekraïne in het 
onderwijs konden worden opgevangen. 
 
De tijdelijke nieuwkomersvoorzieningen zijn in veel opzichten gemodelleerd naar de 
tijdelijke onderwijsvoorzieningen. De systematiek van inrichting en afwijking van 
reguliere voorschriften is grotendeels dezelfde. De reden hiervoor is dat de tijdelijke 
onderwijsvoorzieningen in de praktijk hebben laten zien een bruikbaar instrument te zijn 
om de onderwijscapaciteit snel uit te breiden. Deze tijdelijke onderwijsvoorzieningen 
hebben er in ieder geval mede aan hebben bijgedragen dat elke jongere uit Oekraïne 
een plek heeft kunnen krijgen in het onderwijs. De onderwijspraktijk heeft dan ook 
overwegend positief gereageerd op de voorzieningen, hoewel doorstroom altijd het doel 
en een punt van aandacht blijft. Een ander reden om bij de vormgeving van de tijdelijke 
nieuwkomersvoorzieningen aan te sluiten bij de regeling van de tijdelijke 
onderwijsvoorzieningen is dat schoolbesturen inmiddels bekend zijn met de regels voor 
het inrichten van tijdelijke onderwijsvoorzieningen. Door aan te sluiten bij de 
systematiek blijft de ‘omschakeling’ beperkt. 
                                                 
4
 Stb. 2022, 293. 
5
 Richtlijn 2001/55/EG van de Raad van 20 juli 2001 betreffende minimumnormen voor het 
verlenen van tijdelijke bescherming in geval van massale toestroom van ontheemden en 
maatregelen ter bevordering van een evenwicht tussen de inspanningen van de lidstaten voor de 
opvang en het dragen van de consequenties van de opvang van deze personen (PbEU 2001, L 212). 
 W15047.K-2
