Onder nieuwkomers wordt in deze wet verstaan leerplichtige of kwalificatieplichtige 
jongeren als bedoeld in de Leerplichtwet 1969 die tevens vreemdeling zijn in de zin van 
artikel 1 van de Vreemdelingenwet 2000. Deze nieuwkomers moeten ingevolge de 
Leerplichtwet 1969 door degene die gezag over de jongere uitoefent of degene die zich 
met de feitelijke verzorging van de jongere heeft belast worden ingeschreven op een 
school. Deze nieuwkomers zijn ingevolge de Leerplichtwet 1969 ook verplicht die school 
geregeld te bezoeken. Ook biedt de sectorwetgeving een grondslag om deze jongeren op 
school in te schrijven  
 
Tijdelijke nieuwkomersvoorziening 
In het wetsvoorstel wordt de tijdelijke nieuwkomersvoorziening ge√Øntroduceerd. Een 
tijdelijke nieuwkomersvoorziening is altijd een tijdelijke uitbreiding van een bestaande 
school. Dat kan bijvoorbeeld de vorm hebben van een extra klas, een aantal klassen, of 
een dislocatie. Voor scholen voor speciaal basisonderwijs is een dergelijke uitbreiding 
niet mogelijk. Ook in het voortgezet onderwijs is een tijdelijke nieuwkomersvoorziening 
altijd een tijdelijke uitbreiding van een reeds bestaande school, niet zijnde een school 
voor praktijkonderwijs. Daar komt bij dat een tijdelijke nieuwkomersvoorziening in het 
voortgezet onderwijs ook een tijdelijke nevenvestiging kan zijn. 
 
De doelgroep van een tijdelijke nieuwkomersvoorziening 
Het onderwijs in een tijdelijke nieuwkomersvoorziening is bedoeld voor nieuwkomers 
zoals hierboven omschreven. Deze nieuwkomers mogen maximaal twee jaar onderwijs 
volgen aan een tijdelijke nieuwkomersvoorziening of een tijdelijke onderwijsvoorziening 
of een combinatie van beide, zo volgt uit het tweede lid van artikel 193g WPO en 9.3g 
WVO 2020. Het onderwijs in een tijdelijke nieuwkomersvoorziening is gericht op 
doorstroom naar het reguliere (nieuwkomers)onderwijs. Dit brengt met zich dat 
leerlingen niet langer dan noodzakelijk en nooit meer dan twee jaren in totaal onderwijs 
mogen krijgen in een tijdelijke nieuwkomersvoorziening. 
 
Om die reden is in het derde lid van de artikelen 193g Wpo en 9.3g WVO 2020 bepaald 
dat als een nieuwkomer reeds regulier (nieuwkomers)onderwijs heeft gevolgd in een 
basisschool of een school voor voortgezet onderwijs, deze nieuwkomer geen onderwijs 
meer mag volgen in een tijdelijke nieuwkomersvoorziening. Dit om terugstroom van 
leerlingen te voorkomen. Het doel moet altijd zijn om leerlingen zo snel als mogelijk 
onderwijs te laten volgen dat voldoet aan de reguliere wettelijke eisen. De tijdelijke 
nieuwkomersvoorziening is bedoeld als absolute noodoplossing.  
 
In het vierde lid van de genoemde artikelen is een noodvoorziening opgenomen 
waarmee zowel een afwijking van het tweede als het derde lid mogelijk is. Het mag niet 
zo zijn dat een kind helemaal geen onderwijs kan volgen. Als die situatie zich voor dreigt 
te doen doordat er geen plaats is in het reguliere (nieuwkomers)onderwijs en het belang 
van het kind zich er niet tegen verzet, is het mogelijk om in afwijking van het 
voorgaande het kind toch onderwijs te laten volgen aan een tijdelijke 
nieuwkomersvoorziening. Die situatie zal zich onder andere voordoen in situaties waarin 
kinderen gedurende de asielprocedure door COA worden verplaatst. Indien zij na die 
verplaatsing op een locatie komen waar voor hen alleen onderwijs aan een tijdelijke 
nieuwkomersvoorziening beschikbaar is, dan is dat onderwijs altijd te verkiezen boven 
het niet volgen van onderwijs. Het onderwijs moet altijd gericht blijven op een zo 
spoedig mogelijke doorstroom van de leerling.  
 
Indien het bevoegd gezag besluit, in afwijking van het tweede of derde lid, dat een 
nieuwkomer langer onderwijs moet volgen aan een tijdelijke nieuwkomersvoorziening 
dan dient het bevoegd gezag op grond van het vijfde lid dit onverwijld te melden aan de 
minister.  
 
Doorstroom 
 W15047.K-2
