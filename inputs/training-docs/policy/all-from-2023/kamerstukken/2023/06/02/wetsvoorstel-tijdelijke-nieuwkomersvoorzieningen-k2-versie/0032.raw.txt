voorschrift dat het bevoegd gezag niet langer dan strikt noodzakelijk gebruik mag 
maken van de afwijkingsmogelijkheid die deze bepaling biedt. In de praktijk zal die 
noodzaak vooral worden bepaald door de ontwikkeling van de arbeidsmarkt in de regio 
van de school.  
 
In een tijdelijke nieuwkomersvoorziening voor het basisonderwijs kan het onderwijs in 
die situatie tijdelijk worden verzorgd door studenten die in opleiding zijn tot leraar 
basisonderwijs of leraren die bevoegd zijn om in het voortgezet onderwijs les te geven. 
Ook kan onderwijsondersteunend personeel tijdelijk worden ingezet. Deze 
mogelijkheden gelden niet voor onderwijs in Nederlandse taal, rekenen en wiskunde, 
(zintuigelijke en) lichamelijke opvoeding en actief burgerschap en sociale cohesie. Voor 
de WVO 2020 is een dergelijke beperking niet opgenomen. Die keuze is ingegeven door 
de omstandigheid dat de WVO 2020 reeds ruime mogelijkheden biedt om onbevoegd 
personeel in te zetten (vgl. 7.14 e.v. WVO 2020) 
 
Het bevoegd gezag draagt volgens het tweede lid van dit artikel zorg voor schriftelijke 
afspraken met de onbevoegde leraar over de wijze waarop het bevoegd gezag 
betrokkene zal ondersteunen om alsnog zo snel mogelijk te voldoen aan de wettelijke 
bevoegdheidseisen. 
 
In het voortgezet onderwijs kan overigens tijdelijk les gegeven worden door een 
onbevoegde leraar die nog niet heeft aangetoond aan de bekwaamheidseisen te voldoen. 
De WVO 2020 voorziet hier reeds in en wordt daarom niet gewijzigd.  
 
Artikel 193k WPO en artikel 9.3l WVO 2020 over de regels over de inrichting 
Het wetsvoorstel bevat de bepalingen die de hoofdlijnen van de inrichting van de 
tijdelijke nieuwkomersvoorziening regelen.  
 
Daarnaast biedt dit wetsvoorstel een grondslag om ten aanzien van een aantal zeer 
specifieke onderwerpen bij algemene maatregel van bestuur regels te stellen. Het gaat 
dan om de volgende onderwerpen  
a. het doorstroomperspectief; 
b. het schoolplan en de schoolgids; 
c. de plaatsing van leerlingen op een tijdelijke nieuwkomersvoorziening. 
 
Het doorstroomperspectief verdient op zichzelf enige nadere toelichting. Omdat het 
onderwijs in een tijdelijke nieuwkomersvoorziening kan afwijken van het gebruikelijke 
curriculum en de leerlingen die daar onderwijs volgen, recht hebben op een leerlijn die 
aansluit bij hun ontwikkeling, zal het bevoegd gezag voor elke leerling in een tijdelijke 
nieuwkomersvoorziening een doorstroomperspectief op moeten stellen. In dit 
doorstroomperspectief wordt een beschrijving gegeven van de schoolsoort waar de 
leerling na de start van zijn of haar onderwijs in een tijdelijke nieuwkomersvoorziening 
naar verwachting naartoe door kan stromen en op welke wijze naar dit doel toe wordt 
gewerkt.  
 
  
 W15047.K-2 32
