d. het personeelsbeleid, bedoeld in artikel 2.90 voor zover dat betrekking heeft op de 
tijdelijke nieuwkomersvoorziening; 
e. de invulling van het onderwijsprogramma, bedoeld in artikel 9.3i. 
4. Bij de inrichting van het onderwijs wijkt het bevoegd gezag niet af van het 
inrichtingsplan. 
5. Het tweede lid is van overeenkomstige toepassing op de wijziging van het 
inrichtingsplan. 
6. Bij of krachtens algemene maatregel van bestuur kunnen nadere regels worden 
gesteld over de melding, bedoeld in het tweede lid, en over het inrichtingsplan, bedoeld 
in het derde lid. 
 
Artikel 9.3i. Onderwijsprogramma  
1. Het bevoegd gezag stelt voor de tijdelijke nieuwkomersvoorziening de inhoud van het 
onderwijs vast in een onderwijsprogramma waarbij kan worden afgeweken van 
hoofdstuk 2, paragrafen 1 tot en met 3, met dien verstande dat het 
onderwijsprogramma in ieder geval: 
a. het ononderbroken ontwikkelingsproces van de leerlingen bevordert en de zo spoedig 
mogelijke doorstroom van leerlingen borgt; 
b. actief burgerschap en sociale cohesie bevordert als bedoeld in artikel 2.2; 
c. zo veel mogelijk gericht is op de kerndoelen, bedoeld in artikel 2.13, waarbij in ieder 
geval altijd aandacht wordt besteed aan: 
1°. Nederlandse taal; 
2°. wiskunde; 
3°. lichamelijke opvoeding; 
d. het sociaal en emotioneel welbevinden van de leerlingen bevordert. 
3. Bij algemene maatregel van bestuur kunnen nadere regels worden gesteld over het 
aantal uren dat ten minste aan het onderwijsprogramma moet worden besteed.  
 
Artikel 9.3j. Tijdelijke nieuwkomersvoorziening als tijdelijke nevenvestiging       
1. Een tijdelijke nieuwkomersvoorziening kan geen nevenvestiging zijn als bedoeld in 
artikel 4.14. 
2. Een tijdelijke nieuwkomersvoorziening kan een tijdelijke nevenvestiging als bedoeld in 
artikel 4.16, eerste lid, zijn, met dien verstande dat, in afwijking van artikel 4.16: 
a. de tijdelijke nevenvestiging gelegen kan zijn op een afstand van meer dan drie 
kilometer van de hoofdvestiging of nevenvestiging; 
b. het bevoegd gezag van een school binnen vier weken na de ingebruikname van de 
tijdelijke nevenvestiging voor een tijdelijke nieuwkomersvoorziening van die 
ingebruikname kennis dient te geven aan Onze Minister. 
3. In afwijking van artikel 4.17 blijft de aanspraak op bekostiging van een tijdelijke 
nieuwkomersvoorziening die tevens een tijdelijke nevenvestiging is ook bestaan als de 
afstand als bedoeld in dit artikel groter is dan drie kilometer. 
 
Artikel 9.3k. Onderwijspersoneel  
1. Indien een vacature voor het geven van onderwijs in een tijdelijke 
nieuwkomersvoorziening niet kan worden vervuld door de benoeming van een bevoegde 
leraar als bedoeld in artikel 7.9, kan het onderwijs niet langer dan strikt noodzakelijk, in 
afwijking van paragraaf 2 van hoofdstuk 7, ook worden gegeven door iemand die voor 
dat onderwijs niet bevoegd is. 
2. Het bevoegd gezag draagt zorg voor schriftelijke afspraken met degene, bedoeld in 
het eerste lid, waarin wordt vastgelegd op welke wijze het bevoegd gezag betrokkene 
ondersteunt om zo snel mogelijk te voldoen aan de eisen opgenomen in hoofdstuk 7, 
paragrafen 2 en 3. 
3 Het bevoegd gezag legt ten aanzien van elke leraar in een tijdelijke 
nieuwkomersvoorziening vast over welke opleiding en ervaring degene die benoemd 
wordt beschikt. 
 
Artikel 9.3l. Regels over de inrichting  
 W15047.K-2 8
