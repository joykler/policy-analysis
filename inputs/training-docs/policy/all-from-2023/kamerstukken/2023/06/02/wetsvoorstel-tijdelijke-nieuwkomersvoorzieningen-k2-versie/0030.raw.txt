een gezamenlijk overleg bepalen wie uitvoering geeft aan de verplichting tot oprichting. 
De tijdelijke nieuwkomersvoorziening moet binnen vier weken zijn opgericht. Dat 
betekent dat binnen vier weken melding moet zijn gemaakt van de oprichting, op grond 
van de artikelen 193h WPO en 9.3h WVO 2020. 
 
De minister zal hier pas toe overgaan als vaststaat dat in de gemeente niet voor eerdere 
nieuwkomer in basisonderwijs of voortgezet onderwijs kan worden voorzien. Ook zal de 
minister altijd eerst met het college van burgemeester en wethouders in overleg gaan 
over zijn voornemen tot het besluit tot inrichting van een tijdelijke 
nieuwkomersvoorziening. 
 
Vooral in het voortgezet onderwijs kan het voorkomen dat een aangrenzende gemeente 
op doelmatigere wijze kan voorzien in het onderwijs aan nieuwkomers. Het ambtshalve 
besluit van de minister kan daarom ook betrekking hebben op de bevoegde gezagen van 
een of meer scholen in een aangrenzende gemeente. De minister zal indien hij 
voornemens is een dergelijk besluit te nemen altijd eerst in overleg treden met het 
college van burgemeester en wethouders in de aangrenzende gemeente.  
 
Een ambtshalve besluit op basis van deze artikelen moet altijd worden gepubliceerd in 
de Staatscourant. 
 
Artikel 193f WPO en artikel 9.3f WVO 2020 over de regierol en taak van het 
college van burgemeester en wethouders 
De artikelen 193f WPO en 9.3f WVO 2020 geven de gemeente een regierol op het 
moment dat de minister een besluit heeft genomen over de inrichting van tijdelijke 
nieuwkomersvoorzieningen. Het college van burgemeester en wethouders zal zo snel als 
mogelijk het initiatief moeten nemen om met de bevoegde gezagen van alle 
basisscholen of scholen voor voortgezet onderwijs om de tafel te gaan zitten om 
afspraken te maken over de wijze waarop binnen een maand of sneller voldoende 
onderwijsplaatsen worden gerealiseerd door een of meer tijdelijke 
nieuwkomersvoorzieningen op te richten. Hierbij moet ook worden gedacht aan 
afspraken over zaken als huisvesting, financiering en expertisedeling. De precieze 
inhoud van dergelijke afspraken is afhankelijk van de lokale situatie.  
 
In het geval de minister in zijn besluit ook een bevoegd gezag in een aangrenzende 
gemeente heeft aangewezen, dan zullen alle betrokken colleges van burgemeester en 
wethouders en alle betrokken bevoegde gezagen om de tafel moeten zitten om 
afspraken te maken over de verdeling van de leerlingen. Het college van burgemeester 
en wethouders van de aangrenzende gemeente zal ook onverwijld afspraken moeten 
maken met het bevoegd gezag van de in het besluit van de minister genoemde school of 
scholen over de oprichting van een tijdelijke nieuwkomersvoorziening.  
 
In het vierde lid van de genoemde artikelen is bepaald dat zeer zwakke scholen geen 
tijdelijke nieuwkomersvoorziening mogen inrichten. Die scholen hebben reeds de handen 
vol aan de verbetering van de kwaliteit van hun onderwijs en moeten in dit kader dus 
worden ontlast. 
 
Tot slot, deze artikelen verplichten alle partijen tot medewerking aan de totstandkoming 
en uitvoering van deze afspraken.  
 
Artikel 193g WPO en 9.3g WVO 2020 over de tijdelijke 
nieuwkomersvoorziening 
De artikelen 193g WPO en 9.3g WVO 2020 gaan over de voorwaarden tot plaatsing van 
leerlingen in een tijdelijke nieuwkomersvoorziening en is hierboven reeds toegelicht.  
 
Artikelen 193h WPO en artikel 9.3h WVO 2020 over de inrichting en melding 
van een tijdelijke nieuwkomersvoorziening 
 W15047.K-2
