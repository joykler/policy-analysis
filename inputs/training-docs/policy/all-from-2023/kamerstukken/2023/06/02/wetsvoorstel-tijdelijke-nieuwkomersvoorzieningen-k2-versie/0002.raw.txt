onderwijs, school voor voortgezet speciaal onderwijs, school voor speciaal en voortgezet 
speciaal onderwijs of een school voor voortgezet onderwijs. 
 
nieuwkomer: een jongere als bedoeld in de Leerplichtwet 1969 die een vreemdeling is in 
de zin van artikel 1 van de Vreemdelingenwet 2000; 
 
tijdelijke nieuwkomersvoorziening: een tijdelijke uitbreiding van een basisschool als 
bedoeld in artikel 193g. 
 
ยง 2. Garantiefunctie gemeenten nieuwkomersonderwijs  
 
Artikel 193b. Reikwijdte 
Voor de toepassing van deze afdeling wordt onder nieuwkomer tevens verstaan een 
jongere in de zin van de Leerplichtwet 1969 die vier jaren of korter in Nederland is en 
om die reden de Nederlandse taal onvoldoende beheerst om in het basisonderwijs in te 
stromen. 
 
Artikel 193c. Overlegplicht voldoende onderwijs voor nieuwkomers 
1. Het college van burgemeester en wethouders voert ten minste jaarlijks overleg met 
de bevoegde gezagen van alle basisscholen in de gemeente en draagt zorg voor het 
maken van afspraken over de wijze waarop: 
a. wordt voorzien in voldoende onderwijsplaatsen voor nieuwkomers; 
b. wordt verzekerd dat nieuwkomers op een school worden ingeschreven; 
c. een doorlopende leerlijn voor nieuwkomers wordt georganiseerd.  
2. Alle partijen werken mee aan de totstandkoming van de afspraken en de uitvoering 
hiervan. 
 
ยง 3. Besluit minister en taak gemeente bij onvoldoende onderwijsplaatsen 
 
Artikel 193d. Verzoek inrichting tijdelijke nieuwkomersvoorziening 
1. Onze Minister kan op verzoek van het college van burgemeester en wethouders 
toestemming verlenen voor de inrichting van een tijdelijke nieuwkomersvoorziening door 
de bevoegde gezagen van de scholen in de gemeente.   
2. De toestemming wordt alleen verleend indien aannemelijk is dat: 
a. in de gemeente niet voor iedere nieuwkomer in basisonderwijs kan worden voorzien; 
of 
b. door de inrichting van een tijdelijke nieuwkomersvoorziening op doelmatigere wijze 
kan worden voorzien in het onderwijs aan nieuwkomers in een aangrenzende gemeente. 
3. De toestemming vervalt indien niet binnen acht weken melding is gemaakt van de 
inrichting van een tijdelijke nieuwkomersvoorziening.  
4. Onze Minister verbindt een termijn aan het bestaan van de tijdelijke 
nieuwkomersvoorziening. Onze Minister kan deze termijn verlengen. Het tweede lid is 
van overeenkomstige toepassing op het besluit tot verlenging.   
 
Artikel 193e. Ambtshalve besluit minister inrichting tijdelijke 
nieuwkomersvoorzieningen  
1. Onze Minister kan besluiten dat de bevoegde gezagen van de scholen in een 
gemeente binnen vier weken voorzien in voldoende onderwijsplaatsen voor nieuwkomers 
door de inrichting van een tijdelijke nieuwkomersvoorziening. 
2. Het besluit tot inrichting van een tijdelijke nieuwkomersvoorziening wordt uitsluitend 
genomen, indien: 
a. vaststaat dat in de gemeente niet voor iedere nieuwkomer in basisonderwijs kan 
worden voorzien; en  
b. alleen nadat Onze Minister over het voornemen tot het nemen van het besluit overleg 
heeft gevoerd met het college van burgemeester en wethouders van de gemeente, 
bedoeld in het eerste lid.  
 W15047.K-2
