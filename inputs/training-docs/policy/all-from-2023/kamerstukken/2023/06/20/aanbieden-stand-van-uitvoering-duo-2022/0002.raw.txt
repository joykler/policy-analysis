Dit budget is niet toereikend om alle studenten die onder het leenstelsel 
Onze referentie 
hebben gestudeerd een bedrag ter hoogte van de basisbeurs uit te keren. 38189046   
De regering blijft bij het standpunt dat een tegemoetkoming en geen 
 
volledige compensatie passend is.  
Naast de tegemoetkoming van €1 miljard voor alle studenten die onder 
het leenstelsel hebben gestudeerd, stelde de regering 
studievoorschotvouchers beschikbaar voor de eerste vier cohorten die 
onder het leenstelsel hebben gestudeerd. Deze studievoorschotvouchers 
zullen worden omgezet in een geldelijke uitkering.  
 
 Studenten met lager taalniveau Nederlands moeizaam door het 
mbo. 
We herkennen dit vraagstuk. Vanuit het oogpunt van tekorten op de 
arbeidsmarkt en het voorkomen van voortijdig schoolverlaten kijken we 
samen met onze uitvoeringspartners DUO en het College voor Toetsen en 
Examens (CvTE) en het onderwijsveld naar geschikte oplossingen voor 
deze doelgroep. Een mogelijke optie is het afnemen van de 
staatsexamens NT2. Daarbij zien we wel uitdagingen zoals het beperkte 
aantal afnamelocaties in het land. Daarom brengen wij ook alternatieven 
in kaart zoals mogelijkheden die het Certificaat Nederlands als vreemde 
taal biedt of de ontwikkeling van een specifiek examen voor anderstaligen 
dat op school kan worden afgenomen. Na de zomer gaan we samen met 
onder andere DUO in gesprek over een goed alternatief om de beheersing 
van het Nederlands te examineren voor anderstalige studenten. 
 
 (Automatische) verrekening lesgeld met studiefinanciering niet 
mogelijk. 
Om het lesgeld (automatisch) te verrekenen met studiefinanciering, is een 
wetswijziging nodig. Naast de wetswijzing is er binnen DUO een 
aanpassing van systemen nodig. We bekijken nu of we tot een 
wetswijziging en aanpassingen van de systemen van DUO over gaan. 
 
 DUO kan bekostiging niet alsnog zelfstandig toekennen. 
Onderwijsinstellingen in het funderend onderwijs ontvangen bekostiging 
vanuit DUO. Dit gebeurt vaak op basis van een overzicht van het aantal 
leerlingen dat op een school zit of een aanvraag die voor een bepaalde 
datum moet worden ingediend door een onderwijsinstelling. Soms kunnen 
er goede redenen zijn, als er bijvoorbeeld sprake is van overmacht, dat 
zo’n datum niet wordt gehaald. Het is in dat geval niet redelijk dat een 
school dan geen bekostiging ontvangt voor onderwijs dat wel wordt 
verzorgd. In dergelijke situaties is het altijd mogelijk om maatwerk op het 
gebied van bekostiging te leveren. Echter, DUO heeft hiervoor geen 
eigenstandige bevoegdheid. De huidige praktijk is dat DUO overlegt met 
het bestuursdepartement als DUO aanleiding ziet voor maatwerk, of 
andersom als het bestuursdepartement aanleiding ziet voor maatwerk. 
Uiteindelijk neemt het bestuursdepartement, in overleg met DUO, het 
daadwerkelijke besluit. Deze rolverdeling komt voort uit de 
verantwoordelijkheden van het bestuursdepartement voor de financiële- 
en begrotingstechnische gevolgen van besluiten rondom 
maatwerkbekostiging. In sommige gevallen kan het mogelijk wenselijk 
zijn dat DUO zelfstandig dit maatwerk levert.  
  
 
 Pagina 2 van 6
