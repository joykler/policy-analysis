>Retouradres Postbus 16375 2500 BJ Den Haag  
 
Financieel-Economische 
De voorzitter van de Tweede Kamer der Staten-Generaal 
 
Zaken 
Postbus 20018 
 
Rijnstraat 50  
2500 EA  DEN HAAG 
Den Haag 
 
Postbus 16375 
  
2500 BJ Den Haag 
    
www.rijksoverheid.nl 
 
Onze referentie 
38189046 
 
 
 
  
Datum 20 juni 2023  
Betreft Aanbieden Stand van Uitvoering DUO 2022 
 
 
 
 
 
 
Het kabinet heeft aan alle publieke dienstverleners gevraagd om voortdurend 
signalen uit de samenleving op te halen. Op die manier inventariseren we de 
effecten van en knelpunten bij de uitvoering van beleid. In de Stand van de 
Uitvoering DUO 2022 heeft DUO de signalen en dilemma’s vanuit de uitvoering 
opgetekend. Deze delen wij graag met uw Kamer.  
 
De signalen en dilemma’s komen voort uit de dialoog met ‘ons’ veld. De signalen 
zijn zeer divers van aard en meer dan enkel een incident. Sommige signalen zijn 
reeds opgelost. In andere gevallen nemen we de oplossing mee in de ontwikkeling 
en uitvoering van nieuw beleid. Een aantal onderwerpen is complex en vraagt om 
afstemming en samenwerking tussen departementen en met het veld. Weer 
andere punten vragen om extra budget, waar binnen de begroting van OCW en 
ook rijksbreed op dit moment geen ruimte voor is.  
 
DUO vat in deze Stand van DUO samen wat zij nodig acht om te kunnen zorgen 
voor een goede publieke dienstverlening. De kernboodschap van DUO is: 
 Maak uitvoerbaar beleid dat aansluit op de verwachtingen en behoeften 
van burgers en onderwijsinstellingen.  
 Niet alles kan tegelijk, zorg voor voldoende rust en ruimte in het 
takenpakket van DUO. 
 Help ons meer ruimte te vinden om samen met andere uitvoerders 
gegevens uit te wisselen. 
 Ga met ons in gesprek over de knelpunten. 
 
In deze brief vindt u onze inhoudelijke reactie op de signalen in de Stand van 
DUO.  
 
Beleidsreactie op signalen Stand van DUO 
 Vragen en onvrede bij studenten leenstelselgeneratie. 
Wij begrijpen dat het wrang is voor studenten die onder het leenstelsel 
hebben gestudeerd om de basisbeurs weer terug te zien komen, zonder 
dat zij recht hebben (gehad) op een basisbeurs. De regering stelt binnen 
het coalitieakkoord een financiële tegemoetkoming beschikbaar van €1 
miljard voor alle studenten die onder het leenstelsel hebben gestudeerd.  
  
 Pagina 1 van 6
