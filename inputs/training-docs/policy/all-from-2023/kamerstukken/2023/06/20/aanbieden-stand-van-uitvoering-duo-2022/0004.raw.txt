DigiD. Ook daar zijn nog Nederlanders zonder DigiD. Voor het activeren 
Onze referentie 
van DigiD in het buitenland, bestaat tegenwoordig de mogelijkheid om dit 38189046   
middels videobellen te doen (gezien de voorwaarden voor DigiD, alleen 
 
voor burgers uit de EER). Het Digitaal Loket van BZ dat hiervoor is 
opgezet, heeft lange tijd te kampen gehad met een grote vraag naar die 
mogelijkheid, en zag de wachttijden sterk oplopen. Inmiddels heeft een 
aanzienlijke uitbreiding van de capaciteit ertoe geleid dat de lange 
wachttijden zich niet meer voordoen. Verder zal per 1 juli van dit jaar de 
Wet Digitale Overheid gefaseerd in werking treden, waarbij naast het 
publieke middel DigiD onder voorwaarden ook private middelen kunnen 
worden ingezet om toegang te verkrijgen tot overheidsdienstverlening. 
o EER burgers/ingezetenen binnen het eIDAS-stelsel kunnen met 
een middel uit eigen land inloggen. 
o Voor de personen die buiten de kaders van DigiD en eIDAS vallen, 
gaan we graag het gesprek aan met DUO over de mogelijkheden 
van digitale en niet-digitale toegang tot de dienstverlening van 
DUO. 
 
 DUO mag niet alle bekende informatie verstrekken aan 
inburgeringsplichtigen. 
DUO voert in opdracht van de minister van SZW taken uit op het terrein 
van inburgering. De inburgering kenmerkt zich door een ketenaanpak, 
waarbij de betrokken overheidspartners over organisatiegrenzen heen 
kijken en de inburgeraar centraal stellen. De gedachte van één loket past 
daarbij. Dit signaal van DUO vraagt om nader onderzoek en een 
zorgvuldige weging. Aanpassing van wet- en regelgeving is niet altijd de 
beste oplossing en er zijn alternatieven. De regelgeving rondom 
verblijfsvergunningen is ingewikkeld, informatie over het type 
verblijfsvergunning kan vervolgvragen opleveren, waarvan de vraag is of 
DUO die altijd correct kan beantwoorden. De minister van SZW zal DUO 
vragen om een nadere probleemanalyse met mogelijke oplossingen en 
hierover met DUO en IND in gesprek gaan. 
 
 Onvoldoende aansluiting bij technologische ontwikkelingen. 
Wij zijn het eens met het zo goed mogelijk inzetten van technologische 
mogelijkheden. We steunen DUO in de geschetste oplossingsrichtingen. 
Nieuwe initiatieven kunnen we gezamenlijk bespreken in de reguliere 
beleids- en portfoliogesprekken. 
 
 Veel verschillende terugbetalingsregelingen voor (oud)studenten. 
Op dit moment onderzoeken we met DUO of we de complexiteit van de 
terugbetalingsregels kunnen verminderen en wat er voor nodig is om dat 
aan te passen. Hierbij onderzoeken we ook de (financiële) gevolgen die de 
vereenvoudiging van terugbetalingsregimes voor oud-studenten kan 
hebben, want elk terugbetalingsregime heeft bepaalde financiële voor- en 
nadelen. Goed om te benoemen is dat wij in het wetsvoorstel herinvoering 
basisbeurs vanaf studiejaar 2023-2024 de terugbetalingsregels van het 
mbo gelijktrekken met het ho. 
 
 Toekomstbestendige normering centrale examens voortgezet 
onderwijs. 
In de rapportage van DUO is aandacht voor de normering van de centrale 
examens in het voortgezet onderwijs. Cito ontvangt van DUO sterk 
geanonimiseerde gegevens om normeringsadviezen te maken voor het 
CvTE. Met de huidige gegevens kan Cito betrouwbare normeringsadviezen 
geven. Maar om de normering toekomstbestendig te houden en 
onderzoek te kunnen doen, is uitgebreidere gegevenslevering tussen DUO 
en Cito nodig. OCW is in gesprek met de ketenpartners (DUO, Cito en 
 
 Pagina 4 van 6
