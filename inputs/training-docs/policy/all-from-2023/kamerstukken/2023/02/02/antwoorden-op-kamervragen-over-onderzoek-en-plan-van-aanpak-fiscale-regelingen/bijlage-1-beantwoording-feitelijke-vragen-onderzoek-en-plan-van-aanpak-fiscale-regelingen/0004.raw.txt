zijn dat er een goede onderbouwing was bij invoering van een fiscale regeling, maar dat dit 
tegenwoordig niet of minder relevant is (beleidsdoel is niet meer ‘actueel’). De actuele 
beleidsdoelen waaraan getoetst wordt zijn gebaseerd op bijlage 10 van de Miljoenennota. 
Complexiteit en handhaafbaarheid worden beoordeeld in samenwerking met de Belastingdienst. 
Daarbij wordt gekeken naar de impact van (afschaffing van) fiscale regelingen op IV, massale 
processen, communicatie en dienstverlening, toezicht en bezwaar en beroep. Doenvermogen 
wordt in samenwerking met gedragsexperts beoordeeld op vergelijkbare wijze met hoe dit bij 
nieuwe maatregelen gebeurt, namelijk via een set vragen die een inschatting geven van de 
verwachte impact op doenvermogen (de doenvermogenscan). Daarbij is ook oog voor de 
uitlegbaarheid/transparantie van regelingen. Voor de uitvoeringsgevolgen en doenlijkheid (maar 
ook de andere criteria) geldt dat de scores op basis van een likertschaal worden ingevuld 
(variërend van 3-punts- tot 5-puntsschalen).  
Vraag 7   
Voor de zomer van 2023 komt het kabinet met resultaten van het onderzoek waar de grootste 
winst in vereenvoudiging zit, maar hoe hangt dit samen met de timing van evaluaties van 
regelingen zoals vermeld in de bijlage? 
Vraag 33  
Waarop wordt gedoeld met het "conform begrotingsregels" evalueren van fiscale regelingen? 
Vraag 43  
Welke mechanismen zijn er om het afschaffen van ondoelmatige fiscale regelingen te faciliteren? 
Antwoord op vraag 7, 33 en 43 
In het onderzoek worden fiscale regelingen beoordeeld op een aantal criteria en op basis daarvan 
worden indien daar aanleiding toe is vervolgstappen genomen. Voor de evaluaties van fiscale 
regelingen die deze kabinetsperiode tot stand komen geldt dat bij een negatief oordeel het 
uitgangspunt is om deze regeling af te schaffen of te versoberen. Als uit de evaluatie blijkt dat een 
fiscale regeling beter aan de uitgavenzijde kan worden vormgegeven, is het uitgangspunt om de 
fiscale regeling conform de aanbeveling te verplaatsen. Indien de wens is om deze fiscale regeling 
toch te handhaven, dient de minister op wiens begroting de regeling staat de reden hiervoor toe te 
lichten in de Ministerraad. Het kabinet dient dan ook in een kabinetsreactie aan uw Kamer expliciet 
in te gaan waarom de regeling niet wordt afgeschaft. Dat is expliciet vastgelegd in de nieuwe 
3
begrotingsregels van dit kabinet. Daarnaast is benoemd dat fiscale regelingen worden 
geëvalueerd volgens een evaluatieprogrammering die in de Miljoenennota en begrotingen wordt 
gepubliceerd.  Het kan in aanvulling op dit reguliere proces zo zijn dat de beoordelingen in het 
onderzoek in het kader van de aanpak van fiscale regelingen aanleiding geven om bepaalde 
aspecten nader te bekijken in evaluaties die nog opgestart gaan worden.  
Vraag 8 
In hoeverre betrekt het kabinet eerder uitgevoerde onderzoeken naar verbeterings- of 
vereenvoudigingsopties bij het onderzoek en in hoeverre onderzoekt het kabinet ook nieuwe opties 
voor verbetering/vereenvoudiging van bepaalde regelingen? 
 
Antwoord op vraag 8 
Het kabinet zal gebruik maken van eerdere onderzoeken naar verbeterings- en 
vereenvoudigingsopties, zoals het bouwstenenrapport voor vereenvoudiging van het 
4
belastingstelsel . Doordat dit traject ook een brede, nieuwe inventarisatie betreft van fiscale 
regelingen zullen ook nieuwe mogelijkheden naar voren komen voor verbetering en 
vereenvoudiging.  
 
 
3
 Startnota (overheid.nl) 
4
 Vereenvoudiging belastingstelsel | Kamerstuk | Rijksoverheid.nl
