Antwoord op vraag 40 
Uit de evaluatie van de middelingsregeling is gebleken dat deze beperkt doeltreffend en doelmatig 
is. Daarnaast speelt specifiek voor de middelingsregeling mee dat door invoering van het twee-
schijvenstelsel de doeltreffendheid van de regeling aanzienlijk is beperkt. Om nog van de 
middelingsregeling gebruik te kunnen maken geldt daardoor namelijk in de regel dat het inkomen 
in ten minste één van de drie jaren deels in de hoogste schijf (2022: meer dan € 69.398) dient te 
vallen.  
Vraag 41  
Waarom wordt de landbouwvrijstelling opnieuw geëvalueerd, terwijl hierover al is geconcludeerd 
dat het oorspronkelijke doel niet langer relevant is? 
Antwoord op vraag 41 
Zoals eerder aangeven bij de Algemene Politieke Beschouwingen, de Algemene Financiële 
Beschouwingen en bij de behandeling van het Belastingplan 2023 wordt de landbouwvrijstelling in 
2023 geëvalueerd. De landbouwvrijstelling wordt geëvalueerd om inzicht te krijgen in de werking 
van deze regeling in de context van het huidige beleid. Hiermee wordt tevens invulling gegeven 
aan de aanbevelingen uit het verantwoordingsonderzoek van de Algemene Rekenkamer uit 2021 
en de toezegging van de minister van Landbouw, Natuur en Voedselkwaliteit in reactie op deze 
6
aanbevelingen .  
Vraag 42 
Helpt het schrappen van fiscale regelingen bij het vrijmaken van capaciteit bij de Belastingdienst 
voor hervorming van het stelsel en het doorvoeren van beleidswijzigingen? 
 
Antwoord op vraag 42 
Het afschaffen van niet effectieve fiscale regelingen zal tot meer capaciteit bij de Belastingdienst 
leiden waardoor er inderdaad meer ruimte moet zijn voor hervormingen en beleidswijzigingen. 
Hierbij dient een onderscheid gemaakt te worden tussen de beschikbare capaciteit voor 
aanpassingen in de informatievoorziening (IV) en de beschikbare behandelcapaciteit van aangiften 
(toezicht, bezwaar etc.). Het afschaffen van deze regelingen zal in veel gevallen in eerste instantie 
IV capaciteit kosten. Het afschaffen van conflictgevoelige en/of complexe regelingen zal vanaf het 
jaar dat de behandeling van de aangiften start waarin deze regelingen niet meer zijn opgenomen 
leiden tot minder benodigde behandelcapaciteit van medewerkers. 
Vraag 48  
Hoeveel nieuwe fiscale regelingen wil het kabinet deze kabinetsperiode introduceren en hoe 
verhoudt deze ambitie zich met het vereenvoudigen van het belastingstelsel en het opruimen van 
de “fiscale rommelzolder”? 
Antwoord op vraag 48 
Een belangrijk onderdeel van de kabinetsaanpak is tijdens het besluitvormingsproces van nieuwe 
regelingen goed te bezien of andere (niet-fiscale) beleidsinstrumenten geschikter zijn. En of er 
echt noodzaak bestaat tot overheidsingrijpen. Het toetsingskader fiscale regelingen vormt de 
leidraad bij deze afwegingen. Per 2023 worden drie nieuwe fiscale regelingen ingevoerd, namelijk 
het btw-nultarief op zonnepanelen, de uitzondering van mineraalwater van de verbruiksbelasting 
alcoholvrije dranken en de vrijstelling en nultarief ABB op zonnepanelen, zonnecollectoren en 
windturbines in Caribisch Nederland. Daarbij is eerstgenoemde juist ingevoerd ten behoeve van 
vereenvoudiging voor de Belastingdienst. Voor alle maatregelen is het toetsingskader fiscale 
regelingen doorlopen. Verder is het kabinet voornemens deze kabinetsperiode een btw-nultarief op 
 
6
 Resultaten verantwoordingsonderzoek 2020 Ministerie van Landbouw, Natuur en 
Voedselkwaliteit en Diergezondheidsfonds | Rapport | Algemene Rekenkamer en Reactie 
minister van LNV op Verantwoordingsonderzoek 2020 Landbouw, Natuur en 
Voedselkwaliteit en Diergezondheidsfonds | Brief | Algemene Rekenkamer
