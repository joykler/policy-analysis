Ministerie van 
Binnenlandse Zaken en 
Koninkrijksrelaties
Datum
17 februari 2023
begrotingsartikel. Zodoende wordt geborgd dat de middelen over de jaargrenzen 
Kenmerk
beschikbaar blijven voor de doelstellingen.  
2023-0000101564
 
Vanuit de wens om middelen over de jaargrenzen heen te behouden, is het strikt 
gezien ook mogelijk om de middelen in een begrotingsfonds onder te brengen. Bij 
het instellen van een begrotingsfonds schrijft Artikel 2.11, lid 2 van de 
Comptabiliteitswet 2016 echter voor dat er een aparte instellingswet wordt 
ingediend en door beide Kamers wordt geautoriseerd. Dit betekent dat een 
voorstel voor de instellingswet van het begrotingsfonds uiterlijk 1 juli 2024 door 
het parlement moet worden vastgesteld, omdat een aparte begroting pas mag 
worden ingediend als de instellingswet voor de Prinsjesdag van 2024 is in 
aanvaard. Gelet hierop kan een Ontwerpbegroting voor het begrotingsfonds op 
zijn vroegst op Prinsjesdag 2024 aan uw Kamer worden aangeboden. Als de 
Ontwerpbegroting 2025 wordt vastgesteld kan het begrotingsfonds met ingang 
van 1 januari 2025 starten. De ervaring leert dat dit nog kan vertragen. Zo heeft 
het traject voor de instellingswet voor het Nationaal Groeifonds, inclusief de 
indiening en vaststelling van het begrotingsfonds, twee jaar geduurd.  
 
Tot de autorisatie van de instellingswet en de instelling van een begrotingsfonds 
zal er een tijdelijke oplossing gevonden moeten worden. Technisch is het mogelijk 
om als tijdelijke oplossing de middelen via de departementale begroting te laten 
lopen in afwachting van de instellingswet van het fonds.   
 
Ik acht het echter onwenselijk om voor de middelen voor het slavernijverleden 
eerst een tijdelijke oplossing in te richten op de departementale begroting. Het 
belang van dit onderwerp vraagt om duidelijkheid. Een tijdelijke oplossing in 
afwachting van een wetstraject waarin de bestedingsdoelen van een fonds 
moeten worden bepaald, leidt tot onzekerheid voor de betrokkenen. Het is juist 
van belang dat betrokkenen en uw Kamer tijdig zekerheid krijgen over de 
beschikbaarheid van de middelen en tegelijkertijd de ruimte hebben om in overleg 
de precieze besteding te bepalen.  
 
Daarnaast betekent een instellingswet niet dat middelen in een begrotingsfonds 
beter beschermd zijn dan andere middelen op de Rijksbegroting. Het budgetrecht 
van de Staten-Generaal is onverkort van toepassing op zowel een 
begrotingsartikel als een begrotingsfonds. Uw Kamer heeft het recht 
begrotingswetsvoorstellen te amenderen en daarmee besluiten de geoormerkte 
middelen anders in te zetten.  
 
Het toezicht van de Staten-Generaal op de aanwending van de middelen en de 
verantwoording hierover binnen een begrotingsartikel wordt geborgd door het 
budgetrecht. Artikel 2.3, lid 4 van de Comptabiliteitswet 2016 regelt dat de 
begroting op artikel-niveau moet worden geautoriseerd. De Memorie van 
Toelichting van de departementale begroting biedt ruimte om binnen de 
beleidsagenda het belang van het onderwerp en de inzet van het kabinet zoals 
verwoord door de minister-president en in de Kamerbrief van 19 december goed 
te duiden. Vervolgens kan in het jaarverslag worden verantwoord over de 
besteding van de middelen. Ik zal daarnaast uw Kamer per half jaar tussentijds 
informeren over het verloop van de bestedingen. Additioneel zal de 
verantwoording en toezicht op de aanwending van de middelen verder worden 
vergroot door het opnemen van een extracomptabel overzicht in het 
beleidsverslag.  
 
Pagina 2 van 3
