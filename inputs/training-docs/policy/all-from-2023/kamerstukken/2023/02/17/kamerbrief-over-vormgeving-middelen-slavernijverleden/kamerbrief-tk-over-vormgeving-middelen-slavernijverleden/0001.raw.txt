> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2023-0000101564
Uw kenmerk
Datum 17 februari 2023
Betreft Vormgeving middelen slavernijverleden
In het debat van 25 januari 2023 over ‘Excuses voor het slavernijverleden en een 
in te stellen bewustwordingsfonds’, heb ik uw Kamer toegezegd om mijn 
overwegingen in een brief uiteen te zetten over de vormgeving van de middelen 
voor slavernijverleden in een begrotingsartikel binnen de departementale 
begroting van Binnenlandse Zaken en Koninkrijksrelaties (VII).  
 
Ik vind het van groot belang om tijdig aan de slag te gaan en in samenspraak met 
onder andere nazaten en betrokkenen invulling te geven aan de beoogde doelen. 
Daarbij is het noodzakelijk dat de middelen navolgbaar en inzichtelijk zijn met als 
uitgangspunt dat de programmering en bestemming van het fonds en daarmee 
ook van de subsidieregeling en de overige maatregelen in gezamenlijkheid met 
onder andere nazaten en betrokkenen plaatsvinden [Kamerstukken II 2022/23 
36284, nr. 1]. Tijdens het debat op 25 januari jl. heeft uw Kamer het belang van 
samenwerking met nazaten en betrokkenen enerzijds, en adequate 
verantwoording van middelen anderzijds, nogmaals onderstreept. De vormgeving 
van de middelen dient dan ook bij deze voorwaarden aan te sluiten.   
 
Een begrotingsartikel binnen de begroting van Binnenlandse Zaken en 
Koninkrijksrelaties past het beste bij de ambitie die het kabinet heeft 
uitgesproken om de invulling van de middelen laagdrempelig vorm te geven in 
samenspraak met onder andere nazaten en betrokken maatschappelijke en grass 
roots organisaties in Nederland, het Caribisch deel van het koninkrijk en 
Suriname. Een begrotingsartikel borgt deze ruimte, terwijl het vastleggen van de 
aard van de uitgaven in een instellingswet voor een begrotingsfonds ervoor zou 
kunnen zorgen dat de inspraak van de nazaten en betrokkenen beperkt wordt bij 
de invulling van de middelen. Zowel in een begrotingsartikel als bij een 
begrotingsfonds wordt aangegeven waartoe de middelen dienen. Echter is er bij 
een begrotingsartikel meer ruimte om die invulling nader te concretiseren en 
indien nodig bij te stellen in samenspraak met onder andere nazaten en 
betrokkenen. Eventuele wijzigingen aanbrengen in het type uitgaven of doelen 
van een begrotingsfonds zou betekenen dat eerst de onderhavige instellingswet 
aangepast moet worden, waar weer tijd overheen gaat.    
 
De invulling van de beoogde doelen in samenspraak met onder andere de nazaten 
en betrokkenen vereist daarnaast de ruimte om de middelen voor deze doelen te 
behouden over de jaargrenzen heen. Daartoe is een 100% eindejaarsmarge 
afgesproken met de minister van Financiën voor het in te richten 
Pagina 1 van 3
