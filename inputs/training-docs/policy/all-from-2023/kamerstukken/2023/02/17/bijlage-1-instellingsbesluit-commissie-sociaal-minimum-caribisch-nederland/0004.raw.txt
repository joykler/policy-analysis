TOELICHTING 
 
Inleiding 
Het doel van dit besluit is om een onafhankelijke Commissie in te stellen die 
onderzoek gaat doen naar de hoogte en de systematiek van een sociaal minimum 
in Caribisch Nederland. 
Aanleiding voor het instellen van deze Commissie is een aangenomen motie Wuite 
c.s., die de regering verzoekt om de herijking van het sociaal minimum van 
Caribisch Nederland mee te nemen in de al lopende Commissie voor de herijking 
van het sociaal minimum in Europees Nederland of een nieuwe Commissie 
hiervoor in te stellen. In reactie hierop heeft het kabinet gekozen voor het 
instellen van een aparte Commissie.  
 
Opdracht en werkwijze  
De Commissie krijgt de opdracht om onderzoek te doen naar (1) wat een aantal 
1
huishoudtypes nodig heeft om rond te komen en sociaal te participeren op 
respectievelijk Bonaire, Saba en Sint Eustatius, en (2) de systematiek van het 
sociaal minimum, inclusief mogelijke scenario’s hoe de systematiek beter kan 
aansluiten op wat een aantal huishoudtypes nodig heeft om rond te komen en 
sociaal te participeren. Ook wordt de Commissie gevraagd te reflecteren op wat de 
implicaties van de uitkomsten zijn voor de bredere economische context. De 
Commissie levert hierover een rapport op. 
In haar onderzoek heeft de Commissie aandacht voor de specifieke Caribisch 
Nederlandse context en de specifieke context op de drie eilanden afzonderlijk.  
De Commissie kan inzichten over (de herijking van) het sociaal minimum voor het 
Europees deel van Nederland betrekken bij de analyse. 
 
In het eerste deel van het onderzoek staat de hoogte van het sociaal minimum 
centraal. Het gaat dan om de vraag wat verschillende huishoudtypes op 
respectievelijk Bonaire, Saba en Sint Eustatius nodig hebben om rond te komen 
en sociaal te participeren. De Commissie kijkt niet alleen naar wat huishoudens 
theoretisch nodig hebben. Tot de opdracht behoort ook om inzichtelijk te maken 
welke factoren de kosten van levensonderhoud bepalen en de beïnvloedbaarheid 
van deze factoren. Daarnaast onderzoekt de Commissie ook of hetgeen men nodig 
heeft om rond te komen en sociaal te participeren in de praktijk beschikbaar en 
betaalbaar is. Ook wordt gevraagd om in kaart te brengen welke buffers 
verschillende huishoudtypen nodig hebben om schokken (zoals de huidige 
prijsschok) op te vangen en wat huishoudens nodig hebben om deze buffers op te 
bouwen en aan te houden. Verder wordt de Commissie gevraagd te beschrijven 
wat huishoudens in Caribisch Nederland nodig hebben voor sociale participatie en 
in het verlengde hiervan, wat het betekent voor het sociaal minimum als het ook 
sociale participatie mogelijk maakt. Eventueel kan voor dit eerste deel aanvullend 
extern onderzoek worden uitgezet. 
 
In het tweede deel van het onderzoek staat de systematiek van het sociaal 
minimum centraal. Op basis van de inzichten uit het eerste deel worden scenario’s 
in kaart gebracht over hoe de systematiek beter kan aansluiten op wat 
verschillende huishoudtypes nodig hebben.  
 
 
1
 De Commissie wordt gevraagd om onderbouwd tot een selectie van huishoudtypen te komen, 
bijvoorbeeld: alleenstaanden met en zonder kinderen, paren met en zonder kinderen, extra volwassene, 
jongvolwassenen en ouderen die de AOV-gerechtigde leeftijd hebben bereikt. 
Pagina 4 van 5
