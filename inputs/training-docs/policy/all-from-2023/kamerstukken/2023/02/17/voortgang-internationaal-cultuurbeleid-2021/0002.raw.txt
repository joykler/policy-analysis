doelstelling 2 en 3 te besteden, gezien rechtvaardigheid en veiligheid steeds verder onder 
druk staan en er steeds meer tegenstrijdige grootmachten op het toneel spelen.  
Deze problemen zijn niet weg, en zijn zelfs groter geworden. Hoe ziet het kabinet dit? Hoe 
reageert ons internationaal cultuurbeleid hier nog op, gezien de doelstellingen sterk 
veranderd zijn? Overweegt het kabinet om de doelstellingen en focus van het cultuurbeleid 
tussentijds te wijzigen, gegeven de geopolitieke aardverschuiving die heeft plaatsgevonden?  
 
Antwoord van het kabinet:  
In december 2019 is het beleidskader ICB voor de periode 2021–2024 naar de Kamer 
1
gestuurd. De drie doelstellingen zijn:  
- een sterke positie van de Nederlandse culturele sector in het buitenland; 
- het met Nederlandse cultuuruitingen ondersteunen van de bilaterale relaties met andere 
landen; en 
- het benutten van de kracht van de culturele sector en creatieve industrie voor de 
Sustainable Development Goals (SDG’s). 
Deze doelstellingen komen overeen met de doelstellingen van de periode 2017–2020 en 
verschillen slechts op accenten. Zo valt de bijdrage van cultuur aan een veilige, rechtvaardige 
en toekomstbestendige wereld (oude doelstelling 2) onder de huidige doelstellingen 2 en 3. 
Een belangrijkste verandering ten opzichte van het vorige beleidskader is dat de duurzame 
ontwikkelingsdoelen (SDGs) in een van de doelstellingen zijn opgenomen. Een andere 
verandering is dat de ambassades niet langer een vastgesteld budget per doelstelling hebben, 
maar dat zij hun budget naar eigen inzicht voor de drie beleidsdoelen kunnen inzetten. Dit 
geeft de ambassades in de 24 focuslanden een grotere flexibiliteit, ook bij veranderende 
omstandigheden. Ook hebben nog eens 35 ambassades de mogelijkheid om voor het 
realiseren van hun beleidsdoelstellingen culturele diplomatie in te zetten middels een 
bescheiden internationaal cultuurbudget. 
 
Het internationaal cultuurbeleid (ICB) kent periodes van vier jaar waarvoor een beleidskader 
wordt opgesteld. De doelstellingen staan daarmee voor vier jaar vast, maar deze bieden 
voldoende flexibiliteit, ook bij veranderende omstandigheden zoals geopolitieke 
verschuivingen. Hoewel in principe ook eens per vier jaar wordt vastgesteld welke landen als 
focuslanden voor het ICB worden aangemerkt, kan, als daar aanleiding toe is, een land 
worden toegevoegd. Zo hebben wij uw Kamer met de brief van 24 november 2022 in kennis 
gesteld van ons besluit om Oekraïne toe te voegen aan de bestaande lijst van 23 focuslanden 
2
binnen het ICB. Op deze manier kan het ICB worden ingezet om  Oekraïne en de 
Oekraïense cultuursector te ondersteunen. 
 
Ook de meerjarenplannen, door de posten zelf opgesteld voor de periode van het beleidskader 
(2021-2024), bieden genoeg ruimte om in te spelen op veranderende omstandigheden. Deze 
worden door de posten met enige regelmaat geëvalueerd en zo nodig aangepast voor de 
resterende looptijd van het plan. 
 
1
 Kamerstuk 31482, nr. 108, https://zoek.officielebekendmakingen.nl/kst-31482-108.html   
2
 Kamerstuk 31482, nr. 117, 
https://www.tweedekamer.nl/kamerstukken/brieven_regering/detail?id=2022Z23116&did=2022D498
99
