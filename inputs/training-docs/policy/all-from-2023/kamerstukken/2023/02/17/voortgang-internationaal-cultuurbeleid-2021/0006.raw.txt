De laatste evaluatie dateert van 24 maart 2022 en is o.a. tot stand gekomen aan de hand van 
3
enquêtes en evaluatiegesprekken met samenwerkingspartners binnen het ICB. In het 
beleidskader worden geen subdoelen geformuleerd. Er is blijvende aandacht voor het 
concreet meetbaar maken van de doelen, waarbij dient te worden opgemerkt dat de 
uitkomsten van de internationale culturele samenwerking beter kwalitatief dan kwantitatief 
geëvalueerd kunnen worden.  
 
 
Ook zijn de leden van de D66-fractie benieuwd op welke wijzen en met welke projecten wordt 
bijgedragen aan versterking van de Nederlandse culturele en creatieve industrie. Hoe wordt 
hierbij rekening gehouden met de positie van de makers in het buitenland, de filmindustrie en 
de podiumkunsten? Wordt in het internationaal cultuurbeleid ook rekening gehouden met fair 
pay, zoals de staatssecretaris dat nu ook beoogt te gaan doen voor de Nederlandse makers?  
 
Antwoord van het kabinet: 
Middels de jaarlijkse voortgangsrapportage die aan uw Kamer wordt gestuurd, wordt een idee 
gegeven van de wijze waarop het ICB vorm krijgt. Zo is in de Voortgangsrapportage 2021 
een voorbeeld te vinden van wederzijdse versterking van de creatieve sectoren in Nederland 
en Zuid-Korea. Het programma ‘Living and Working from Home’ bood een platform aan 
Nederlandse en Koreaanse ontwerpers. De resultaten zijn tentoongesteld in beide landen (in 
Nederland tijdens de Dutch Design Week). Een ander voorbeeld is de totstandkoming en 
ondertekening (in 2022) van een Memorandum of Understanding tussen Nederland en 
Indonesië op het gebied van de Creatieve Industrie en Film. Beide landen bevestigen daarmee 
het voornemen om te komen tot een vruchtbare samenwerking op die culturele gebieden. 
De uitvoeringspartners geven daarnaast op transparante wijze vorm aan de uitvoering van het 
ICB-beleid, bijvoorbeeld via publicaties op hun website en in hun jaarverslagen. In dit 
4
verband is ook de DutchCulture Database relevant om te noemen. De uitvoeringspartners 
houden bij de uitvoering van het beleid rekening met de positie van de makers in het 
buitenland. Zij zijn daarvoor het beste toegerust, omdat zij bij uitstek op de hoogte zijn van 
de situatie in het land waar de activiteiten worden georganiseerd. 
 
 
Verder hebben de leden van de D66-fractie specifieke interesse in de relatie met de 
Caribische eilanden en Latijns-Amerika, en hoe die vanuit het internationaal cultuurbeleid 
onderhouden worden. Welke activiteiten vinden plaats in het kader van de bilaterale relatie 
met de Latijns-Amerikaanse landen? Wordt er bij deze culturele uitwisseling nadruk gelegd 
op onderwerpen zoals democratie en rechtsstaat? Zien de minister en de staatssecretaris hier 
een rol voor de culturele en creatieve sector, het bevorderen van rechtsstaat en democratie in 
Latijns-Amerikaanse landen?  
 
Antwoord van het kabinet: 
In de regio Latijns-Amerika en het Caribisch gebied behoren Brazilië en Suriname tot de 
focuslanden. Er vinden in het kader van de bilaterale relatie met deze landen verschillende 
 
3
 https://www.rijksoverheid.nl/documenten/kamerstukken/2022/06/15/kamerbrief-inzake-evaluatie-
internationaal-cultuurbeleid-2017-2020 
4
 https://dutchculture.nl/en/about-the-database
