5. Nadat de Commissie is opgeheven kan de voorzitter nog worden verzocht om 
namens de Commissie een toelichting te geven op het eindrapport. 
 
Artikel 4. Samenstelling en benoeming 
1. De Commissie bestaat uit een voorzitter en ten hoogste zeven andere leden. 
2. De voorzitter en de andere leden worden door de Minister benoemd. 
3. De benoeming geldt voor de duur van de Commissie. 
4. Bij tussentijds vertrek van de voorzitter of een lid kan de Minister een andere 
voorzitter of ander lid benoemen.  
5. De voorzitter en overige leden kunnen op eigen verzoek of wegens 
ongeschiktheid, onbekwaamheid of op andere zwaarwegende gronden worden 
geschorst en ontslagen door de Minister. 
 
Artikel 5. Secretariaat 
1. De Commissie wordt ondersteund door een secretariaat. 
2. Het secretariaat is voor de inhoudelijke uitvoering van zijn taak uitsluitend 
verantwoording schuldig aan de voorzitter van de Commissie. 
3. In het secretariaat wordt voorzien door de Minister. 
 
Artikel 6. Vergoeding  
De leden van de Commissie ontvangen een vergoeding overeenkomstig de Wet 
vergoedingen adviescolleges en commissies. 
 
Artikel 7. Werkwijze 
1. De Commissie stelt haar eigen werkwijze vast. 
2. De Commissie kan zich op onderdelen laten bijstaan door personen van zowel 
binnen als buiten de overheid, van wie de deskundige bijdrage van belang kan 
zijn voor het onderzoek. 
3. De Commissie verantwoordt haar werkwijze in het eindrapport. 
 
Artikel 8. Kosten van de onderzoekscommissie 
1. De kosten van de Commissie worden, voor zover goedgekeurd, gefinancierd 
door de Minister. 
2. Onder kosten worden in ieder geval verstaan:  
a. de kosten voor de faciliteiten van vergaderingen en voor secretariÃ«le 
ondersteuning, 
b. de kosten voor het inschakelen van externe deskundigheid en het laten 
verrichten van onderzoek, en 
c. de kosten voor oplevering van het rapport. 
 
Artikel 9. Archivering 
De archiefbescheiden van de Commissie worden na haar opheffing overgebracht 
naar het archief van het Ministerie van Sociale Zaken en Werkgelegenheid. 
 
Artikel 10. Inwerkingtreding 
Dit besluit treedt in werking met ingang van de dag na de datum van uitgifte van 
de Staatscourant waarin het wordt geplaatst. 
 
 
 
 
 
Pagina 2 van 5
