Besluit van de Minister voor Armoedebeleid, Participatie en Pensioenen
van   17 februari 2023                                     , nr. 2023-0000064688,
tot benoeming van de leden van de Commissie sociaal minimum Caribisch 
Nederland en vaststelling van de vergoeding (Benoemings- en 
vergoedingenbesluit Commissie sociaal minimum Caribisch Nederland)
 
De Minister voor Armoedebeleid, Participatie en 
Pensioenen, 
 
Gelet op artikel 2, eerste lid, van de Wet vergoedingen adviescolleges en 
commissies, de artikelen 2 en 4 van het Besluit vergoedingen adviescolleges en 
commissies en de artikelen 4 en 6 van het Instellingsbesluit Commissie sociaal 
minimum Caribisch Nederland; 
 
Besluit: 
 
Artikel 1. Benoeming leden 
Tot lid van de Commissie sociaal minimum Caribisch Nederland, bedoeld in artikel 
2 van het Instellingsbesluit Commissie sociaal minimum Caribisch Nederland, 
worden benoemd: 
a. Mr. dr. G. A. E. Thod√© (tevens voorzitter); 
b. G. Berkel BSc; 
c. P.R.J. Comenencia MA; 
d. B. F. El Hage; 
e. S.A. Heilbron; 
f. C.A. Ortega-Martijn BSc; 
g. Prof. mr. dr. W.L. Roozendaal; 
h. Dr. A. Vliegenthart. 
 
Artikel 2. Vergoeding 
1. Aan de voorzitter wordt een vaste vergoeding per maand toegekend, waarbij 
de salarisschaal wordt vastgesteld op het maximum van salarisschaal 18 van 
de Bijlage bij Akkoord over CAO Rijk (1 april 2022 tot en met 30 juni 2024) en 
de arbeidsduurfactor op 8/36. 
2. Aan de andere leden wordt, indien zij daarvan gebruik wensen te maken, en 
indien zij niet vallen onder de uitzondering van artikel 2, derde lid, van de Wet 
vergoedingen adviescolleges en commissies, een vaste vergoeding per 
vergadering toegekend. 
3. De vergoeding per vergadering bedraagt 3% van het maximum van 
salarisschaal 18 van de Bijlage bij Akkoord over CAO Rijk (1 april 2022 tot en 
met 30 juni 2024). 
4. De voorzitter en de andere leden ontvangen een vergoeding van reis- en 
verblijfkosten overeenkomstig artikel 2, tweede lid, van de Wet vergoedingen 
adviescolleges en commissies.
