5 6
CPB en DNB hebben aangegeven dat er, op macroniveau, ruimte is voor verdere 
Directie Algemene 
Financiële en Economische 
loonstijging gegeven de toegenomen winstquote en de gedaalde 
Politiek
arbeidsinkomensquote. Er zijn echter sectorale verschillen, waardoor deze 
loonruimte niet overal aanwezig is. Het kabinet roept werkgevers- en 
Ons kenmerk
werknemersorganisaties daarom op om de ruimte voor loonstijgingen, waar die 
2023-0000033466
aanwezig is, te benutten.  
 
Daarnaast bevatten koopkrachtmaatregelen die met Prinsjesdag 2022 zijn 
aangekondigd, naast eenmalige maatregelen, ook structurele maatregelen die 
doorlopen in de jaren na 2023. Voorbeelden hiervan zijn het verlagen van de 
inkomstenbelasting en het verhogen van het kindgebonden budget en de 
huurtoeslag. Ook is het wettelijk minimumloon beleidsmatig verhoogd. Deze 
maatregelen zullen het inkomen van huishoudens ook in de jaren na 2023 
ondersteunen. 
 
Het huidige kabinet zet al in op een forse versnelling van de verduurzaming in de 
gebouwde omgeving, dit verkleint de afhankelijkheid van gas voor huishoudens, 
maakt hen bestendiger voor de hoge en volatiele energieprijzen en draagt bij aan 
de klimaatdoelstellingen. Zo bestaan er ruime subsidiebudgetten voor isolatie en 
verduurzaming van de warmtebron van woningen (koop en huur) en 
utiliteitsbouw. Deze subsidiebudgetten zijn in eerdere koopkrachtpakketten 
significant verhoogd.  
 
Woningeigenaren kunnen daarnaast tegen aantrekkelijke voorwaarden geld lenen 
voor de verduurzaming. Er wordt ingezet op communicatie en voorlichting via 
onder andere energieloketten/energiecoaches van gemeenten en het collectieve 
energiesysteem wordt verduurzaamd via een bijmengverplichting voor groen gas 
en subsidieregeling voor aanleg van warmtenetten.  
 
De groepen met lage inkomens en hoge energieprijzen zitten voornamelijk in de 
huursector. Het kabinet heeft voor de komende jaren een groot aantal afspraken 
gemaakt om de slechtste energielabels zo snel mogelijk uit te faseren. Via 
normering wordt geborgd dat nieuwe gebouwen vrijwel energieneutraal en 
aardgasvrij worden gebouwd en dat de slechtste energielabels in de huursector 
en utiliteitsgebouwen per 2030 zijn verboden. Met woningcorporaties zijn in 
aanvulling specifieke prestatieafspraken gemaakt voor de verduurzaming van de 
sociale huur, waaronder uitfasering slechtste labels in 2028 en aanscherping van 
het Woningwaarderingsstelsel. Tot slot wordt vanaf 2026 via normering de mono 
cv-ketel langzaam uitgefaseerd.  
 
Verduurzaming kan een van de mogelijkheden zijn om energiearmoede te 
verminderen. Daarom gaan we richting volgende winter bezien hoe we de 
verduurzaming van slecht geïsoleerde woningen kunnen versnellen en kwetsbare 
huishoudens die met energiearmoede te maken hebben kunnen ondersteunen 
met verduurzamen. We kijken daarbij naar mogelijkheden voor laagdrempelige 
maatregelen voor huishoudens met energiearmoede, een mogelijke versnelling 
van de lokale isolatieaanpak van gemeenten en naar mogelijkheden om de 
verduurzaming van energielabels EFG door corporaties en particuliere 
verhuurders te versnellen. Komende maanden worden deze opties verder 
verkend. 
 
5
 CPB. Inflatiescenario’s 30 juni 2022 
6
 DNB. Wisselwerking lonen en prijzen: een negatieve spiraal? 2 november 2022 
Pagina 4 van 7
