Ondanks de huidige lagere energieprijzen is de ontwikkeling voor komende jaren 
Directie Algemene 
Financiële en Economische 
namelijk nog onzeker en verbreedt de inflatie zich, het wordt niet meer alleen 
Politiek
gedreven door energieprijzen. Tegelijkertijd lopen na 2023 het prijsplafond en € 5 
miljard aan incidentele koopkrachtmaatregelen af, € 7 miljard van de 
Ons kenmerk
koopkrachtmaatregelen van dit kabinet is wel structureel van aard. De 
2023-0000033466
Nederlandse en Europese samenleving zullen zich moeten aanpassen aan te 
verwachten structureel hogere energieprijzen. Deze aanpassing zal niet vanzelf 
gaan, en van ieder van ons, bedrijven en huishoudens, gedragsverandering 
vergen. Als kabinet hebben we er oog voor dat dit niet voor iedereen 
vanzelfsprekend is. We zien het als onze taak om er voor te zorgen dat ook de 
huishoudens die kwetsbaar zijn voor de gevolgen van hoge energieprijzen mee 
kunnen komen tijdens deze afbouw. Daarom komt het kabinet met een strategie 
voor de jaren hierna. Parallel hieraan zal vanzelfsprekend ook worden gekeken 
naar de mogelijkheden voor een doorvertaling naar Caribisch Nederland. Dit laat 
onverlet dat er ook voldoende aandacht dient te zijn tijdens de voorjaars- en de 
augustusbesluitvorming voor koopkracht en armoedeproblematiek in een bredere 
context voor zowel de lage- als de middeninkomens. 
 
In deze brief beschrijven wij de huidige economische situatie en de verwachtingen 
voor de energiemarkt. Vervolgens gaan wij in op het huidige en aangekondigde 
beleid op het gebied van lonen, koopkracht en verduurzaming. Daarna wordt 
ingegaan op maatregelen die het kabinet verkent om huishoudens die kwetsbaar 
zijn voor de gevolgen van hoge energieprijzen de komende jaren gericht te 
ondersteunen tijdens de afbouw van de generieke maatregelen.  
 
De publieke uitvoerbaarheid, doelmatigheid en doeltreffendheid van deze 
maatregelen worden op dit moment onderzocht. De uitvoeringscapaciteit van 
onze uitvoeringsinstanties en gemeenten is begrensd en het introduceren van 
nieuwe maatregelen kan de uitvoering van ander, eerder al voorgenomen beleid 
verdringen. Sommige maatregelen kunnen uiteindelijk (op korte termijn) niet 
uitvoerbaar blijken. Hoe specifieker en gerichter maatregelen worden ingezet, hoe 
groter het beslag van maatregelen op de uitvoeringskracht. Idealiter worden de 
maatregelen uitgevoerd door publieke uitvoeringsorganisaties. We streven er 
naar om het reguliere besluitvormingstraject te doorlopen en tijdig beslissingen te 
nemen. Deze verkenning wordt de komende maanden verder vormgegeven en 
daarover blijven wij met Uw Kamer in gesprek. In de Voorjaarsnota informeren 
we u over de vorderingen.  
 
Economische situatie en ontwikkelingen op de energiemarkt 
Ten tijde van de invoering van het prijsplafond, waren de groothandelsgasprijzen 
voor 2023 met meer dan € 3,- per m³ historisch hoog. Hoewel de gasprijzen nog 
steeds hoger zijn dan voor de aanloop naar de oorlog, zijn ze met circa € 0,60 per 
4
m³ inmiddels een stuk lager . Tegelijkertijd is de verwachting dat de hogere 
gasprijzen de komende jaren zullen aanhouden en zien we een verbreding van de 
inflatie naar bijvoorbeeld voedselprijzen. Herstel van het aanbod van Russisch gas 
wordt niet voorzien. Hoewel het aanbod van LNG stijgt door ingebruikname van 
nieuwe liquidatie faciliteiten, is LNG structureel duurder in de productie en het 
transport. Uit het Centraal Economisch Plan van het CPB zal een geactualiseerd 
beeld volgen van de verwachte ontwikkeling van de energieprijzen voor komende 
jaren. 
 
 
4
 ICE Endex Dutch TTF Natural Gas Futures 
Pagina 2 van 7
