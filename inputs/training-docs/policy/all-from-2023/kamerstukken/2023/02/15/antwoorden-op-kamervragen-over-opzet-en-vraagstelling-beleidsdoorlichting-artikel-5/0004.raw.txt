Kenmerk
2023-0000044077
doelefficiënt) is geweest. Voor artikel 5 zijn dat instrumenten zoals de 
schuldsanering, lopende inschrijving, liquiditeitsleningen en incidentele leningen. 
Per instrument zal de doeltreffendheid en doelmatigheid worden onderzocht. 
Hierbij zal ook aandacht zijn voor de herkomst van leningen. 
 
Vraag 7 
Maakt een herformulering van het beleidsdoel van artikel 5 onderdeel uit van de 
evaluatie, nu het ernaar uitziet dat, wat de toegang tot de lopende inschrijving 
betreft, Aruba permanent in een vergelijkbare positie komt als Curaçao en Sint 
Maarten? Zo nee, waarom niet? 
 
Antwoord op vraag 7 
Zoals toegelicht in het antwoord op vraag 6 is het doel van de beleidsdoorlichting 
om inzicht te krijgen in de mate waarin het beleid in de periode 2016-2021 
doeltreffend en doelmatig is geweest. Met dit inzicht kan daarnaast worden 
bepaald in hoeverre de beleidsdoelstellingen van artikel 5 nog steeds actueel zijn 
en zo nee, hoe deze kunnen worden aangescherpt. In de kabinetsreactie op de 
beleidsdoorlichting zal worden ingaan op de vraag of de beleidsdoelstelling van 
artikel 5 – n.a.v. deze beleidsdoorlichting – moet worden aangepast. 
 
Vraag 8 
Zijn er overigens redenen voor heroverweging van het beleidsdoel, gelet op de 
koppeling van de liquiditeitsleningen aan de uitvoering van de landspakketten? Zo 
ja, welke zijn dat? 
 
Antwoord op vraag 8 
Bij elke evaluatie of beleidsdoorlichting is het opportuun te bezien of het 
beleidsdoel nog volledig in lijn is met het kabinetsbeleid. Dat geldt ook voor de 
beleidsdoorlichting van artikel 5. 
 
Vraag 9 
De beleidsdoorlichting focust zich op de periode 2016-2021 (ex post). Kan in de 
beleidsdoorlichting worden aangegeven in hoeverre Aruba van de mogelijkheid 
gebruik wil maken om via lopende inschrijvingen via Nederland geld te lenen om 
de staatsschuld te financieren wanneer de Rijkswet Aruba financieel toezicht 
(RAft) is aangenomen (ex ante)? 
 
Antwoord op vraag 9  
Aruba heeft eerder aangegeven dat ze graag gebruik willen maken van de 
lopende inschrijving. Met het Witte Donderdagakkoord van 28 maart 2013 is 
afgesproken dat Nederland de mogelijkheden voor inschrijving op een openbare 
aanbieding van een obligatielening van het land Aruba zal beoordelen aan de 
hand van in het Koninkrijk en internationaal gehanteerde criteria van houdbare 
overheidsfinanciën en terugbetalingscapaciteit. In welke mate Aruba gebruik zal 
maken van inschrijving door Nederland is vooraf moeilijk in te schatten nu de 
Rijkswet Aruba financieel toezicht (RAft) niet is geïmplementeerd. 
 
Vraag 10 
Pagina 4 van 8
