Kenmerk
2023-0000044077
2022D49343 
Vragen die gesteld zijn door de vaste commissie voor Koninkrijksrelaties aan de 
staatssecretaris van Binnenlandse Zaken en Koninkrijksrelaties over de opzet en 
vraagstelling beleidsdoorlichting artikel 5 Koninkrijksrelaties (30985, nr. 59) van 
23 november 2022.  
 
Vraag 1 
In hoeverre kunnen de resultaten van de in 2022 te verschijnen doorlichting van 
artikel 8 expliciet worden betrokken bij de totstandkoming van de 
beleidsdoorlichting van artikel 5? 
 
Antwoord op vraag 1 
De beleidsdoorlichting van artikel 8 en de kabinetsreactie hierop worden begin 
1
2023 aan uw Kamer aangeboden. De beleidsdoelstelling van artikel 8 is het 
bevorderen dat de basisvoorzieningen (inclusief infrastructuur) voor de burgers in 
Sint Maarten, Sint Eustatius en Saba weer op het niveau van voor de orkanen 
Irma en Maria komen. 
 
De beleidsdoelstelling van artikel 5 is het ondersteunen van de houdbaarheid van 
de overheidsfinanciën van Curaçao en Sint Maarten door de kwijtschelding van 
een deel van de schulden van Curaçao en Sint Maarten (in 2010) en het 
verstrekken van leningen aan Aruba, Curaçao en Sint Maarten, onder meer via de 
lopende inschrijving. Bij de beleidsdoorlichting van artikel 5 zullen de conclusies 
en aanbevelingen van de beleidsdoorlichting van artikel 8, voor zover deze 
betrekking hebben op het verbeteren van het informatie- en financieel beheer van 
de landen, worden meegenomen. Daarnaast zullen de tranches 2017 en 2018 
liquiditeitssteun die aan Sint Maarten zijn verstrekt uit de wederopbouwmiddelen 
van artikel 8 onderdeel zijn van de beleidsdoorlichting van artikel 5. 
 
Vraag 2  
Kunnen de resultaten van de in 2022 te verschijnen doorlichting van artikel 8 
expliciet worden betrokken bij de te benutten bronnen die gebruikt worden bij de 
totstandkoming van de beleidsdoorlichting van artikel 5? 
 
Antwoord op vraag 2 
Zoals toegelicht in het antwoord op vraag 1 wordt de beleidsdoorlichting van 
artikel 8 en de kabinetsreactie hierop begin 2023 aan uw Kamer aangeboden. 
Daarmee kan de doorlichting van artikel 8 worden betrokken bij de 
beleidsdoorlichting van artikel 5. 
 
Vraag 3 
Kunt u in de opzet van de beleidsdoorlichting aangeven of en in hoeverre de 
doelstelling van beleidsartikel 5 is bereikt, voordat deze beleidsdoelstelling in 
2020 is gewijzigd? Zo nee, waarom niet? 
 
Antwoord op vraag 3 
 
1
 Uitstelbrief op beleidsdoorlichtingen Koninkrijksrelaties | Kamerstuk | Rijksoverheid.nl 
Pagina 2 van 8
