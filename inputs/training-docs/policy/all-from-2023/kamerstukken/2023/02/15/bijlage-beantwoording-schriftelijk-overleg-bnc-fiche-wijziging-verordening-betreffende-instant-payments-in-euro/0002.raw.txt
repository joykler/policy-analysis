voorgestelde termijnen te kort zijn om alle noodzakelijke vereisten uit te voeren en dat een 
termijn van respectievelijk 18 en 24 maanden wenselijk is om instant payments in euro te kunnen 
ontvangen en verzenden. 
 
Daarnaast heeft het kabinet in het BNC-fiche aangegeven dat aan de Commissie gevraagd zal 
worden welke additionele waarborgen er worden genomen om bulkbetalingen via instant payments 
in euro te verwerken. Een voorbeeld hiervan zijn waarborgen om eventuele capaciteitsproblemen 
bij het verwerken van bulkbetalingsbestanden via instant payments in euro te voorkomen.  
 
De leden van de VVD-fractie delen de opvatting dat het voorstel ruimte moet laten voor snellere 
betalingen, zoals die in Nederland al zijn afgesproken. Welke stappen heeft het kabinet tot nog toe 
gezet om deze mogelijkheid in de nieuwe voorstellen te laten opnemen? In het verlengde hiervan 
is het deze leden niet geheel duidelijk wat het standpunt van het kabinet is ten aanzien van een 
mogelijke limiet van 100.000 euro voor grensoverschrijdende instant payments. Is het kabinet 
tegen een dergelijke limiet, aangezien deze in Nederland nu ook niet bestaat, of niet? Ook vragen 
deze leden een nadere toelichting of het doorgaan van het commissievoorstel betekent dat instant 
payment verplicht is tot 100.000 euro of dat dit mogelijk moet zijn tot 100.000 euro. 
Op dit moment is in de SEPA Credit Transfer (SCT) Instant Scheme, een Europese standaard, een 
maximale limiet van 100.000 euro voor grensoverschrijdende instant payments in euro 
opgenomen. In het BNC-fiche heeft het kabinet aangegeven dat het niet duidelijk is of de 
Commissie een maximale limiet voor instant payments in euro in wil stellen, omdat hier niets over 
is opgenomen in het voorstel. In Nederland is er geen maximale limiet voor uitgaande en 
inkomende betalingen specifiek voor instant payments in euro. Het kabinet is daarom ook geen 
voorstander van een limiet voor instant payments in euro. Zoals aangegeven in het BNC-fiche 
vraagt Nederland de Commissie in de onderhandelingen in de Raad hoe zij hiermee wil omgaan.  
 
Ook heeft het kabinet in het BNC-fiche aangegeven dat het belangrijk is dat de mogelijkheid blijft 
bestaan om op nationaal niveau afspraken te maken om instant payment in euro sneller te 
versturen. De Commissie heeft aangegeven dat in het voorstel is opgenomen dat instant payments 
in euro binnen 10 seconden moeten worden verstuurd. Dit zou betekenen dat instant payments in 
euro ook sneller verstuurd mogen worden.   
 
De leden van de VVD-fractie delen de opvatting van het kabinet dat het wenselijk is om de IBAN-
naam-check net als in Nederland zonder aanvullende kosten en automatisch beschikbaar te 
stellen. Welke stappen heeft het kabinet, al dan niet met andere lidstaten, gezet om ervoor te 
zorgen dat deze bestaande Nederlandse praktijk in de nieuwe verordening de standaard wordt? 
Zoals aangegeven in het BNC-fiche zet Nederland zich tijdens de Raadswerkgroepen in voor 
aansluiting van de IBAN-naam controle op de huidige functionaliteit hiervan in Nederland. Dit 
betekent dat de IBAN-naam controle automatisch en zonder aanvullende kosten wordt 
aangeboden. Het kabinet verwacht dat hiermee het gebruik van een dergelijke service 
gestimuleerd wordt en fraude en het overmaken van betalingen richting onbedoelde begunstigden 
zoveel mogelijk wordt voorkomen. Nederland heeft onder andere toelichting gegeven in één van 
de Raadswerkgroepen over de werkwijze van de IBAN-naam controle in Nederland.  
 
De leden van de VVD-fractie lezen tot slot dat het kabinet zorgen heeft over de voorgestelde 
implementatieperiodes, omdat deze voor sommige Payment Service Providers (PSP’s) te kort zou 
zijn. Welke termijnen acht het kabinet wel werkbaar voor de uitvoerende partijen? 
Zoals hierboven aangegeven is er met de Betaalvereniging Nederland gesproken over welke 
implementatietermijnen in Nederland wel haalbaar zouden zijn. Zij hebben aangegeven dat op 
basis van de ervaringen met de implementatie in Nederland de voorgestelde termijnen te kort zijn 
om alle noodzakelijke vereisten uit te voeren, ook wanneer de infrastructuur voor instant payment 
in euro al aanwezig is. Volgens de Betaalvereniging Nederland is een termijn van 18 maanden 
wenselijk voor PSP’s om instant payments in euro te kunnen ontvangen en 24 maanden voor het 
verzenden van instant payments in euro. Daarnaast moeten PSP’s die nog geen dienst aanbieden 
om te zorgen dat een betaler kan nagaan of het rekeningnummer overeenkomt met de naam van
