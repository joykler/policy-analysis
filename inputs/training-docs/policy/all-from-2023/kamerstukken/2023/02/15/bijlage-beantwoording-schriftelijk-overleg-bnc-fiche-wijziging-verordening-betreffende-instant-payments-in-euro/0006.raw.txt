Ten slotte merken de leden van de PVV-fractie op dat uit een onderzoek van het 
Consumentenbond blijkt dat betaalrekeningen voor consumenten gemiddeld 42 procent duurder 
3
zijn geworden in de afgelopen vijf jaar . Extra investeringen van PSP’s in onder andere instant 
payments hebben hier mede toe bijgedragen. De leden van de PVV-fractie vragen ten slotte naar 
in hoeverre wordt voorkomen dat de kosten van betaalrekeningen verder zullen toenemen voor 
consumenten als gevolg van dit voorstel door bijvoorbeeld opschaling van bepaalde PSP’s of 
aanvullende investeringen. 
PSP’s bepalen zelf welke tarieven zij toepassen. Zoals hierboven aangegeven heeft een groot deel 
van de PSP’s in Nederland instant payments in euro al geïmplementeerd. Zij zullen als gevolg van 
dit voorstel geen kostbare aanvullende investeringen meer hoeven te doen. Over het algemeen is 
het van belang dat het betalingsverkeer voor iedereen toegankelijk blijft. Dit betekent dat kosten 
voor consumenten en zakelijke gebruikers laag blijven en dat eventuele kostenverhogingen voor 
klanten redelijk zijn. Ook moeten banken een eventuele stijging van de kosten van 
betaalrekeningen kunnen onderbouwen en hier transparant over zijn.  
 
Vragen en opmerkingen van de leden van de ChristenUnie-fractie 
 
De leden van de ChristenUnie-fractie vragen of de verplichting een geharmoniseerde 
sanctiescreeningprocedure te volgen een verandering betekent voor PSP’s die in Nederland actief 
zijn, of dat deze verplichting momenteel al geldt binnen de Nederlandse wetgeving, zoals de Wwft.  
Dit voorstel zorgt ervoor dat de sanctiescreening verschuift van transactiescreening naar 
klantscreening. Deze verplichting volgt niet uit de Wwft, maar de Wwft blijft onverminderd gelden 
voor PSP’s. 
 
In het verlengde hiervan vragen de leden van de ChristenUnie-fractie in welke mate PSP’s 
integraal worden gecontroleerd door DNB en andere toezichthouders en hoe veel PSP’s hieruit 
voortvloeiend te maken hebben met beheermaatregelen. 
Het aanbieden van overboekingen, waaronder instant payments in euro, is een onder de PSD2 
(Richtlijn (EU) 2015/2366) gereguleerde betaaldienst. Een instelling moet hiervoor een vergunning 
als bank, elektronisch geld- of betaalinstelling hebben. DNB verleent de vergunning voor 
betaaldienstaanbieders die in Nederland zijn gevestigd. DNB controleert of de betreffende 
instellingen voldoen aan de Wwft en aan de vereisten uit de sanctiewetgeving 
(integriteitstoezicht). DNB houdt daarnaast toezicht op de financiële gezondheid van die 
instellingen (prudentieel toezicht), de naleving van PSD2 en of hun bestuurders geschikt en 
betrouwbaar zijn. 
 
De AFM heeft aangegeven in haar toezicht nauw samen te werken met andere toezichthouders, 
zoals DNB. De AFM monitort de ontwikkelingen op PSP’s. De AFM houdt daarnaast onder meer 
toezicht op de informatieverstrekking van betaaldienstverleners, de inrichting van 
klachtenprocedures en het recht van rekeninghouders om gebruik te maken van 
rekeninginformatiediensten en betaalinitiatiediensten. 
 
3
 Betaalvereniging Nederland, 25 oktober 2022 (https://www.betaalvereniging.nl/actueel/nieuws/kosten-baten-
betalingsverkeer-2021)
