Kenmerk
2023-0000044077
Antwoord op vraag 18 
Zoals eerder toegelicht in deze beantwoording wordt met de beleidsdoorlichting 
teruggekeken op het gevoerde beleid. Waar mogelijk zullen op basis daarvan 
conclusies worden getrokken op welke wijze het beleidsdoel het best gerealiseerd 
kan worden binnen de verantwoordelijkheid van de minister en staatssecretaris 
van BZK. 
 
Vraag 19 
Houdt de voorgenomen evaluatie rekening met de situatie per eiland, gelet op de 
unieke kenmerken van elk land, c.q. zal mede worden onderzocht of juist, om 
ingewikkelde regelingen te voorkomen, wordt ingezet op harmonisatie van het 
leningenpakket van de onderscheiden Landen, in het bijzonder enerzijds Aruba en 
anderzijds Curaçao en Sint Maarten? 
 
Antwoord op vraag 19  
Zoals toegelicht in het antwoord op vraag 6 is het doel van de beleidsdoorlichting 
om inzicht te krijgen in de mate waarin het beleid in de periode 2016-2021 
doeltreffend en doelmatig is geweest. Met dit inzicht kan worden bepaald in 
hoeverre de beleidsdoelstellingen van artikel 5 nog steeds actueel zijn en zo nee, 
hoe deze kunnen worden aangescherpt. Dit geldt ook voor de beleidsinstrumenten 
die worden gehanteerd om de doelstellingen te bereiken. Hier zal in de 
kabinetsreactie op worden ingegaan. 
 
Vraag 20 
Wat waren onder beleidsartikel 5 de uitgaven en ontvangsten van Aruba, 
Curaçao, en Sint - Maarten in de periode 2010 - 2015? 
 
Antwoord op vraag 20 
Beleidsartikel 5 is in 2016 – na een wijziging van de begrotingsstructuur – 
ontstaan. Doel van de wijziging was om beter aan te sluiten op de nieuwe 
bestuurlijke verhoudingen die waren ontstaan na 10-10-10. Voor 2016 waren de 
uitgaven en ontvangsten van de landen (Aruba, Curaçao en Sint Maarten) en de 
openbare lichamen (Bonaire, Sint Eustatius en Saba) deels geaggregeerd 
opgenomen op beleidsartikel 2. Bevorderen autonomie Koninkrijkspartners. Voor 
3
meer informatie verwijs ik u naar Rijksfinanciën.nl. 
 
Vraag 21 
Hebben andere landen met bijzondere staatkundige verhoudingen tot hun 
voormalige koloniën soort gelijke financiële leningen? Zo ja, hoe worden die vorm 
gegeven? 
 
Antwoord op vraag 21 
We hebben hier geen beeld van. De wijze waarop Nederland de landen heeft 
ondersteund is maatwerk geweest en passend op de specifieke situatie waarin de 
landen zich bevonden en de vormgeving van de onderlinge verhoudingen zoals 
opgenomen in het Statuut.
 
3
 Archief 2010 t/m 2015 | Ministerie van Financiën - Rijksoverheid (rijksfinancien.nl) 
Pagina 8 van
