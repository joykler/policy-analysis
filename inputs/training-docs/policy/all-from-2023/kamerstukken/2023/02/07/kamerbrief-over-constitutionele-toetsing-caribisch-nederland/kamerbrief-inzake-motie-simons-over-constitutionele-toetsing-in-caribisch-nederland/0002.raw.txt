Constitutionele Zaken en 
Wetgeving
  De conclusie in de Hoofdlijnenbrief constitutionele toetsing, waar de motie Kenmerk
2023-0000034261
naar verwijst luidt: “Het voorgaande samengevat spreekt het kabinet, de 
voor- en de nadelen afwegende, een voorkeur uit voor een model waarin 
gespreide toetsing mogelijk is – dat wil zeggen: door alle rechters – van 
wetten die in werking zijn getreden (rechterlijke toetsing ex post) aan een 
aantal met name genoemde bepalingen van de Grondwet 
(vrijheidsrechten), waarbij de rechter in een bindend rechterlijk oordeel 
de wet of wetsbepaling buiten toepassing kan laten wegens strijd met de 
2
Grondwet.” Een dergelijke wijziging zou dezelfde verruiming van de 
toetsingsmogelijkheid betekenen voor Caribisch en Europees Nederland. 
 
Het kabinet heeft aldus een voorkeur voor toetsing aan de klassieke 
vrijheidsrechten. Voor wat betreft sociale grondrechten, ook die waar de motie 
kennelijk op doelt, heeft het kabinet aangegeven: “Anders dan de 
vrijheidsrechten die van de overheid veelal staatsonthouding vragen, vergen 
sociale grondrechten juist overheidsingrijpen om doelstellingen, zoals voldoende 
werkgelegenheid, huisvesting of een schoon milieu, te realiseren. Een dergelijke 
inspanningsverplichting laat zich moeilijker door de rechter beoordelen, omdat de 
inzet van middelen in de regel een keuze vergt van de politiek. Vaak gaat het 
hierbij om een afweging van verschillende belangen, zoals financiële, 
economische en maatschappelijke, en (daarmee) veelal ook politieke belangen. 
Die afweging van belangen moet idealiter zo uitvallen dat daarmee het algemeen 
belang het best wordt gediend. Het kabinet acht de rechter daar weliswaar in 
beginsel toe in staat, maar acht het ook bij uitstek een taak voor de politiek, en 
3
niet voor de rechter.” 
 
Naast het voorgaande staat het belang van goede regelgeving waarmee de 
rechtsbescherming van burgers inzake grondrechten anderszins wordt verbeterd. 
Zo heb ik, mede namens de minister van OCW, de minister voor 
Rechtsbescherming, de minister voor Armoedebeleid, Participatie en Pensioenen, 
de staatssecretaris van Koninkrijksrelaties en Digitalisering en de staatssecretaris 
van Volksgezondheid, Welzijn en Sport, uw Kamer op 23 januari 2023 bericht 
over mijn voornemen de gelijke behandelingswetgeving, waarmee artikel 1 
Grondwet wordt uitgewerkt, in Caribisch Nederland in te voeren. Het 
wetgevingstraject hiertoe wordt op korte termijn gestart. Om deze wetgeving te 
effectueren zal op Bonaire, Saba en Sint Eustatius een anti-
discriminatievoorziening worden ingericht. Ook zal het College voor de rechten 
van de mens bevoegd worden tot individuele oordeelsvorming op de eilanden.  
 
Met invoering van deze wetgeving en instituties wordt een belangrijke stap gezet 
om discriminatie in Caribisch Nederland aan te pakken.  
 
 
 
  
 
2
 Zie Kamerstukken II 2021/22, 35 925 VII, nr. 169, p. 15. 
3
 Zie Kamerstukken II 2021/22, 35 925 VII, nr. 169, p. 8. 
Pagina 2 van 3
