Constitutionele Zaken en 
Aan de Voorzitter van de Tweede Kamer der Staten-
Wetgeving
Generaal
www.linkedin.com/company/
ministerie-van-bzk
Postbus 20018
2500 EA  Den Haag
Kenmerk
2023-0000034261
Uw kenmerk
Datum 7 februari 2023
Betreft motie Simons over constitutionele toetsing in Caribisch 
Nederland
 
De Tweede Kamer heeft op 18 oktober 2022 de motie Simons aangenomen 
(Kamerstukken II 2022/23, 36 200 VII, nr. 44) waarin de regering wordt verzocht 
voor het commissiedebat over de hoofdlijnenbrief constitutionele toetsing de 
Kamer een overzicht te doen toekomen van de mogelijkheden van constitutionele 
toetsing voor inwoners op Bonaire, Sint Eustatius en Saba. 
In de motie wordt overwogen dat het kabinet in de Hoofdlijnenbrief van 1 juli 
2022 over constitutionele toetsing stelt dat ‘de rechtsbescherming van burgers, 
juist waar het gaat om de meest fundamentele rechten van burgers ten opzichte 
van de overheid, verbetering behoeft’.  
Voorts wordt in de motie overwogen dat ‘Bonaire, Sint Eustatius en Saba in dit 
overzicht niet expliciet zijn meegenomen, maar deze eilanden als openbare 
lichamen wel afhankelijk zijn van Nederlands beleid dat toeziet op 
bestaanszekerheid, zoals het bewerkstelligen van een sociaal minimum, 
kinderopvang en wonen’; en dat ‘ook deze eilanden geconfronteerd worden met 
een wooncrisis, armoedecrisis en klimaatcrisis, en dat de bestaanszekerheid van 
inwoners op de eilanden ernstig bedreigd wordt’.  
 
In de motie Simons wordt de regering verzocht om een overzicht te maken van 
de mogelijkheden van constitutionele toetsing voor inwoners op Bonaire, Sint 
Eustatius en Saba. Naar aanleiding daarvan vermeld ik, mede namens de Minister 
voor Rechtsbescherming, het volgende: 
 
  Toetsing aan de Grondwet van ‘lagere’ regels dan wetten in formele zin is 
nu reeds, zowel in Caribisch als Europees Nederland, mogelijk, gelet op 
artikel 120 van de Grondwet zoals dat momenteel luidt; 
  Wetten in formele zin en andere wettelijke voorschriften kunnen worden 
getoetst aan een ieder verbindende bepalingen van verdragen en van 
1
besluiten van volkenrechtelijke organisaties; 
 
1
 Zie artikel 94 van de Grondwet. 
Pagina 1 van 3
