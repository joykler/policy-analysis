Aan artikel 15, tweede lid, wordt, onder vervanging van de punt aan het slot van 
onderdeel d door een komma, een onderdeel toegevoegd, luidende: 
 
e. het programma voor vroegschoolse educatie. 
 
D 
 
In titel III, wordt na afdeling 8 een afdeling ingevoegd, luidende: 
 
Afdeling 8a Onderwijsachterstandenbeleid 
 
Artikel 121a. Afspraken  
Het bevoegd gezag is verplicht deel te nemen aan het overleg over de organisatie van 
een doorlopende ontwikkel- en leerlijn als bedoeld in artikel 2.16 van de Wet 
kinderopvang BES. Het bevoegd gezag werkt mee aan de totstandkoming van afspraken 
tijdens dit overleg en draagt zorg voor de naleving van die afspraken. 
 
Artikel 121b. Overgangsgesprek  
Het bevoegd gezag is verplicht mee te werken aan het organiseren van een gesprek als 
bedoeld in artikel 2.15 van de Wet kinderopvang BES.  
 
Artikel 6.5 Overgangsrecht 
1. Exploitatievergunningen die zijn verleend op grond van de Eilandsverordening 
Kinderopvang Bonaire 2020, de Basis Eilandsverordening Kinderopvang St. Eustatius (AB 
2019, nr. 19) of de Basis Eilandsverordening Kinderopvang (AB 2020, nr. 2) berusten na 
de inwerkingtreding van deze wet op artikel 2.1, eerste lid, onderdeel a. 
2. De op het tijdstip van inwerkingtreding van deze wet aanhangige aanvragen voor een 
exploitatievergunning als bedoeld in het eerste lid, zijn aanhangig in de staat waarin zij 
zich op dat moment bevinden en worden vanaf het tijdstip van inwerkingtreding van 
deze wet overeenkomstig het bepaalde bij en krachtens deze wet behandeld. 
3. De op het tijdstip van inwerkingtreding van deze wet aanhangige bezwaarschriften die 
betrekking hebben op het nemen van een besluit als bedoeld in het eerste lid, zijn 
aanhangig in de staat waarin zij zich op dat moment bevinden en worden 
overeenkomstig de bepalingen van de verordeningen, bedoeld in het eerste lid, 
behandeld en beslist. 
4. De op het tijdstip van inwerkingtreding van deze wet aanhangige zaken bij het 
Gerecht in eerste aanleg van Bonaire, Sint Eustatius en Saba of het Gemeenschappelijk 
Hof van Justitie van Aruba, Cura√ßao, Sint Maarten en van Bonaire, Sint Eustatius en 
Saba die betrekking hebben op het nemen van een besluit als bedoeld in het eerste lid, 
zijn aanhangig in de staat waarin zij zich op dat moment bevinden en worden 
overeenkomstig de bepalingen van de verordeningen, bedoeld in het eerste lid, 
behandeld en beslist. 
5. In afwijking van artikel 2.1, tweede lid, wordt een aanvraag voor een vergunning voor 
plusopvang, als bedoeld in artikel 2.1, eerste lid, onderdeel b, op Bonaire niet ingediend 
voor 1 januari 2026. 
6. Artikel 2.18, eerste lid, onderdelen d, e en g, zijn op Bonaire niet van toepassing tot 
en met 31 december 2025. 
 
Artikel 6.6
