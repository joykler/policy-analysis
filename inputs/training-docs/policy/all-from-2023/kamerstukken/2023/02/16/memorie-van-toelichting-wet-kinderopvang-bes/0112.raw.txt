De RCN-unit SZW heeft, als beoogd uitvoerder, het onderdeel financiering van het 
wetsvoorstel beoordeeld op uitvoerbaarheid en haalbaarheid. De RCN-unit SZW is van 
oordeel dat de financiering uitvoerbaar en handhaafbaar is, mits een aantal voorgestelde 
aanpassingen worden overgenomen.  
 
Ten opzichte van de consultatieversie van het wetsvoorstel is voorliggend voorstel op 
het gebied van de financiering op een aantal punten aangepast waardoor aan veel van 
de bezwaren van de RCN-unit SZW tegemoet is gekomen. Dat betreft onder andere de 
inkomensafhankelijkheid en de inning van de ouderbijdrage door de RCN-unit SZW. In 
het wetsvoorstel wordt inmiddels uitgegaan van een inkomensonafhankelijke 
ouderbijdrage en vindt de inning door de houder van het kindercentrum of de gastouder 
plaats. Daarmee vervalt de noodzakelijke inkomenstoetsing, is inning door de RCN-unit 
SZW om privacy-redenen niet nodig en daarmee vervalt ook de inning door verrekening 
met de kinderbijslag. 
 
Benodigde capaciteit 
De RCN-unit SZW geeft in haar uitvoeringstoets aan dat met het implementeren en 
uitvoeren van de maatregelen tijdelijk en structureel additionele capaciteit nodig is. Ook 
heeft uitvoering van de financiering van de kinderopvang impact op het ICT-systeem. 
Voor het voorbereiden van de implementatie zijn daarom ten minste 15 maanden nodig. 
Het kabinet acht het van belang dat de RCN-unit SZW voldoende tijd heeft om het 
wetsvoorstel te implementeren. De invoeringsdatum van de wet zal daarom bij 
koninklijk besluit worden bepaald. De invoeringsdatum zal na overleg met onder andere 
de RCN-unit SZW worden vastgesteld.  
 
13.6 Doenvermogen  
Bij voorgenomen beleid en regelgeving is het verplicht om te toetsen of de regelgeving 
52
uitvoerbaar is voor burgers. Het wetsvoorstel mag bijvoorbeeld niet mentaal te 
belastend zijn voor burgers. In deze paragraaf wordt hier nader op ingegaan.  
 
De burgers die met dit wetsvoorstel te maken zullen krijgen zijn de ouders die gebruik 
willen maken van de kinderopvang in Caribisch Nederland. Grofweg worden op basis van 
dit wetsvoorstel drie acties van ouders verwacht: 
1. Het aangaan van een schriftelijke overeenkomst met het kindercentrum of de 
gastouder (zie paragraaf 4.4.2); 
2. Het maandelijks betalen van de ouderbijdrage en het tijdig doorgeven van 
wijzigingen (zie paragraaf 4.4.3); 
3. Het betrokken zijn bij de ontwikkeling van het kind op de kinderopvang en het 
waar nodig instemming of toestemming geven van het verwerken en delen van 
informatie door de kinderopvang ten behoeve van de ontwikkeling van het kind 
(zie paragraaf 4.2.3 en 5.1). 
 
De kernvraag van deze paragraaf luidt: gaat de regeling uit van realistische assumpties 
over de belastbaarheid van ouders? Aandachtspunten hierbij zijn de mentale belasting, 
de cumulatie van lasten, de aanwezigheid van hulp en vroegsignalering, en de gevolgen 
van nalatigheid of fouten. In onderstaande alineaâ€™s worden deze aandachtspunten 
behandeld. Bij de totstandkoming van het wetsvoorstel zijn ouders nadrukkelijk 
betrokken (zie hiervoor paragraaf 13.1), om ten tijde van de beleidsontwikkeling al 
aandacht te hebben voor de vraag of het voorgenomen beleid doenlijk is voor ouders. 
De input van de ouders is verwerkt in deze paragraaf. 
 
Mentale belasting 
 
52
 Een doenvermogentoets is onderdeel van het Integraal afwegingskader voor beleid en 
regelgeving.
