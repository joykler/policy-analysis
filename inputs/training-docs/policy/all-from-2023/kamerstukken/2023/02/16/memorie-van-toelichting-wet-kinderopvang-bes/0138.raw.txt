informatie nodig over de kinderopvangaanbieders die op de openbare lichamen aanwezig 
zijn. Dit artikel bepaalt daarom dat het bestuurscollege op verzoek van die ambtenaren 
een overzicht verstrekt van alle houders van kindercentra en gastouders die over een 
exploitatievergunning beschikken. Deze houders en gastouders zullen in beginsel 
jaarlijks worden bezocht door de toezichthouder. Tevens zal er eens per drie jaar bezoek 
plaatsvinden in het kader van onderzoek naar de financiële administratie. Daarnaast kan 
incidenteel onderzoek plaatsvinden als daar aanleiding voor is. Indien er tekortkomingen 
worden geconstateerd, kan nader onderzoek worden verricht.  
 
Artikel 5.4 
Deze bepaling gaat over het vaststellen en openbaar maken van inspectierapporten. 
Voor het toezicht op de kwaliteit zijn de relevante onderdelen van de artikelen 20 en 21 
van de Wet op het onderwijstoezicht overgenomen in dit artikel. 
 
§ 2. Verhouding bestuursrecht en strafrecht 
 
Artikel 5.5 
Artikel 5.5 gaat over de verhouding tussen bestuursrechtelijke en strafrechtelijke 
handhaving. Dit is toegelicht in paragraaf 9.4.1 van het algemene deel van de memorie 
van toelichting. 
 
Artikel 5.6 
Dit artikel regelt de bevoegdheden van de minister om bij een overtreding een last 
onder dwangsom op te leggen. De bevoegdheid tot het opleggen van een last onder 
dwangsom is een belangrijk handhavingsinstrument. 
 
Artikel 5.7 
In artikel 5.7 is de bevoegdheid voor de minister opgenomen om naar aanleiding van 
een overtreding een bestuurlijke boete op te leggen. Dit is toegelicht in paragraaf 9.4.2 
van het algemene deel van de memorie van toelichting. Het opleggen van de 
bestuurlijke boete is als een discretionaire bevoegdheid vormgegeven. Hiermee kan de 
minister zelf beslissen wanneer een bestuurlijke boete wel en niet gerechtvaardigd is. 
 
Het eerste lid betreft de overtredingen waarvoor een bestuurlijke boete kan worden 
opgelegd van ten hoogste de tweede categorie, bedoeld in artikel 27, vierde lid, van het 
Wetboek van Strafrecht BES (nu $ 2800). Voorgesteld wordt om in deze categorie artikel 
2.16 (tweemaal jaarlijks overleg tussen bestuurscollege, kinderopvang en basisscholen) 
in te delen. 
 
Het tweede lid gaat over overtredingen waarvoor een bestuurlijke boete van ten hoogste 
de vierde categorie (nu $ 14.000) kan worden opgelegd. Het voorstel is om in deze 
categorie de artikelen 2.1, eerste lid (vergunningplicht), 2.3 tot en met 2.15 
(kwaliteitsvoorschriften), 2.17 (voorwaarden voor aanbieden plusopvang), 3.15 (kosten 
opvang zonder kinderopvangvergoeding) en artikel 5:20, eerste lid, van de Algemene 
wet bestuursrecht in samenhang met artikel 5.2, eerste lid (medewerkingsplicht). 
 
Het derde lid heeft betrekking op opzettelijke overtreding van de in het eerste en tweede 
lid genoemde gedragingen. In dat geval is het boetemaximum een boete van de vijfde 
categorie (nu $ 56.000). 
 
Lid vier regelt de maximale boete bij overtreding van artikel 4.2, over 
gegevensverstrekking door houders van kindercentra en gastouders. In dat geval is de 
maximale boete het bedrag dat ten onrechte of tot een te hoog bedrag aan 
kinderopvangvergoeding is ontvangen tot ten hoogste het bedrag van de vijfde 
138
