Met betrekking tot de keuze voor het programma voor voor- en vroegschoolse educatie 
hebben kindercentra en basisscholen hun zorg geuit over de beperkte vrijheid die de 
organisaties daarin lijken te hebben. Op basis van dit wetsvoorstel zijn de organisaties 
daar wel degelijk vrij in. Dit is verduidelijkt in paragraaf 4.2.3.  
 
Daarnaast is aandacht gevraagd voor het belang van afspraken over het huiswerk dat de 
basisscholen geven en de ruimte die de buitenschoolse opvang heeft voor het bieden 
van huiswerkbegeleiding. Op basis van dit wetsvoorstel dient de buitenschoolse opvang 
immers een gevarieerd activiteitenprogramma waarin voldoende tijd is om aan 
stimulerende activiteiten deel te nemen. Er is binnen dat programma ook ruimte voor 
huiswerkbegeleiding. Het dient wel in balans te zijn met de rest van de activiteiten. 
Hierover kunnen de openbare lichamen, houders van kindercentra en gastouders, en 
basisscholen afspraken maken in het tweemaal jaarlijks overleg. Dit is aangescherpt in 
paragraaf 4.2.5. Daarnaast zullen in lagere regelgeving nadere eisen worden gesteld aan 
het activiteitenprogramma. 
 
Ten aanzien van de warme overdracht hebben enkele scholen de suggestie gedaan om 
het gesprek tussen de dagopvang en de basisschool – waar zo mogelijk ook de ouders 
bij aanwezig zijn – niet wettelijk voor te schrijven, maar de vorm over te laten aan de 
kinderopvang en de scholen. De organisatorische last is daarvoor een van de redenen. 
50
Uit ervaring en onderzoek in Europees Nederland blijkt echter de waarde van dit 
gesprek. Daarom is ervoor gekozen om dit niet te wijzigen in het wetsvoorstel. Wel is, 
op basis van opmerkingen van de Commissie Bescherming Persoonsgegevens BES, in de 
toelichting in paragraaf 4.2.3 duidelijker de relatie met de Wet bescherming 
persoonsgegevens BES naar voren gebracht. In aanloop van de inwerkingtreding van dit 
wetsvoorstel zal met de scholen worden bezien wat ervoor nodig is om eventuele 
organisatorische belemmeringen weg te nemen. 
 
Tot slot hebben enkele scholen de suggestie gedaan om het tweemaal jaarlijkse overleg 
tussen de kinderopvang, het basisonderwijs en de openbare lichamen de status te geven 
van een Op Overeenstemming Gericht Overleg, zoals opgenomen in de Wet primair 
onderwijs BES. De juridische status van het tweemaal jaarlijkse overleg in dit 
wetsvoorstel verschilt echter niet van de status van een Op Overeenstemming Gericht 
Overleg. Daarom is ervoor gekozen om dit niet te wijzigen in het wetsvoorstel. 
 
Handelswijze bij vermoedens strafbaar feit  
Met betrekking tot de handelswijze in het geval van vermoedens van een strafbaar feit 
binnen de kinderopvang zijn twee opmerkingen geplaatst: het ontbreken van een 
bepaling hierover voor de gastouderopvang, en een verzoek van de Inspectie van het 
Onderwijs om artikel 6 van de Wet op het onderwijstoezicht van toepassing te verklaren 
indien de Inspectie van het Onderwijs door de minister wordt aangewezen als 
deskundige op dit vlak. 
 
Met betrekking tot de ontbrekende bepaling hierover voor de gastouderopvang: de 
consultatieversie van dit wetsvoorstel bevatte al een bepaling over een handelswijze in 
het geval van het vermoeden van een strafbaar feit in een kindercentrum, maar deze 
bepaling ontbrak voor de gastouderopvang. Dit is toegevoegd aan het wetsvoorstel, en 
wordt toegelicht in paragraaf 5.2.  
 
Met betrekking tot het verzoek van de Inspectie van het Onderwijs: vanuit het 
programma BES(t) 4 kids zal worden onderzocht wie het beste als deskundige kan 
worden aangewezen door de Minister. Speciale ‘vertrouwensinspecteurs’ van de 
 
50
 Jepma en Van der Heyden (2022). Verbeteren start in het basisonderwijs. Een wetenschappelijk 
kader. Sardes. 
108
