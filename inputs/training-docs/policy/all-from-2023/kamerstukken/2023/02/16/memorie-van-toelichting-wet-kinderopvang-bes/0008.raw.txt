financieringsmogelijkheden in kaart gebracht. Daarnaast zet het openbaar lichaam in op 
de ontwikkeling van integrale kindcentra.  
Vanuit het programma zijn op verzoek van de openbare lichamen met onder andere 
middelen uit de regio-envelop Caribisch Nederland, een drietal huisvestingsprojecten 
gestart. Op Saba gaat het om een nieuwbouwproject voor de dagopvang en 
buitenschoolse opvang. Op Sint Eustatius gaat het om een nieuwbouwproject voor de 
buitenschoolse opvang van en activiteiten voor kinderen van 6 tot en met 18 jaar. 
Verschillende organisaties in zullen in één gebouw van het Openbaar Lichaam worden 
gehuisvest. Op Bonaire bouwt het openbaar lichaam in samenwerking met de ministeries 
van OCW en SZW huisvesting van een integraal kindercentrum.   
Voor wat betreft het aanstellen van een oudercommissie (verplicht voor kindercentra 
met meer dan 50 kinderen) en een klachtencommissie is bekend dat dit bij veel 
organisaties nog in de kinderschoenen staat. Net als in Europees Nederland blijkt het 
best lastig om ouders bereid te vinden om zitting te nemen in de oudercommissie. Op 
Saba is er daarom voor gekozen om een eilandbrede oudercommissie in te stellen. Voor 
de andere eilanden geldt dat dit nog een aandachtspunt is dat binnen het programma 
BES(t) 4 kids wordt opgepakt. 
2.4 Situatie met betrekking tot het toezicht op de kwaliteit 
Er is in de afgelopen periode geen sprake geweest van structureel toezicht op de 
kwaliteit van de kinderopvang in Caribisch Nederland. Op Bonaire en Sint Eustatius 
waren wel eilandelijke kwaliteitscommissies betrokken bij het verlenen van de 
vergunning. Sinds enkele jaren zijn door de openbare lichamen eerste stappen gezet op 
weg naar het inrichten van toezicht door enkele lokale toezichthouders in te zetten. Deze 
inspecteurs hebben de eerste opleidingen bij de GGD-Haaglanden gevolgd en worden 
ingezet bij de beoordeling van de aanvragen van de aanbieders voor een 
exploitatievergunning.  
Als onderdeel van het programma BES(t) 4 kids hebben alle openbare lichamen in 2020 
10
een (nieuwe ) Eilandsverordening kinderopvang vastgesteld, waarin het toezicht is 
opgedragen aan de Inspectie van het Onderwijs (hierna: de inspectie). Het is de 
bedoeling dat de inspectie daarbij samenwerkt met de lokale inspecteurs, en hierover 
samenwerkingsafspraken maakt met het openbaar lichaam. Door de situatie als gevolg 
van COVID-19 heeft de inspectie pas in 2021 de eerste inspectiebezoeken kunnen 
afleggen. 
Inmiddels heeft de inspectie de meeste kinderopvanglocaties op Bonaire, Sint Eustatius 
en Saba bezocht en op basis van de Eilandsverordening de organisaties beoordeeld. In 
het najaar van 2022 volgt een rapport van de inspectie over de staat van de kwaliteit 
van de kinderopvang in Caribisch Nederland. Dit rapport biedt belangrijke informatie 
over de stand van zaken en de stappen die nog gezet moeten worden ten aanzien van 
de kwaliteit. Op basis daarvan wordt ook nog duidelijker welke ondersteuning de 
houders van kindercentra en gastouders nodig hebben om de kwaliteit naar het 
gewenste niveau te tillen. Het voornemen is dit mee te nemen in de uitwerking van de 
nadere regels over kwaliteit bij of krachtens algemene maatregel van bestuur. 
 
2.5 Situatie met betrekking tot financiering 
De financiering van de kinderopvang in Caribisch Nederland verschilt van Europees 
Nederland. Daar waar in Europees Nederland gewerkt wordt met een 
 
10
 Op Bonaire en Sint Eustatius waren in 2019 reeds Eilandsverordeningen voor de kinderopvang 
van kracht. In het geval van Sint Eustatius gold die wel voor de dagopvang, maar niet voor de 
buitenschoolse opvang. Op Saba was geen Eilandsverordening van kracht, maar werd de 
dagopvang zoals gezegd georganiseerd door het openbaar lichaam. 
8
