houders van kindercentra en gastouders onder andere op het gebied van pedagogisch 
advies en ondersteuning met betrekking tot opvang aan kinderen met een extra 
ondersteuningsbehoefte (paragraaf 5.3.1 en 5.3.2), het organiseren van onafhankelijke 
bemiddeling in het geval dat een ouder een klacht heeft over een kindercentrum of 
gastouder (paragraaf 5.1), het bijdragen aan het toezicht en de handhaving (hoofdstuk 
9), het verstrekken van kindplaatssubsidies in het kader van het lokale armoedebeleid 
(paragraaf 4.4.3 en 8.2.5), het deelnemen aan het jaarlijks overleg tussen het Rijk, de 
openbare lichamen en de toezichthouder (paragraaf 3.6), en het verstrekken en 
ontvangen van gegevens die nodig zijn voor de uitvoering van dit wetsvoorstel 
(hoofdstuk 10).  
Ten opzichte van de situatie ten tijde van de nulmeting in 2019 zijn deze rollen deels 
nieuw voor het openbaar lichaam. In de periode 2019-2021 zijn er wel al de nodige 
stappen gezet. Zoals eerder vermeld is in 2020 op alle eilanden een Eilandsverordening 
kinderopvang vastgesteld. Dit wetsvoorstel vraagt naar verwachting om een actualisatie 
van de Eilandsverordening op onderdelen. Op basis van de Eilandsverordening hebben 
de huidige houders van kindercentra en gastouders al een exploitatievergunning 
aangevraagd. De kwaliteitscommissie heeft het bestuurscollege geadviseerd over het al 
dan niet verstrekken van de vergunning. De openbare lichamen zijn in de afgelopen 
periode al in deze rol gegroeid.  
De rol met betrekking tot het bevorderen van de doorlopende ontwikkel- en leerlijn is in 
nauw overleg met de openbare lichamen tot stand gekomen. Het bevorderen van de 
doorlopende ontwikkel- en leerlijn vraagt om een integrale benadering, en het openbaar 
lichaam is bereid om in dat kader de goede samenwerking tussen kinderopvang en 
onderwijs te bewaken. In het wetsvoorstel is opgenomen dat het openbaar lichaam 
tenminste tweemaal jaarlijks een overleg belegt tussen de kinderopvang en de scholen, 
zodat over verschillende elementen van de doorlopende ontwikkel- en leerlijn – zoals het 
ontwikkelen van een eilandelijke pedagogische visie en een soepele overdracht – kan 
worden afgestemd. De wettelijke eis voor dit overleg biedt het openbaar lichaam het 
instrument om de doorlopende ontwikkel- en leerlijn te bevorderen. In 2020 zijn er op 
de eilanden onder leiding van de openbare lichamen al startbijeenkomsten geweest met 
de kinderopvang en basisscholen om afspraken te maken over dit overleg. 
De taken met betrekking tot het organiseren van begeleiding en ondersteuning aan 
houders van kindercentra en gastouders, en het organiseren van onafhankelijke 
bemiddeling in het geval van klachten zijn eveneens in overleg met de openbare 
lichamen in het wetsvoorstel opgenomen. De openbare lichamen hebben aangegeven 
beleidsruimte te willen hebben om de wijze waarop dit gebeurt lokaal verder in te vullen. 
Deze ruimte biedt het wetsvoorstel. 
Op verzoek van de openbare lichamen is in dit wetsvoorstel opgenomen dat de 
36
eindverantwoordelijk toezichthouder op de kwaliteit kan samenwerken met lokale 
inspecteurs van het openbaar lichaam. In aanloop naar de inwerkingtreding van het 
wetsvoorstel zullen de openbare lichamen en de toezichthouder hier nadere 
samenwerkingsafspraken over maken. Daarnaast kan het openbaar lichaam in uiterste 
gevallen handhaven op de kinderopvang. Zie hoofdstuk 9 voor een verdere toelichting 
over het toezicht in de handhaving. 
Ouders in Caribisch Nederland betalen een ouderbijdrage die niet afhankelijk is van het 
inkomen. Op verzoek van de openbare lichamen is in het wetsvoorstel opgenomen dat 
openbare lichamen een kindplaatssubsidie kunnen verstrekken voor gezinnen die in 
 
36
 Zoals eerder beschreven is het voornemen om de Inspectie van het Onderwijs aan te wijzen als 
eindverantwoordelijk toezichthouder. 
60
