van andere instanties heeft ontvangen, aan de hand waarvan kan worden geconcludeerd 
dat sprake kan zijn van direct gevaar voor een opgevangen kind. Het kan inwonende 
personen, zoals de 15-jarige zoon van de houder van een aan huis gevestigd 
kindercentrum betreffen. Daarnaast kan het gaan om niet-inwonende personen, zoals de 
partner van de houder die niet woonachtig is op het adres waar wordt opgevangen, 
maar daar wel op bezoek komt ten tijde van de opvang. Ook kan het gaan om personen 
van 12 jaar of ouder die in het kindercentrum komen.  
Randvoorwaardelijke eisen 
De houder van een kindercentrum dient aan een aantal randvoorwaarden te voldoen, 
ten behoeve van het bieden van verantwoorde kinderopvang. Deze randvoorwaarden 
hangen ook samen met de eerder beschreven eisen met betrekking tot het pedagogisch 
en educatief handelen, en de veiligheid en gezondheid. Het gaat om randvoorwaarden 
op het gebied van opleiding en kwalificatie, de groepsgrootte en het aantal 
beroepskrachten in relatie tot het aantal kinderen per leeftijdscategorie, de beschikbare 
ruimte voor kinderen, en de inrichting en herkenbaarheid van de ruimtes. In dit 
wetsvoorstel is opgenomen dat de houder van een kindercentrum hier aantoonbaar 
aandacht aan moet besteden. Net als in Europees Nederland kunnen hier nadere regels 
over worden gesteld. Gedacht wordt aan onder meer de volgende regels: 
  Beschikbare ruimtes, inrichting en herkenbaarheid: De binnen- en buitenruimtes 
waar kinderen verblijven gedurende de tijd dat zij worden opgevangen in een 
kindercentrum, zijn veilig, toegankelijk en passend ingericht in 
overeenstemming met het aantal en de leeftijd van de op te vangen kinderen. 
Alle ruimtes in een kindercentrum dienen voor een gezond binnenmilieu voorzien 
te zijn van goede ventilatie. Een kindercentrum beschikt over een nader te 
bepalen minimaal aantal vierkante meter binnenspeelruimte per in het 
kindercentrum aanwezig kind. Een kindercentrum beschikt over een nader te 
bepalen minimaal aantal vierkante meter gedeeltelijk overdekte of schaduwrijke 
buitenspeelruimte per in het kindercentrum aanwezig kind. Na signalen van 
houders van kindercentra wordt eraan gedacht om toe te staan dat zogenaamde 
“porches” (structureel overdekte buitenruimten) onder voorwaarden mee te 
laten tellen als binnenruimten, omdat in Caribisch Nederland vaak buiten geleefd 
wordt. De buitenspeelruimte is bij voorkeur aangrenzend aan het kindercentrum. 
In het geval een buitenspeelruimte niet aangrenzend is, is deze gelegen in de 
directe nabijheid van het kindercentrum en voor kinderen toegankelijk en veilig 
bereikbaar. Een kindercentrum beschikt voor kinderen tot de leeftijd  
  Minimale opleidingseisen: Beroepskrachten in het kindercentrum beschikken 
minimaal over een pedagogische opleiding op MBO-2/CVQ-2 niveau. Daarnaast 
dient binnen het kindercentrum minimaal één beroepskracht werkzaam te zijn 
die beschikt over een opleiding op MBO-3/CVQ-3 niveau die specifiek gericht is 
op de signalering van leer- en ontwikkelingsachterstanden. De beroepskrachten 
die beschikken over een opleiding op MBO-3/CVQ-3 niveau dienen minimaal drie 
dagen per week werkzaam te zijn.  
Het wetsvoorstel schept daarnaast de mogelijkheid voor openbare lichamen om 
bij Eilandsverordening nog aanvullende opleidingseisen te stellen, alsmede eisen 
aangaande het taalniveau van de beroepskrachten. Er is voor gekozen om deze 
bevoegdheid aan de openbare lichamen toe te kennen, omdat de mogelijkheden 
hiervoor, onder andere gezien de beschikbaarheid van opleidingen en 
beroepskrachten, per openbaar lichaam verschillen. 
De houder van een kindercentrum dient er daarnaast zorg voor te dragen dat er 
gedurende de kinderopvang te allen tijde ten minste één volwassene aanwezig is 
die gekwalificeerd is voor het verlenen van eerste hulp aan kinderen. Ten 
behoeve van het bijhouden van kennis en vaardigheden dient er jaarlijks kinder-
EHBO-training gevolgd te worden. Ook dienen de beroepskrachten in de 
42
