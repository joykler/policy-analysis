twee jaren, een geldboete van de vierde categorie, bedoeld in artikel 27, vierde lid, van 
het Wetboek van Strafrecht BES, of met beide straffen.  
2. Degene die de artikelen 2.1, 2.3, 2.4, 2.5, 2.6, 2.8, 2.11, 2.12, 2.13, 2.17, 3.15, 4.2 
of 4.3 overtreedt, wordt gestraft met hechtenis van ten hoogste zes maanden, een 
geldboete van de vierde categorie, bedoeld in artikel 27, vierde lid, van het Wetboek van 
Strafrecht BES, of met beide straffen.  
3. De in het eerste lid strafbaar gestelde feiten zijn misdrijven. De in het tweede lid 
strafbaar gestelde feiten zijn overtredingen.  
4. Artikel 27, zevende en achtste lid, van het Wetboek van Strafrecht BES is van 
overeenkomstige toepassing. 
 
§ 5. Mandaat en machtiging 
 
Artikel 5.13 Mandaat en machtiging 
1. Onze Minister kan mandaat verlenen van de bevoegdheid tot: 
a. het opleggen van een last onder dwangsom als bedoeld in artikel 5.6; 
b. het opleggen van een bestuurlijke boete als bedoeld in artikel 5.7; 
c. het opleggen van een tijdelijk verbod tot exploitatie als bedoeld in artikel 5.10. 
2. Onze Minister kan machtiging verlenen tot het opstellen van een advies inzake het 
schorsen of intrekken van een vergunning als bedoeld in artikel 5.11, eerste of tweede 
lid. 
 
HOOFDSTUK 6. OVERIGE EN SLOTBEPALINGEN 
 
Artikel 6.1 Overleg 
1. Onze Minister voert in elk geval eenmaal per jaar overleg met de bestuurscolleges 
van de openbare lichamen en de op grond van artikel 5.1, eerste lid, aangewezen 
ambtenaren over het functioneren van het kinderopvangstelsel.  
2. Alle partijen werken mee aan de totstandkoming en naleving van de afspraken. 
 
Artikel 6.2 Vrijstelling en ontheffing 
Onze Minister kan, voor zover het belang van de veiligheid of de gezondheid van de 
kinderen of personeel zich daartegen niet verzet, van het bepaalde bij of krachtens de 
artikelen 2.4, vierde lid, onderdelen b, c, d, e, h, i en k, 2.6, vijfde lid, onderdeel a, 
2.17, onderdelen a, b, c, d, e en g, 3.3, 3.4 en 3.11 vrijstelling of ontheffing verlenen, 
indien als gevolg van een calamiteit niet aan die voorschriften kan worden voldaan. 
 
Artikel 6.3 Experimenten 
1. Bij algemene maatregel van bestuur kunnen voor een periode van ten hoogste vier 
jaar kindercentra of gastouders worden aangewezen waarbij experimenten kunnen 
worden uitgevoerd, die ten doel hebben:  
a. de totstandkoming van innovatieve kinderopvang mogelijk te maken;  
b. de kwaliteit van kinderopvang te verbeteren; 
c. de kwaliteitseisen omtrent huisvesting passender te maken voor de Caribische 
context; 
d. de doorstroom van de kinderopvang naar het basisonderwijs te versoepelen;  
e. de samenwerking tussen kinderopvangorganisaties en scholen waar basisonderwijs 
wordt gegeven te versoepelen; of 
f. de efficiëntie van het financieringsstelsel te verbeteren.
