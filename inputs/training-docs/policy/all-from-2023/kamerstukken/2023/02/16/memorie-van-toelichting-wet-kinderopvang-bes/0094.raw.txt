Persoonsgegevens BES geeft aan dat het in het geval van toestemming op basis van de 
Wet bescherming persoonsgegevens BES moet gaan om ondubbelzinnige of 
uitdrukkelijke toestemming, en wijst erop dat dit niet duidelijk genoeg blijkt uit de 
consultatieversie van het wetsvoorstel, en dat het ook niet helder is hoe de ouders om 
toestemming worden gevraagd en hoe de ouders hun toestemming eventueel ook weer 
kunnen intrekken zonder dat dit gevolgen heeft voor de dienstverlening. Op basis van de 
reactie van de Commissie Bescherming Persoonsgegevens BES is de memorie van 
toelichting (paragraaf 4.2.3) hierop aangescherpt. 
 
Bewustwording over gevolgen Wet bescherming persoonsgegevens BES voor 
administratie en procedures   
Tijdens de inventarisatie van de privacyrisico’s is er daarnaast op gewezen dat bij het 
verwerken en overdragen van gegevens – ongeacht instemming dan wel toestemming 
van de ouders – altijd de noodzaak, proportionaliteit en doelbinding in acht moet worden 
genomen. De houder van een kindercentrum of gastouder zal zich, als verwerkende 
partij, bewust moeten zijn van de gevolgen die de Wet bescherming persoonsgegevens 
BES heeft voor de inrichting van de administratie en procedures. In aanloop van de 
inwerkingtreding van het wetsvoorstel zullen de houders van kindercentra en gastouders 
vanuit het programma BES(t) 4 kids worden ondersteund bij het op orde brengen van de 
gegevensverwerking, conform de geldende regelgeving. 
  
94
