tot ouderparticipatie is in het wetsvoorstel opgenomen dat een kindercentrum een 
oudercommissie en een klachtencommissie dient te hebben (zie toelichting verderop in 
deze paragraaf). Beide commissies dragen bij aan de dialoog tussen het kindercentrum 
en de ouder op organisatieniveau. Met betrekking tot ouderbetrokkenheid wordt er, 
zoals eerder aangegeven, aan gedacht om voor te schrijven dat een houder van een 
kindercentrum in het pedagogisch beleidsplan moet opnemen hoe ouders worden 
betrokken bij de ontwikkeling van hun kind. 
Tot slot schept het wetsvoorstel de mogelijkheid om nadere regels te stellen aan de 
kwaliteitszorg en de professionele kwaliteitscultuur binnen het kindercentrum. Het is de 
bedoeling dat de houder en de medewerkers van een kindercentrum samen continu 
werken aan het verbeteren van de kwaliteit van (de dienstverlening van) het 
kindercentrum. Met kwaliteitszorg wordt bedoeld het op een systematische en 
gestructureerde wijze continu werken aan kwaliteitsverbetering. Een kindercentrum kan 
daar verschillende instrumenten en processen voor inzetten, zoals een kwaliteitsplan 
met concrete doelen, een evaluatiecyclus, en bekwaamheidsbeleid. Kwaliteitszorg is dus 
een expliciete manier van het organiseren van kwaliteitsverbetering. Naast 
kwaliteitszorg is ook een professionele kwaliteitscultuur van belang. De professionele 
kwaliteitscultuur is ten opzichte van de kwaliteitszorg meer impliciet: het is de 
voedingsbodem waarop de kwaliteit in een kindercentrum tot bloei kan komen. Het gaat 
onder andere om de gedeelde waarden binnen het kindercentrum, en de houding en het 
gedrag binnen het kindercentrum dat als normaal wordt gezien. Daardoor kan een sfeer 
ontstaan waarin het veilig is om te leren, en waarin er een collectieve gemotiveerdheid 
is om samen continu te werken aan het verbeteren van de kwaliteit van het 
kindercentrum. 
Veiligheid en gezondheid 
Ten aanzien van veiligheid en gezondheid wordt een aantal eisen gesteld. Houders van 
kindercentra dienen, net zoals in Europees Nederland, te beschikken over een 
veiligheids- en gezondheidsbeleidsplan, waarin staat beschreven hoe de veiligheid en 
gezondheid van de op te vangen kinderen wordt gewaarborgd. Het gaat daarbij om 
zaken als hygiëne, brandveiligheid en emotionele veiligheid. Dit beleidsplan dient 
regelmatig te worden geëvalueerd en geactualiseerd. Houders van kindercentra dienen 
er tevens zorg voor te dragen dat er conform het veiligheids- en gezondheidsbeleid 
wordt gehandeld. 
Over aspecten van veiligheid en gezondheid worden nadere regels gesteld. Er wordt aan 
gedacht om – overeenkomstig het Besluit kwaliteit kinderopvang dat voor Europees 
Nederland geldt – nader te specificeren welke elementen aan bod moeten komen in het 
veiligheids- en gezondheidsbeleidsplan, zoals: 
  een beschrijving van de wijze waarop de houder van een kindercentrum er zorg 
voor draagt dat het veiligheids- en gezondheidsbeleid samen met de 
beroepskrachten een continue proces is van het vormen van beleid, 
implementeren, evalueren en actualiseren; 
  een beschrijving van de risico’s die de opvang van kinderen van het 
desbetreffende kindercentrum met zich brengt, waarbij in ieder geval wordt 
ingegaan op: 
o de voornaamste risico’s met grote gevolgen voor de veiligheid van 
kinderen; 
o de voornaamste risico’s met grote gevolgen voor de gezondheid van 
kinderen; en 
o het risico op grensoverschrijdend gedrag door beroepskrachten, 
beroepskrachten in opleiding, stagiairs, vrijwilligers, overige aanwezige 
volwassenen en kinderen; 
40
