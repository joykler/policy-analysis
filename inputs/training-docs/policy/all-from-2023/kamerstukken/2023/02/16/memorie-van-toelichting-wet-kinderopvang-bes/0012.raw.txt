bevat het wetsvoorstel een heldere verantwoordelijkheidsverdeling tussen het Rijk en de 
openbare lichamen, die meer in lijn is gebracht met de verantwoordelijkheidsverdeling in 
Europees Nederland (zie paragraaf 3.3 en 3.4).  
 
3.2 Relatie tot de wetgeving in Europees Nederland 
Kinderopvang is tot op heden de verantwoordelijkheid van de openbare lichamen. De 
Wet kinderopvang die voor Europees Nederland geldt, is dan ook niet van toepassing in 
Caribisch Nederland. Voor het voorkomen en terugdringen van achterstanden in het 
onderwijs in Caribisch Nederland is momenteel de Wet primair onderwijs BES van 
toepassing. Er is, mede door het ontbreken van een goede kinderopvangstructuur, nog 
geen onderwijsachterstandenbeleid met betrokkenheid van de openbare lichamen en 
kinderopvang. Er ligt tot op heden geen wettelijk kader voor de inrichting van de 
kinderopvang en voor- en vroegschoolse voorzieningen in Caribisch Nederland. 
Bij de voorbereiding van dit wetsvoorstel is overwogen om het stelsel voor kinderopvang 
en het onderwijsachterstandenbeleid zoals dat in Europees Nederland is vormgegeven 
ook in Caribisch Nederland in te voeren. Onder andere vanwege de Caribische context en 
de wens om het stelsel eenvoudig te houden is daar uiteindelijk niet voor gekozen. In de 
volgende alinea’s wordt dit nader toegelicht. 
Wetgeving Europees Nederland 
In Europees Nederland schept de Wet Kinderopvang het kader voor kwalitatief goede en 
veilige kinderopvang. Het toezicht en de handhaving op de kinderopvang is lokaal bij de 
gemeenten belegd. Het toezicht laten gemeenten door de Gemeentelijke 
Gezondheidsdiensten (GGD’en) uitvoeren. Het onderwijsachterstandenbeleid is in de Wet 
primair onderwijs geregeld, die de verantwoordelijkheid voor de voorschoolse educatie 
binnen de wettelijke kaders bij de gemeenten, en de verantwoordelijkheid voor 
vroegschoolse educatie bij schoolbesturen primair onderwijs legt. Het toezicht op de 
educatieve kwaliteit van voorschoolse educatie is bij de Inspectie van het Onderwijs 
belegd.  
De overheid draagt momenteel een behoorlijk deel van de financiering van de 
kinderopvang, vooral door middel van de kinderopvangtoeslag. De kinderopvangtoeslag 
16
is alleen beschikbaar voor werkenden en is vooral gericht op het bevorderen van de 
arbeidsparticipatie.  
 
Het kabinet blijft de komende jaren sterk inzetten om de kwaliteit en de financiële 
toegankelijkheid van kinderopvang in Nederland, zowel in Europees als Caribisch 
Nederland, te verbeteren. In het coalitieakkoord heeft het kabinet besloten dat de 
kinderopvangtoeslag direct wordt uitgekeerd aan aanbieders zodat ouders niet meer 
worden geconfronteerd met hoge terugvorderingen. Daarbij heeft het kabinet de ambitie 
opgenomen om de kinderopvangvergoeding in stappen te verhogen naar 95%, en om te 
bezien of in de toekomst – op basis van de praktijkervaringen en gedragseffecten – het 
vergoedingspercentage wordt opgehoogd naar 100%. Dit vanuit de gedachte dat ieder 
kind recht heeft op een goede start op de kinderopvang. Met Prinsjesdag 2022 heeft het 
kabinet aangekondigd de vergoeding met 1%-punt te verhogen naar 96%. 
Deze maatregel geldt ook voor Caribisch Nederland.  
 
Daarnaast stelt de Rijksoverheid aan de gemeenten geld beschikbaar voor kinderopvang 
gericht op de ontwikkeling van het kind en het onderwijsachterstandenbeleid. Dit laatste 
budget gebruiken gemeenten om voorschoolse educatie te realiseren. Ouders van 
zogenaamde doelgroepkinderen worden door de gemeente gestimuleerd om hun kind 
naar de voorschoolse educatie te brengen. In veel gemeenten verloopt dit via de 
 
16
 Of ouders die een opleiding, een inburgeringscursus of een traject naar werk volgen. 
12
