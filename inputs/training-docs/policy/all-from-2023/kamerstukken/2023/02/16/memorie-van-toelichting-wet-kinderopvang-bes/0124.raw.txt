Het kan voorkomen dat tussen de ouder en de houder van het kindercentrum of de 
gastouder geen overeenstemming bestaat over de gewenste kinderopvang, waardoor 
geen kinderopvangovereenkomst tot stand komt of de kinderopvangovereenkomst wordt 
opgezegd. Het derde lid van artikel 2.2 voorziet erin dat de ouder zich in die gevallen 
kan voor bemiddeling wenden tot de onafhankelijke organisatie, bedoeld in artikel 2.9, 
tweede lid. 
 
Het vierde lid regelt ten slotte dat over de inhoud van de kinderopvangovereenkomst 
nadere regels worden gesteld bij ministeriÃ«le regeling. Dat is nodig om te 
bewerkstelligen dat de informatie die nodig is voor de uitvoering van de financiering ook 
uit de overeenkomst blijkt. Gedacht moet worden aan bijvoorbeeld openingstijden, 
vakanties en opzegtermijnen.  
 
Artikelen 2.3, 2.4 en 2.6 
De wijze waarop de houder opvang organiseert en aan welke aspecten daarbij aandacht 
moet worden besteed worden, wordt mede bepaald door de randvoorwaarden die gelden 
voor de betreffende opvangvorm.  
 
Het voorgestelde artikel 2.3 schrijft voor dat de houder van een kindercentrum en een 
gastouder verantwoorde kinderopvang bieden. Het eerste lid beschrijft wat onder 
verantwoorde kinderopvang verstaan wordt. Dat wordt op grond van het voorgestelde 
derde lid nader uitgewerkt bij algemene maatregel van bestuur.  
 
De artikelen 2.4 (kindercentrum) en 2.6 (gastouder) gaan nader in op verantwoorde 
kinderopvang. De opvang moet zodanig worden georganiseerd dat redelijkerwijs mag 
worden aangenomen dat de kinderopvang verantwoord zal zijn. Verantwoorde 
kinderopvang is dus mede het product van de wijze waarop de houder het proces van 
kinderopvang organiseert en vormgeeft. 
 
Bij het pedagogisch veiligheids- en gezondheidsbeleid gaat het om de visie op en het 
handelen inzake de verzorging van kinderen, over datgene wat daadwerkelijk wordt 
geboden aan de kinderen en hoe er met de kinderen wordt omgegaan. Het pedagogisch 
beleid dient te leiden tot verantwoorde kinderopvang, dat wil zeggen kinderopvang 
waarbij sprake is van: een veilige en gezonde omgeving bieden van emotionele 
veiligheid aan kinderen, het bevorderen van de persoonlijke en sociale competentie van 
kinderen, de socialisatie van kinderen door overdracht van algemeen aanvaarde 
waarden en normen, en het spelenderwijs en doelgericht stimuleren van 
taalvaardigheden, rekenvaardigheden, motorische vaardigheden en sociaal-emotionele 
vaardigheden ten behoeve van een doorlopend ontwikkelingsproces voor kinderen. Deze 
randvoorwaarden kunnen verschillend worden ingevuld. Waar het om gaat is dat alle 
voorwaarden worden vervuld. Het pedagogisch veiligheids- en gezondheidsbeleid zal 
schriftelijk moeten worden uitgewerkt per locatie en naar de soorten van kinderopvang 
die de houder aanbiedt. 
 
Een nadere toelichting staat in de paragrafen 4.2.2 en 5.2 van het algemene deel van de 
memorie van toelichting.  
 
Het voorgestelde vijfde lid bevat een delegatiegrondslag om bij of krachtens algemene 
maatregel van bestuur nadere regels te kunnen stellen over de onderwerpen en taken 
met betrekking tot begeleiding en ondersteuning waarvoor het bestuurscollege 
zorgdraagt. Deze nadere regels kunnen per openbaar lichaam verschillen. Zo kan 
rekening worden gehouden met de verschillende mogelijkheden en behoeften.
