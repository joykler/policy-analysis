- Aanbieders ontvangen alleen een vergoeding voor kosten om aan de wet te 
voldoen, waarvan het niveau door onafhankelijk, grondig kostenonderzoek 
inzichtelijk is gemaakt. Er wordt hierbij rekening gehouden met 
kostenverschillen naar eiland en soort opvang.  
- Voor de uitvoering is gekozen voor de meest eenvoudige financieringswijze: 
directe financiering aan aanbieders. Ouders betalen een beperkte bijdrage aan 
de houder van een kindercentrum of gastouder waardoor het debiteurenrisico 
wordt beperkt.  
- Een inkomensafhankelijke ouderbijdrage is overwogen maar is vanwege gebrek 
aan betrouwbare (inkomens)gegevens en voorziene uitvoeringsproblemen- en 
complexiteit niet goed uitvoerbaar.  
- De uitvoering is in handen van bestaande partijen en sluit aan bij de staande 
uitvoeringspraktijk; er worden geen nieuwe uitvoeringsinstanties opgezet.  
- Door scherpe afspraken over verdeling van taken en verantwoordelijkheden en 
het uitwisselen van informatie tussen partijen moet een continu proces van 
uitvoering en toezicht worden gerealiseerd.  
- Met dit wetsvoorstel vervallen verschillende subsidiestromen tussen enerzijds 
Rijk en openbare lichamen en anderzijds aanbieders. Het wetsvoorstel zorgt 
aldus ook voor een meer eenvormige financieringswijze. 
 
Gedurende de voorbereiding van het wetsvoorstel is er vanuit de Tweede Kamer 
herhaaldelijk gesproken over gratis kinderopvang in Caribisch Nederland. De Tweede 
48
Kamer heeft op 1 november 2022 de motie Ceder-Kuiken aangenomen waarin werd 
gevraagd om de verhouding tussen de te verwachten uitvoeringskosten en inkomsten 
die voortvloeien uit het Wetsvoorstel kinderopvang BES inzichtelijk te maken. Het 
49
kabinet heeft daarop gereageerd met een brief. Dat raakt de doelmatige uitvoering en 
om die reden wordt dit punt nader toegelicht. 
 
Op basis van de eerste fase van het kostprijsonderzoek en een aantal aannames kan een 
indicatie worden gegeven van de extra kosten en besparingen op het moment dat de 
ouderbijdrage zou komen te vervallen. Conclusie was dat op basis van een aantal 
aannames kan worden aangenomen dat tegenover een derving aan niet ontvangen 
ouderbijdragen besparingen op de kosten aannemelijk zijn. Hierdoor kan een deel van 
de gederfde opbrengsten worden gecompenseerd. Het verschil is klein en dat roept de 
vraag op of vanuit doelmatigheid gratis kinderopvang in Caribisch Nederland niet meer 
voor de hand zou liggen. Het kabinet begrijpt het verzoek van gratis kinderopvang 
vanuit het uitvoeringsperspectief goed. Toch stelt het kabinet in dit wetsvoorstel een 
beperkte ouderbijdrage voor, om de volgende redenen. 
 
In tegenstelling tot het onderwijs waar tot een bepaalde leeftijd sprake is van een 
leerplicht, is er geen verplichting tot deelname aan kinderopvang. Het is de ouder die 
deze keuze bewust dient te maken. Door een (kleine) ouderbijdrage te vragen wordt die 
keuze nadrukkelijker genomen en worden ouders bewust gemaakt van de waarde van 
kinderopvang. Geen ouderbijdrage kan tot gevolg hebben dat ouders hun kinderen voor 
de duur van de volledige opvang inschrijven en/of willekeurig gebruik maken van de 
voorziening. Een ouderbijdrage draagt in die zin bij aan een (meer) doelmatig gebruik 
van de kinderopvang.  
 
Uitgangspunt bij het vertalen van beleid in Europees Nederland naar Caribisch Nederland 
is ‘comply or explain’. Ten aanzien van de hoogte van de ouderbijdrage wil het kabinet 
geen onderscheid maken met de hoogte van de ouderbijdrage in Europees Nederland. 
Bovendien vindt het kabinet het vanuit kwaliteitsperspectief niet opportuun om gratis 
kinderopvang in te voeren. Het kabinet heeft de ouderbijdrage de afgelopen jaren 
(verder) verlaagd. Het kabinet vindt het van belang om te zien wat deze verlagingen 
betekenen voor de vraag en aanbod van kinderopvang. De verwachting is dat de 
 
48
 Kamerstukken 36 200 IV, nr. 19. 
49
 Kamerstukken 36 200 XV, nr. 9 p. 3-5. 
100
