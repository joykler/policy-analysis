12. Evaluatie 
Vier jaar na inwerkingtreding van dit wetsvoorstel zullen de doelmatigheid en 
doeltreffendheid van dit wetsvoorstel worden onderzocht. Bij deze evaluatie zal onder 
andere gebruik worden gemaakt van de uitkomsten van monitoring en evaluatie die 
plaatsvindt binnen het programma BES(t) 4 kids. Een verslag van deze beleidsevaluatie 
zal worden gestuurd naar de Staten-Generaal.  
 
De evaluatie van dit wetsvoorstel vloeit tevens voort uit de wettelijke verplichting om 
ieder begrotingsartikel periodiek te evalueren volgens vooraf vastgestelde eisen zoals 
geregeld in artikel 4.1, eerste lid, van de Comptabiliteitswet 2016, dat is uitwerkt in de 
Regeling periodiek evaluatieonderzoek. 
 
Bij de ontwikkeling van het wetsvoorstel zijn al enkele elementen ge√Ødentificeerd waar 
tijdens de evaluatie expliciet aandacht aan moet worden besteed. Het gaat hierbij onder 
andere om de relatie van dit wetsvoorstel met het voornemen om in Caribisch Nederland 
een identificatienummer te implementeren soortgelijk als het Burgerservicenummer in 
Europees Nederland, en de financiering van de plusopvang.
