vervolgens een conceptrapport op en stemt deze af met de inspectie middels referte. 
Het conceptrapport wordt vervolgens door de inspectie verstuurd naar de houder.  
 
De toezichthouders zullen samen de samenwerking verder uitwerken en hierover 
afspraken maken. De afspraken worden vastgelegd in een samenwerkingsovereenkomst. 
Door dit te regelen via een samenwerkingsovereenkomst kan de samenwerking 
desgewenst per eiland verschillen. Bij het nader uitwerken van de samenwerking zal ook 
nadrukkelijk aandacht zijn voor het onderdeel gegevensdeling. Doordat de standplaats 
van beide toezichthouders verschilt, zijn er twee rechtsregimes van toepassing: de Wet 
bescherming persoonsgegevens BES en de Algemene verordening 
40
gegevensbescherming. Voor beide toezichthouders moet de geldende wet- en 
regelgeving duidelijk zijn en de onderlinge samenwerking moet conform de geldende 
wet- en regelgeving zijn. 
 
In deze paragraaf zal verder de neutrale term “toezichthouders” gebruikt worden en 
geen onderscheid worden gemaakt tussen de inspectie en de lokale inspecteur.  
 
9.1.2 Toezichthoudende taken 
Het toezicht op de kwaliteit bevat de volgende taken:  
- op verzoek van het openbaar lichaam onderzoeken of een aanvrager van een 
exploitatievergunning of een vergunning om plusopvang te exploiteren (of 
verlenging daarvan) redelijkerwijze in staat is te voldoen aan de eisen zoals 
vastgelegd in de relevante regelgeving (paragraaf 4.1.3 en 5.3.1); 
- controleren of alle kindercentra en gastouders ten minste voldoen aan de 
basiskwaliteit (paragraaf 9.1.3); 
- kindercentra en gastouders stimuleren dat zij eigen ambities formuleren en hier 
doelgericht aan werken (paragraaf 9.1.3); 
- interveniëren bij kindercentra en gastouders waar deze niet voldoen aan de 
basiskwaliteit, zodat zij die zo snel mogelijk herstellen (paragraaf 9.4); 
- het openbaar lichaam adviseren over het intrekken van een 
exploitatievergunning (paragraaf 9.4.2); 
- rapporteren over de kwaliteit van de kinderopvang in Caribisch Nederland als 
geheel (paragraaf 4.3.3); 
- toezicht op de taken van het EOZ in het kader van de ondersteuningsstructuur 
(paragraaf 5.3.1). 
 
Zoals in paragraaf 3.6 is beschreven zal de toezichthouder op de kwaliteit ook 
deelnemen aan het jaarlijkse overleg tussen de openbare lichamen en de minister. Daar 
kan de toezichthouder eventuele knelpunten in het kinderopvangstelsel in Caribisch 
Nederland agenderen. 
 
9.1.3 Werkwijze toezichthouders 
De toezichthouders zullen, met ingang van de inwerkingtreding van dit wetsvoorstel, 
regelmatig toezicht houden op de naleving van de wet- en regelgeving door de houders 
van kindercentra en gastouders. Het streven is dat elke locatie tenminste één keer per 
kalenderjaar wordt bezocht. De toezichthouders gaan als volgt te werk: 
1. Er wordt gestart met een documentanalyse van onder andere het pedagogisch 
beleidsplan, de verklaringen omtrent het gedrag en de diploma’s van de 
beroepskrachten of gastouders. 
 
40
 Verordening (EU) 2016/679 van het Europees Parlement en de Raad van 27 april 2016 
betreffende de bescherming van natuurlijke personen in verband met de verwerking van 
persoonsgegevens en betreffende het vrije verkeer van die gegevens en tot intrekking van Richtlijn 
95/46/EG (Algemene verordening gegevensbescherming) (PbEU 2016, L 119).
