deskundige. Er wordt in elk geval voorzien in een geheimhoudingsplicht en 
verschoningsrecht. 
De deskundige kan ook benaderd worden voor advies ten aanzien van eventueel te 
nemen stappen, en voor begeleiding bij het zoeken naar een oplossing dan wel bij het 
indienen van een klacht of aangifte.  
Oudercommissie 
Overeenkomstig met Europees Nederland wordt voorgesteld om kindercentra met meer 
dan 50 kinderen te verplichten zich in te spannen om een oudercommissie in te stellen. 
De oudercommissie heeft de taak het bestuur van het kindercentrum te adviseren over 
het beleid dat gevoerd wordt aangaande de aspecten van verantwoorde kinderopvang.  
Middels deze verplichting wordt de dialoog tussen het kindercentrum en de ouders van 
de op te vangen kinderen gestimuleerd. Ouders kunnen zitting nemen in de 
oudercommissie en via deze weg inspraak hebben in het beleid van het kindercentrum. 
Het openbaar lichaam kan bij Eilandsverordening nadere regels stellen ten aanzien van 
de oudercommissie, zodat recht gedaan kan worden aan de lokale context. 
Klachtencommissie, klachtenprocedure en onafhankelijke bemiddeling 
Indien een ouder ontevreden is over een gedraging jegens een ouder of een kind door 
een medewerker van het kindercentrum, of over de overeenkomst tussen de ouder en 
de houder van het kindercentrum, dan is het van belang dat de ouder hierover een 
klacht kan indienen bij het kindercentrum. Daarom is in dit wetsvoorstel opgenomen dat 
een houder van een kindercentrum, net als in Europees Nederland, een 
klachtenprocedure vaststelt en deze inzichtelijk maakt voor ouders. Voor het behandelen 
van klachten stelt de houder een klachtencommissie in. Op basis van de 
klachtenprocedure worden de klachten zorgvuldig behandeld door de klachtencommissie. 
Het openbaar lichaam kan bij Eilandsverordening nadere regels stellen ten aanzien van 
de klachtenprocedure en klachtencommissie, zodat recht gedaan kan worden aan de 
lokale context. 
In Europees Nederland hebben ouders ook de mogelijkheid om bij klachten zich te 
wenden tot de Geschillencommissie Kinderopvang. Deze commissie is echter niet actief 
in Caribisch Nederland. Desalniettemin is het wenselijk dat ouders voor, tijdens of na 
een klachtenprocedure ook advies of ondersteuning kunnen inwinnen bij een 
onafhankelijke partij. Het kan bijvoorbeeld gaan om de situatie dat ouders hun kind 
aanmelden bij een kindercentrum, en dat de houder van het kindercentrum het kind om 
een bepaalde reden niet toelaat. De onafhankelijke partij kan eventueel ook bemiddelen 
tussen ouders en (de klachtencommissie van) het kindercentrum. In dit wetsvoorstel is 
daarom opgenomen dat het openbaar lichaam zorg moet dragen voor de aanwezigheid 
van onafhankelijke partij waar ouders bij terecht kunnen voor advies, begeleiding en 
onafhankelijke bemiddeling, met de ruimte om hier door het openbaar lichaam bij 
Eilandsverordening nadere invulling aan te geven. 
5.2 Kwaliteitseisen gastouderopvang 
Op dit moment zijn er in Caribisch Nederland alleen op Bonaire enkele gastouders actief. 
Zoals beschreven in paragraaf 4.1.1. kunnen gastouders bijdragen aan de flexibiliteit en 
diversiteit van het kinderopvangstelsel. Voor gastoudervang gelden de kwaliteitseisen 
zoals opgenomen in dit wetsvoorstel. 
In Europees Nederland wordt gastouderopvang aangeboden via gastouderbureaus. Het 
gastouderbureau is verantwoordelijk voor het pedagogisch beleid en het gezondheids- 
en veiligheidsbeleid van de gastouderopvang, en ondersteunt en begeleidt de individuele 
gastouders hierin. Gezien de schaalgrootte van de eilanden ligt het niet voor de hand om 
aparte gastouderbureaus op te richten. Het is daarentegen wel van belang dat 
44
