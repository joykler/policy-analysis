het stimuleren van de ontwikkeling van kinderen. Dit kan bijvoorbeeld door in het 
activiteitenprogramma inzichtelijk te maken dat er educatieve activiteiten plaatsvinden, 
zoals voorlezen en begeleid spelen.  
Voor flexibele opvang geldt wel dat moet worden voorkomen dat kinderen op deze 
afwijkende tijden worden “belast” met educatieve activiteiten. De nadruk van flexibele 
opvang mag dan ook liggen op het aanbieden van een veilige, hygiënische en prettige 
omgeving waar kinderen kunnen ontspannen. Met leuke activiteiten zoals voorlezen voor 
het slapengaan en sport en spel in het weekend, kan toch de ontwikkeling worden 
gestimuleerd.  
De balans tussen educatieve activiteiten en ontspanning kan dus verschillen per 
opvangsoort. Het wetsvoorstel maakt het daarom mogelijk om in lagere regelgeving 
onderscheid te maken in de verschillende opvangsoorten en organisatievormen met 
betrekking tot nadere eisen.   
4.2.2 Verantwoorde kinderopvang 
Een houder van een kindercentrum of gastouder dient de kinderopvang op zodanige 
wijze te organiseren dat dit redelijkerwijs leidt tot verantwoorde kinderopvang. In het 
wetsvoorstel worden hiertoe verschillende kwaliteitseisen gesteld, en op onderdelen 
wordt de mogelijkheid geschept om nadere regels te stellen in lagere regelgeving. Zie 
voor een toelichting op de verhouding tussen het wetsvoorstel en lagere regelgeving 
paragraaf 3.5. 
Onder verantwoorde kinderopvang wordt verstaan ”het in een veilige en gezonde 
omgeving bieden van emotionele veiligheid aan kinderen, het bevorderen van de 
persoonlijke en sociale competentie van kinderen, de socialisatie van kinderen door 
overdracht van algemeen aanvaarde waarden en normen, en het spelenderwijs en 
doelgericht stimuleren van taalvaardigheden, rekenvaardigheden, motorische 
vaardigheden en sociaal-emotionele vaardigheden ten behoeve van een doorlopend 
ontwikkelingsproces voor kinderen.“ 
Het eerste deel van de definitie: “het in een veilige […] waarden en normen,” komt 
overeen met de definitie van verantwoorde kinderopvang in Europees Nederland, zoals is 
20
opgenomen in de Wet kinderopvang. Hieraan liggen de vier pedagogische doelen van 
Marianne Riksen-Walraven ten grondslag: 
1. Het bieden van een veilige basis, zowel emotioneel als fysiek;  
2. Het stimuleren van persoonlijke competentie; 
3. Het bevorderen van sociale competentie;  
4. Het overdragen van normen en waarden.   
 
Door de focus te leggen op deze doelen, wordt er in de kinderopvang een pedagogisch 
klimaat georganiseerd dat ten goede komt aan het welzijn en de ontwikkeling van de 
kinderen. In het wetsvoorstel is de mogelijkheid opgenomen om bij algemene maatregel 
van bestuur nadere regels te stellen ten aanzien van het pedagogisch klimaat. Gedacht 
wordt aan de volgende regels, overeenkomstig de regels zoals die in Europees 
Nederland gelden: 
  Een houder van een kindercentrum of gastouder houdt rekening met de 
ontwikkelingsfase waarin kinderen zich bevinden; 
  Een houder van een kindercentrum of gastouder dient er zorg voor te dragen dat 
binnen de kinderopvang op een sensitieve en responsieve manier met kinderen 
 
20
 Riksen-Walraven, M. (2000). Tijd voor kwaliteit in de kinderopvang (oratie), Amsterdam, 
Vossiuspers AUP.
