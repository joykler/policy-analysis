Ten derde zal het toezicht zo veel mogelijk gelijk zijn voor de drie openbare lichamen. 
Aangezien in dit wetsvoorstel en de daarop te baseren lagere regelgeving de 
belangrijkste kwaliteitseisen zijn of worden opgenomen, zal het onderzoeks- en 
waarderingskader voor de openbare lichamen ook grotendeels overeenkomen. Alleen de 
nadere regels in de Eilandsverordeningen kunnen verschillen tussen de drie eilanden 
opleveren. Deze zullen worden verwerkt in het onderzoeks- en waarderingskader. 
4.4 Financiering  
Voor een structurele verbetering van de kinderopvang en het tegelijkertijd financieel 
toegankelijk houden van de kinderopvang in Caribisch Nederland is de financiering van 
belang. In paragraaf 4.1.2 is aangegeven dat er een publiek (gefinancierd) stelsel komt 
waarbij aanvullende regels worden gesteld. In deze paragraaf wordt de financiering 
verder uitgewerkt. Het stelsel dat voor de structurele bekostiging van de kinderopvang 
wordt voorgesteld, is gebaseerd op drie belangrijke pijlers: (1) de Rijksoverheid 
bekostigt houders van kindercentra en gastouders rechtstreeks, (2) er wordt gebruik 
gemaakt van gegevens over het gebruik van de kinderopvang, en (3) ouders betalen 
een inkomensonafhankelijke ouderbijdrage aan de houder van het kindercentrum of de 
gastouder.  
Voor gastouderopvang en flexibele opvang kunnen aanvullende afspraken ten aanzien 
van de financiering worden gemaakt. Dit wordt in 4.4.4 afzonderlijk toegelicht. In 
onderstaande tekst wordt daarom alleen gesproken over de financiering van de 
kindercentra. In hoofdstuk 8 wordt de uitvoering van het stelsel waaronder het nieuwe 
financieringsstelsel nader toegelicht. 
  
4.4.1 Directe financieringsrelatie 
Het kabinet en de openbare lichamen vinden het van groot belang om de financiële 
toegankelijkheid van het stelsel te waarborgen. Om ervoor te zorgen dat kinderopvang 
voor alle kinderen toegankelijk is, zullen houders van kindercentra en gastouders per 
kind vergoedingen ontvangen die voor de verschillende vormen van kinderopvang 
21
worden vastgesteld. Zij krijgen de kinderopvangvergoeding direct van de 
Rijksoverheid. Binnen dit stelsel betalen de ouders een ouderbijdrage, die wordt geïnd 
door de houder van het kindercentrum of de gastouder, conform de huidige situatie in 
de openbare lichamen.  
 
Het is het voornemen om de RCN-unit SZW te belasten met de taak om betaling van de 
kinderopvangvergoeding uit te voeren. De RCN-unit SZW is op alle eilanden aanwezig en 
voert op de eilanden de verschillende regelingen van het ministerie van SZW uit. Het ligt 
daarom voor de hand dat de RCN-unit SZW deze taak gaat vervullen wanneer de wet in 
werking treedt.  
 
Omdat de kinderopvang voor alle ouders financieel toegankelijk moet blijven, mogen 
kindercentra en gastouders geen andere dan door de overheid vastgestelde 
ouderbijdrage vragen, ook geen vrijwillige, en is er een acceptatieplicht voor houders 
22
van kindercentra en gastouders. Zij mogen geen kinderen weigeren, tenzij sprake is 
van een bij algemene maatregel van bestuur aan te wijzen omstandigheid. Achtergrond 
is dat op deze wijze selectie van kinderen door een houder van een kindercentrum of 
gastouder wordt voorkomen en daarmee het risico op segregatie kan worden 
teruggedrongen.  
 
 
21
 De hoogte van de vergoeding wordt vastgesteld op basis van een kostprijsonderzoek dat een 
vervolg krijgt in 2022. 
22
 Houders van kindercentra en gastouders mogen wel donaties ontvangen, maar dat mag er niet 
toe leiden dat kinderen worden geweigerd.
