daarmee samenhangende arbeidsvoorwaarden. Daarbij dient bedacht te worden dat de 
salarissen vaak (nog) niet marktconform zijn. Als gevolg hiervan is de verwachting dat 
de personeelskosten – met circa 50%-60% het grootste deel van de totale kosten – de 
komende jaren stijgen. Verbetering van arbeidsvoorwaarden draagt bij aan voldoende 
aanbod van gekwalificeerd personeel. Verder zullen ook de overige kosten naar 
verwachting stijgen. Hierin zijn in 2021 en 2022 al eerste stappen gezet binnen het 
programma BES(t)4 Kids, onder meer via de tijdelijke subsidieregeling financiering 
kinderopvang. De uitgavenraming houdt rekening met een verdere reële kostenstijging 
van circa 15% (bovenop de gemiddelde loon- en prijsontwikkeling) in de periode tot en 
met 2027, ten opzichte van medio 2022.  
 
 
Onderdeel van de integrale kinderopvang is dat ook kinderen met een extra 
ondersteuningsbehoefte binnen de kinderopvang zo veel mogelijk kunnen worden 
opgevangen. Uitgangspunt is om tot inclusieve kinderopvang te komen waarin ook 
plaats is voor kinderen met een extra ondersteuningsbehoefte zie paragraaf 5.3.1.  
In de raming is rekening gehouden met extra financiële ondersteuning voor de 
kinderopvangorganisatie die plusopvang aanbiedt. Daarvoor wordt een 
ondersteuningsstructuur op ieder eiland ingericht. Voor de ondersteuningsstructuur zijn 
extra middelen gereserveerd, waaruit in ieder geval het EOZ voor diens rol kan worden 
bekostigd.  
 
11.2 Uitvoerings- en implementatiekosten 
Uitvoeringskosten  
Bij de uitvoering van dit wetsvoorstel moet ook rekening worden gehouden met kosten 
die samenhangen met de uitvoering van de financiering. De uitvoeringskosten betreffen 
de kosten die door de uitvoeringsorganisatie voor de bekostiging van de houders van 
kindcentra en gastouders worden gemaakt en de kosten van het toezicht op de kwaliteit 
en rechtmatigheid.  
 
De openbare lichamen zijn verantwoordelijk voor de concrete inrichting van het stelsel 
op het eiland. Dat vraagt om een additionele beleidsmatige inzet, ondersteuning van 
houders van kindercentra en gastouders, uitvoering van het vergunningstelsel en het 
lokale toezicht. Ook krijgt het openbaar lichaam in het kader van het lokale 
armoedebeleid ruimte om de ouderbijdrage te vergoeden. 
 
De eilanden leverden in 2018 een structurele bijdrage van circa € 1,65 mln per jaar uit 
de eigen begroting. Afspraak bij de bestuurlijke afspraken in 2019 was dat de openbare 
lichamen deze middelen gedurende de programmaperiode blijven inzetten voor de 
kinderopvang op de eilanden.  
 
Voorafgaand aan het beëindigen van het programma BES(t) 4 kids zal in overleg met de 
openbare lichamen worden bepaald hoe hoog de extra structurele uitvoeringskosten 
voor de openbare lichamen zullen zijn. Deze middelen zullen dan aan de vrije uitkering 
worden toegevoegd. 
 
Voortzetting van het programma BEs(t) 4 kids. 
Mede naar aanleiding van het advies van de Raad van State heeft het kabinet samen 
met de openbare lichamen besloten om het programma BES(t) 4 kids nog met 
tenminste vijf jaar na inwerkingtreding te verlengen, zie verder paragraaf 14.1. Hiervoor 
zijn meerjarig middelen gereserveerd. 
 
Implementatiekosten  
Daarnaast zijn en worden implementatiekosten gemaakt ter voorbereiding van invoering 
van het wetsvoorstel. Het betreft onder andere de uitvoeringskosten voor de tijdelijke 
subsidieregeling en de kosten voor de programma’s op het eiland (opleidingen, 
implementatiekosten openbare lichamen). Ook de uitvoerende partijen zijn gestart met 
96
