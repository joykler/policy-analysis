b. het bevorderen van de persoonlijke en sociale competentie van kinderen; 
c. de socialisatie van kinderen door overdracht van algemeen aanvaarde waarden en 
normen; 
d. het spelenderwijs en doelgericht stimuleren van taalvaardigheden, 
rekenvaardigheden, motorische vaardigheden en sociaal-emotionele vaardigheden ten 
behoeve van een doorlopend ontwikkelingsproces voor kinderen.  
2. De houder van een kindercentrum of gastouder draagt er zorg voor dat de uitvoering 
van het pedagogisch beleid en het veiligheids- en gezondheidsbeleid, bedoeld in het 
eerste lid, schriftelijk is vastgelegd en wordt geÃ«valueerd en waar nodig bijgesteld. 
3. Bij algemene maatregel van bestuur worden nadere regels gesteld met betrekking tot 
de in het eerste lid genoemde aspecten van verantwoorde kinderopvang. 
4. Het bestuurscollege draagt zorg voor begeleiding en ondersteuning aan de houder van 
een kindercentrum of gastouder bij het aanbieden van verantwoorde kinderopvang, 
waaronder pedagogische ondersteuning en advies.  
5. Bij algemene maatregel van bestuur kunnen nadere regels worden gesteld met 
betrekking tot de onderwerpen en taken waarover het bestuurscollege voor begeleiding 
en ondersteuning aan de houder van een kindercentrum of gastouder of pedagogische 
ondersteuning en advies zorgdraagt, waarbij onderscheid kan worden gemaakt tussen 
de openbare lichamen.  
 
Artikel 2.4 Kwaliteit kinderopvang kindercentrum 
1. Een houder van een kindercentrum: 
a. organiseert de kinderopvang op zodanige wijze; 
b. voorziet het kindercentrum zowel kwalitatief als kwantitatief zodanig van personeel en 
materieel;  
c. draagt zorg voor een zodanige verantwoordelijkheidstoedeling; en  
d. voert een zodanig pedagogisch, veiligheids-, gezondheids-, educatief en 
organisatiebeleid; 
dat een en ander redelijkerwijs leidt tot verantwoorde kinderopvang.  
2. Ter uitvoering van het eerste lid besteedt een houder van het kindercentrum in ieder 
geval aantoonbaar aandacht aan:  
a. het aantal beroepskrachten in relatie tot het aantal kinderen per leeftijdscategorie; 
b. de groepsgrootte; 
c. het dagritme en een gevarieerd activiteitenprogramma; 
d. de herkenbaarheid van ruimtes en personen; 
e. de opleidingseisen, scholingseisen en ervaringseisen waaraan beroepskrachten 
voldoen; 
f. de voorwaarden waaronder en de mate waarin beroepskrachten in opleiding en 
stagiairs kunnen worden belast met de verzorging, opvoeding en bijdrage aan de 
ontwikkeling van kinderen; 
g. het volgen van de ontwikkeling van kinderen en het signaleren van bijzonderheden, 
waaronder door middel van een begeleidingsplan indien bijzonderheden worden 
gesignaleerd; 
h. het voorkomen van ontwikkel- en leerachterstanden door het programma af te 
stemmen op wat kinderen nodig hebben.  
3. Een houder van een kindercentrum past een programma voor voorschoolse educatie 
toe bij kinderen die gebruikmaken van dagopvang. 
4. Bij of krachtens algemene maatregel van bestuur worden nadere regels gesteld 
omtrent de voorwaarden voor verantwoorde kinderopvang bij een kindercentrum waarbij
