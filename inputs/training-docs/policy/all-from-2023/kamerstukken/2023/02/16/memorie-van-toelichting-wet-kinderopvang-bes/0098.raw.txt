aantal ouders is dat een reden om hun kinderen niet naar de opvang (dagopvang, 
buitenschoolse opvang) te brengen.  
 
De ouderbijdrage zal bij een vaste eigen bijdrage van uiteindelijk 4% naar verwachting 
tussen $20 en $25 voor de dagopvang bij 5 dagen en tussen $15 en $20 voor de 
buitenschoolse opvang komen te liggen. Voor ouders die het niet kunnen betalen kan in 
het kader van het lokale armoedebeleid het openbaar lichaam de ouderbijdrage 
overnemen. Voor deze ouders is kinderopvang gratis. 
 
Met het voornemen om de ouderbijdrage in lagere regelgeving vast te stellen op 4% van 
de kostprijs van de kinderopvang komt de hoogte van de ouderbijdrage voor Bonaire 
duidelijk onder de gemiddelde prijs te liggen die de ouders in 2018 moesten betalen; dat 
varieerde van $180 tot meer dan $350 per maand.  
 
Op Sint Eustatius lagen de tarieven van de gesubsidieerde dagopvang rond $180 en voor 
de buitenschoolse opvang, die gesubsidieerd is, tussen $25 en $60 per maand in 2018. 
De niet gesubsidieerde opvang vraagt tarieven rond $200 per maand. Ook in Sint 
Eustatius zal een aanzienlijk deel van de ouders 4% van de kostprijs gaan betalen. 
 
Op Saba werd de kinderopvang al gesubsidieerd en betalen ouders een bedrag van 
ongeveer $140 per maand voor de dagopvang en $85 per maand voor de buitenschoolse 
opvang.  
 
Omdat het kabinet stappen wil zetten bij het realiseren van het ijkpunt sociaal minimum 
zal het aantal ouders dat de kinderopvang niet kan betalen waarschijnlijk gaan afnemen. 
Hoeveel ouders uiteindelijk in aanmerking komen voor vergoeding van de ouderbijdrage 
door het openbaar lichaam is mede afhankelijk van de criteria die het openbaar lichaam 
vaststelt.  
 
Houders van kindercentra en gastouders 
Het wetsvoorstel heeft gevolgen voor de bedrijfsvoering van de kindercentra en 
gastouders, en heeft daarmee ook voor hen financiële gevolgen. Organisaties zullen 
feitelijk gaan opereren in een publiek stelsel waarbij zij niet meer door middel van de 
tarieven kostenstijgingen kunnen opvangen. Het voornemen is dat ouders 4% van de 
kostprijs gaan betalen aan de houders van kindercentra of gastouders, en de overheid 
financiert de rest. De financiële risico’s voor de organisaties worden daarmee aanzienlijk 
kleiner.  
 
Tegelijkertijd zullen de beoogde kwaliteitsverbetering van de opvang en de daarmee 
samenhangende verplichtingen zich naar verwachting vertalen in stijgende kosten. 
Kindercentra en gastouders krijgen op basis van vastgestelde criteria voor de kinderen 
die zij opvangen een vastgestelde vergoeding die het mogelijk moet maken om een 
rendabele exploitatie te realiseren en tegelijk de kinderopvang financieel toegankelijk te 
houden. Hiervoor zijn de afgelopen jaren in het programma BES(t)4 Kids al eerste 
stappen gezet door de subsidiebedragen per kind in de tijdelijke subsidieregeling te 
verhogen, om ruimte te geven voor verbetering van kwaliteit en arbeidsvoorwaarden. 
 
De kinderopvangvergoeding zal driemaandelijks worden vastgesteld en op regelmatige 
tijden aan de kindercentra en gastouders worden uitbetaald. Omdat er nog een 
onderzoek  loopt naar de wijze waarop de bekostiging exact wordt ingericht en in het 
verlengde daarvan ook nog naar de juiste hoogte van de kinderopvangvergoeding, zullen 
de meer concrete financiële effecten voor de kindercentra en gastouders op een later 
moment nader worden uitgewerkt.  
 
11.5 Doeltreffendheid en doelmatigheid 
Doeltreffendheid 
98
