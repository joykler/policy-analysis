exploitatievergunning: door het openbaar lichaam verleende vergunning voor het 
exploiteren van een kindercentrum of gastouderopvang; 
flexibele opvang: kinderopvang voor kinderen in de leeftijd van 0 tot en met de leeftijd 
dat ze naar het basisonderwijs kunnen gaan die in de avond, de nacht of het weekeinde 
plaatsvindt;   
gastouder: degene van achttien jaar of ouder die gastouderopvang biedt; 
gastouderopvang: kinderopvang in een gezinssituatie die betrekking heeft op 
gelijktijdige opvang van ten hoogste zes kinderen, waaronder begrepen de bloedverwant 
of aanverwant in de neergaande lijn van de gastouder of zijn partner die de leeftijd van 
tien jaar nog niet heeft bereikt, waarbij de opvang plaatsvindt: 
a. op het woonadres van de gastouder, dan wel 
b. op het woonadres van een van de ouders van de kinderen voor wie de gastouder 
opvang biedt; 
houder: natuurlijk persoon van achttien jaar of ouder of rechtspersoon die een 
kindercentrum exploiteert; 
kind: persoon als bedoeld in artikel 3 van de Wet kinderbijslagvoorziening BES; 
kindercentrum: voorziening waar kinderopvang plaatsvindt, niet zijnde 
gastouderopvang; 
kinderopvang: bedrijfsmatig of anders dan om niet verzorgen, opvoeden en bijdragen 
aan de ontwikkeling van kinderen tot de eerste dag van de maand waarop het 
voortgezet onderwijs voor die kinderen begint; 
kinderopvangovereenkomst: schriftelijke overeenkomst tussen de ouder en de houder 
van het kindercentrum of de gastouder over de opvang van een kind van de ouder in dat 
kindercentrum of door die gastouder; 
kinderopvangvergoeding: vergoeding voor de kosten van kinderopvang als bedoeld in 
artikel 3.2; 
Onze Minister: Onze Minister voor Armoedebeleid, Participatie en Pensioenen; 
openbaar lichaam: openbaar lichaam Bonaire, Sint Eustatius of Saba; 
ouder: bloed- of aanverwant in opgaande lijn of pleegouder van een kind als bedoeld in 
artikel 3 van de Wet kinderbijslagvoorziening BES; 
ouderbijdrage: bijdrage als bedoeld in artikel 3.11, eerste lid; 
plusopvang: dagopvang, buitenschoolse opvang of gastouderopvang waarin ook of 
alleen opvang wordt geboden voor kinderen met een extra ondersteuningsbehoefte; 
stagiair: degene die een opleiding volgt, waarvan het praktijkdeel een beperkt deel van 
de totale studieduur is, belast is met werkzaamheden bij de houder ten behoeve van het 
praktijkdeel van de opleiding en geen beroepskracht in opleiding is; 
verklaring omtrent het gedrag: verklaring omtrent het gedrag, afgegeven volgens de 
Wet op de justitiÃ«le documentatie en op de verklaringen omtrent het gedrag BES; 
programma voor voorschoolse educatie: programma dat gericht is op het verbeteren van 
de voorwaarden voor het met succes instromen in het basisonderwijs voor kinderen die 
nog niet tot het onderwijs kunnen worden toegelaten.  
 
Artikel 1.2 Reikwijdte 
Deze wet is van toepassing in de openbare lichamen Bonaire, Sint Eustatius en Saba.
