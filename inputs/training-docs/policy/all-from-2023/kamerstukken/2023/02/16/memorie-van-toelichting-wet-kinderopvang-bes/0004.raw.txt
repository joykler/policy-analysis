kinderen gebruik gaan maken van de dagopvang. Ook het aantal kinderen dat naar de 
buitenschoolse opvang gaat is toegenomen; van 42% naar 56% in het eerste kwartaal 
van 2021. Het openbaar lichaam subsidieert enkele houders van kindercentra.  
Sint Eustatius 
Op Sint Eustatius wonen ongeveer 480 kinderen in de leeftijd van 0 tot de 
middelbareschoolleeftijd. Er zijn zeven organisaties actief die opvang aanbieden. Twee 
particuliere organisaties bieden dagopvang aan, twee buitenschoolse opvang, en een wat 
grotere organisatie biedt beide vormen aan. Ook bieden twee scholen aan kinderen van 
drie jaar een ‘early stimulation’-programma aan. Op Sint Eustatius zijn geen gastouders 
actief. De voertaal in de kinderopvang is hoofdzakelijk Engels. 
Op Sint Eustatius gaat bijna 80% van de kinderen in de leeftijd van 0 tot 4 jaar naar de 
dagopvang en iets meer dan de helft van de kinderen in de leeftijd van 4 tot de 
middelbareschoolleeftijd gaat naar de gesubsidieerde buitenschoolse opvang (56%).  
Saba 
Op Saba wonen ruim 250 kinderen in de leeftijd van 0 tot de middelbareschoolleeftijd. Er 
zijn twee aanbieders van kinderopvang, waarvan 1 dagopvang biedt, en 1 
buitenschoolse opvang. Op Saba zijn geen gastouders actief. De voertaal in de 
kinderopvang is hoofdzakelijk Engels. 
De dagopvang is op Saba onderdeel van het openbaar lichaam. Het personeel is in 
dienst van het openbaar lichaam. Het beleid en de financiering worden volledig 
aangestuurd door het openbaar lichaam. De buitenschoolse opvang ontvangt een 
beperkte subsidie van het openbaar lichaam. 
Op Saba gaat ongeveer twee derde van de kinderen in de leeftijd van 0 tot 4 jaar naar 
de dagopvang en bijna 40% van de kinderen in de leeftijd van 4 tot de 
middelbareschoolleeftijd naar de buitenschoolse opvang.  
Algemeen beeld 
In Caribisch Nederland gaat ruim de helft van de kinderen van 0 tot 4 jaar naar de 
dagopvang en bijna de helft in de leeftijd van 4 tot de middelbareschoolleeftijd naar de 
buitenschoolse opvang. Dit gebruik ligt, ondanks de bepekte overheidsbijdrage van het 
Rijk en het openbaar lichaam, hoger dan in Europees Nederland. De dagopvang is in 
verhouding duur voor ouders, ondanks dat dit op Saba en Sint Eustatius gesubsidieerd 
wordt. De verwachting is dat als de ouderbijdrage lager wordt, het gebruik van de 
voorzieningen zal toenemen. Het hoge gebruik van de buitenschoolse opvang kan 
worden verklaard door de subsidies die aan deze voorzieningen worden verstrekt.  
 
2.2 Sociaaleconomische situatie en risico op ontwikkel- en leerachterstanden 
Sociaaleconomische situatie van gezinnen in Caribisch Nederland 
Veel kinderen en gezinnen in Caribisch Nederland bevinden zich in een 
sociaaleconomisch ongunstige situatie. Een deel van de kinderen groeit op in een situatie 
waarin het inkomen van het huishouden onvoldoende is om te voorzien in de kosten 
voor levensonderhoud. Veel ouders (vaak beide) zijn genoodzaakt om meerdere banen 
te hebben. Ouders hebben hierdoor weinig tijd om aandacht en begeleiding te geven aan 
hun kinderen.  
Risico op ontwikkel- en leerachterstanden 
In Europees Nederland is er een CBS-indicator ontwikkeld om het risico op een 
onderwijsachterstand te bepalen, waarbij gekeken wordt naar het opleidingsniveau van 
ouders, de verblijfsduur in Europees Nederland, het land van herkomst en de vraag of 
ouders in de schuldhulpverlening zitten. Van een achterstand is sprake als kinderen door
