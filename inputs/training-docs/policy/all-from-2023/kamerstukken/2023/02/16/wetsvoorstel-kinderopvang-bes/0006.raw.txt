c. het volgen van de ontwikkeling van kinderen en het signaleren van bijzonderheden, 
waaronder door middel van een begeleidingsplan indien bijzonderheden worden 
gesignaleerd; 
d. het voorkomen van ontwikkel- en leerachterstanden door het programma af te 
stemmen op wat kinderen nodig hebben.  
3. Een gastouder maakt gebruik van de begeleiding en ondersteuning voor het 
aanbieden van verantwoorde kinderopvang zoals wordt aangeboden door het 
bestuurscollege. 
4. Bij of krachtens algemene maatregel van bestuur worden nadere regels gesteld 
omtrent de voorwaarden voor verantwoorde kinderopvang bij een gastouder, die 
betrekking kunnen hebben op: 
a. veiligheid en gezondheid; 
b. de minimale opleidingseisen, scholingseisen en ervaringseisen waaraan de gastouder 
voldoet; 
c. het volgen van de ontwikkeling van kinderen en het signaleren van bijzonderheden, 
waaronder door middel van een begeleidingsplan indien bijzonderheden worden 
gesignaleerd; 
d. het activiteitenprogramma. 
5. Bij of krachtens eilandsverordening kunnen nadere regels worden gesteld omtrent de 
voorwaarden voor gastouderopvang, met betrekking tot: 
a. de accommodatie, de beschikbare ruimte voor kinderen en de inrichting van de ruimte 
die bestemd is voor gastouderopvang; 
b. lokale partners met wie de gastouder afspraken maakt ten behoeve van de optimale 
ontwikkeling van kinderen; 
c. gezonde voeding; 
d. het taalniveau van de gastouder; 
e. aanvullende opleidingseisen, scholingseisen en ervaringseisen voor de gastouder; 
f. het pedagogisch beleid en de pedagogische praktijk; 
g. het dagritme.  
 
Artikel 2.7 Voertaal 
1. Bij kinderopvang in een kindercentrum of gastouderopvang wordt als voertaal 
gebruikt: 
a. op Bonaire: Nederlands of Papiaments; 
b. op Sint Eustatius en Saba: Engels of Nederlands.  
2. In afwijking van het eerste lid kan mede een andere taal als voertaal worden 
gebruikt, indien de herkomst van de kinderen in specifieke omstandigheden daartoe 
noodzaakt. 
 
Artikel 2.8 Verklaring omtrent gedrag 
1. In het bezit van een verklaring omtrent het gedrag zijn: 
a. de houder of voorgenomen houder van een kindercentrum, zijnde de directeur en 
bestuurders, en de gastouder of voorgenomen gastouder; 
b. de personen die in dienst zijn van de houder of met een uitzendorganisatie tijdens 
opvanguren werkzaam zijn, dan wel zullen zijn, op de locatie waar de houder een 
kindercentrum exploiteert en waar kinderen worden opgevangen; 
c. de personen die op basis van een andere overeenkomst met de houder structureel 
tijdens opvanguren werkzaam zijn of zullen zijn op de locatie waar de houder een 
kindercentrum exploiteert en waar kinderen worden opgevangen;
