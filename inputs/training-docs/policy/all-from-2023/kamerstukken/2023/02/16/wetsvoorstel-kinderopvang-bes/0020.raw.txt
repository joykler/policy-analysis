wet bestuursrecht, in samenhang met artikel 5.2, eerste lid, een bestuurlijke boete 
opleggen van ten hoogste het bedrag van de vierde categorie, bedoeld in artikel 27, 
vierde lid, van het Wetboek van Strafrecht BES. 
3. In afwijking van het tweede lid kan Onze Minister in geval van opzettelijke 
overtreding van het bepaalde bij of krachtens de in het tweede lid genoemde artikelen 
de overtreder een bestuurlijke boete opleggen van ten hoogste het bedrag van de vijfde 
categorie, bedoeld in artikel 27, vierde lid, van het Wetboek van Strafrecht BES. 
4. Onze Minister kan een overtreder van het bepaalde bij of krachtens artikel 4.2 een 
bestuurlijke boete opleggen van ten hoogste: 
a. het bedrag dat ten onrechte of tot een te hoog bedrag aan kinderopvangvergoeding is 
ontvangen, tot ten hoogste het bedrag van de vijfde categorie, bedoeld in artikel 27, 
vierde lid, van het Wetboek van Strafrecht BES; of 
b. indien de overtreding niet heeft geleid tot een bedrag dat ten onrechte of tot een te 
hoog bedrag aan kinderopvangvergoeding is ontvangen, het bedrag van de derde 
categorie, bedoeld in artikel 27, vierde lid, van het Wetboek van Strafrecht BES. 
5. Artikel 27, zevende en achtste lid, van het Wetboek van Strafrecht BES is van 
overeenkomstige toepassing. 
 
Artikel 5.8 Overeenkomstige toepassing Algemene wet bestuursrecht 
1. Titel 5.1 van de Algemene wet bestuursrecht is van overeenkomstige toepassing op 
de oplegging van een last onder dwangsom of een bestuurlijke boete als bedoeld artikel 
5.6 respectievelijk artikel 5.7, met dien verstande dat voor de in artikel 5:1, derde lid, 
tweede volzin, van de Algemene wet bestuursrecht opgenomen verwijzing naar artikel 
51, tweede en derde lid, van het Wetboek van Strafrecht gelezen moet worden: artikel 
53, tweede en derde lid, van het Wetboek van Strafrecht BES. 
2. Afdeling 5.3.2 en artikel 5:49, tweede lid, van de Algemene wet bestuursrecht is van 
overeenkomstige toepassing op een last onder dwangsom als bedoeld in artikel 5.6. 
3. De artikelen 5:40 tot en met 5:52 en 5:53, tweede en derde lid, van de Algemene 
wet bestuursrecht zijn van overeenkomstige toepassing op een bestuurlijke boete als 
bedoeld in artikel 5.7, met dien verstande dat: 
a. voor de in artikel 5:46, vierde lid, van die wet opgenomen verwijzing naar artikel 1, 
tweede lid, van het Wetboek van Strafrecht gelezen moet worden: artikel 1, tweede lid, 
van het Wetboek van Strafrecht BES; 
b. voor de in artikel 5:47 van die wet opgenomen verwijzing naar artikel 12i van het 
Wetboek van strafvordering gelezen moet worden: artikel 25 van het Wetboek van 
Strafvordering BES; 
c. voor de in artikel 5:48 van die wet opgenomen verwijzing naar artikel 152 van het 
Wetboek van Strafvordering gelezen moet worden: artikel 186 van het Wetboek van 
Strafvordering BES. 
 
Artikel 5.9 Aanmaning en invordering 
De artikelen 4:89 tot en met 4:102, 4:104 tot en met 4:108, 4:110 tot en met 4:117, 
4:119, 4:120, eerste en derde lid, en 4:121 tot en met 4:125 van de Algemene wet 
bestuursrecht zijn van overeenkomstige toepassing op de aanmaning en invordering van 
een last onder dwangsom of bestuurlijke boete als bedoeld in artikel 5.6 respectievelijk 
artikel 5.7, met dien verstande dat moet worden gelezen voor: 
a. de in artikel 4:93, derde lid, van die wet opgenomen verwijzing naar artikel 129, 
eerste en tweede lid, van Boek 6 van het Burgerlijk Wetboek: artikel 129, eerste en 
tweede lid, van Boek 6 van het Burgerlijk Wetboek BES;
