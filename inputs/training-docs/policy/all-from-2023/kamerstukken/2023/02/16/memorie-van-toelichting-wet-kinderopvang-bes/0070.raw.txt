Het streven is om informatie-uitwisseling tussen de uitvoeringsorganisatie en de houders 
van kindercentra en gastouders en de uitvoeringsorganisatie en de ouder zoveel 
mogelijk digitaal plaats te laten vinden. Kindercentra, gastouders en ouders worden 
gefaciliteerd om digitale informatie-uitwisseling mogelijk te maken.   
 
Het recht op de kinderopvangvergoeding gaat in beginsel in vanaf het moment dat de 
uitvoeringsorganisatie de aanvraag heeft goedgekeurd en dit per beschikking aan het 
kindercentrum heeft laten weten. Het recht kan echter niet eerder ingaan dan de 
ingangsdatum van het gebruik van de kinderopvang zoals die in de overeenkomst tussen 
ouder en houder van het kindercentrum of gastouders is vastgelegd en de aanvraag 
voor de kinderopvangvergoeding voor een vastgestelde datum is aangevraagd. De 
hoogte van de kinderopvangvergoeding zal vanaf de maand waarin de opvang start 
gelden. Het recht op een kinderopvangvergoeding zal vervallen vanaf de maand nadat 
de overeenkomst tussen ouder en houders van kindercentra en gastouders is beÃ«indigd 
(zie ook paragraaf 8.2.6).  
 
8.2.3 Hoogte totale kinderopvangvergoeding en betaling   
De hoogte van de totale kinderopvangvergoeding waarvoor een kindercentrum of 
gastouder in aanmerking komt, wordt gebaseerd op de kinderopvangvergoeding per 
kind. Daarbij is het in de schriftelijke overeenkomst overeengekomen aantal dagdelen 
kinderopvang per maand bepalend. De kinderopvangvergoeding kan maximaal 
gebaseerd zijn op het aantal plaatsen dat een organisatie op basis van de 
exploitatievergunning mag hebben. 
 
Voor het bepalen van de totale hoogte van de kinderopvangvergoeding per 
kindercentrum of gastouder voor de eerste periode na toekenning worden de gegevens 
uit de aanvraag van de houders van kindercentra en gastouders gebruikt. 
 
De kinderopvangvergoeding zal alleen worden verstrekt als er daadwerkelijk gebruik van 
de kinderopvangvoorziening wordt gemaakt. Het voornemen is om bij algemene 
maatregel van bestuur te regelen dat de houders van kindercentra en gastouders een 
actuele aanwezigheidsregistratie bijhouden. Indien blijkt dat kinderen structureel niet 
aanwezig zijn, dan kan de uitvoeringsorganisatie de hoogte van de 
kinderopvangvergoeding aanpassen. Bij of krachtens algemene maatregel van bestuur 
zal hieraan invulling worden gegeven (zie hoofdstuk 4.4.2). 
 
Bij algemene maatregel van bestuur zal bepaald worden welke gegevens aangeleverd 
moeten worden en op welk moment. Het zal dan in elk geval gaan om het kind waarop 
de kinderopvang betrekking heeft en het aantal dagdelen kinderopvang per maand. Bij 
het aanleveren van de periodieke informatie zal het kindercentrum de wijzigingen die 
zijn opgetreden bij de ouders en kinderen (onder andere nieuwe kinderen, vertrokken 
kinderen, aangepaste overeenkomst) moeten doorgeven. Het is niet nodig om bij de 
uitvoeringsorganisatie al bekende informatie opnieuw aan te leveren. Als informatie bij 
de periodieke informatie levering niet juist is, kan uitbetaling geheel of gedeeltelijk 
worden opgeschort. Datzelfde geldt ook als bij een tussentijdse controle blijkt dat het 
kindercentrum of de gastouderopvang niet (meer) voldoet aan de gestelde voorwaarden. 
Die opschorting kan maximaal acht weken duren. Met die termijn wordt aangesloten bij 
de beslistermijn van de Algemene wet bestuursrecht.   
 
Indien de verstrekte gegevens uiteindelijk niet aan de eisen voldoen, kan de 
rechtmatigheid van de kinderopvangvergoeding niet worden vastgesteld. De Minister van 
SZW kan dan de beschikking tot toekenning van de kinderopvangvergoeding wijzigen of 
intrekken. Als gevolg van een wijziging of intrekking ten onrechte verstrekte 
kinderopvangvergoeding kan word teruggevorderd.  
70
