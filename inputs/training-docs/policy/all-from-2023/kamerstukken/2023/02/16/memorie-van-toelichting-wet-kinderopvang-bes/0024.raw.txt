Het voornemen is om met gebruikmaking van voornoemde delegatiegrondslag te 
regelen dat het advies op basis van een eilandelijk besluit en onderbouwd op basis van 
demografie en beschikbaar aanbod van plaatsen (inclusief de kwaliteit van de opvang 
bijvoorbeeld op basis van de rapporten van de toezichthouder) zal worden vastgelegd. 
In het besluit zou het openbaar lichaam ook een voorstel dienen te doen voor de 
procedure voor het toekennen van te financieren plaatsen in de kinderopvang. 
 
Uitgangspunt bij de toekenning van kinderopvangvergoeding is dat eenmaal aan een 
houder toegekende reguliere plaatsen door de overheid gefinancierd zullen blijven 
worden totdat de exploitatievergunning wordt ingetrokken. Toewijzing van vrijgekomen 
plaatsen en van uitbreiding van het aantal plaatsen zal op basis van datum van 
aanvraag plaatsvinden.  
 
Verwachte effecten voor het aanbod van kinderopvang op de eilanden 
Voor de bestaande aanbieders geldt dat zij in aanmerking komen voor de 
kinderopvangvergoeding. Als een nieuwe aanbieder wil toetreden en er geldt een limiet 
aan het aantal te financieren plaatsen en het maximum is al bereikt, dan zal de nieuwe 
aanbieder zonder overheidsvergoeding kinderopvang moeten aanbieden. De aanbieder 
zal dan naar verwachting de gehele kostprijs aan de ouders in rekening brengen. Het is 
te verwachten dat niet veel ouders van deze mogelijkheid gebruik zullen maken. Feitelijk 
wordt daarmee de toetreding van nieuwe organisaties tot het eiland beperkt.  
 
Het is de verwachting dat in elk geval de openbare lichamen Sint Eustatius en Saba het 
Rijk zullen adviseren over een limitering van het aantal te financieren plaatsen in de 
opvang. Het openbaar lichaam Bonaire heeft aangegeven de ontwikkelingen op het 
eiland te willen afwachten. 
 
4.1.3 Vergunningsprocedure 
Om de kwaliteit van de opvang te kunnen borgen, voorziet dit wetsvoorstel erin dat een 
exploitatievergunning nodig is om kinderopvang te kunnen aanbieden. Houders van 
kindercentra en gastouders mogen alleen hun diensten aanbieden als aan hen een 
exploitatievergunning is verleend. Het bestuurscollege is bevoegd om een 
exploitatievergunning te verlenen, te schorsen of in te trekken. 
 
Een natuurlijke persoon of organisatie (rechtspersoon) die voornemens is kinderopvang 
aan te bieden, dient hiervoor een aanvraag in bij het openbaar lichaam. Het openbaar 
lichaam heeft de taak om te onderzoeken of de aanvrager redelijkerwijze in staat is om 
aan de vereisten in de wet- en regelgeving te voldoen. Het bestuurscollege besluit op 
basis van het onderzoek om een exploitatievergunning af te geven of niet. Als het aantal 
te bekostigen opvangplaatsen is gelimiteerd dan zal de betreffende persoon of 
rechtspersoon om voor financiering in aanmerking te komen op een wachtlijst worden 
geplaatst. 
 
Om een afgewogen besluit te kunnen nemen schrijft het wetsvoorstel voor dat het 
bestuurscollege advies inwint bij de kwaliteitscommissie. De kwaliteitscommissie is een 
door het openbaar lichaam ingestelde commissie, die als taak heeft om het 
bestuurscollege te adviseren over een aanvraag voor een exploitatievergunning. Het 
18
openbaar lichaam verzoekt bovendien de toezichthouder om te onderzoeken of de 
organisatie redelijkerwijze kan voldoen aan de basiskwaliteitseisen die gelden in of op 
grond van de wet. Door de toezichthouder in dit stadium al te betrekken, wordt de kans 
kleiner dat na het verstrekken van een exploitatievergunning de toezichthouder tot de 
 
18
 Zie voor een verdere toelichting van de rol van de toezichthouder hoofdstuk 9. 
24
