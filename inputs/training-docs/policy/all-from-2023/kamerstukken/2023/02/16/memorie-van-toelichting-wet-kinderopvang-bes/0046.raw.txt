regelgeving, zullen de eisen worden opgesteld in overleg met de stakeholders, zodat 
deze aansluiten bij de omvang van de gastouderopvang en de Caribische context. 
Daarnaast dienen, overeenkomstig met de eisen voor kinderopvang in Europees 
Nederland en conform de aanbeveling uit het Rapport onafhankelijke Commissie 
Onderzoek Zedenzaak Amsterdam van april 2011, ook de gastouder en personen die op 
structurele basis aanwezig zijn tijdens opvanguren te beschikken over een verklaring 
omtrent het gedrag. Specifiek gaat het om de personen van 18 jaar en ouder die op het 
woonadres waar gastouderopvang plaatsvindt hun hoofdverblijf hebben of zullen hebben 
dan wel die structureel tijdens opvanguren aanwezig zijn. Bovendien krijgt de 
toezichthouder de mogelijkheid om, net als van houders van kindercentra, van een 
gastouder te verlangen dat een verklaring omtrent gedrag kan worden overlegd van een 
persoon van 12 jaar of ouder die ten tijde van de opvang structureel aanwezig is, indien 
de toezichthouder redelijkerwijs mag vermoeden dat deze persoon niet voldoet aan de 
eisen voor het afgeven van een verklaring omtrent het gedrag. Dit komt overeen met de 
situatie in Europees Nederland. Hier kan het gaan om inwonende personen, zoals het 
15-jarige kind van de gastouder, of niet-inwonende personen, zoals de partner van de 
gastouder die elders woont maar wel op bezoek komt ten tijde van de opvang of de 
achterwacht van de gastouder die in geval van een calamiteit de opvang van de 
gastouder tijdelijk overneemt. Ook kan het gaan om personen van 12 jaar of ouder die 
anders dan incidenteel in de voorziening voor gastouderopvang komen. 
 
Randvoorwaardelijke eisen 
De houder van een gastouderopvang dient aan een aantal randvoorwaarden te voldoen, 
ten behoeve van het bieden van verantwoorde kinderopvang. Deze randvoorwaarden 
hangen ook samen met de eerder beschreven eisen met betrekking tot het pedagogisch 
en educatief handelen, en de veiligheid en gezondheid.  
In het wetsvoorstel is opgenomen dat een gastouder achttien jaar of ouder dient te zijn.  
Volwassenen van wie een of meer kinderen onderworpen zijn aan ondertoezichtstelling 
28
of voorlopige ondertoezichtstelling , volwassenen die met betrekking tot een of meer 
29
van zijn kinderen zijn ontheven uit het ouderlijk gezag , of volwassenen die met 
30
betrekking tot een of meer van zijn kinderen zijn ontzet van het gezag mogen geen 
gastouderopvang bieden. 
Daarnaast gaat het om randvoorwaarden op het gebied van opleiding en kwalificatie, de 
beschikbare ruimte en de inrichting ervan. In dit wetsvoorstel is opgenomen dat de 
gastouder hier aantoonbaar aandacht aan moet besteden. Hierover kunnen nadere 
regels worden gesteld. Gedacht wordt in ieder geval aan de volgende regels:  
  Opleidingseisen: Gastouders beschikken minimaal over een pedagogische 
opleiding op MBO-2/CVQ-2 niveau en moeten aantoonbaar in staat zijn om 
ontwikkel- en leer achterstanden te voorkomen en te bestrijden, en om de 
ontwikkeling van kinderen te kunnen volgen. Voor een gastouder die kinderen 
met een extra ondersteuningsbehoefte opvangt, geldt dat aanvullende eisen aan 
de opleiding van de gastouder kunnen worden gesteld. 
De gastouder moet daarnaast in staat zijn om eerste hulp aan kinderen te 
kunnen bieden. Ten behoeve van het bijhouden van kennis en vaardigheden 
dient er periodiek een kinder-EHBO-training gevolgd te worden. 
  Beschikbare ruimtes en inrichting: De binnen- en buitenruimtes waar kinderen 
verblijven gedurende de tijd dat zij worden opgevangen in een 
 
28
 Artikel 254 van Boek 1 van het Burgerlijk Wetboek BES. 
29
 Artikel 266 van Boek 1 van het Burgerlijk Wetboek BES. 
30
 Artikel 269 van Boek 1 van het Burgerlijk Wetboek BES.
