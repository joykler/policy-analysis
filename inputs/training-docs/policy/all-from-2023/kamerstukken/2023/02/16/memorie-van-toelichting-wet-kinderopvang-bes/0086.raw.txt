43
geboortedatum, identificatienummer) aanvullende informatie over de soort opvang en 
het aantal dagdelen en de duur van de overeenkomst aan de uitvoeringsorganisatie 
dienen door te geven. Deze gegevens worden opgenomen in de overeenkomst die de 
kinderopvang met de ouder sluit. 
 
De kinderopvang ontvangt zelf gegevens van ouders. Een deel van de informatie zal ter 
beschikking moeten worden gesteld aan de uitvoeringsorganisatie ten behoeve van de 
uitbetaling van de kinderopvangvergoeding, en aan de toezichthouder kwaliteit, onder 
andere om toezicht te houden op de groepsgrootte. Houders van kindercentra en 
gastouders zullen ouders bij het ondertekenen van de overeenkomst informeren over 
deze informatieverplichting. De houder of gastouder zal een ouder altijd inzage geven in 
de persoonlijke informatie die door de organisatie wordt bewaard. Vanwege de 
mogelijkheid tot nacontrole wordt voorgesteld bij ministeriële regeling een 
bewaartermijn vast te stellen. Hierbij is het voornemen te kiezen voor een 
bewaartermijn van vijf jaar. Met oog op de proportionaliteit is dit zowel een minimale als 
maximale bewaartermijn.  
 
Ouders  
Ouders zullen om voor een gefinancierde kinderopvangplaats in aanmerking te komen 
altijd een overeenkomst met het kindercentrum of de gastouder moeten tekenen. In de 
overeenkomst wordt onder meer de duur en de omvang van de kinderopvang 
opgenomen. Dat is ook in het belang van de ouder omdat op basis van de overeenkomst 
de hoogte van de ouderbijdrage wordt bepaald. 
 
In lagere regelgeving zal worden uitgewerkt welke onderdelen in een overeenkomst 
dienen te worden opgenomen. Onderdeel daarvan zal bijvoorbeeld zijn de wijze waarop 
de houder van een kindercentrum of de gastouder persoonsgegevens gaat verwerken en 
voor welke doeleinden deze worden gebruikt.   
 
Daarnaast zal de ouder om instemming of toestemming (zie paragraaf 4.2.3) worden 
gevraagd om gegevens over de ontwikkeling van het kind te delen met de basisschool, 
ten behoeve van de doorlopende ontwikkel- en leerlijn. Bij algemene maatregel van 
bestuurzal worden vastgelegd over welke gegevens dat kan gaan. Waar mogelijk zal er – 
indien de ouder daarmee instemt – een warme overdracht worden georganiseerd op het 
moment dat een kind de overstap maakt van de dagopvang naar de basisschool. In het 
geval van buitenschoolse opvang vindt er gegevensdeling plaats als de situatie daarom 
vraagt, mits ouders daar toestemming voor geven.  
 
De uitbetaling van de kinderopvangvergoeding aan de houders van kindercentra en 
gastouders zal direct vanuit de uitvoeringsorganisatie plaatsvinden en dus niet via de 
ouders. Aan de basis van de uitbetaling liggen de afspraken die in overeenkomst tussen 
ouders en de houder van het kindercentrum of gastouder zijn vastgelegd. De 
uitvoeringsorganisatie krijgt de bevoegdheid om de door de houder van het 
kindercentrum of gastouder verstrekte informatie te verifiëren. Dat kan 
steekproefsgewijs plaatsvinden. Het gaat dan bijvoorbeeld om het controleren van het 
aantal dagdelen kinderopvang dat de ouder afneemt per maand en het checken of het 
kind ingezetene is op het eiland. 
 
 
10.3 Informatie-uitwisseling tussen de verschillende overheidsorganen in het 
kader van de uitvoering van het wetsvoorstel 
 
43
 Dit betreft een informeel nummer. Mogelijk gaat de uitvoeringsorganisatie in de toekomst 
gebruik maken van het CRIB-nummer (Centraal Registratie Informatie Belastingplichtige). Dit 
nummer wordt door de Belastingdienst afgegeven aan ieder inwoner en/of belastingplichtige.
