2. Ambtenaren aangewezen op grond van de artikelen 5.1, eerste lid, of 184 van het 
Wetboek van strafvordering BES zijn bevoegd de gegevens en inlichtingen die zij 
verkrijgen van Onze Minister te verstrekken aan het bestuurscollege, indien dat 
noodzakelijk is voor de uitvoering van hoofdstuk 2. 
 
Artikel 4.7 Nadere regels 
Bij algemene maatregel van bestuur worden nadere regels gesteld over 
gegevensverstrekking als bedoeld in dit hoofdstuk, die betrekking kunnen hebben op: 
a. de te verwerken gegevens; 
b. de gevallen waarin in ieder geval gegevens worden verstrekt; 
c. de wijze van verstrekking van de gegevens en inlichtingen; 
d. het elektronische gegevensverkeer en de daarbij te gebruiken elektronische 
infrastructuur; en  
e. de eisen die aan de gegevensverstrekking worden gesteld.  
 
Artikel 4.8 Informeren bestuurscollege bij ernstige overtreding 
Onze Minister informeert het bestuurscollege, indien Onze Minister een houder van een 
kindercentrum of een gastouder een bestuurlijke maatregel oplegt die van dien aard is 
dat de continuïteit van de kinderopvang in het geding kan zijn. 
 
HOOFDSTUK 5. TOEZICHT EN HANDHAVING  
 
§ 1. Toezichthouders 
 
Artikel 5.1 Aanwijzing toezichthouders 
1. Met het toezicht op de naleving van het bepaalde bij of krachtens deze wet en de 
uitoefening van de taken, bedoeld in artikel 2.18, zijn belast de bij besluit van Onze 
Minister aangewezen ambtenaren.  
2. Van een besluit als bedoeld in het eerste lid wordt mededeling gedaan door plaatsing 
in de Staatscourant. 
 
Artikel 5.2 Bevoegdheden toezichthouders 
1. Titel 5.2 van de Algemene wet bestuursrecht is van toepassing, met uitzondering van 
de artikelen 5:18 en 5:19, met dien verstande dat voor de in artikel 5:16a van de 
Algemene wet bestuursrecht opgenomen verwijzing naar artikel 1 van de Wet op de 
identificatieplicht gelezen moet worden: artikel 2 van de Wet identificatieplicht BES. 
2. Voor zover een kindercentrum of een gastouderopvang in een woning is gevestigd, is 
een op grond van artikel 5.1, eerste lid, aangewezen ambtenaar bevoegd zonder 
toestemming van de bewoner in die woning binnen te treden. 
 
Artikel 5.3 Overzicht exploitatievergunningen 
1. Het bestuurscollege verstrekt op verzoek van een op grond van artikel 5.1, eerste lid, 
aangewezen ambtenaar een overzicht van alle houders van kindercentra en gastouders 
waaraan een exploitatievergunning is verleend.  
2. Een op grond van artikel 5.1, eerste lid, aangewezen ambtenaar onderzoekt in 
redelijkheid de overeenstemming met de bij of krachtens deze wet gestelde regels bij 
iedere houder van een kindercentrum en gastouder die een exploitatievergunning 
hebben: 
a. jaarlijks met betrekking tot de exploitatie; en
