Artikel 2.16 Tweemaal jaarlijks overleg 
1. Het bestuurscollege draagt er zorg voor dat ten minste tweemaal jaarlijks overleg 
plaatsvindt en draagt zorg voor het maken van afspraken:  
a. met de houders van kindercentra en gastouders op Bonaire, Sint Eustatius of Saba 
over de wijze waarop zo groot mogelijke deelname van kinderen aan kinderopvang 
wordt bevorderd; 
b. met de houders van kindercentra en gastouders en met de bevoegde gezagsorganen 
van de basisscholen op Bonaire, Sint Eustatius of Saba over de organisatie van een 
doorlopende ontwikkel- en leerlijn van kinderopvang naar basisonderwijs; 
c. met de houders van kindercentra en gastouders, het expertisecentrum onderwijszorg 
en de verlener van pedagogische ondersteuning en advies als bedoeld in artikel 2.3, 
vierde lid, op Bonaire, Sint Eustatius of Saba over de wijze waarop wordt bevorderd dat 
het kinderopvangstelsel toegankelijk is voor kinderen met een extra 
ondersteuningsbehoefte. 
2. Alle partijen werken mee aan de totstandkoming van de afspraken. 
 
ยง3. Opvang voor kinderen met extra ondersteuningsbehoefte 
 
Artikel 2.17 Voorwaarden voor aanbieden plusopvang 
 
Bij of krachtens algemene maatregel van bestuur worden regels gesteld omtrent 
voorwaarden voor het aanbieden van plusopvang door een houder van een 
kindercentrum of een gastouder, waarbij onderscheid kan worden gemaakt tussen 
dagopvang, buitenschoolse opvang en flexibele opvang en tussen de openbare lichamen, 
die betrekking kunnen hebben op: 
a. de minimale opleidingseisen, scholingseisen en ervaringseisen voor beroepskrachten; 
b. de inzet van beroepskrachten in opleiding en stagiairs; 
c. het aantal beroepskrachten in relatie tot het aantal kinderen per leeftijdscategorie; 
d. de groepsgrootte en de herkenbaarheid van ruimtes en personen; 
e. het pedagogisch beleid en de pedagogische praktijk; 
f. de accommodatie en de inrichting van de ruimte die bestemd is voor kinderopvang; en 
g. de beschikbare ruimte voor kinderen. 
 
Artikel 2.18 Expertisecentrum onderwijszorg 
 
1. Het expertisecentrum onderwijszorg draagt zorg voor deskundige ondersteuning bij 
de opvang van kinderen met mogelijk een extra ondersteuningsbehoefte, waaronder in 
elk geval de volgende taken worden verstaan: 
a. het adviseren over het begeleidingsplan, bedoeld in artikel 2.4, tweede lid, onderdeel 
g, en artikel 2.6, tweede lid, onderdeel c; 
b. het verrichten van diagnostiek ten behoeve van kinderen met mogelijk een extra 
ondersteuningsbehoefte; 
c. het adviseren aan de verlener van pedagogische ondersteuning en advies als bedoeld 
in artikel 2.3, vierde lid; 
d. het adviseren, bedoeld in artikel 2.1, vijfde lid, onderdeel b; 
e. het begeleiden van kinderen met een extra ondersteuningsbehoefte naar een 
plusopvang; 
f. het begeleiden van kinderen met een extra ondersteuningsbehoefte bij de doorstroom 
naar het basisonderwijs; en
