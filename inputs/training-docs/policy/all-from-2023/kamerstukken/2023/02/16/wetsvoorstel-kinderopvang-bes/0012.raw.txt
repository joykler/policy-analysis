HOOFDSTUK 3. FINANCIERING  
 
ยง 1. Algemeen 
 
Artikel 3.1 Aanspraak 
De ouder en diens partner die tevens ouder is, hebben voor de toepassing van dit 
hoofdstuk en de daarop berustende bepalingen een gezamenlijke aanspraak. 
 
ยง 2. Kinderopvangvergoeding 
 
Artikel 3.2 Verstrekken kinderopvangvergoeding 
1. Onze Minister verstrekt op aanvraag een kinderopvangvergoeding aan een houder 
van een kindercentrum of een gastouder voor de kosten van dagopvang, buitenschoolse 
opvang of flexibele opvang van een kind in dat kindercentrum of die voorziening voor 
gastouderopvang, indien: 
a. aan die houder of gastouder een exploitatievergunning is verleend; 
b. een kinderopvangovereenkomst is gesloten en gedurende de duur van de 
overeenkomst gebruik wordt gemaakt van kinderopvang; 
c. de houder of de gastouder maandelijks de ouderbijdrage in rekening brengt;  
d. bij de ouder geen bijdrage in rekening wordt gebracht anders dan de ouderbijdrage; 
e. de ouder en het kind als ingezetene staan ingeschreven bij het openbaar lichaam 
waar de kinderopvang plaatsvindt;  
f. voor zover het flexibele opvang betreft, beide ouders op het betreffende tijdstip 
werken of een erkende opleiding volgen; en 
g. het structurele kinderopvang betreft.  
2. Een aanvraag als bedoeld in het eerste lid kan betrekking hebben op de volgende 
periode: 
a. voor dagopvang tot en met de laatste dag van de maand waarin het kind vier jaar 
wordt; 
b. voor buitenschoolse opvang vanaf de eerste dag na de maand waarin het kind vier 
jaar is geworden tot en met de laatste dag van de maand waarin het kind naar het 
voortgezet onderwijs gaat of tot en met de dag waarop het kind dertien jaar wordt; 
c. voor de flexibele opvang tot en met de laatste dag van de maand waarin het kind naar 
het voortgezet onderwijs gaat of tot en met de dag waarop het kind dertien jaar wordt. 
3. Onze Minister kan een kinderopvangvergoeding verstrekken voor de opvang van een 
kind waarbij niet is voldaan aan het eerste lid, onderdeel e, of het tweede lid, indien het 
bestuurscollege dat in het belang van het kind adviseert.   
4. Het eerste lid is niet van toepassing, indien de ouder of de partner van de ouder van 
het kind gastouder is en de kinderopvangvergoeding wordt aangevraagd voor de kosten 
van gastouderopvang door die ouder of partner. 
5. Bij algemene maatregel van bestuur kunnen nadere regels worden gesteld over de 
onderwerpen, bedoeld in het eerste lid.  
 
Artikel 3.3 Start- en einddatum kinderopvangvergoeding 
1. De kinderopvangvergoeding wordt verstrekt met ingang van de eerste dag van het 
kwartaal waarin de kinderopvang is gestart, indien de dag waarop het kind bij het 
kindercentrum of de gastouderopvang staat ingeschreven voor of op een bij algemene 
maatregel van bestuur te bepalen datum valt.
