huisvesting (bijvoorbeeld prikkelarme ruimtes, aangepaste toiletten etc.). Dat betekent 
dat de plusopvang in dergelijke voorzieningen zal moeten investeren. 
 
De basis voor de financiering van de plusopvang is de reguliere financiering voor de 
kinderopvang door middel van de kinderopvangvergoeding. Het wetsvoorstel maakt het 
mogelijk om bij of krachtens algemene maatregel van bestuur de hoogte van de 
kinderopvangvergoeding per kind aan te passen voor de plusopvang. Gedacht wordt aan 
een algemene aanpassing van de kinderopvangvergoeding per kind met een extra 
ondersteuningsbehoefte, waarbij geen rekening zal worden gehouden met de specifieke 
ondersteuningsbehoefte van het kind. Op basis van een kostprijsonderzoek zullen de 
realistische extra kosten hiervan in beeld worden gebracht.  
 
Daarnaast voorziet het wetsvoorstel in de mogelijkheid om op aanvraag een aanvullende 
tegemoetkoming te verstrekken aan de plusopvang. Het openbaar lichaam zal worden 
gevraagd om te adviseren over de aanvraag. Bij of krachtens algemene maatregel van 
bestuur zullen nadere regels worden gesteld over de aanvullende tegemoetkoming. 
Gedacht wordt om de aanvullende tegemoetkoming te laten bestaan uit twee delen.  
 
Ten eerste wordt gedacht aan een vergoeding voor de aanschaf van aangepaste 
materialen en voor eventuele aanpassing in de huisvesting. Dit zijn immers kosten die 
gemaakt moeten worden ongeacht het aantal kinderen in de plusopvang. Deze 
vergoeding zou als een soort “startbedrag” gezien kunnen worden waar de houder van 
een kindercentrum of de gastouder die begint met het aanbieden van plusopvang 
aanspraak op kan maken om de plusopvang passend in te richten. 
 
Ten tweede wordt gedacht aan een vergoeding om gekwalificeerde medewerkers voor 
een bepaalde periode in dienst te kunnen houden, ook al zijn er af en toe minder 
kinderen met een extra ondersteuningsbehoefte in de groep aanwezig. Voorzien wordt 
namelijk dat gezien het beperkte aantal kinderen met een extra ondersteuningsbehoefte 
de bezetting van de plaatsten in de plusopvang niet altijd volledig zal zijn. In het kader 
van continuïteit is het van belang dat de ondersteuningsstructuur wel in stand blijft. 
Tegelijkertijd is het niet doelmatig om financiering door te zetten als de bezettingsgraad 
gedurende een langere tijd achterblijft. Daarom wordt eraan gedacht om deze 
vergoeding in duur en hoogte te kunnen beperken als een plusopvang gedurende een 
langere tijd minder of geen kinderen met een extra ondersteuningsbehoefte opvangt. Bij 
of krachtens een algemene maatregel van bestuur zal de financiering van de plusopvang 
in lijn hiermee worden uitgewerkt. 
 
Financiering taken openbare lichamen en EOZ in ondersteuningsstructuur 
Zoals in deze paragraaf beschreven krijgen het bestuurscollege van het openbaar 
lichaam en het EOZ taken en verantwoordelijkheden in de zorgstructuur. Het Rijk stelt 
hiervoor de benodigde middelen beschikbaar. In lagere regelgeving zal de wijze van 
financiering nader worden uitgewerkt.  
 
Verwerken van bijzondere persoonsgegevens in het kader van de 
ondersteuningsstructuur 
Om de juiste ondersteuning te kunnen bieden aan kinderen in de kinderopvang en de 
ondersteuningsstructuur goed te kunnen laten werken, is het noodzakelijk dat houders 
van kindercentra en gastouders, het bestuurscollege, de kwaliteitscommissie, de 
rechtspersoon die pedagogische ondersteuning en advies verleent en het EOZ gegevens 
betreffende iemands gezondheid verwerken en met elkaar kunnen delen. Het kan ook 
nodig zijn dat deze gegevens worden verstrekt aan een basisschool voor de bevordering 
van een goede doorstroom naar het basisonderwijs of een zorgaanbieder voor het 
bieden van specialistische ondersteuning bij de opvang. Het kan bijvoorbeeld gaan om 
52
