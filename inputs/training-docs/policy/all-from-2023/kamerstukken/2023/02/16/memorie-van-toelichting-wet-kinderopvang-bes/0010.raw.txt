een aantal ouders die het niet kunnen betalen door middel van kindplaatssubsidies. 
Ongeveer 400 kinderen maken hiervan gebruik. Voor deze ouders is kinderopvang 
gratis. 
 
2.6 Conclusie 
Gelet op de sociaaleconomische omstandigheden is de noodzaak voor kinderopvang in 
Caribisch Nederland altijd aanwezig geweest. Er zijn verschillende vormen van 
kinderopvang aanwezig in Caribisch Nederland. Inspanningen van de openbare lichamen 
en particuliere initiatieven hebben ertoe geleid dat kinderopvang zich heeft ontwikkeld.   
 
Het ontbreken van structurele steun van het Rijk maakte de kinderopvang duur voor 
ouders. Het beeld bestaat dat een groot deel van de kinderen in Caribisch Nederland een 
groot risico loopt op een achterstand, en dat juist voor deze kinderen de kinderopvang 
minder financieel toegankelijk is. Zij worden informeel opgevangen of ouders besluiten 
noodgedwongen niet te werken, terwijl deze kinderen juist gebaat zijn bij kwalitatief 
goede opvang waar zij worden gestimuleerd in hun ontwikkeling. Dit maakt verbetering 
van de kwaliteit en de financiÃ«le toegankelijkheid van de kinderopvang des te urgenter.  
 
De kwaliteit van de kinderopvang is wisselend: het gaat dan bijvoorbeeld om de 
huisvesting, het opleidingsniveau van medewerkers en de materialen. Op initiatief van 
de openbare lichamen wordt gewerkt met een ontwikkelingsgerichte methodiek die de 
kans op ontwikkelings- en onderwijsachterstanden verkleint. Dat vraagt om goed 
opgeleid personeel en een daarbij passende beloning. Medewerkers ontvangen in de 
regel juist een bescheiden beloning, waardoor werken in de kinderopvang niet heel 
aantrekkelijk is. Houders van kindercentra hebben moeite om tot een gezonde 
bedrijfsvoering te komen.  
 
Daarnaast is het toezicht op de kwaliteit pas recent opgestart. Meer uitgebreid toezicht 
zal nodig zijn om enerzijds onveilige en onbehoorlijke situaties in de kinderopvang te 
voorkomen, en anderzijds om kindercentra en gastouders blijvend te stimuleren de 
kwaliteit te verbeteren. Dit wetsvoorstel biedt daarvoor de grondslagen en kaders. 
  
  
10
