bestuurlijke boete, zie paragraaf 9.4.2. De bestuursrechtelijke handhavingsbesluiten 
worden genomen door de minister. 
 
Het is vanuit het oogpunt van rechtsbescherming van belang dat de bestuursrechtelijke 
handhaving op een uniforme wijze wordt ingericht. Dit wordt centraal ingericht waardoor 
kennis en expertise op één plek aanwezig zijn. De beoogde toezichthouders hebben 
daarmee vanuit hun huidige takenpakket ervaring. 
 
De uitvoering van de het opleggen van een bestuurlijke boete en een last onder 
dwangsom vraagt om een zorgvuldige inrichting van het proces. In Caribisch Nederland 
is de inzet van deze handhavingsinstrumenten nieuw. De beoogde uitvoerder voor de 
inzet, namens de minister, is de RCN-unit SZW. Binnen deze organisatie zullen de 
daarvoor in te richten werkprocessen worden ingericht. 
 
Alleen bij uitzondering zal tot strafrechtelijk ingrijpen worden overgegaan. Het gaat dan 
bijvoorbeeld om 1) gevallen van recidive, zoals het herhaaldelijk aanbieden van 
kinderopvang zonder dat de aanbieder een exploitatievergunning daarvoor heeft, of 2) 
als er opzettelijk op een onrechtmatige wijze een groot financieel voordeel wordt 
gerealiseerd. In overleg met het openbaar ministerie in Caribisch Nederland is besloten 
om in beginsel deze gevallen aan de officier van justitie voor te leggen.   
 
Ook in het geval dat het financiële voordeel beperkt is, kan een overtreding aan de 
officier van justitie worden voorgelegd. Daarbij moet met name gedacht worden aan de 
volgende situaties: 
- er is sprake van opzet met een of meer andersoortige strafbare feiten; 
- status van de verdachte of voorbeeldfunctie; 
- herhaling van overtredingen binnen een bepaalde periode; 
- fraude met medewerking en of medeweten van ambtenaren van de uitvoerende 
instantie; 
- fraude gepleegd in georganiseerd verband (samenspanning). 
 
Over de taakverdeling tussen de minister en het openbaar ministerie en de te hanteren 
werkwijze zullen nadere afspraken worden gemaakt. Er vindt daarnaast overleg plaats 
tussen de minister en het openbaar ministerie om met het oog op het handhaven van de 
rechtsorde op het eiland tot een zo effectief mogelijke inzet van het 
handhavingsapparaat te komen waardoor ook bij in verhouding kleinere overtredingen 
kan worden ingegrepen. 
 
9.4.2 Handhavingsinstrumenten  
Wanneer een toezichthouder oordeelt dat een houder van een kindercentrum of 
gastouder niet voldoet aan de eisen in dit wetsvoorstel en lagere regelgeving, dan kan 
over worden gegaan tot interventies (handhaving) die erop gericht zijn ervoor te zorgen 
dat de houder van het kindercentrum of de gastouder alsnog aan de wettelijke eisen 
voldoet. Voor welke interventie wordt gekozen, is onder andere afhankelijk van de 
opgebouwde ‘toezichtsgeschiedenis’ van een houder van het kindercentrum of 
gastouder, de ‘verwijtbaarheid’ van de tekortkoming en de aard en de ernst van de 
tekortkoming. De toezichthouder neemt ook de context waarbinnen de kinderopvang 
opereert mee. Omgevingsfactoren kunnen immers van invloed zijn op de 
kinderopvangkwaliteit. Voorbeelden van zulke factoren zijn onder meer: de ontwikkeling 
van de kindpopulatie, huisvesting en personele samenstelling. Deze omgevingsfactoren 
zijn niet van invloed op het oordeel, maar spelen wel een rol in het kader van 
vervolgtoezicht en de wijze van interventie. Tegelijkertijd is de rechtszekerheid voor 
houders van kindercentra en gastouders van belang: de handhaving moet voorspelbaar 
78
