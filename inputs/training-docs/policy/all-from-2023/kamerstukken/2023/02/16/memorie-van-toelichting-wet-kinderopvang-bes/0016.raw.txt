Tabel 1: Rollen en verantwoordelijkheden van Rijk en openbaar lichaam bij de 
inrichting van het stelsel kinderopvang 
Rijk  
BZK Stelselverantwoordelijk voor de bestuurlijke en 
financiële verhoudingen tussen het Rijk en de openbare 
lichamen. 
SZW/OCW/VWS Stelselverantwoordelijk voor het stelsel kinderopvang / 
onderwijs (incl. voor- en vroegschoolse educatie en de 
aanpak van onderwijsachterstanden) / jeugdzorg, 
onderwijszorg en sport. 
Rol Verantwoordelijkheid 
Beleidsmaker De bewindspersonen SZW, OCW en VWS zijn 
verantwoordelijk voor de wet- en regelgeving op het 
gebied van respectievelijk kinderopvang / onderwijs / 
(jeugd)zorg. 
Financier/Bekostiger De Minister van SZW is verantwoordelijk voor de 
inrichting en uitvoering van de bekostiging van de 
kinderopvang.  
Toezichthouder Het voornemen is om de Inspectie van het Onderwijs 
aan te wijzen als eindverantwoordelijke voor het 
toezicht op de kwaliteit van de kinderopvang. 
Het voornemen is om de RCN-unit SZW aan te wijzen 
als toezichthouder op de rechtmatigheid. 
Uitvoerder Het voornemen is om de RCN-unit SZW te belasten 
met de uitvoering van de financiering. 
Handhaver De minister is verantwoordelijk voor de handhaving en 
heeft hiertoe handhavingsinstrumenten tot zijn 
beschikking.  
Openbare lichamen  Binnen de wettelijke kaders mede verantwoordelijk 
voor de inrichting van de kinderopvang op het eiland. 
Rol Verantwoordelijkheid 
Beleidsmaker/verordening De openbare lichamen zijn verantwoordelijk voor het 
opstellen van een Eilandsverordening Kinderopvang. 
Daarnaast zijn de openbare lichamen verantwoordelijk 
voor het opstellen van het eilandelijk jeugdbeleid, 
waaronder preventie en eerstelijns jeugdzorg.  
(Mede-)financier De openbare lichamen kunnen vanuit eigen middelen 
bijdragen aan de uitvoering van onder meer 
(aanvullend) eilandspecifiek beleid en het in het kader 
van het lokale armoedebeleid vergoeden van de 
ouderbijdrage voor ouders die de kinderopvang niet 
kunnen betalen. 
Vergunningverstrekker De openbare lichamen zijn verantwoordelijk voor het 
inrichten en uitvoeren van het vergunningstelsel voor 
de kinderopvang. 
Coördinator De openbare lichamen zijn verantwoordelijk voor de 
lokale afstemming met het veld (stakeholders: onder 
andere kinderopvang, onderwijs en andere 
jeugdpartners). 
Uitvoerder Het openbaar lichaam is verantwoordelijk voor de 
ondersteuning van de kinderopvangcentra en 
gastouders bij het realiseren van verantwoorde 
kinderopvang.
