Artikel 3.8 Wijzigen of intrekken kinderopvangvergoeding 
1. Onze Minister kan een beschikking omtrent een kinderopvangvergoeding wijzigen of 
intrekken: 
a. indien een wijziging is opgetreden in de gegevens, bedoeld in artikel 4.2, eerste lid; 
b. op grond van feiten of omstandigheden waarvan Onze Minister bij de verstrekking van 
de kinderopvangvergoeding redelijkerwijs niet op de hoogte kon zijn en op grond 
waarvan de kinderopvangvergoeding vermoedelijk op een te hoog bedrag is vastgesteld; 
of 
c. indien de kinderopvangvergoeding op een te hoog bedrag is vastgesteld en de houder 
van het kindercentrum, de gastouder of de ouder dit wist of behoorde te weten. 
2. Een beschikking wordt slechts ingetrokken, indien op grond van de gewijzigde 
gegevens niet langer recht op een kinderopvangvergoeding bestaat. 
3. Een beschikking omtrent een kinderopvangvergoeding wordt niet meer gewijzigd of 
ingetrokken, indien vijf jaren zijn verstreken na de datum waarop de 
kinderopvangvergoeding is betaald. 
4. Indien een kinderopvangvergoeding als gevolg van een wijziging of intrekking geheel 
of gedeeltelijk onverschuldigd is betaald, kan de kinderopvangvergoeding worden 
teruggevorderd voor zover die onverschuldigd is betaald. 
 
Artikel 3.9 Opschorten  
1. Onze Minister kan de uitbetaling van de kinderopvangvergoeding geheel of 
gedeeltelijk opschorten voor een periode van acht weken, indien redelijkerwijs wordt 
vermoed dat de kinderopvangvergoeding ten onrechte of tot een te hoog bedrag wordt 
verstrekt. 
2. De belanghebbenden worden van de opschorting in kennis gesteld. 
 
Artikel 3.10 Verrekenen 
1. Onze Minister kan een door een houder van het kindercentrum of een gastouder 
verschuldigd bedrag verrekenen met de kinderopvangvergoeding voor een volgende 
maand die op grond van deze wet aan die houder of gastouder wordt verstrekt. 
2. De verrekening vindt niet eerder plaats dan zes weken na de dagtekening van de 
beschikking tot terugvordering.  
3. Onze Minister kan een door een houder van een kindercentrum of een gastouder te 
ontvangen bedrag verrekenen met een bestuurlijke boete als bedoeld in artikel 5.7.  
 
ยง 3. Ouderbijdrage  
 
Artikel 3.11 Berekeningswijze en hoogte ouderbijdrage 
1. Voor de kosten van kinderopvang waarvoor een kinderopvangvergoeding wordt 
verstrekt betaalt de ouder een ouderbijdrage. 
2. Bij of krachtens algemene maatregel van bestuur worden regels gesteld over de 
berekeningswijze en de hoogte van de ouderbijdrage per dagdeel, waarbij rekening 
wordt gehouden met de soort kinderopvang.  
 
Artikel 3.12 Facturering en betaling ouderbijdrage 
1. De houder van het kindercentrum of de gastouder factureert maandelijks de 
ouderbijdrage aan de ouder, waarbij rekening wordt gehouden met: 
a. de soort kinderopvang; en 
b. de mate waarin van kinderopvang gebruik wordt gemaakt.
