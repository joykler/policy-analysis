Directie Europese en 
> Retouradres Postbus 20301 2500 EH  Den Haag 
Internationale 
Aangelegenheden 
 
 
  
  
Turfmarkt 147 
2511 DP  Den Haag 
Aan de Voorzitter van de Tweede Kamer  
Postbus 20301 
der Staten-Generaal 
2500 EH  Den Haag 
Postbus 20018 
www.rijksoverheid.nl/jenv 
  
2500 EA  DEN HAAG 
  
 
  
Ons kenmerk 
 
4453254 
 
Bijlagen 
 
1  
  
Bij beantwoording de datum 
Datum 8 februari 2023 
en ons kenmerk vermelden. 
Onderwerp Voortgang JenV beleidsagenda Caribisch Nederland 2021-2025 
Wilt u slechts één zaak in uw 
brief behandelen. 
 
 
 
 
 
 
 
Met deze brief brengen wij u op de hoogte over de voortgang van de JenV 
1
beleidsagenda voor Caribisch Nederland 2021-2025 . Jaarlijks vindt een 
terugkoppeling plaats, waarvan deze brief de eerste is. Deze brief dient tevens als 
beleidsreactie op het jaarlijkse rapport van de Raad voor de rechtshandhaving 
(hierna de Raad), ‘Staat van de rechtshandhaving Caribisch Nederland 2021’ 
(hierna de Staat 2021, zie bijlage). Hierin geeft de Raad een overkoepelend beeld 
van de rechtshandhaving in Caribisch Nederland, als aanvulling op de thematische 
onderzoeksrapporten die de Raad uitbrengt over de rechtshandhavingsketen in 
Caribisch Nederland.  
 
De Raad heeft terugkijkend op 2021 een positieve indruk over de ontvangst en 
opvolging van aanbevelingen die voortkomen uit de diverse onderzoeken. Tevens 
ziet de Raad dat de opwaartse trend ten aanzien van de staat van de 
rechtshandhaving in Caribisch Nederland zich voortzet. Echter, de Staat 2021 
beschrijft ook een aantal structurele knelpunten. Een voorbeeld is de mate van 
sturing op ontwikkelingen van de organisaties en op de keten, waarbij ook de 
minister van Justitie en Veiligheid (JenV) een belangrijke rol te vervullen heeft. 
Dit hangt samen met twee knelpunten die de Raad noemt, namelijk de 
kwetsbaarheid van de organisaties en daarmee de keten, en de invulling en 
implementatie van de randvoorwaarden. In dit verband wijst de Raad erop dat de 
capaciteit van de organisaties in Caribisch Nederland voortdurend onder druk 
staat en dat er een achterstand is bij de ontwikkeling van wetgeving en daarop 
afgestemd beleid. De Raad spoort daarbij aan tot snellere anticipatie en actie. 
 
Onderhavige brief volgt de opzet van de beleidsagenda 2021-2025 en gaat eerst 
in op de vier speerpunten ondermijning, grensbewaking en migratie, 
resocialisatie, re-integratie en jeugdbeleid, en crisisbeheersing. Daarna komen de 
ontwikkelingen rond de randvoorwaarden uit de beleidsagenda aan bod.  
 
 
 
 
 
                                                 
1
 Kamerstuk 29279, nr. 659
