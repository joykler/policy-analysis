Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Vraag 3 
Kenmerk
De leden van de VVD-fractie vragen zich in dit licht af waarom de staatssecretaris 
2023-0000098459
reeds nu al kiest voor een voorhang en of dat niet te prematuur is. Welke 
afspraken zijn er gemaakt over de resterende verbeterpunten mocht er worden 
overgegaan tot vroegtijdige teruggave van het budgetrecht aan de Eilandsraad? 
Welke punten zijn dat, welke risico’s voor goed financieel bestuur zijn hiermee 
gemoeid en wat is de impact bij het uitblijven van deze verbeteringen? En wat als 
deze verbeteringen na de verkiezingen niet worden doorgevoerd? Kan het besluit 
bijvoorbeeld weer worden teruggedraaid en zo ja, welke criteria zijn daarvoor 
afgesproken en met welke termijn? En zo nee, hoe wordt dan geborgd dat de 
benodigde stappen ook daadwerkelijk worden gezet?  
 
Antwoord vraag 3 
Bij mijn aantreden een jaar geleden heb ik benoemd dat ik democratie als een 
van de kernwaarden van de rechtsstaat beschouw. Om die reden is de terugkeer 
naar normale bestuurlijke verhoudingen en het afronden van de ingreep op Sint 
Eustatius één van mijn prioriteiten. Deze wens – om de bevoegdheden weer terug 
10
te geven aan het lokale bestuur – wordt ook breed gedragen. Gelet op de 
afspraken die ik heb gemaakt met de regeringscommissaris, gedeputeerden en 
eilandsraadleden, acht ik het mogelijk om de voorhangprocedure nu al te starten. 
Dit maakt het mogelijk om het budgetrecht – onder voorwaarden en met 
procesafspraken - na de verkiezingen terug te geven aan de eilandsraad en het 
bestuurscollege. 
 
De teruggave van bevoegdheden betekent ook een teruggave van 
verantwoordelijkheden. Ik besef dat dit – met het oog op het verleden – een 
spannend moment is. Om die reden heb ik aan het ondertekenen van het 
ontwerp-Koninklijk Besluit een tweetal voorwaarden verbonden. Voor de 
verkiezingen dienen een aantal verbeterstappen te zijn afgerond. Daarnaast 
dienen de nieuwgekozen gedeputeerden en eilandsraadsleden zich te committeren 
aan de uitvoering van de resterende verbeterstappen. Mocht er onvoldoende 
progressie zijn of het commitment wordt niet gegeven, dan zal de ondertekening 
van het Koninklijk Besluit worden aangehouden. In het uiterste geval totdat alle 
verbeterstappen zijn afgerond. Daarnaast heb ik procesafspraken gemaakt met 
het lokale bestuur op Sint Eustatius.  
 
Als de verbeterstappen na de verkiezingen niet worden gezet zou dit kunnen 
leiden tot een onvolledig implementatie van de AO/IB, wat aanleiding kan zijn 
voor de accountant om geen goedkeurende verklaring af te geven. De Wet herstel 
voorzieningen Sint Eustatius kent geen mogelijkheid om terug te keren naar 
eerdere fasen. Wel zullen er tot fase 3.0 van de Wet herstel voorzieningen Sint 
Eustatius enkele aanvullende bepalingen gelden voor het financieel toezicht op 
het OLE. Zie ook het antwoord op vraag 2 van de VVD-fractie onder dit kopje.  
 
 
10
 Zie ook de aangenomen motie Wuite c.s. en de motie Ceder/Kuiken die de regering 
verzoeken om sneller toe te werken naar het vervullen van de criteria voor artikelen 13, 14 
en 15 van de Wet herstel voorzieningen Sint Eustatius en om hier capaciteit, hulp en 
opleidingen voor aan te bieden. 
Pagina 9 van 10
