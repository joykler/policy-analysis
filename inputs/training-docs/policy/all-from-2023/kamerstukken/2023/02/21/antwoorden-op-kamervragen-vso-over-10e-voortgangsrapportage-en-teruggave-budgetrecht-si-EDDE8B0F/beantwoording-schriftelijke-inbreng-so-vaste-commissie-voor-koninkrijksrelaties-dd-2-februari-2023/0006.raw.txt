Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Naast de middelen in het Regeerakkoord, heeft mijn ministerie ook specifiek 
Kenmerk
middelen op de begroting vrijgemaakt om de bestuurs- en uitvoeringskracht op 
2023-0000098459
onder andere Sint Eustatius te versterken. Voor Sint Eustatius bestond dit bedrag 
in 2022 uit incidentele middelen (€ 933.000) en structurele middelen (€ 667.000). 
De structurele reeks wordt vanaf 2023 via de vrije uitkering beschikbaar gesteld 
aan het OLE. Doordat dit geld jaarlijks wordt toegekend aan het OLE, kan 
capaciteit meerjarig worden aangetrokken waardoor duurzaamheid gewaarborgd 
is. Het is aan de openbare lichamen om dit geld in te zetten voor wat zij nodig 
achtten in het versterken van bestuurs- en uitvoeringskracht. Het ministerie van 
BZK ondersteunt het OLE hierin. 
 
Vragen en opmerkingen van de leden van de CDA-fractie 
De leden van de CDA-fractie hebben kennisgenomen van de tiende 
Voortgangsrapportage Sint Eustatius. Met de inwerkingtreding van artikel 14 (fase 
2.1) vervalt artikel 7 van de Wet herstel voorzieningen Sint Eustatius. Dit houdt in 
dat de regeringscommissaris de rechtspositionele bevoegdheid over de griffie en 
ambtelijke organisatie weer overdraagt aan respectievelijk de eilandsraad en het 
bestuurscollege. 
 
Vraag 1 
De staatssecretaris schrijft dat is afgesproken dat deze subfase (2.1) in werking 
zal treden op de dag van de Eilandsraadsverkiezingen, 15 maart 2023. De leden 
van de CDA-fractie vragen of inmiddels is voldaan aan alle criteria die de Wet 
herstel voorzieningen Sint Eustatius daaraan verbindt.  
 
Antwoord vraag 1 
Zie antwoord op vraag 2 van de leden van de VVD-fractie onder ditzelfde kopje. 
 
 
Streefdatum teruggave budgetrecht 
 
Vragen en opmerkingen van de leden van de VVD-fractie 
Een belangrijke aanleiding voor de bestuurlijke ingreep op Sint Eustatius in 2018 
was gelegen in het feit dat de financiële administratie alsmede de financiële 
besluitvorming niet tot nauwelijks voldeed aan de eisen die daaraan werden 
gesteld. De leden van de VVD-fractie lazen dat er op het terrein van financieel 
beheer nog veel moet gebeuren en dat dit nog tot minimaal september 2023 zal 
vergen om alle verbeteringen door te voeren. Zij hebben kennisgenomen van het 
voornemen van de staatssecretaris om het budgetrecht zo spoedig mogelijk na de 
eilandsraadsverkiezingen van 2023 terug te geven. 
 
Vraag 1 
Kan de staatsecretaris haar besluit nader toelichten en daarbij ook ingaan op hoe 
zich dit verhoudt tot de juridische verplichting die voortvloeit uit de Wet herstel 
voorzieningen Sint Eustatius? Deze wet stelt immers als voorwaarde dat de 
eilandsraad en het bestuurscollege hun taken en bevoegdheden op grond van de 
FinBES zelf naar behoren kunnen vervullen. In hoeverre heeft zij juridisch deze 
ruimte?  
 
Pagina 6 van 10
