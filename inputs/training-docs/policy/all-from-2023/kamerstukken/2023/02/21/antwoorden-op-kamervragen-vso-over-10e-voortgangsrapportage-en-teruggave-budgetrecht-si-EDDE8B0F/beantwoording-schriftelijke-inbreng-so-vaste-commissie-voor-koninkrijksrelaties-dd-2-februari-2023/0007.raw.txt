Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Antwoord vraag 1 
Kenmerk
Artikel 15 van de Wet herstel voorzieningen Sint Eustatius stelt dat fase 2.2 pas 
2023-0000098459
kan ingaan als mag worden verwacht dat de eilandsraad en het bestuurscollege 
hun taken en bevoegdheden op grond van de Wet financiën openbare lichamen 
Bonaire, Sint Eustatius en Saba (hierna: FinBES) zelf naar behoren kunnen 
vervullen. In de memorie van toelichting op de Wet herstel voorzieningen Sint 
6
Eustatius is dit verder geconcretiseerd in een drietal criteria. 
 
Op 12 januari jl. heeft de regeringscommissaris mij geïnformeerd over de 
voortgang en behaalde resultaten op deze voorwaarden. Twee criteria kunnen als 
afgerond worden beschouwd. Met betrekking tot het derde criterium is het 
grootste gedeelte van de verbeterstappen doorgevoerd. Over de uitvoering van de 
resterende verbeterstappen zijn afspraken gemaakt met het OLE. Een deel van 
deze verbeterstappen zal nog vóór de verkiezingen worden afgerond. Het gaat 
hierbij om het inventariseren en vervolgens operationaliseren van het 
normenkader en het beschrijven en implementeren van de werkprocessen met 
een grote (financiële) impact voor het openbaar lichaam, te weten salarissen en 
7
sociale lasten, inkoop en aanbesteding en betaalverkeer.  
 
Gezien de vorderingen die al zijn gemaakt en de stappen die nog worden gezet, 
mag worden verwacht dat de eilandsraad en het bestuurscollege hun taken en 
bevoegdheden op grond van de FinBES zelf naar behoren kunnen gaan vervullen. 
Tot deze verwachting behoort ook dat men zich committeert aan het doorvoeren 
van de resterende verbeterstappen, na overdracht van de bevoegdheid. Om die 
reden heb ik in het ontwerp-Koninklijk Besluit opgenomen dat ik commitment van 
de nieuwgekozen gedeputeerden en de eilandsraadsleden wens op het doorvoeren 
van deze resterende verbeterstappen. Als er geen of onvoldoende commitment is, 
zal de ondertekening van het Koninklijk Besluit worden aangehouden totdat deze 
wel is toegezegd of de resterende verbeterstappen zijn afgerond. 
 
Vraag 2 
De leden van de VVD-fractie lezen in de brief dat een voorwaarde voor de snelle 
overdracht is dat er middels tussentijdse afspraken flinke stappen gemaakt zullen 
worden. Een deel daarvan moet voor de verkiezingen worden afgerond, de rest 
daarna. Kan de staatssecretaris toelichten welke afspraken dat zijn, hoe hard en 
concreet die zijn, op welke wijze wordt beoordeeld of hieraan wordt voldaan en 
hoe zeker ze is dat die stappen ook daadwerkelijk worden gezet?  
 
Antwoord vraag 2 
In het ontwerp-Koninklijk Besluit voor fase 2.2 is opgenomen welke 
verbeterstappen nog gezet moeten worden voor het derde criterium. Met de 
regeringscommissaris is afgesproken dat zij mij uiterlijk 10 maart a.s. informeert 
 
6
 Zie ook het ontwerp-Koninklijk Besluit voor fase 2.2. 
7
 In het ontwerp-Koninklijk Besluit voor fase 2.2 is per abuis opgenomen dat de 
werkprocessen omtrent subsidies voor de verkiezingen moet zijn beschreven en 
geïmplementeerd. Dit moet het werkproces voor betaalverkeer zijn. Dit zal in het definitieve 
Koninklijk Besluit worden gecorrigeerd. 
Pagina 7 van 10
