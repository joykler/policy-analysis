manieren ziet het kabinet om meer zicht te krijgen op deze blinde vlekken? Het 
 
kabinet geeft aan dat verkend wordt hoe diverse databronnen kunnen bijdragen 
 
aan beter zicht op de seksuele gezondheid. Deze leden willen weten welke 
 
voorwaarden het kabinet stelt als het gaat om onder andere de gegevens die via  
 
de jeugdgezondheidszorg (JGZ) te gebruiken zijn en die zij benoemt als 
 
‘potentieel een bron van informatie’. Wat is de wettelijke bewaartermijn van 
 
individueel herleidbare vragenlijsten onder jongeren als het gaat om seksuele 
 
gezondheid? Kan het kabinet concreter maken wat de specifieke doelen en acties 
 
zijn als het gaat om de surveillance en monitoring van seksuele gezondheid? 
 
 
De leden van de VVD-fractie lezen dat jongeren aangeven dat zij onderwijs willen 
 
dat verder gaat dan onderwerpen als veilige seks, het voorkomen van onbedoelde 
 
zwangerschap en andere biologische aspecten. Zij willen dat onderwijs ook gericht 
 
is op daten, onlinegedrag, diverse relatievormen en andere onderwerpen. 
 
Genoemde leden willen van het kabinet weten in hoeverre zij deze wens herkent  
 
en op welke wijze zij aan deze wens tegemoet kan komen. 
 
 
De overheid faciliteert en stimuleert dat mensen zelf goed geïnformeerde keuzes 
 
kunnen maken op het gebied van seksuele gezondheid en seksualiteit, 
 
bijvoorbeeld door algemene publieksvoorlichting en seksuele vorming via het 
 
onderwijs. Genoemde leden vragen het kabinet hoe wordt beoordeeld dat deze 
 
voorlichting van kwalitatief goed niveau is en voldoet aan de huidige 
 
ontwikkelingen op het terrein van seksuele gezondheid. Op welke manier wordt 
 
voorlichting via onderwijs regelmatig herijkt en hoe werken de ministeries van 
 
Volksgezondheid, Welzijn en Sport (VWS) en Onderwijs, Cultuur en Wetenschap  
 
(OCW) hierin samen? Zijn er op dit onderwerp ook gesprekken met 
 
onderwijsinstellingen? 
 
 
Ook lezen deze leden dat jongeren meer seksuele problemen dan voorheen 
 
ervaren en dat ze, vergeleken met 2012, minder met hun ouders en vrienden 
 
praten over verliefdheid, seks, anticonceptie en soa’s en dat ouders het ook soms 
 
moeilijk vinden om met hun kinderen over seks te praten. Wat zou de oorzaak 
 
kunnen zijn van de stijging van ervaren problemen en de constatering dat 
 
jongeren minder praten over dit onderwerp? Ook zijn deze leden benieuwd wat 
 
het kabinet vanuit haar verantwoordelijkheid kan bijdragen aan de vermindering 
 
 
van problemen en het gemakkelijker bespreekbaar maken. In hoeverre zijn de 
 
bewindspersonen bij het ministerie van VWS bereid hier, eventueel samen met de 
 
minister van OCW, actie op te ondernemen? 
 
 
De leden van de VVD-fractie lezen dat er signalen zijn dat de kerndoelen in het 
 
onderwijs momenteel te open geformuleerd zijn, waardoor deze onvoldoende 
 
richting geven voor het onderwijs. Deze kerndoelen worden de komende jaren 
 
onder leiding van de minister van OCW geactualiseerd. In hoeverre wordt bij het 
 
actualiseren van deze doelen samengewerkt met het ministerie van VWS en 
 
andere partijen, zoals GGD-GHOR en Centrum Seksueel Geweld (CSG)?  
 
Ook lezen genoemde leden dat scholen die aandacht willen besteden aan gezonde 
 
relaties en seksualiteit, met als primair doel onbedoelde zwangerschappen te 
 
 
voorkomen, worden ondersteund en gestimuleerd. Deze leden vragen het kabinet 
 
of er bekend is hoeveel scholen dit willen en wat de reden is dat scholen dit niet 
 
willen. Worden scholen die dit niet willen benaderd om na te vragen waarom ze 
 
ervan af zien? Waarom is ervoor gekozen dit onderdeel niet terug te laten komen 
 
in de visie op preventie en ondersteuning bij onbedoelde zwangerschappen die in 
 
juli 2022 naar de Kamer gestuurd is? 
 
 
Verder lezen genoemde leden dat in een pilot met vijf regio’s bouwstenen worden 
 
ontwikkeld om gemeenten handvatten te bieden bij het inrichten van een 
 
integrale, effectieve aanpak seksueel geweld op regionaal niveau. Deze leden zijn 
Pagina 4 van 55
