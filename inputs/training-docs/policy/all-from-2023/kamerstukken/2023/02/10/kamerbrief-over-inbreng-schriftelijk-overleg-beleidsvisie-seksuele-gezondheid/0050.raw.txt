Vragen en opmerkingen van de leden van de SGP-fractie 
De leden van de SGP-fractie vragen het kabinet om de afbakening van de 
overheidstaak scherper te formuleren. Zij constateren dat bewindspersonen de 
overheidstaak ten aanzien van het bevorderen van de seksuele gezondheid vooral 
willen invullen door het faciliteren en stimuleren dat mensen zelf goed 
geïnformeerde keuzes kunnen maken. Zij zouden graag zien dat het kabinet een 
scherper onderscheid maakt tussen het privédomein en het publieke domein. De 
leden van de SGP-fractie zouden willen dat de overheid grote terughoudendheid 
betracht ten aanzien van het private domein en een beschermende en 
normerende rol heeft in het publieke domein. Dit laatste door bijvoorbeeld de 
stortvloed aan seksuele beelden op sociale media te beperken of vulgaire of 
onzedelijke uitingen die de seksuele gezondheid aantasten uit het publieke domein 
te weren. De leden van de SGP-fractie missen dergelijke maatregelen in de 
beleidsvisie. Zij ontvangen in dit kader graag een reactie van het kabinet. 
Seksuele gezondheid en seksueel gedrag zijn in belangrijke mate een 
privéaangelegenheid. Wanneer er een maatschappelijk en volksgezondheidsbelang 
speelt heeft de overheid een taak in het bevorderen van de seksuele gezondheid 
en het welzijn van de bevolking en het bijdragen aan het voorkomen van 
maatschappelijke problemen, zoals soa’s, onbedoelde zwangerschappen en 
seksueel grensoverschrijdend gedrag of seksueel geweld. Dit doen we door te 
faciliteren en stimuleren dat mensen zelf goed geïnformeerde keuzes kunnen 
maken op gebied van seksuele gezondheid en seksualiteit. Ook draagt de overheid 
zorg voor kwalitatief goede en toegankelijke zorg- en ondersteuning, bijvoorbeeld 
via de aanvullende seksuele gezondheidszorg of abortuszorg. Hiermee helpen we 
problemen te voorkomen, maar bieden we ook hulp en begeleiding wanneer 
iemand zich toch in een onbedoelde situatie bevindt. 
Concreet vragen de leden van de SGP-fractie waarom het kabinet geen voorstellen 
doet voor het normeren van publieke en/of reclame-uitingen die schadelijk zijn 
voor de seksuele gezondheid. Analoog aan beleid om reclames voor tabak, alcohol 
of ongezond voedsel te normeren, zou ook gedacht kunnen worden aan het 
reguleren van (reclame)uitingen die de seksuele gezondheid aantasten. Is het 
kabinet daartoe bereid? Hoe wil het kabinet gemeenten ondersteunen om reclame 
te verbieden van websites die overspel tot hun verdienmodel hebben gemaakt? 
Nee, het kabinet is hiertoe niet bereid. We faciliteren en stimuleren dat mensen 
zelf goed geïnformeerde keuzes kunnen maken op gebied van seksuele 
gezondheid en seksualiteit. Via voorlichting en onderwijs dragen we hieraan bij. 
Voorts merken de leden van de SGP-fractie op dat in de kabinetsvisie geen 
aandacht wordt geschonken aan mensen die geen seksuele relatie kunnen of 
willen aangaan. Seksualiteit wordt benaderd als een ‘recht’. Zij vragen zich af 
seksualiteit hiermee recht gedaan wordt. Erkent het kabinet dat een persoon ook 
mentaal en fysiek gezond kan zijn zonder het aangaan van een seksuele relatie? 
Erkent het kabinet dat iemands identiteit niet (uitsluitend) wordt bepaald door het 
wel of niet aangaan van een seksuele relatie? 
We volgen de definitie van seksuele gezondheid van de WHO. De WHO stelt dat 
‘de keuzevrijheid om wel of niet seksueel actief te zijn’ één van de seksuele 
rechten van de mens is. Eenieder mag diens eigen keuzes maken op het gebied 
van seksuele gezondheid en seksualiteit. Daarbij hoort de vrijheid om te zijn wie 
je wilt zijn, en te houden van wie je zelf wilt houden. Onder deze keuzevrijheid 
Pagina 50 van 55
