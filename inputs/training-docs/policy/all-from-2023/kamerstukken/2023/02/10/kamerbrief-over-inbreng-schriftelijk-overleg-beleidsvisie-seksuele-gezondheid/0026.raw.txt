In de beleidsvisie valt verder te lezen dat financiële en personele krapte bij de 
 
CSG’s risico’s met zich meebrengen. Outreach-activiteiten om 
 
 
ondervertegenwoordigde groepen te bereiken staan onder druk, er is risico op 
 
grotere ziektelast en de kwaliteit van zorg kan onder druk komen staan. De leden 
 
van de VVD-fractie vinden dit zorgelijk en zouden graag zien dat hier op korte 
 
termijn actie op ondernemen wordt. Er wordt gestart met een 
 
toekomstverkenning naar de positionering van de aanvullende seksuele 
 
 
gezondheidzorg (ASG)-regeling. Deelt het kabinet de zorgen van deze leden en is 
 
zij bereid om de opdracht tot toekomstverkenning en de verkenning zelf te 
 
versnellen naar 2023? 
 
 
We delen de zorgen van deze leden. We zullen aan het begin van dit jaar de 
 
opdracht tot deze toekomstverkenning met uw Kamer delen. Ook worden de 
 
uitkomsten van de verkenning met uw Kamer gedeeld, deze wordt begin 2024  
 
verwacht. Met de externe partij die de verkenning uitvoert, zal ik nader bezien of 
 
een versnelling naar 2023 mogelijk is. Dit is ook afhankelijk van de input vanuit 
 
het RIVM en het veld ten behoeve van de verkenning zelf. 
 
 
Genoemde leden lezen tot slot dat er ook problemen worden ervaren in het 
 
doorverwijzen vanuit de CSG’s tussen eerstelijns- en tweedelijnszorg. Wat is de 
 
 
inzet van het kabinet in de gesprekken die zullen plaatsvinden over het 
 
verminderen van drempels? 
 
 
Tijdens de gesprekken met de CSG’s, huisartsen, tweedelijnszorg en verzekeraars 
 
zullen we verkennen op welke manier de drempels efficiënte doorverwijzing in het 
 
kader van soa- en hiv-zorgverlening en seksualiteitshulpverlening vanuit de CSG’s 
 
in de weg zitten. Op basis van deze gesprekken hopen we met concrete acties te  
 
kunnen komen die tot een drempelverlaging in de soa- en hiv-zorg zal leiden. 
 
 
Vragen en opmerkingen van de leden van de D66-fractie 
 
 
De leden van de D66-fractie onderschrijven het belang van de twee strategische 
 
doelen die zich richten op informeren en ondersteuning. Echter, zij menen dat er 
 
een strategisch doel ontbreekt, namelijk dat alle inwoners van Nederland eigen 
 
regie voeren over het eigen seksuele leven en kunnen worden ondersteund in de 
 
 
toegang tot een daarbij passende seksualiteit. De nadruk lijkt nu met name op 
 
somatische seksuele zorg te liggen. De onderliggende gedachte bij het toevoegen 
 
van dit doel is dat personen die daar gebaat bij zijn, in specifieke gevallen gebruik 
 
kunnen maken van ondersteunde seksuele dienstverlening (sekszorg). Sekszorg 
 
krijgt nu nauwelijks een rol binnen deze beleidsstrategie, terwijl kwetsbare  
 
doelgroepen (bijvoorbeeld mensen met een beperking) wat deze leden betreft óók 
 
recht hebben op een volwaardig seksueel leven. Dit sluit ook aan bij de definitie 
 
van seksuele gezondheid van de Wereldgezondheidsorganisatie (WHO) uit 2010, 
 
die ook raakt aan mentaal welbevinden. Hoe beziet het kabinet het toevoegen van 
 
dit strategische doel (of in enige andere formulering) aan de beleidsstrategie  
 
seksuele gezondheid? 
 
 
Zoals de beleidsvisie aangeeft, is het doel dat alle inwoners van Nederland, 
 
waaronder vanzelfsprekend ook kwetsbare doelgroepen vallen, dusdanig goed zijn 
 
geïnformeerd dat zij op basis hiervan in staat zijn om keuzes te maken over hun 
 
seksuele gezondheid. Dit houdt onder andere ook in dat zij in vrijheid de keuze 
 
 
mogen maken voor ondersteunde seksuele dienstverlening eventueel ook tot 
 
passende sekszorg. Dit organiseren wij onder andere door het vergroten van de 
 
bewustwording en het verbeteren van het handelingsperspectief van 
Pagina 26 van 55
