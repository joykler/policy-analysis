het schooljaar 2022-2023 zijn meer dan 1500 scholen met behulp van de 
stimuleringsregeling aan de slag gegaan met het thema. Er zijn de afgelopen 
jaren goede resultaten geboekt. Het stimuleringsprogramma krijgt dan ook een 
vervolg. We zetten in op nog eens ten minste 450 deelnemende scholen in de 
schooljaren 2023/2024 en 2024/2025. 
Verder bekijken we de mogelijkheden om ouders en opvoeders in hun behoeften 
zo goed mogelijk te ondersteunen. En zetten we in op meer integrale aandacht 
voor seksuele gezondheid en het wegnemen van seksuele 
gezondheidsachterstanden. 
Op welke manier wordt voorlichting via onderwijs regelmatig herijkt en hoe 
werken de ministeries van Volksgezondheid, Welzijn en Sport (VWS) en 
Onderwijs, Cultuur en Wetenschap (OCW) hierin samen? Zijn er op dit onderwerp 
ook gesprekken met onderwijsinstellingen? 
Momenteel actualiseren leraren, curriculumexperts en andere belanghebbenden 
een deel van de kerndoelen. Zo zijn zij met het leergebied burgerschap aan de 
slag, maar andere leergebieden – waar ook een deel van seksuele vorming in zit, 
zoals Mens en Natuur – starten later. In het voorjaar van 2023 wordt de 
tussenbalans opgemaakt van de voortgang van de conceptkerndoelen, ter 
bespreking in de Tweede Kamer. Daarnaast willen we dat het curriculum in de 
toekomst met regelmaat tegen het licht wordt gehouden, om te bezien of de 
inhoud nog actueel en passend is. Daartoe zal de Minister voor Primair en 
Voortgezet Onderwijs de functie van periodieke herijking wettelijk verankeren. 
Via de Stimuleringsregeling Gezonde Relaties & Seksualiteit stimuleren en 
ondersteunen we vanuit VWS scholen/onderwijsinstellingen die aandacht willen 
besteden aan gezonde relaties en seksualiteit, ter invulling van de kerndoelen die 
door OCW zijn vastgesteld. 
Ook lezen deze leden dat jongeren meer seksuele problemen dan voorheen 
ervaren en dat ze, vergeleken met 2012, minder met hun ouders en vrienden 
praten over verliefdheid, seks, anticonceptie en soa’s en dat ouders het ook soms 
moeilijk vinden om met hun kinderen over seks te praten. Wat zou de oorzaak 
kunnen zijn van de stijging van ervaren problemen en de constatering dat 
jongeren minder praten over dit onderwerp? Ook zijn deze leden benieuwd wat 
het kabinet vanuit haar verantwoordelijkheid kan bijdragen aan de vermindering 
van problemen en het gemakkelijker bespreekbaar maken. In hoeverre zijn de 
bewindspersonen bij het ministerie van VWS bereid hier, eventueel samen met de 
minister van OCW, actie op te ondernemen? 
14 
Uit diverse onderzoeken blijkt dat jongeren minder praten over onderwerpen als 
verliefdheid, seks, anticonceptie en soa’s en dat ouders het ook soms moeilijk 
vinden om met hun kinderen over seks te praten. Over de oorzaken hiervan 
 
 
 
14 
Diverse onderzoeken: 
 
Cense, M., Grauw, de, S., and M. Vermeulen (2020). ‘Sex is not just 
 
about ovaries.’ Youth participatory research on Sexuality Education in the Netherlands. 
 
International Journal of Environmental Research and Public Health. 17(22), 8587. 
 
 
Rutgers & Aidsfonds – Soa Aids Nederland. (2017). Seks onder je 25ste. Te raadplegen via 
 
https://seksonderje25e.nl/files/uploads/Onderzoeksboek%20Seks%20onder%20je%2025e 
 
%202017.pdf. 
 
Movisie & Universiteit Utrecht. (2022). Seksualiteit en seksuele opvoeding. Te 
raadplegen via https://www.movisie.nl/sites/movisie.nl/files/2022-03/Onderzoeksrapportseksualiteit-en- Pagina 22 van 55 
seksuele-opvoeding-8.3.22.pdf.
