mogen maken voor ondersteunde seksuele dienstverlening. Dit doen we onder 
andere door het verbeteren van het handelingsperspectief van hulpverleners. 
Vanuit het Nationaal Actieplan Seksueel Geweld en Seksueel Grensoverschrijdend 
Gedrag wordt een verkenning uitgevoerd naar welke mogelijkheden er zijn om het 
goede gesprek over seksuele gezondheid en seksualiteit tussen zorg- en 
hulpverleners en patiënten/cliënten te stimuleren en faciliteren. We bekijken op 
welke manier de resultaten van dit onderzoek tot uitvoering kunnen worden 
gebracht. Bovendien subsidieert het ministerie instellingen– zoals Soa Aids 
Nederland en Rutgers – die via informatie op websites het algemeen publiek en 
specifieke doelgroepen waaronder (zorg)professionals informeren. Door nauw 
contact met communities en via informatie van bijvoorbeeld GGD’en hebben zij 
goed zicht op moeilijk bereikbare groepen. Deze kennisinstituten dragen ook zorg 
voor content in bij- en nascholingen van zorgprofessionals. 
De leden van de GroenLinks-fractie hebben op basis van onderzoek vernomen dat 
jongeren in de residentiële jeugdzorg meer seksueel risico lopen. Genoemde leden 
lezen dat dit vergroot seksueel risico niet alleen betrekking heeft op fysieke 
aspecten van seksuele gezondheid, zoals het risico op soa’s, maar ook op de 
mentale aspecten, zoals negatieve ervaringen met seks. Welke concrete 
maatregelen zal het kabinet nemen om ervoor te zorgen dat jongeren in de 
residentiële jeugdzorg meer en betere voorlichting over het gebruik van condooms 
zullen ontvangen? Welke concrete maatregelen zal het kabinet nemen om ervoor 
te zorgen dat het condoomgebruik van jongeren in de residentiële jeugdzorg zal 
toenemen? Welke concrete maatregelen zal het kabinet nemen om ervoor te 
zorgen dat jeugdzorgmedewerkers meer steun krijgen, zowel wat betreft geld als 
tijd, om aandacht te besteden aan seksuele gezondheid? Welke concrete 
maatregelen zal het kabinet nemen om onbedoelde zwangerschappen binnen de 
residentiële jeugdzorg tegen te gaan? Welke concrete maatregelen zal het kabinet 
nemen om personen die te maken krijgen met onbedoelde zwangerschappen 
binnen de residentiële jeugdzorg beter te ondersteunen? 
18 
Sinds de publicatie van het rapport van de Commissie Samson zijn verschillende 
zaken in gang gezet en gerealiseerd. Zo is in een kwaliteitskader opgenomen dat 
structureel aandacht is voor seksuele voorlichting en jeugdzorgaanbieders 
passend aanbod moeten hebben voor de voorlichting en ondersteuning van 
19 
jongeren bij hun seksuele ontwikkeling. Hierdoor worden instellingen onder 
andere verplicht tot het ontwikkelen van methodieken en tools om seksueel 
gedrag te duiden en handvatten om het gesprek erover aan te gaan en tenslotte 
meer aandacht voor het thema in opleidingen te creëren. Daarnaast is voor 
jeugdprofessionals de richtlijn Seksuele ontwikkeling voor jeugdhulp en 
jeugdbescherming (2020) ontwikkeld, waarin wordt benoemd dat het bieden van 
voldoende en betrouwbare kennis over onder andere anticonceptie, zoals een 
20
condoom, een beschermende factor is tegen seksueel riskant gedrag. 
 
 
 
 
 
18 
Rapport commissie-Samson: 'Omringd door zorg, toch niet veilig' (Deel 1). 8 oktober 2012. Te 
 
raadplegen via: 
 
https://www.rijksoverheid.nl/onderwerpen/jeugdhulp/documenten/rapporten/2014/02/06/rapport- 
 
commissie-samson-omringd-door-zorg-toch-niet-veilig. 
 
19
Kwaliteitskader Rouvoet. Jeugdzorg Nederland. Te raadplegen via:  
 
https://www.jeugdzorgnederland.nl/contents/documents/kwaliteitskader-rouvoet.pdfwaliteitskader- 
 
rouvoet.pdf (jeugdzorgnederland.nl). 
20 
Richtlijnen Jeugdhulp en Jeugdbescherming. Te raadplegen via: Pagina 48 van 55 
https://richtlijnenjeugdhulp.nl/seksuele-ontwikkeling/.
