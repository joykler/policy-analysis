de website loketgezondleven.nl. De Handreiking Gezonde Gemeente bestaat niet 
 
meer als term maar op het loketgezondleven.nl is de belangrijkste kennis te 
 
 
vinden aan de hand van verschillende leefstijl dossiers te vinden, zoals seksuele 
 
gezondheid. 
 
 
In het leefstijldossier Seksuele Gezondheid is de kennis over integraal werken aan 
 
dit thema bijeen gebracht voor met name professionals die bij gemeenten en 
 
GGD-en werken. Dit leefstijldossier is samen met onze partners Soa Aids 
 
Nederland en Rutgers opgesteld. Dit dossier bevat cijfers en feiten, informatie  
 
over beleid, handvatten hoe een integrale aanpak vorm gegeven kan worden, 
 
inspirerende voorbeelden en 44 erkende interventies die ingezet kunnen worden. 
 
 
Daarnaast bevat het leefstijldossier seksuele gezondheid het Wat werkt dossier 
 
seksuele gezondheid op school dat samen met Rutgers en Soa Aids Nederland is 
 
gemaakt. In dit Wat werkt dossier staat vrij beknopt beschreven wat in welke 
 
mate werkt voor het onderwerp seksuele gezondheid op school.  
 
Het leefstijldossier is in 2022 door ruim 8000 bezoekers bekeken. 20 procent van  
 
deze bezoekers keert binnen dit jaar weer terug. Wanneer we kijken naar de 22 
 
erkende interventies op het gebied van seksueel geweld dan zien we dat ruim 
 
1400 bezoekers hier in 2022 naar gezocht hebben. Dit is opvallend veel te 
 
noemen in vergelijking met andere erkende interventies. 
 
 
De leden van de GroenLinks-fractie lezen dat het kabinet beoogt dat er ingezet zal 
 
 
worden op het verminderen van seksuele gezondheidsachterstanden. Dit zal onder 
 
andere gedaan worden door een verkenning uit te laten voeren naar welke 
 
groepen zich bevinden in kwetsbare posities en niet goed bereikt worden met de 
 
huidige inzet op seksuele gezondheidsbevordering. Genoemde leden hebben 
 
hierbij enkele vragen. Wanneer zal deze verkenning van start gaan? Op welke  
 
wijze zal deze verkenning uitgevoerd worden? Wanneer verwacht het kabinet de 
 
uitkomsten van deze verkenning te kunnen delen? 
 
 
De gesprekken over de invulling en uitvoering van de verkenning worden op dit 
 
moment gevoerd. De exacte startdatum van de verkenning is nog niet bekend, 
 
maar het streven is dat de verkenning eind 2023 wordt opgeleverd. 
 
 
Daarnaast lezen genoemde leden dat de verwachting is dat de groepen (deels)  
 
overlappen met groepen met een hoger risico op soa-transmissie of een 
 
onbedoelde zwangerschap. Zou het kabinet nader kunnen toelichten waarop deze 
 
verwachting is gebaseerd? 
 
 
We zien dat mensen die zich in een kwetsbare positie bevinden een hoger risico 
 
hebben op soa- of hiv-transmissie. Dit is gebaseerd op surveillance- en 
 
 
onderzoeksresultaten uit onder andere de reguliere soa-surveillance door het 
 
RIVM, de monitor Seks onder je 25e en Seksuele gezondheid in Nederland en de 
 
verdiepende module uit de Leefstijlmonitor van het RIVM. 
 
 
De leden van de GroenLinks-fractie lezen dat in de verkenning bekeken zal worden 
 
hoe de groepen wel bereikt kunnen worden en waar hun behoefte met betrekking 
 
tot zorgverlening ligt. Op welke manier zal de cultuursensitiviteit hierin  
 
meegenomen worden? Welke partijen zullen betrokken worden bij het verkennen 
 
van het bereiken van deze groepen en hun behoeften? Genoemde leden lezen dat 
 
het kabinet het belangrijk vindt dat de doelgroepen zelf worden betrokken bij deze 
 
inzet. Welke rol zullen de meningen van leden van deze groepen spelen in het 
 
bepalen welke middelen worden ingezet om hen te bereiken en in het bepalen van 
Pagina 40 van 55
