Goede voorbereiding en samenwerking bij infectieziektebestrijding 
De leden van de GroenLinks-fractie lezen dat de CSG’s en de afdelingen 
infectieziektebestrijding samen zullen moeten werken en afspraken zullen moeten 
maken over de financiering van de inzet op infectieziekten. Welke concrete 
maatregelen zal het kabinet nemen om hen hierin te ondersteunen? Daarnaast 
lezen genoemde leden dat het kabinet het belang van goede voorbereiding 
onderschrijft op toekomstige infectieziekte-uitbraken die impact hebben op de 
soa-zorg door de CSG’s. Welke concrete maatregelen zal het kabinet nemen om 
ervoor te zorgen dat de samenleving en in het bijzonder, zorgverleners, goed 
voorbereid zal zijn op toekomstige infectieziekte-uitbraken die impact hebben op 
de soa-zorg? 
Effectief en efficiënt test- en behandelbeleid 
De leden van de GroenLinks-fractie lezen dat het kabinet de betrokken partijen 
oproept om gezamenlijk afspraken te maken over het testen en behandelen van 
soa’s. Op welke manier zal het kabinet hen hierin ondersteunen? 
Preventie, opsporing en behandeling van hiv 
De leden van de GroenLinks-fractie lezen dat er signalen zijn dat onder 
zorgverleners die met (potentiële) hiv-patiënten in aanraking komen het niet 
bekend is dat het hiv-virus niet langer overdraagbaar is als het goed is 
onderdrukt. Zou het kabinet nader kunnen toelichten om wat voor signalen dit 
gaat? Welke concrete maatregelen gaat het kabinet nemen om ervoor te zorgen 
dat de voorlichting over het hiv-virus voor de gehele bevolking verbeterd wordt? 
Welke concrete maatregelen gaat het kabinet nemen om ervoor te zorgen dat 
zorgverleners voldoende geïnformeerd zijn over het hiv-virus? 
Specifieke aandacht voor moeilijk bereikbare groepen 
De leden van de GroenLinks-fractie lezen dat het bereiken van personen in 
moeilijk bereikbare groepen vraagt om specifieke inzet en alertheid van zorg- en 
hulpverleners. Daarnaast lezen genoemde leden dat de door het ministerie van 
VWS gesubsidieerde instellingen zich hiervoor inspannen. Zou het kabinet nader 
kunnen toelichten op welke manieren de door het ministerie gesubsidieerde 
instellingen zich hiervoor inspannen? Welke concrete maatregelen neemt het 
kabinet om de zorg- en hulpverleners te ondersteunen bij het verzorgen van deze 
specifieke inzet en alertheid? 
Overig 
De leden van de GroenLinks-fractie hebben op basis van onderzoek vernomen dat 
10 
jongeren in de residentiële jeugdzorg meer seksueel risico lopen. Genoemde 
leden lezen dat dit vergroot seksueel risico niet alleen betrekking heeft op fysieke 
aspecten van seksuele gezondheid, zoals het risico op soa’s, maar ook op de 
mentale aspecten, zoals negatieve ervaringen met seks. Welke concrete 
maatregelen zal het kabinet nemen om ervoor te zorgen dat jongeren in de 
residentiële jeugdzorg meer en betere voorlichting over het gebruik van condooms 
zullen ontvangen? Welke concrete maatregelen zal het kabinet nemen om ervoor 
te zorgen dat het condoomgebruik van jongeren in de residentiële jeugdzorg zal 
toenemen? Welke concrete maatregelen zal het kabinet nemen om ervoor te 
zorgen dat jeugdzorgmedewerkers meer steun krijgen, zowel wat betreft geld als 
tijd, om aandacht te besteden aan seksuele gezondheid? Welke concrete 
maatregelen zal het kabinet nemen om onbedoelde zwangerschappen binnen de 
residentiële jeugdzorg tegen te gaan? Welke concrete maatregelen zal het kabinet 
 
 
10 
Rutgers, 2020, ‘Seks onder je 25e in de residentiële jeugdzorg’ (https://rutgers.nl/wp- 
Pagina 14 van 55 
content/uploads/2021/09/S25_RJZ-rapportage.pdf)
