We zijn van mening dat er op dit moment voldoende klinieken en ziekenhuizen 
met een Wafz-vergunning in Nederland zijn. En dat de abortuszorg momenteel 
voldoende bereikbaar is. Ik acht aanvullende maatregelen dan ook niet nodig. Het 
staat iedere potentiële kliniek of ziekenhuis vrij een vergunning in het kader van 
de Wafz aan te vragen. Deze vergunning zal ik toekennen mits de aanvrager aan 
de gestelde eisen voldoet. 
Op de vraag hoever een vrouw gemiddeld moet reizen naar een ziekenhuis of 
kliniek voor abortuszorg valt geen eenduidig antwoord te geven. De keuze van de 
vrouw voor een bepaalde kliniek is van meer factoren afhankelijk dan alleen de 
reistijd. Andere factoren kunnen net zo doorslaggevend zijn, zoals de 
beschikbaarheid van een behandeling later in de zwangerschap. Of de wens van 
de vrouw om juist niet de kliniek dicht in de buurt van de eigen woonplaats te 
bezoeken. 
De leden van de GroenLinks-fractie lezen dat alle jongeren terecht kunnen bij 
www.sense.info voor betrouwbare informatie over seksualiteit en seksuele 
gezondheid en er bovendien ook de mogelijkheid is om aanvullende of 
verdiepende vragen te stellen via de telefonische Sense-infolijn of de chat functie. 
Heeft het kabinet zicht op hoeveel jongeren zich bewust zijn van het bestaan van 
deze opties? Zo ja, hoeveel procent van de jongeren is op de hoogte van het 
bestaan van deze opties? Zo nee, zou dit in kaart kunnen worden gebracht? 
Bestaat hierin een verschil in bewustzijn per onderwijstype? Bestaat hierin een 
verschil in bewustzijn per regio? Wat doet het kabinet hiernaast concreet om erop 
toe te zien dat jongeren voldoende geïnformeerd zijn over de plekken waar zij 
terecht kunnen voor informatie over seksuele gezondheid en seksualiteit? 
We weten niet hoeveel jongeren zich bewust zijn van het bestaan van Sense.info. 
De bekendheid wordt niet apart gemonitord. Op basis van de bezoekersaantallen 
van de website kunnen we wel stellen dat sense.info een groot bereik heeft. 
Jaarlijks trekt de website sense.info zo’n 4-6 miljoen bezoekers en worden ruim 
4000 cliënten via de infolijn bediend. Per jaar worden daarnaast landelijk zo’n 
900-1000 chatgesprekken gevoerd door CSG’s. Participatie verschilt nauwelijks 
per regio. De infolijn en de chatmogelijkheid vormen onderdeel van de stepped 
care aanpak waarbij de website de basis vormt en er naar behoefte en afhankelijk 
van de hulpvraag online, dan wel face-to-face contact mogelijk is. De website 
16 
sense.info is eind 2017 positief beoordeeld door jongeren zelf en wordt 
regelmatig in samenwerking met jongeren geüpdatet en aangepast. In de meest 
recente update is er meer aandacht voor visualisatie van boodschappen en lage 
taalvaardigheden in het overbrengen van de informatie. Daarnaast wordt 
regelmatig door Soa Aids Nederland en de GGD’en langs allerlei kanalen 
geattendeerd op het bestaan van sense.info. Ook hebben we recent vanuit VWS 
met een grootschalige campagne aandacht gevraagd voor sense.info. In de 
e 
monitor Seks onder je 25 is in de meest recente monitor ingegaan op het 
informatiezoekgedrag van jongeren met als voorbeeld sense.info. Het zoekgedrag 
verschilt per leeftijdsgroep en de resultaten zijn lastig te interpreteren. Samen 
met het RIVM bekijken we hoe we hierover eenduidigere informatie kunnen 
ophalen. 
 
Welke concrete maatregelen gaat het kabinet nemen om de voorlichting over hulp 
bij seksuele gezondheidsproblemen te bevorderen bij de gehele bevolking? Welke 
concrete maatregelen worden al genomen om personen te informeren over de 
plaatsen waar zij terecht kunnen voor hulp bij seksuele gezondheidsproblemen? 
 
 
16 
Sense. 2017. Te raadplegen via https://sense.info/nl/toolkit/nieuwsberichten/senseinfo-wordt-positief- Pagina 32 van 55 
beoordeeld.
