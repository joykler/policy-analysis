specifieke doelgroepen die het meeste baat hebben bij voorlichting en zorg te 
 
bereiken. 
 
 
Naast de (lokale) inzet van de CSG’s om jongeren en risicogroepen te bereiken 
 
met goede seksuele gezondheidszorg, denken we met voorlichting via het  
 
onderwijs de bewustwording, kennis en vaardigheden op het gebied van seksuele 
 
gezondheid bij jongeren te kunnen vergroten. De door VWS gesubsidieerde 
 
instellingen spelen hierbij een rol. Zo bestaat de website sense.info waarop alle 
 
jongeren betrouwbare informatie over seksuele gezondheid kunnen vinden, en het  
 
lespakket Lang Leve de Liefde. Recent lanceerde Rutgers een campagne richting 
 
jongeren van mbo-instellingen met als doel het bespreekbaar maken van 
 
traditionele opvattingen over gelijkheid en diversiteit binnen deze groep. Via de 
 
Stimuleringsregeling Gezonde Relaties & Seksualiteit stimuleren en ondersteunen 
 
we scholen die aandacht willen besteden aan gezonde relaties en seksualiteit.  
 
Verder onderzoeken we (online) manieren om ouders en opvoeders zo goed 
 
mogelijk te ondersteunen. En zetten we in op meer integrale aandacht voor 
 
seksuele gezondheid en het wegnemen van seksuele gezondheidsachterstanden 
 
door gemeenten te stimuleren in hun rol in de collectieve preventie met 
 
 
betrekking tot de seksuele gezondheid te pakken. Deze acties moeten tezamen 
 
leiden tot het bevorderen van de seksuele gezondheid. 
 
 
Genoemde leden zijn ervan op de hoogte dat sinds eind 2012 scholen verplicht 
 
zijn aandacht te besteden aan seksualiteit, diversiteit en in het bijzonder, seksuele 
 
diversiteit. Zou het kabinet nader kunnen toelichten of er onderwijsinstellingen 
 
zijn die momenteel niet voldoen aan deze kerndoelen? Zo ja, om hoeveel  
 
onderwijsinstellingen per onderwijstype gaat dit? Zo nee, zou het kabinet dit in 
 
kaart kunnen brengen? Zou het kabinet nader kunnen toelichten op welke 
 
concrete manieren zij onderwijsinstellingen ondersteunen bij het behalen van de 
 
kerndoelen met betrekking tot seksuele vorming? Genoemde leden vragen het 
 
 
kabinet hoe en met welke frequentie gemonitord wordt op het nakomen van deze 
 
verplichte kerndoelen in het onderwijs. 
 
 
De huidige kerndoelen laten de inhoud, aard en frequentie van het onderwijs te 
 
open. Dat leidt tot variërende invulling van de kerndoelen in de praktijk, maar het 
 
is wel de bedoeling dát scholen er invulling aan geven. Van leerlingen in primair 
 
en voortgezet onderwijs wordt verwacht dat zij leren ‘respectvol om te gaan met  
 
seksualiteit en met diversiteit binnen de samenleving, waaronder seksuele 
 
diversiteit’. 
 
 
We weten niet precies hoeveel scholen niet voldoen aan de kerndoelen. Als de 
 
Inspectie van het Onderwijs vaststelt dat scholen nalaten het kerndoel vorm te 
 
geven, treedt de inspectie handhavend op, krijgt de school een opdracht tot 
 
herstel en ziet de inspectie toe op realisering daarvan. Daarvan is incidenteel  
 
sprake. Uit thematische onderzoeken waarin de inspectie in de afgelopen jaren 
 
ook naar dit thema heeft gekeken, komt naar voren dat verreweg de meeste 
 
scholen invulling geven aan het kerndoel. De formulering van het kerndoel 
 
betekent, zoals gezegd, dat ook beperkte invullingen aan de eisen voldoen. Naast 
 
onderzoek vanwege signalen of risico’s en thematisch onderzoek, komt naleving  
 
van het kerndoel ook aan de orde in het reguliere toezicht, zoals via het toezicht 
 
op burgerschap, waar bevordering van basiswaarden aan aandacht voor 
 
strijdigheid met basiswaarden, een belangrijk aandachtspunt is. Dat omvat ook dit 
 
thema. De naleving van de kerndoelen is dus in principe onderdeel van elk  
inspectiebezoek, specifieke themaonderzoeken over dit thema verschijnen 
 
Pagina 30 van 55 
ongeveer eens in de vijf jaar (en voor burgerschap eens in de acht jaar).
