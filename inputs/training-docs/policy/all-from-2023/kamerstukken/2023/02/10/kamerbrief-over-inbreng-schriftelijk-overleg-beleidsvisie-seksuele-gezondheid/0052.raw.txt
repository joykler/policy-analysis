De leden van de SGP-fractie constateren dat het kabinet wil inzetten op het 
 
bevorderen van de kennis over en monitoring van de breedte van seksuele 
 
 
gezondheid. Het kabinet gaat verkennen welke financiële ruimte en mogelijkheden 
 
er zijn om financiering van bepaalde monitoring in de toekomst structureel te 
 
borgen, en voor welke thema’s incidenteel onderzoek volstaat. De leden van de 
 
SGP-fractie vragen het kabinet wanneer hierover meer informatie met de Kamer 
 
wordt gedeeld. Zij vragen het kabinet wat de precieze reden is dat zij meer wil 
 
 
gaan monitoren. Welke problemen wil het kabinet hiermee oplossen? 
 
 
Goed beleid vraagt om kennis over en monitoring van de breedte van seksuele 
 
gezondheid in Nederland. Dit zou de basis moeten zijn voor gerichte beleidskeuzes 
 
door de CSG’s, gemeenten en kennisinstituten als Aidsfonds - Soa Aids Nederland 
 
en Rutgers. Het helpt ook de effecten van ons beleid inzichtelijk te maken. Door 
 
monitoring structureel te borgen, kunnen beleidsmakers erop rekenen toegang te  
 
hebben tot actuele en accurate feiten. Nu deze monitoring nog niet structureel 
 
geborgd is en daarbij nog blinde vlekken zijn hierin, is ook de continuïteit van de 
 
onderzoeken niet geborgd. Dit maakt het nu onmogelijk om uitspraken te doen 
 
over eventuele invloeden van beleidskeuzes of eventuele maatschappelijke trends 
 
 
en cultuurveranderingen. 
 
 
De leden van de SGP-fractie vragen in het verlengde hiervan of het kabinet ook 
 
meer zicht wil ontwikkelen op de verspreidingen van seksueel overdraagbare 
 
aandoeningen door de groep biseksuelen. Hun zichtbaarheid neemt toe en 
 
jongeren lijkt steeds vaker te experimenteren met biseksueel gedrag. 
 
 
We zetten in op het vertalen van de werkdefinitie van de WHO naar een meetbare 
 
definitie en indicatoren. Met een verkenning wordt onder andere inzichtelijk  
 
gemaakt welke aspecten de surveillance en monitoring wel/niet goed in beeld 
 
brengt, welke databronnen onvoldoende betrokken worden en/of welke 
 
databronnen ontbreken. Uit de verkenning moet ook blijken voor welke 
 
doelgroepen er nog blinde vlekken zijn, en welke aanvullende 
 
monitoringstechnieken nodig zijn om deze alsnog in beeld te krijgen. Op dit  
 
moment is er al goed zicht bij het RIVM op het voorkomen van soa en hiv bij 
 
bezoekers van de Centra Seksuele Gezondheid van de GGD’en die door de ASG- 
 
regeling gesubsidieerd worden. Hier worden ook gegevens over seksueel 
 
risicogedrag verzameld.  
 
Onderzoek, monitoring, advisering, training en scholing op het gebied van 
 
 
seksuele gezondheid wordt al jaren sterk gedomineerd door Rutgers. Het is niet 
 
overdreven om te spreken van een monopolypositie. De leden van de SGP-fractie 
 
vinden dit onwenselijk. Deelt het kabinet deze mening? De leden van de SGP- 
 
fractie vragen dan ook om bij toekomstige nieuwe opdrachten voor onderzoek of 
 
monitoring een gelijk speelveld te creëren, zodat ook andere organisaties of  
 
instellingen hiervoor in aanmerking kunnen komen. 
 
 
Er is geen sprake van een monopolypositie voor Rutgers. Rutgers is een van de 
 
instellingen die door VWS wordt gesubsidieerd voor specifieke activiteiten die zij 
 
uitvoeren op het gebied van seksuele gezondheid ten behoeve van alle 
 
Nederlanders. Tot de gesubsidieerde activiteiten van Rutgers behoort het 
 
 
verzamelen en toegankelijk maken voor doelgroepen van informatie op gebied 
 
van seksuele gezondheid, anticonceptie en seksueel geweld. Daarnaast is Rutgers 
 
samen met andere partijen zoals het RIVM en universiteiten betrokken bij 
 
onderzoek en monitoring van seksuele gezondheid. Voor alle organisaties geldt 
 
een gelijk speelveld en dat training en scholing aangeboden kunnen worden, deze 
Pagina 52 van 55 
activiteiten zijn niet subsidiabel.
