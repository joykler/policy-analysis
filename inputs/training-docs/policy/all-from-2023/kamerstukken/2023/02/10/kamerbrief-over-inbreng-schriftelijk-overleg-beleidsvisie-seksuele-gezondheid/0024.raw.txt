Ook lezen genoemde leden dat scholen die aandacht willen besteden aan gezonde 
 
relaties en seksualiteit, met als primair doel onbedoelde zwangerschappen te 
 
 
voorkomen, worden ondersteund en gestimuleerd. Deze leden vragen het kabinet 
 
of er bekend is hoeveel scholen dit willen en wat de reden is dat scholen dit niet 
 
willen. Worden scholen die dit niet willen benaderd om na te vragen waarom ze 
 
ervan af zien? Waarom is ervoor gekozen dit onderdeel niet terug te laten komen 
 
in de visie op preventie en ondersteuning bij onbedoelde zwangerschappen die in 
 
 
juli 2022 naar de Kamer gestuurd is? 
 
 
De stimuleringsregeling Gezonde Relaties en Seksualiteit moedigt scholen aan om 
 
met de seksuele vorming aan de slag te gaan. Scholen kunnen met het 
 
beschikbare maximale budget van €5000,00 per ronde en met ondersteuning van 
 
de gezonde school adviseur (20 uur per school) op maat diverse acties 
 
ondernemen. Veel scholen kiezen er voor om bepaalde interventies in te zetten.  
 
Maar er wordt door sommige scholen ook of daarnaast gekozen voor het trainen 
 
van docenten of het organiseren van voorlichting aan ouders. 
 
 
Er is, met name nu de restricties op scholen als gevolg van coronamaatregelen 
 
achter de rug zijn, meer vraag vanuit scholen dan dat er binnen de regeling 
 
beschikbare plekken zijn. In de jaren 2020, 2021 en 2022 deden in totaal 2073 
 
 
scholen een aanvraag voor de stimuleringsregeling R&S bij de Gezonde School. 
 
1577 scholen werden tot de stimuleringsregeling R&S toegelaten. Gezonde school 
 
adviseurs van de GGD’en zijn beschikbaar om scholen die niet zijn toegelaten tot 
 
de regeling, of hiervoor niet kiezen, van advies te voorzien. En de website van de 
 
gezonde school is ook voor iedereen beschikbaar voor informatie over het thema.  
 
Voor de komende jaren zullen we extra inzetten op het includeren van meer 
 
scholen voor speciaal en praktijkonderwijs en meer mbo-instellingen. Er is binnen 
 
de regeling nog ruimte om 450 scholen toe te laten. Dat doen we onder andere 
 
door scholen via de verschillende raden (MBO raad, VO-raad, PO-raad) te 
 
 
enthousiasmeren. Gezonde school adviseurs zullen deze scholen in hun regio 
 
daarnaast proactief gaan benaderen. De bij de stimuleringsregeling betrokken 
 
partijen hebben goed zicht op de redenen van scholen om wel en niet mee te doen 
 
en passen, indien scholen drempels ervaren, hun beleid en strategie hierop aan. 
 
Redenen om niet mee te willen doen voor scholen liggen soms in het feit dat men 
 
 
al veel doet met het thema en hierover tevreden is. Scholen geven zelf prioriteit 
 
aan de thema’s waarmee ze aan de slag gaan. En dat betekent dat er voor hen 
 
soms andere zaken prioriteit krijgen. Ook kan beperkte personele capaciteit reden 
 
zijn om (nog) niet aan het thema relaties en seksualiteit te werken, zo stelt de 
 
Gezonde School.  
 
In de brief over de beleidsvisie seksuele gezondheid van 5 oktober jl. is niet 
 
 
uitgebreid ingegaan om de Stimuleringsregeling. In de brief van 14 oktober jl., 
 
waarin de aanpak onbedoelde en ongewenste zwangerschappen met uw Kamer is 
 
gedeeld, heb ik samen met de staatssecretaris de plannen met de 
 
Stimuleringsregeling uitgebreid beschreven. 
 
 
Verder lezen genoemde leden dat in een pilot met vijf regio’s bouwstenen worden 
 
ontwikkeld om gemeenten handvatten te bieden bij het inrichten van een  
 
integrale, effectieve aanpak seksueel geweld op regionaal niveau. Deze leden zijn 
 
benieuwd om welke vijf regio’s het gaat en welke criteria liggen onder de keuze 
 
voor deze regio’s. Wanneer worden de resultaten van deze pilot verwacht? 
 
 
Voor de pilot is een uitvraag gedaan welke regio’s in willen zetten op de 
 
(door)ontwikkeling van de aanpak van seksueel geweld op regionaal niveau. Op 
Pagina 24 van 55 
basis van deze uitvraag hebben vijf regio’s (Gelderland Zuid, Groningen,
