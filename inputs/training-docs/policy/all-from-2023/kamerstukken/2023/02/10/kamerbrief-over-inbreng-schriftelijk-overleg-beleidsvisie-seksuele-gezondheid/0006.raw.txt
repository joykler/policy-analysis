kunnen maken van ondersteunde seksuele dienstverlening (sekszorg). Sekszorg 
 
krijgt nu nauwelijks een rol binnen deze beleidsstrategie, terwijl kwetsbare 
 
doelgroepen (bijvoorbeeld mensen met een beperking) wat deze leden betreft óók 
 
recht hebben op een volwaardig seksueel leven. Dit sluit ook aan bij de definitie  
 
van seksuele gezondheid van de Wereldgezondheidsorganisatie (WHO) uit 2010, 
 
die ook raakt aan mentaal welbevinden. Hoe beziet het kabinet het toevoegen van 
 
dit strategische doel (of in enige andere formulering) aan de beleidsstrategie 
 
seksuele gezondheid? 
 
 
Monitoring 
 
 
De leden van de D66-fractie vinden het een goede zaak dat seksuele gezondheid 
 
in kaart wordt gebracht en wordt onderzocht welke kennis nodig is om seksuele 
 
gezondheid te verbeteren. 
 
Kan het kabinet aangeven welke partijen worden betrokken bij de uitvoering van 
 
deze visie? Kan het kabinet aangeven of gemeenten hierin ook een rol zullen 
 
spelen? Zo ja, op welke manier worden gemeenten betrokken? Zo nee, waarom  
 
niet? Voorts vragen deze leden het kabinet op welke wijze en met welke 
 
frequentie seksuele gezondheid zal worden gemonitord. 
 
 
Preventie 
 
 
De leden van de D66-fractie maken zich zorgen over de signalen dat de soa- en 
 
hiv-zorgverlening door drempels niet altijd efficiënt kan plaatsvinden. Ook lijken 
 
onder andere capaciteitsvraagstukken en werkdruk de kink in de kabel te zijn in 
 
toegankelijke en laagdrempelige seksuele gezondheidszorg met betrekking tot 
 
soa’s. De leden van de D66-fractie vragen het kabinet dan ook om in de 
 
verkenningen opties tot het actiever aanzetten tot het uitvoeren van zelftesten 
 
mee te nemen. Zo zouden jongeren, zoals bijvoorbeeld de risicogroep studenten,  
een online vragenlijst kunnen invullen waarna een zelftest wordt opgestuurd. De  
 
leden van de D66-fractie merken op dat dit eventueel niet alleen een oplossing 
 
kan zijn voor bovenstaande, maar ook voor het verlagen van de drempels. 
 
 
Voorlichting op scholen 
 
 
Het is belangrijk om bij jongeren vroeg te beginnen met seksuele vorming. 
 
Scholen zijn via de kerndoelen in het onderwijs verplicht om aandacht te besteden 
 
aan onderwerpen als veilige seks, seksueel plezier, grenzen en consent. Hier valt 
 
nog veel winst te behalen. Uit de beleidsstrategie blijkt dat de focus bij de 
 
Stimuleringsregeling Gezonde Relaties & Seksualiteit bij scholen ligt op het 
 
voorkomen van onbedoelde zwangerschappen. Hoewel dit evengoed een 
 
belangrijk onderwerp is, menen de leden van de D66-fractie dat het belangrijk is 
 
 
dat er op scholen voorlichting wordt gegeven over grensoverschrijdend seksueel 
 
gedrag. In Nederland is één op de acht vrouwen en één op de 25 mannen ooit 
 
slachtoffer geweest van verkrachting. Experts wijzen op de voordelen om vroeg te 
 
beginnen met lessen om seksueel geweld te voorkomen. Specifieke aandacht voor 
 
jongens is van belang. De leden van de D66-fractie vragen het kabinet om te 
 
overwegen dit thema onderdeel te maken van de stimuleringsregeling. 
 
 
BES-eilanden 
 
 
De leden van de D66-fractie hopen op meer urgentie bij de aanpak van seksuele 
 
gezondheid in Caribisch Nederland. Wat deze leden betreft wordt er haast 
 
gemaakt bij het oprichten van de voorlichtingswebsite. Ook vragen zij het kabinet 
 
waarom het traject uitsluitend wordt gestart op Saba en Bonaire en Sint – 
 
 
Eustatius niet meteen worden meegenomen. Voor de overige stappen die worden 
 
gemaakt binnen deze strategie (bijvoorbeeld met de voorlichting op scholen en op 
het gebied van dataverzameling) zien de leden van de D66-fractie graag dat dit  
Pagina 6 van 55 
ook direct voor Caribisch Nederland in gang wordt gezet.
