tot scholen die dat niet willen? Hoe gaat de Inspectie Gezondheidszorg en Jeugd 
(IGJ) dit handhaven? 
Het proces van curriculumherziening loopt al meerdere jaren, zoals ook te lezen in 
17 
de Kamerbrief “Curriculum funderend onderwijs” van 4 april 2022. In die 
afgelopen jaren laten meerdere onderzoeken zien dat het onderwijs te weinig 
samenhang kent en dat de onderwijsinhoud op onderdelen verouderd is. In 2020 
is een wetenschappelijke curriculumcommissie ingericht om OCW te adviseren 
over de bijstelling van het curriculum. In het eerste tussenadvies heeft de 
commissie geadviseerd concretere kerndoelen te formuleren, in lijn met eerdere 
adviezen van de Onderwijsraad en signalen uit het onderwijsveld. Verdere en/of 
meer concrete uitwerking van kerndoelen maakt aan scholen en de samenleving 
duidelijk wat tenminste van het onderwijs mag worden verwacht. Dit moet ertoe 
leiden dat er minder verschillen ontstaan tussen scholen, dat leraren gefundeerde 
keuzes kunnen maken op basis van wat er van hen wordt verwacht, en waar de 
ruimte is voor eigen invulling. 
Om ervoor te zorgen dat meer scholen in het primair, speciaal, voorgezet en 
middelbaar beroepsonderwijs structureel werken aan seksuele vorming is in 2018 
het Stimuleringsregeling Gezonde Relaties en Seksualiteit van de Gezonde School 
van start gegaan. De Gezonde School biedt de infrastructuur en kwaliteitsborging 
op gezondheidsbevorderende thema’s, waaronder het thema relaties en 
seksualiteit. Met de bijdrage kunnen scholen bijvoorbeeld gastdocenten of 
theaterproducties inzetten waarmee in de klas of op school extra aandacht kan 
worden besteed aan seksuele vorming. Er is binnen de regeling nog ruimte om 
450 scholen toe te laten, hierbij wordt voorrang gegeven aan mbo-scholen. 
De Inspectie van het Onderwijs ziet toe op kwalitatief goed onderwijs. Scholen zijn 
via de kerndoelen verplicht om aandacht te geven aan seksuele vorming en 
seksuele diversiteit. Waar de inspectie signaleert dat scholen geen invulling geven 
aan de kerndoelen of de invulling van het onderwijs strijdig is met de 
basiswaarden van de democratische rechtsstaat, zullen zij ingrijpen. 
De leden van de GroenLinks-fractie lezen dat zorgprofessionals een signalerende 
rol hebben bij seksuele gezondheidsvragen of problemen die kunnen voortkomen 
uit bepaalde aandoeningen of uit nare ervaringen. Welke concrete maatregelen 
zullen genomen worden om erop toe te zien dat zorgprofessionals ook over 
voldoende kennis beschikken om deze rol te kunnen vervullen? 
Vanuit het Nationaal Actieprogramma Seksueel Geweld en Seksueel 
Grensoverschrijdend Gedrag wordt momenteel een verkenning uitgevoerd naar 
welke mogelijkheden er zijn om het goede gesprek over seksuele gezondheid en 
seksualiteit tussen zorg- en hulpverleners en patiënten/cliënten te stimuleren en 
te faciliteren. Naar verwachting wordt de verkenning dit voorjaar opgeleverd. We 
zullen bekijken op welke manier de resultaten van dit onderzoek tot uitvoering 
kunnen worden gebracht. 
De leden van de GroenLinks-fractie lezen dat in het coalitieakkoord is 
aangekondigd dat anticonceptie gratis en toegankelijk beschikbaar gesteld wordt 
voor kwetsbare groepen. Zou het kabinet nader kunnen toelichten waarom de 
keuze is gemaakt om anticonceptie niet gratis en toegankelijk beschikbaar te 
stellen voor iedereen? Zou het kabinet kunnen toelichten in hoeverre 
anticonceptie nu daadwerkelijk gratis en toegankelijk beschikbaar is voor deze 
 
 
 
Pagina 42 van 55 
17
 Kamerstuk II 31293 nr. 614.
