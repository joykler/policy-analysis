Angst voor stigmatisering kan ook drempelverhogend werken, zo valt te lezen in 
 
de brief. Tijdens de uitbraak van de apenpokken bleek dit in de praktijk. 
 
 
Genoemde leden vragen het kabinet wat er gedaan wordt om stigmatisering van 
 
seksuele gezondheidsproblemen tegen te gaan? 
 
 
Aan de hand van algemene publieksvoorlichting worden bewustwording, kennis en 
 
vaardigheden op het gebied van seksuele gezondheid vergroot, waarmee onjuiste 
 
of ongegronde aannames als stigma’s ontkracht worden. Dit wordt gedaan door de 
 
door VWS gesubsidieerde instellingen. Daarnaast wordt, samen met de  
 
gesubsidieerde instellingen, gewerkt om zelfstigma (bijvoorbeeld bij hiv-infectie) 
 
tegen te gaan om een gezond leven te bevorderen. Tot slot zetten we in op het 
 
verbeteren van de surveillance en monitoring van seksuele gezondheidszorg in 
 
Nederland. Op die manier hopen we onder andere beter in kaart te brengen welke 
 
drempels mensen ervaren waaronder de angst voor stigmatisering (bijvoorbeeld in  
 
de zorg of op het werk). 
 
 
Via GGD Zuid-Limburg kunnen mannen die (ook) weleens seks hebben met 
 
mannen een gratis thuistestkit voor soa’s en hiv aanvragen via Limburg4Zero. Zijn 
 
er resultaten bekend over deze actie van GGD Zuid-Limburg en lopen er in andere 
 
regio’s dergelijke projecten? 
 
 
De GGD’en zetten zich in om personen die (potentieel) kwetsbaarder zijn voor het 
 
 
oplopen van een soa te bereiken door middel van een zogenoemde outreach 
 
aanpak richting deze specifieke groepen. In verschillende GGD-regio’s worden in 
 
dat kader gratis thuistestkits verstrekt, bijvoorbeeld aan laagrisicogroepen zoals 
 
jongeren. Het initiatief van de GGD Zuid-Limburg is kenmerkend omdat dit een 
 
onderzoekspilot betreft waarbij gratis thuistestkits aan hoogrisicogroepen worden  
 
verstrekt. Het project is een samenwerking tussen Limburgse zorgprofessionals, 
 
universiteiten en maatschappelijke organisaties zoals het COC. Het project loopt 
 
op dit moment nog, er zijn nog geen resultaten bekend bij ons. 
 
 
De leden van de VVD-fractie lezen dat het kabinet vindt dat monitoring van 
 
seksuele gezondheid in Nederland onvoldoende tot stand komt. Aangegeven wordt 
 
 
dat er blinde vlekken zijn. Wat wordt bedoeld met deze ‘blinde vlekken’ en welke 
 
manieren ziet het kabinet om meer zicht te krijgen op deze blinde vlekken? 
 
 
Bepaalde aspecten van seksuele gezondheid zijn goed in beeld. Zo is er 
 
bijvoorbeeld een gedegen monitoring en surveillance van de risicogroepen op 
 
soa’s en hiv. Er zijn ook blinde vlekken, bijvoorbeeld dat er geen representatief 
 
beeld is van het voorkomen van soa’s (cq. de incidentie) in de algehele bevolking  
 
of dat bestaande databronnen onvoldoende worden betrokken bij het in kaart 
 
brengen van de algemene seksuele gezondheid. We zetten daarom in op het 
 
vertalen van de werkdefinitie van de WHO naar een meetbare definitie en 
 
indicatoren. Met een verkenning wordt onder andere inzichtelijk gemaakt welke 
 
aspecten de surveillance en monitoring wel/niet goed in beeld brengt, welke  
 
databronnen onvoldoende betrokken worden en/of welke databronnen ontbreken. 
 
 
De leden willen weten welke voorwaarden het kabinet stelt als het gaat om onder 
 
andere de gegevens die via de jeugdgezondheidszorg (JGZ) te gebruiken zijn en 
 
die zij benoemt als ‘potentieel een bron van informatie’. Wat is de wettelijke 
 
bewaartermijn van individueel herleidbare vragenlijsten onder jongeren als het 
 
 
gaat om seksuele gezondheid? 
 
We zullen verkennen welke aspecten van de surveillance en monitoring wel/niet 
 
Pagina 20 van 55 
goed in beeld zijn gebracht, welke databronnen onvoldoende betrokken worden
