waarbij de achtergrond van de problemen mogelijk seksuologisch van aard is. We 
 
weten niet of er binnen de ggz voldoende gespecialiseerde kennis met betrekking 
 
 
tot seksuele problematiek is. Het is aan het veld (zorgaanbieders en 
 
zorgverzekeraars) om te zorgen voor passende en voldoende zorg. Ook is het aan 
 
de professionals om vast te stellen of personen met bijvoorbeeld seks- 
 
gerelateerde trauma’s meer baar hebben bij seksuologische zorg. 
 
 
Binnen de ggz-bekostiging wordt de DSM-5 losgelaten. Deze wordt vervangen 
 
door de zorgvraagtypering, daarmee is een DSM-diagnose ook niet meer per se  
 
een grond voor wel of niet bekostigen van zorg, wel blijft er altijd een verwijzing 
 
van de huisarts nodig. Overigens blijft het te allen tijde aan zorgverleners om te 
 
bepalen of en zo ja welke behandeling nuttig en nodig is, daarmee kan de DSM- 
 
classificatie dienend zijn in de diagnosestelling. 
 
 
De leden van de GroenLinks-fractie lezen dat er momenteel genoodzaakt 
 
geprioriteerd wordt binnen en tussen de risicogroepen van de ASG. Zou het  
 
kabinet nader kunnen toelichten op basis van welke factoren deze afweging 
 
gemaakt wordt? Heeft het kabinet zicht op het aantal personen dat zonder 
 
passende zorg zit hierdoor? Zo ja, om hoeveel personen gaat dit? Zo nee, kan dit 
 
in kaart gebracht worden? Welke concrete maatregelen zal het kabinet nemen om 
 
 
op korte termijn de CSG’s te helpen in deze afwegingen? 
 
 
De zorg bij de CSG’s wordt gefinancierd door een aanvullende regeling (ASG) die 
 
ervan uitgaat dat personen bij de reguliere zorg terecht kunnen en is bedoeld om 
 
verspreiding van soa te beperken onder personen met het hoogste risico op soa 
 
en hiv. Zoals aangegeven zijn veel CSG’s door beperkingen in financiën en 
 
capaciteit, genoodzaakt binnen en tussen de risicogroepen van de ASG te  
 
prioriteren. Deze prioritering wordt door de CSG’s zelf gedaan en kan voor de 
 
CSG’s een ingewikkelde afweging zijn. Ondanks het feit dat er gepoogd wordt zo 
 
uniform mogelijk te werken kan de regionale epidemiologie tot verschillen leiden 
 
tussen CSG’s in de toegankelijkheid van de regeling. In iedere regio is de 
 
demografische samenstelling anders, wat vraagt om maatwerk waartoe de ASG  
 
ruimte biedt. Allereerste prioriteit gaat echter altijd uit naar personen met 
 
symptomen van soa en hiv en zij die gewaarschuwd zijn voor soa en hiv. De 
 
primaire verantwoordelijkheid voor het test- en behandelbeleid ligt bij de 
 
zorgprofessionals in hun professionele richtlijnen. Het RIVM neemt samen met de  
 
betrokken partijen het voortouw op of deze richtlijnen dienen te worden herzien. 
 
 
Welke concrete maatregelen zal het kabinet nemen om erop toe te zien dat 
 
patiënten die niet bij de huisarts of een CSG terecht kunnen en niet de financiële 
 
middelen hebben voor private soa-zorg alsnog geholpen worden? 
 
 
Er wordt een toekomstverkenning naar de positionering van de ASG-regeling 
 
binnen het zorgstelsel uitgevoerd. Op basis van deze verkenning bepalen we 
 
welke maatregelen nodig zijn om de knelpunten op te lossen.  
 
 
De leden van de GroenLinks-fractie lezen dat de CSG’s en de afdelingen 
 
infectieziektebestrijding samen zullen moeten werken en afspraken zullen moeten 
 
maken over de financiering van de inzet op infectieziekten. Welke concrete 
 
maatregelen zal het kabinet nemen om hen hierin te ondersteunen? Daarnaast 
 
lezen genoemde leden dat het kabinet het belang van goede voorbereiding 
 
 
onderschrijft op toekomstige infectieziekte-uitbraken die impact hebben op de 
 
soa-zorg door de CSG’s. Welke concrete maatregelen zal het kabinet nemen om 
 
ervoor te zorgen dat de samenleving en in het bijzonder, zorgverleners, goed 
Pagina 46 van 55
