wegens het feit dat zij wellicht geen toegang hebben tot of gebruik maken van de 
 
hulpverlening van dergelijke professionals? Welke concrete maatregelen zal het 
 
 
kabinet nemen om erop toe te zien dat ook deze groep bereikt wordt? 
 
De keuze voor deze definitie is gemaakt om de samenhang en samenwerking  
 
tussen de aanpak onbedoelde en ongewenste zwangerschap en het 
 
actieprogramma Kansrijke Start te verduidelijken en te vergemakkelijken. Werken 
 
met verschillende definities, terwijl het in de kern om eenzelfde doelgroep gaat, 
 
werkt versnippering en onduidelijkheid in de hand. De definitie moet tegelijkertijd  
 
niet te strikt worden opgevat; maatwerk en professioneel vakmanschap blijven in 
 
de praktijk altijd leidend. Juist door voor het toegankelijk maken van anticonceptie 
 
meer instellingen en professionals aan te sluiten op de Nu Niet Zwanger-methode, 
 
worden meer professionals beter ondersteund bij het maken van de juiste 
 
afwegingen. De hulpverleners krijgen via de Nu Niet Zwanger-methode concrete  
 
handvaten, training en ondersteuning om te signaleren en het gesprek over 
 
kinderwens vanuit hun vertrouwensrelatie met de cliënt te voeren. Via het 
 
opgebouwde netwerk van NNZ in de regio kunnen, indien gewenst, vervolgens 
 
snel en laagdrempelig vervolgstappen worden genomen, bijvoorbeeld in de 
 
 
richting van anticonceptie. 
 
 
De cliënten die Nu Niet Zwanger via de hulpverlener wil bereiken zijn mensen die 
 
vrijwel altijd al geruime tijd in beeld zijn bij hulpverleners in bijvoorbeeld de ggz, 
 
LVB-zorg, verslavingszorg, wijkteams, GGD, MEE, dak- en thuislozenzorg, 
 
jeugdzorg, welzijnszorg, maatschappelijk werk en bij Veilig Thuis. We vergroten 
 
met onze plannen de toegang tot Nu Niet Zwanger verder door extra in te zetten  
 
op landelijke beschikbaarheid in alle gemeenten en het aansluiten van meer 
 
instellingen en professionals uit het medisch en sociaal domein op de lokale Nu 
 
Niet Zwanger-programma’s. Op die manier verwachten we dat nog veel meer 
 
mensen in een kwetsbare situatie betere toegang zullen krijgen tot Nu Niet 
 
 
Zwanger en daarmee tot ondersteuning bij het nemen van regie op hun 
 
kinderwens, waarvan anticonceptie een onderdeel kan zijn. Als de beoogde 
 
uitbreiding van Nu Niet Zwanger en landelijke beschikbaarheid gerealiseerd is, is 
 
het niet de verwachting dat een (aanzienlijk) deel van de groepen in een 
 
kwetsbare situatie wordt buitengesloten. 
 
 
De leden van de GroenLinks-fractie lezen dat er momenteel maar een deel van de  
 
risicogroepen gezien kan worden wegens de toegenomen vraag en financiële en 
 
personele krapte. Genoemde leden vragen het kabinet wat per regio de 
 
gemiddelde wachttijd voor een CSG is. Worden personen die niet gezien kunnen 
 
worden bij een CSG doorverwezen naar een passend alternatief? Welke concrete 
 
maatregelen zal het kabinet nemen om de druk bij CSG’s te verlichten? Daarnaast  
 
lezen genoemde leden dat er signalen zijn dat zorgverleners niet altijd over 
 
voldoende kennis beschikken. Welke concrete maatregelen zal het kabinet nemen 
 
om ervoor te zorgen dat zorgverleners bij CSG’s over voldoende kennis 
 
beschikken om patiënten goed te helpen? 
 
 
Seksuele gezondheidszorg is zowel onderdeel van de curatieve gezondheidszorg 
 
als de publieke gezondheidszorg. Mensen kunnen allereerst terecht bij hun  
 
huisarts voor seksuele gezondheidszorg. Voor wie de drempel naar de huisarts te 
 
hoog is, is de ASG-regeling in het leven geroepen. 
 
 
Sinds de invoering van de ASG-regeling is echter een hoop veranderd in het 
 
zorgstelsel. Door de toegenomen vraag naar de diensten van de CSG’s en de 
 
financiële en personele krapte die de CSG’s ervaren, kan maar een deel van de 
Pagina 44 van 55 
risicogroepen gezien worden. Personen die niet kunnen worden gezien of waarbij
