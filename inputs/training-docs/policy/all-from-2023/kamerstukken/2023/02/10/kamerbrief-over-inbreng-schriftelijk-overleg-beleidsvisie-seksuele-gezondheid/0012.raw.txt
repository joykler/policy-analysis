Vergroten bewustwording, kennis en vaardigheden op het gebied van seksuele 
gezondheid 
De leden van de GroenLinks-fractie lezen dat er gewerkt wordt aan gerichte 
publiekscommunicatie om onbedoelde zwangerschappen te voorkomen. Zou het 
kabinet nader kunnen toelichten hoe deze gerichte publiekscommunicatie 
vormgegeven zal worden? Zou het kabinet nader kunnen toelichten welke 
aanvullende concrete maatregelen genomen zullen worden om onbedoelde 
zwangerschappen te voorkomen? Zou het kabinet kunnen toelichten in hoeverre 
publiekscommunicatie effectief is gebleken in het voorkomen van onbedoelde 
zwangerschappen? 
De leden van de GroenLinks-fractie lezen dat er signalen zijn dat de kerndoelen in 
het onderwijs op dit moment te open zijn geformuleerd. Zou het kabinet nader 
kunnen toelichten om wat voor signalen dit gaat? Zou het kabinet nader kunnen 
toelichten hoe vaak dit probleem is aangekaart? Daarnaast lezen genoemde leden 
dat het kabinet scholen zal ondersteunen die aandacht willen besteden aan 
gezonde relaties en seksualiteit. Hoe zal het kabinet dit aanpakken met betrekking 
tot scholen die dat niet willen? Hoe gaat de Inspectie Gezondheidszorg en Jeugd 
(IGJ) dit handhaven? 
Handelingsverlegenheid van zorg- en hulpverleners verminderen 
De leden van de GroenLinks-fractie lezen dat zorgprofessionals een signalerende 
rol hebben bij seksuele gezondheidsvragen of problemen die kunnen voortkomen 
uit bepaalde aandoeningen of uit nare ervaringen. Welke concrete maatregelen 
zullen genomen worden om erop toe te zien dat zorgprofessionals ook over 
voldoende kennis beschikken om deze rol te kunnen vervullen? 
Gratis en toegankelijke anticonceptie voor personen in kwetsbare posities 
De leden van de GroenLinks-fractie lezen dat in het coalitieakkoord is 
aangekondigd dat anticonceptie gratis en toegankelijk beschikbaar gesteld wordt 
voor kwetsbare groepen. Zou het kabinet nader kunnen toelichten waarom de 
keuze is gemaakt om anticonceptie niet gratis en toegankelijk beschikbaar te 
stellen voor iedereen? Zou het kabinet kunnen toelichten in hoeverre 
anticonceptie nu daadwerkelijk gratis en toegankelijk beschikbaar is voor deze 
kwetsbare groepen in de praktijk? Welke andere concrete maatregelen zullen 
genomen worden om ervoor te zorgen dat de toegankelijkheid van anticonceptie 
verbeterd wordt? Daarnaast merken genoemde leden op dat een motie van de 
leden Ploumen en Westerveld met betrekking tot het uitbreiden van het begrip 
8 9 
kwetsbaarheid is aangenomen. In de brief aan de Kamer van 14 oktober jl.
wordt verklaard hieraan invulling te geven door dezelfde omschrijving te hanteren 
zoals gebruikt wordt in het programma Kansrijke Start, de gemeente Rotterdam 
en Erasmus MC. Zou het kabinet nader kunnen toelichten waarom ervoor is 
gekozen om deze omschrijving te gebruiken? Genoemde leden merken op dat de 
omschrijving stelt dat een professional uit het sociale of medische domein één of 
meerdere risicofactoren moet hebben gesignaleerd. Welke concrete maatregelen 
neemt het kabinet om erop toe te zien dat deze professionals voldoende en de 
juiste handvaten hebben om zulke afwegingen te maken? Erkent het kabinet dat 
met deze omschrijving potentieel een aanzienlijk deel van kwetsbare groepen 
wordt buitengesloten, wegens het feit dat zij wellicht geen toegang hebben tot of 
gebruik maken van de hulpverlening van dergelijke professionals? Welke concrete 
maatregelen zal het kabinet nemen om erop toe te zien dat ook deze groep 
bereikt wordt? 
 
 
 
8 
Kamerstuk 35 737, nr. 17 
Pagina 12 van 55 
9 
Kamerstuk 32 279, nr. 235
