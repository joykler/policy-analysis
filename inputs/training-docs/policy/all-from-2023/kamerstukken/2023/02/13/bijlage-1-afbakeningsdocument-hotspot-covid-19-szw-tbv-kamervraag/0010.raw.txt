2 Institutioneel overzicht 
Dit hoofdstuk heeft als doel om inzicht te verkrijgen welke de actoren betrokken zijn 
bij de hotspot COVID-19 crisis. Om dit inzicht te verkrijgen, begint de organisatie 
met het aanwijzen van de organisatie(onderdelen) die betrokken zijn geweest bij de 
COVID-19 crisis en hiervoor bepaalde werkzaamheden hebben verricht. Daarbij 
worden ook vragen gesteld over actoren buiten de eigen organisatie, met als doel 
de onderlinge verbanden aan te geven. Dit alles bij elkaar zorgt het voor de nadere 
context van de informatie.  
 
Door het invullen van de vragen ontstaat er inzicht in het verloop van de 
betrokkenheid van de betreffende organisatie bij de crisis. Verder geeft het een 
indicatie van de cruciale momenten die er zijn geweest tijdens de crisis en van het 
begin en mogelijk het einde van de betrokkenheid van de invullende organisatie. De 
verantwoordelijkheid voor het afbakenen van de relevante informatie ligt, conform 
de Archiefwet 1995, bij de archiefvormer zelf. 
 
Het afbakeningsdocument vormt het kader van de informatie die relevant is en 
bewaard moet blijven. Welke informatie relevant is, verschilt per organisatie. 
Houd ook rekening met het informatieoverzicht dat de archiefvormer opstelt. Om te 
bepalen wat relevante informatie is, moet in ieder geval de vraag worden gesteld of 
de informatie nodig is om een bepaald proces te reconstrueren. 
 
De gegevens in dit hoofdstuk kunnen ook verwerkt worden in een Excelbestand 
waarbij in een tabblad zowel de actoren als de werkprocessen gekoppeld zijn. Dat 
heeft als voordeel dat bij omvangrijke groepen van actoren en werkprocessen 
sneller een overzicht ontstaat. 
 
Hoofdstuk 3 is bedoeld om aan te geven welke categorieën van informatieobjecten 
daarbij zijn gegenereerd en waar deze bewaard worden.  
2.1 Overzicht van Actoren 
2.1.1 Welke actoren binnen uw eigen organisatie zijn betrokken (geweest) bij de COVID-
19 crisis? 
 
Hieronder geeft u een overzicht van de actoren binnen uw eigen organisatie die 
betrokken zijn (geweest) bij de COVID-19 crisis.  
Een actor is een persoon (zoals bij de politieke leiding), organisatieonderdeel, 
werk- of projectgroep die verantwoordelijk is voor of betrokken is bij het 
uitvoeren van werkzaamheden omtrent de COVID-19 crisis. Maak daarbij 
onderscheid tussen de politieke leiding en het ambtelijk niveau.  
Bij het ambtelijk niveau wordt gevraagd actoren op het niveau van 
organisatieonderdelen, werk- of projectgroepen op te nemen. De specifieke 
functionarissen komen aan bod bij vraag 3.3. m.b.t. de informatie bij specifieke 
medewerkers.  
Op dit moment zijn er twee lege tabellen opgenomen. Je kan meer dan twee 
actoren opnemen. Kopieer dan de tabel. 
Voor uitvoeringsorganisaties, ZBO’s, etc.: Vul uitsluitend de tabel voor het 
ambtelijk niveau in. Voor de politieke leiding verwijst u naar het 
moederdepartement.
