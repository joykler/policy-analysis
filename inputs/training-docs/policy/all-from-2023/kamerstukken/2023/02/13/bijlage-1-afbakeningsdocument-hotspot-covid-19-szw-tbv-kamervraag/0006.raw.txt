primair proces en/of uit de informatiehuishouding. Gezien de verschillende 
invalshoeken is dit het gewenste koppel om het sjabloon in te vullen. Het advies is 
om het sjabloon binnen de eigen organisatie uit te zetten en het invullen 
gezamenlijk met het primair proces en informatiehuishouding op te pakken. In het 
projectplan is als acceptatiecriterium opgenomen dat de archiefvormer een intern 
afgestemd product oplevert, conform de interne parafenlijn. Te denken valt aan 
bijvoorbeeld het niveau van CIO. 
Omdat we nog in de crisis zitten ten tijde van het invullen van het sjabloon, zal 
deze invulling en aanvulling een aantal keer moeten worden herhaald. Wat daarvan 
de frequentie is, is afhankelijk van de rol van de archiefvormer. Dit kan zijn elke 
week maar ook elke maand of misschien zelfs wel elk kwartaal. Om die reden 
kunnen er ook proceslijnen bijkomen.  
 
Vanuit de projectgroep hotspot COVID-19 zal een nieuwe versie van het sjabloon 
worden aangeboden op momenten dat daar aanleiding voor is. De informatie uit de 
update kan door de archiefvormende organisatie worden gebruikt om dit te 
verwerken in het afbakeningsdocument.
