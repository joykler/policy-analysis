Inleiding 
Het sjabloon afbakeningsdocument is in opdracht van het Project ‘Blijvend in ons 
geheugen: nationale crisis MH17’ opgesteld. Dit is een generiek sjabloon dat toen 
en in de toekomst bruikbaar is voor elke gebeurtenis die binnen de Rijksoverheid als 
hotspot wordt benoemd. De COVID-19 crisis is voor veel rijksorganisaties een 
hotspot en daarom wordt het sjabloon nu in deze situatie toegepast. In april 2020 is 
binnen de crisisstructuur de aanpak van de hotspot COVID-19 en de bijbehorende 
activiteiten voorgelegd. In het MCCb van 29 april 2020 is daar instemming op 
gegeven.  
 
1
Een hotspot is een bijzondere gebeurtenis, een incident of maatschappelijk debat. 
Naar aanleiding van een dergelijke hotspot kan volgens een selectielijst te 
vernietigen informatie alsnog in aanmerking komen voor eeuwige bewaring. Dit 
afbakeningsdocument geeft voor de hotspot COVID-19 de grenzen aan van welke 
informatie binnen deze hotspot kan vallen en daarmee blijvend bewaard kan 
worden.  
 
In algemene zin wordt aan de archiefvormers gevraagd om eerst te bepalen of hun 
primaire werkproces wordt geraakt. Is dat het geval dan is het invullen van een 
afbakeningsdocument nodig. Indien dit niet het geval of slechts sprake is van 
zijdelingse betrokkenheid (denk hierbij bijvoorbeeld aan de betrokkenheid in de rol 
van werkgever), dan is het niet nodig om het afbakeningsdocument op te stellen. In 
het geval van twijfel, neem dan contact op met de coördinatie hotspot COVID-19 . 
 
Het sjabloon afbakeningsdocument wordt regelmatig voorzien van een update. 
Daarbij zal met name de tijdlijn (Feitenrelaas van de COVID-19 crisis) worden 
aangevuld omdat de einddatum van de hotspot nog niet is bepaald. Het is niet 
nodig om bij elke update een nieuw afbakeningsdocument in te vullen.  
 
Het projectplan van de interdepartementale coördinatie hotspot COVID-19 schrijft 
als eerste stap voor om de informatie te identificeren. Het identificeren gebeurt door 
een overzicht te maken van waar de relevante informatie omtrent de COVID-19 
crisis is gecreëerd en ontvangen.  
 
Het project heeft zich tot doel gesteld dat er per betrokken archiefvormer een 
afbakeningsdocument beschikbaar is. Het bijgaande generieke sjabloon is daartoe 
opgesteld. Het biedt handvatten voor de archiefvormer om de informatie af te 
bakenen. Iedere archiefvormer vult het sjabloon voor de eigen organisatie in. Het is 
een intern product voor de overheid. Het project heeft niet het doel om het 
afbakeningsdocument als zodanig in deze vorm te publiceren. Het ingevulde 
sjabloon wordt door de archiefvormer, regelmatig in onderling overleg te bepalen 
2
tijdstippen, uitgewisseld met het project hotspot archivering. Vanuit het project 
kan op basis van de ingevulde sjablonen onder meer bezien worden of alle bij de 
crisis betrokken organisaties binnen de Rijksoverheid ook betrokken zijn bij het 
project Hotspot COVID-19. 
 
Het afbakeningsdocument is een basisdocument voor de desbetreffende organisatie. 
Vanuit het basisdocument wordt de index in het informatieoverzicht opgebouwd. Per 
organisatie wordt er een overzicht opgesteld waarin de rol, de werkzaamheden 
(werkprocessen) en de betrokkenheid bij de COVID-19 crisis worden beschreven. 
 
1
 https://www.nationaalarchief.nl/archiveren/kennisbank/hotspotlijst-maken 
2
 De coördinatie van dit project is belegd bij het interdepartementale  programma Directoraat-Generaal Samenleving 
en COVID-19.
