1 Tijdlijn COVID-19 crisis 
Informatie over de interdepartementale tijdlijn zoals die gepubliceerd wordt op 
overheid.nl, is te raadplegen op Coronavirus tijdlijn | Rijksoverheid.nl. 
De informatie op de website is actueel en wordt elk kwartaal ge-update. Dit gebeurt 
na interdepartementale afstemming en goedkeuring door DOC-19, ACC-19 en MCC-
19. Circa 2 maanden na het betreffende kwartaal wordt deze in de MCC-19 
vastgestelde update toegevoegd aan de bestaande tijdlijn en gepubliceerd op de 
website.  
 
De website van rijksoverheid.nl wordt gearchiveerd en blijft daarmee duurzaam 
toegankelijk voor de toekomst. 
Het proces van totstandkoming van de tijdlijn en de vastgestelde updates per 
kwartaal zal blijvend worden gearchiveerd door de programma DGSC-19. 
 
Naar behoefte vullen de individuele zorgdragers dit hoofdstuk nader aan met 
bijzonderheden voor de tijdlijn van de eigen organisatie. Hierbij wordt gekeken naar 
wat relevant wordt geacht vanuit de tijdlijn met het oog op archivering van COVID-
19 gerelateerde informatie en die nadere keuzes in afbakening van de hotspot 
ondersteunen. 
1.1 Betrokkenheid van de Nederlandse overheid 
De betrokkenheid van de Nederlandse overheid is te herleiden naar (tot nu toe) 5 
proceslijnen: 
1. Uitbraak COVID-19 buiten Europa; 
2. Uitbraak COVID-19 in Europa; 
3. Uitbraak COVID-19 in Nederland – fase van inperken; 
4. Uitbraak COVID-19 in Nederland –fase van verdergaande maatregelen 
(vanaf 12 maart 2020 tot heden) 
a. Maximaal controleren 
b. Continuïteit vitale processen en samenleving 
c. Zorg voor kwetsbare personen 
d. Financieel / economisch 
e. Caribische delen Koninkrijk 
f. Maatschappelijk debat 
5. Afschaling crisisstructuur 
 
 
Beschrijving Nationale Crisisstructuur 
 
Vanwege de brede maatschappelijke consequenties (volksgezondheid, sociaal, 
financieel, economisch) wordt de nationale crisisstructuur opgeschaald, conform het 
Instellingsbesluit Ministeriële Commissie Crisisbeheersing 2016 (Stcrt. 2016, nr. 
48258) en het Nationaal Handboek Crisisbesluitvorming. De minister van Justitie en 
Veiligheid is de coördinerend minister voor crisisbeheersing. 
De Nationaal Coördinator Terrorismebestrijding en Veiligheid (NCTV) geeft invulling 
aan deze coördinerende verantwoordelijkheid van de minister. Overige ministeries 
vervullen rollen binnen die structuur, of vervullen vanuit hun beleidsveld een eigen 
coördinerende rol, zoals het geval is met het ministerie van Volksgezondheid, 
Welzijn en Sport voor de infectieziektebestrijding. Elk ministerie neemt maatregelen 
op het eigen beleidsterrein om verdere uitbreiding van het coronavirus te 
voorkomen en de maatschappelijke consequenties te beheersen.
