Het Nationaal Crisiscentrum (NCC), ondergebracht bij de NCTV, is 24/7  
informatieloket en ondersteunt de nationale crisisstructuur en de daarbij  
betrokken partijen. 
De Ministeriële Commissie Crisisbeheersing (MCCb), onder voorzitterschap van de  
minister-president, besluit over het geheel van maatregelen en voorzieningen met  
het oog op een samenhangende aanpak ter voorkoming van verdere verspreiding  
van het coronavirus en met het oog op het beheersen van de maatschappelijke  
impact hiervan.  
De Interdepartementale Commissie Crisisbeheersing (ICCb) is een Commissie  
waar Directeuren-Generaal onder voorzitterschap van de NCTV adviezen maakt  
voor de MCCb. Zo nodig en mogelijk neemt deze Commissie zelf besluiten. 
ICCb en MCCb worden ondersteund en geadviseerd door een Interdepartementaal  
Afstemmingsoverleg (IAO). Het IAO was in de eerste maanden van de crisis de 
voorganger van het DOC-19. DOC-19 wordt naar behoefte ingezet en flexibel  
ingericht en samengesteld, bijvoorbeeld voor informatievoorziening, beeld- en  
oordeelsvorming, advies over specifieke aspecten, crisiscommunicatie of  
parlementaire verantwoording. 
Een BAO (bestuurlijk afstemmingsoverleg) volgt op elk OMT advies. In het BAO 
worden de bestuurlijke en uitvoeringsconsequenties van een OMT advies besproken. 
Het BAO advies kan afwijken van het OMT advies. BAO rapporteert aan het ACC en 
MCC.  
Het Nationaal Kernteam Crisiscommunicatie (NKC) is actief voor de organisatie en  
afstemming van de publieks– en crisiscommunicatie op alle niveaus. 
De gezamenlijke coördinatie en aanpak op operationeel-tactisch niveau is  
vormgegeven via de werkwijze Landelijk Operationeel Coördinatiecentrum-Nationaal 
(LOCC-N) / Landelijk Operationeel Team-Corona (LOT-C). Het gaat hier om een 
multidisciplinair samenwerkingsverband tussen alle hulpverleningsdiensten, 
defensie, bevolkingszorg, veiligheidsregio’s en ministeries.
