Daarnaast biedt de website en hulplijn (0800-8115) van Geldfit mensen een loket 
waar zij terecht kunnen met financiële problemen. Inmiddels zijn ruim 140 
Datum
gemeenten aangesloten die samen ongeveer 60% van de huishoudens dekken. 
03 februari 2023
Ook zijn zo’n 100 bedrijven en maatschappelijke organisaties aangesloten om 
Onze referentie
mensen gericht naar Geldfit te verwijzen, zoals telecom, zorgverzekeraars, 
2023-0000053053
incassobureaus en werkgevers. 
 
Afgelopen november en december is de publieksvoorlichting ‘Je staat er niet alleen 
voor’ gelanceerd in samenwerking tussen de Rijksoverheid en Geldfit. Onderdeel 
daarvan is betere informatievoorziening over het hulpaanbod bij geldzorgen in 
deze tijd van hoge inflatie en energiekosten (zie www.geldfit.nl/nietalleen). De 
resultaten laten zien dat veel meer mensen met geldzorgen Geldfit hebben 
gevonden en advies hebben gevraagd en gekregen. Met deze campagne wordt ook 
de motie Den Haan over een landelijke hulplijn geldzorgen uitgevoerd 
(Kamerstukken TK, 2022-2023, 36 200 nr. 51). 
Daarnaast moet de informatievoorziening van de overheid in haar rol als 
schuldeiser beter, eenduidiger en behulpzamer worden. Per 1 december 2022 is 
ook de eerste fase van de betalingsregeling Rijk gestart, door het CJIB wordt 
sindsdien een gezamenlijke betalingsregeling aangeboden voor (een deel van de) 
schulden van CAK, CJIB en DUO. Op die manier hebben mensen minder contacten 
en afspraken nodig om betalingsachterstanden op te lossen en kan er nog beter 
rekening worden gehouden met hun financiële draagkracht. Naar verwachting 
zullen RVO en UWV in de loop van 2023 deelnemen en daarnaast is ook met de 
Belastingdienst en Toeslagen een verkenning gestart naar de mogelijkheden om 
aan te sluiten bij de rijksbrede betalingsregeling. 
 
Sneller perspectief 
Met de lijn sneller perspectief willen we zorgen dat schuldenproblematiek minder 
groot wordt en meer mensen met problematische schulden sneller geholpen 
worden. Zoals gemeld in het implementatieplan wil ik de schuldendoelstelling 
halen door enerzijds flink in te zetten op preventie: minder mensen moeten in de 
schuldenproblemen komen en als mensen schulden hebben, moet de situatie 
minder snel escaleren. Daarnaast moeten aanzienlijk minder mensen in de 
schuldenproblemen komen en schuldenproblemen moeten worden opgelost voor 
ze verder escaleren.  
 
Echter, naast preventie moet ook de schuldhulp verbeteren. Om de doelstelling te 
halen, acht ik het noodzakelijk om de doorlooptijd van schuldregelingen te 
halveren en voorzie ik dat de komende periode het gebruik van hulp en 
ondersteuning bij financiële problemen meer dan moet verdubbelen. 
 
Om meer mensen met problematische schulden te ondersteunen en duurzaam uit 
de schuldhulpverlening te laten stromen wil ik allereerst dat meer mensen met 
problematische schulden hun weg vinden naar de schuldhulpverlening. Dit doen 
we door de bekendheid en toegankelijkheid van de hulpverlening te vergroten, 
bijvoorbeeld door het verkennen van de mogelijkheid van een online verwijspunt.  
 
Daarnaast willen we graag dat als mensen schuldhulp zoeken, schulden tijdelijk 
gepauzeerd kunnen worden. Hiertoe is het breed moratorium in het leven 
geroepen. Vanaf 1 april 2017 bestaat de mogelijkheid dat de rechtbank een 
afkoelingsperiode van maximaal zes maanden afkondigt, waarin schuldeisers zich 
tijdelijk moeten onthouden van verhaal en executie, het breed moratorium.  
 
Pagina 5 van 12
