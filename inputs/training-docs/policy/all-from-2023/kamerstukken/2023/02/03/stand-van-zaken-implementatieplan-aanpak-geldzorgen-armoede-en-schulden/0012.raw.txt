Reactie kabinet 
De monitoring van schuldhulpverlening moet verbeteren om te kunnen sturen op 
Datum
het doel het aantal huishoudens met problematische schulden te halveren. Sinds 1 
03 februari 2023
januari 2021 worden schuldhulpverleningstrajecten bij BKR geregistreerd. 
Onze referentie
Knelpunt is dat nog niet alle gemeenten die informatie aan BKR doorgeven. De 
2023-0000053053
minister voor Armoedebeleid, Participatie en Pensioenen is hierover in gesprek 
met onder meer VNG. Daarnaast is de VNG, in samenwerking met Divosa, de 
NVVK en het CBS, bezig met de optimalisatie van dataverzameling en datadeling 
over armoede en schulden in het kader van het project ‘Datadelen Armoede en 
schulden’. Dit project richt zich op het vergroten van de effectiviteit van het lokale 
en landelijke armoede- en schuldenbeleid door optimalisatie van datadeling. Het 
doel van het verbeterde datadelen is dat actuele informatie hoogfrequent 
beschikbaar komt voor beleidsmakers en uitvoeringsorganisaties om zo de 
armoede- en schuldenaanpak effectiever te maken.         
 
Beslispunt 6 
De regering werkt uit of de regisseur doorzettingsmacht kan krijgen bij onder 
andere de Rijksoverheid (CJIB, DUO, CAK, UWV, Belastingdienst en SVB) en 
rechtbanken om juridische drempels weg te halen die in de weg staan van een 
schuldregeling. 
 
Reactie kabinet 
De gemeente voert de regie op schuldhulpverlening en heeft doorzettingsmacht 
georganiseerd, bijvoorbeeld met convenanten over schuldhulpverlening met de 
uitvoeringsorganisaties van de Rijksoverheid. Een goede samenwerking en 
betrokkenheid van verschillende overheidspartijen is hierbij van groot belang. 
Daarnaast hebben gemeenten mogelijkheden om gegevens op te vragen en om de 
rechter om een dwangakkoord te verzoeken als schuldeisers weigeren om mee te 
18
werken aan een schuldregeling. De rijksuitvoerders werken, o.a. in de clustering 
Rijksincasso, nauw samen als het gaat om de aanpak van schuldenproblematiek. 
Bij de doorontwikkeling van de clustering Rijksincasso werken de rijksuitvoerders 
samen aan een betere afstemming in de inningsfase. Een betere samenwerking 
aan het begin van het innings- en incassoproces kan voorkomen dat er later 
beslag moet worden gelegd wanneer er sprake is van betalingsonmacht.  Ze doen 
ook mee in de Aanpak geldzorgen, armoede en schulden. We zijn continue met 
alle betrokken partijen in gesprek om (juridische) drempels weg te nemen, 
bijvoorbeeld voor gegevensuitwisseling. 
 
 
 
 
18
 Belastingdienst, CAK, CJIB, DUO, RVO, SVB en UWV 
Pagina 12 van 12
