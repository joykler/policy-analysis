Als onderdeel van de Aanpak geldzorgen, armoede en schulden is de inzet om de 
totale duur van schuldhulpverleningstrajecten te verkorten door mensen eerder 
Datum
hulp aan te bieden als de schulden nog niet zijn geëscaleerd. Dit is beoogd door 
03 februari 2023
een aantrekkelijk hulpaanbod te bieden dat mensen willen accepteren. Daarnaast 
Onze referentie
kijkt de minister voor Rechtsbescherming naar de mogelijkheden vanuit de 
2023-0000053053
incassoketen om doorverwijzing naar hulpverleners te stimuleren door middel van 
een sociaal tarief. De minister voor Armoedebeleid, Participatie en Pensioenen 
werkt met NVVK, CJIB en gemeenten aan de ontwikkeling van een landelijke 
pauzeknop die op verschillende momenten en door verschillende stakeholders kan 
worden ingezet. Met deze pauzeknop wordt aan schuldeisers gevraagd om een 
vrijwillige opschorting van de incassomaatregelen. Hierdoor wordt in een zo vroeg 
mogelijk stadium schuldenrust voor de schuldenaar gecreëerd en schaderust voor 
de schuldeiser. 
 
Beslispunt 3 
De regering werkt de kwaliteitseisen voor schuldhulpverlening verder uit, waarin 
ten minste is opgenomen welke inspanningsverplichting er is voor schuldenaren 
tijdens het aflossen, welke vermogensbestanddelen worden geliquideerd en door 
wie, hoe de opbrengsten worden verdeeld, welke nazorg er nog door gemeenten 
geboden moet worden en hoe de bezwaarprocedure bij de gemeente er uit ziet. 
Ook wordt in de kwaliteitseisen de rol van de regisseur nader uitgewerkt.   
 
Reactie kabinet 
Het kabinet vindt kwalitatief goede dienstverlening onontbeerlijk. Op basis van de 
Wet gemeentelijke schuldhulpverlening zijn gemeenten al verplicht om een plan 
op te stellen waarin maatregelen worden beschreven om de kwaliteit van 
schuldhulpverlening te borgen. Het verder uitwerken van kwaliteitseisen sluit aan 
bij ons voornemen om nog voor de zomer een plan uit te werken met gemeenten 
en stakeholders om het bereik van de gemeentelijke schuldhulpverlening flink te 
vergroten. Hierbij kan gedacht worden aan het beter leren van elkaar, of het 
anders organiseren van beleidsvorming of uitvoering. Bij de verdere uitwerking zal 
ook het voorstel van mevrouw Kat worden betrokken. 
 
Beslispunt 4 
De regering werkt uit dat alle gemeenten gebruik maken van saneringskredieten 
en aangesloten zijn op het waarborgfonds saneringskredieten. Werken met 
saneringskredieten wordt de standaard bij alle schuldregelingen. 
 
Reactie kabinet 
Het kabinet steunt dit voorstel. Vorig jaar is reeds een belangrijke stap gezet. Het 
kabinet heeft in totaal 30 miljoen beschikbaar gesteld voor het Waarborgfonds 
saneringskredieten. Dit fonds is vorig jaar gestart. De NVVK en VNG ondersteunen 
gemeenten bij het aanbieden van saneringskredieten en het aansluiten op het 
waarborgfonds. Ambitie uit de Aanpak geldzorgen, armoede en schulden is dat 
ongeacht waar je woont je een saneringskrediet kunt krijgen als dit past bij je 
persoonlijke situatie. 
 
Beslispunt 5 
De regering organiseert een centrale registratie van 
schuldhulpverleningstrajecten, zodat er beter gemonitord en gecontroleerd kan 
worden op kwaliteit en effectiviteit. 
 
Pagina 11 van 12
