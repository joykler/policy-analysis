Het breed moratorium is onlangs geëvalueerd om een antwoord te geven op de 
vraag of de regeling van het breed moratorium doeltreffend en effectief is en of 
Datum
het instrument aansluit bij de behoeften van het werkveld. Hierbij bied ik u het 
03 februari 2023
eindrapport aan. Dit voorjaar zal ik de beleidsreactie bij deze evaluatie naar uw 
Onze referentie
Kamer sturen, waarin we zullen aangeven of aanpassingen nodig zijn en tevens de 
2023-0000053053
wens van de uitvoering betrekken of het mogelijk is om tot een landelijke 
pauzeknop te komen. 
 
Ook kijken we naar de mogelijkheden om specifieke groepen mensen met 
problematische schulden die bij de overheid bekende zijn proactief te benaderen, 
te beginnen met de mensen die in de wanbetalersregeling van het CAK zitten.  
 
Ten tweede wil ik ervoor zorgen dat meer mensen geholpen worden. We zijn 
voornemens om samen met gemeenten en stakeholders te verkennen hoe we de 
toegang en het bereik van de schuldhulpverlening flink kunnen vergoten. Ook 
wordt gekeken hoe een betere digitale infrastructuur en gegevensuitwisseling 
schuldhulpverlening kan versnellen en verbeteren. De landelijke opschaling van 
het schuldenknooppunt is daar onderdeel van. Daarnaast is het kabinet 
voornemens om een (meer) toegankelijke digitale omgeving te creëren – voor 
burgers en professionals - voor sneller en beter inzicht en overzicht in zowel de 
financiële (schulden)positie als de voorzieningen waar recht op is.  
 
Tenslotte zetten we in op het voorkomen van uitval uit 
schuldhulpverleningstrajecten en het tegengaan van terugval. Hiertoe stellen we 
voor de aflostermijn van een minnelijke schuldregeling te halveren, in lijn met de   
verkorting van de Wettelijke schuldsanering natuurlijke personen (Wsnp) zoals 
voorgesteld in het wetsvoorstel tot wijziging van de Faillissementswet ter 
7
verbetering van de doorstroom naar de Wsnp. De duur van een minnelijke 
schuldregeling is niet in wetgeving vastgelegd. Daarom zijn we met betrokken 
partijen in gesprek om de halvering te regelen. Idealiter sluiten we daarbij aan bij 
de halvering van het wettelijk traject. Daarom starten we met het ministerie van 
JenV en betrokken partijen, waaronder de Rechtspraak, de NVVK en VNG, een 
gezamenlijk implementatietraject. Dit traject is erop gericht dat de voorgenomen 
wijzigingen zo snel mogelijk nadat de Eerste Kamer heeft ingestemd met het 
wetsvoorstel kunnen worden geïmplementeerd. Daarbij zal o.a. ook aandacht zijn 
voor mogelijk overgangsrecht. Daarbij is het belangrijk om oog te hebben voor 
begeleiding tijdens en nazorg na het schuldhulptraject. Verkorting van een 
schuldregeling levert alleen wat op als het lukt om terugkeer in de problematische 
schulden in de toekomst te voorkomen. Samen met gemeenten verzamelen we 
best practices op dit gebied, zodat we mensen duurzaam uit de schuldregeling 
kunnen laten stromen.  
 
Initiatiefnota D66 ‘Sneller uit schulden’ 
Deze brief wil ik verder benutten om, op het verzoek van de Tweede Kamer van 
19 december 2022 (Kamerstukken II, 2022/23, 2022D55017) en mede namens 
de minister voor Rechtsbescherming, in te gaan op de initiatiefnota van het lid Kat 
(D66). Hierbij willen wij mevrouw Kat hartelijk danken voor het delen van deze 
uitgebreide analyse en visie op het vraagstuk van problematische schulden en de 
aangedragen oplossingsrichtingen.  
 
 
7
 Op 24 januari 2023 heeft de Tweede Kamer met het wetsvoorstel ingestemd. 
Pagina 6 van 12
