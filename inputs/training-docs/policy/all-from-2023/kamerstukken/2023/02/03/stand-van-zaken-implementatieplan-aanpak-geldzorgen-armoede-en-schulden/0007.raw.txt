Wij stellen met tevredenheid vast dat er een gedeelde ambitie ligt en we hopen 
dan ook samen op te kunnen trekken met de fractie van D66 en de andere fracties 
Datum
van uw Kamer om mensen sneller uit de schulden te helpen. Dat het zeven jaar 
03 februari 2023
kan duren voor iemand schuldenvrij is, is zeker veel te lang. Zoals hierboven is 
Onze referentie
toegelicht, delen wij de ambitie die de initiatief nota uitstraalt. De wijze waarop 
2023-0000053053
het kabinet mensen sneller perspectief op een schuldenvrije toekomst wil bieden, 
ligt zeker in lijn met de voorstellen die in de initiatiefnota worden gedaan. De 
voorstellen van mevrouw Kat betrekken wij bij de uitwerking daarvan.  
 
In lijn met het voorstel in de initiatiefnota om de duur van een 
schuldhulpverleningstraject te maximeren, stelt het kabinet voor om – ook kijkend 
naar de duur van een wettelijk schuldsaneringstraject - in gesprek te gaan met 
gemeenten om de minnelijke schuldregeling overeenkomstig in te korten. In 
overleg en nauwe samenwerking met gemeenten willen wij de kwaliteit van de 
dienstverlening versterken, gaan we verder met het landelijke 
ondersteuningsprogramma om de gemeentelijke dienstverlening te verbeteren en 
onderzoeken we samen met gemeente of aanpassing aan de organisatie van 
schuldhulpverlening het bereik van hulp kan vergroten. 
 
Verder wordt als onderdeel van de reeds aangekondigde maatregelen in de 
Aanpak geldzorgen, armoede en schulden ondersteund dat alle gemeenten 
saneringskredieten aanbieden en waar nodig zich aansluiten op het 
waarborgfonds, zoals ook in de initiatiefnota wordt voorgesteld. Ook kan door 
vroegsignalering worden voorkomen dat mensen in een langer durend 
schuldentraject terecht komen. Voor vroegsignalering zijn extra middelen 
beschikbaar gesteld aan gemeenten. Als bijlage bij deze Kamerbrief is een 
appreciatie van de afzonderlijke beslispunten uit de initiatiefnota toegevoegd. 
 
Voedselhulp 
8
Zoals toegezegd informeer ik u in deze brief tevens over de stand van zaken ten 
aanzien van voedselhulp. Aanbieders van voedselhulp zien dat een groeiende 
groep mensen in voedselnood verkeert. Deze stijging in klantenaantallen valt 
samen met een teruglopend voedselaanbod. Deze ontwikkeling baart mij zorgen. 
 
Om ervoor te zorgen dat de mensen die het nodig hebben, in deze bijzondere 
tijden gebruik kunnen (blijven) maken van noodzakelijke voedselhulp neem ik, 
zoals benoemt in mijn brief van november enkele maatregelen: met subsidie van 
SZW en OCW kunnen deze winter bijna 500 scholen in kwetsbare wijken een 
maaltijd aan hun leerlingen aanbieden. In de loop van 2023 kunnen na een 
soepele overgang met subsidie van OCW nog meer scholen in het primair en 
voortgezet onderwijs in kwetsbare wijken een maaltijd aan hun leerlingen 
aanbieden; Voedselbanken Nederland ontvangt ondersteuning in hun opgave om 
voldoende voedsel te hebben voor hun stijgende klantenaantallen; er zijn ESF+ 
middelen beschikbaar gesteld voor voedselhulp, materiële hulp en begeleidende 
maatregelen. De aanvragen voor ESF+ worden op dit moment beoordeeld. De 
beoordeling wordt uiterlijk in maart afgerond. 
 
 
8
 Tijdens de procedurevergadering van 13 december 2022 verzocht de vaste commissie voor 
Sociale Zaken en Werkgelegenheid om aanvullende informatie over voedselhulp in 
Nederland. Dit  naar aanleiding van de reactie op het verzoek van het lid Omtzigt, gedaan 
tijdens de Regeling van Werkzaamheden van 15 november 2022 [Kamerstukken II, 2021-
2022, 24515 nr. 656] 
Pagina 7 van 12
