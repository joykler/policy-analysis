Bijlage – Appreciatie beslispunten initiatiefnota D66 ‘Sneller uit de 
schulden’ 
Datum
 
03 februari 2023
Tijdens de begrotingsbehandeling SZW heeft mevrouw Kat mij haar initiatiefnota 
Onze referentie
‘Sneller uit de schulden’ overhandigd. Op 19 december jl. heeft uw Kamer de 
2023-0000053053
minister voor Rechtsbescherming en mij gevraagd om een kabinetsreactie op deze 
initiatiefnota.  
Allereerst wil het kabinet zijn waardering uitspreken voor de nota en de 
oplossingsrichtingen die worden aangedragen. Uit de initiatiefnota spreekt een 
grote ambitie om mensen met problematische schulden sneller te helpen en weer 
toekomstperspectief te bieden. In de nota wordt gesteld dat dit een nieuwe 
manier van omgaan met schulden vraagt. Schulden zijn niet alleen een 
aangelegenheid tussen schuldenaar en schuldeiser, maar zijn ook een 
maatschappelijk probleem. En daarin geven wij mevrouw Kat gelijk. We moeten 
echt naar het grotere geheel kijken en de verschillende belangen in samenhang 
bezien.  Zoals in de brief is aangegeven betrekken wij de voorstellen die worden 
gedaan bij de verdere uitwerking van de maatregelen. Hieronder wordt kort per 
beslispunt uit de initiatiefnota een reactie gegeven. 
 
Beslispunt 1  
De regering geeft gemeenten de mogelijkheid om een schuldregeling bindend te 
maken als twee derde van de schuldeisers akkoord is. Pas als dat niet lukt of 
schuldeisers in beroep gaan komt de rechter in beeld, die alsnog een 
dwangakkoord kan opleggen. 
 
Reactie kabinet 
Het onderliggende probleem is dat schuldhulptrajecten vaak lang duren doordat 
schuldeisers niet of laat reageren. Het kabinet bereidt een wetsvoorstel voor 
waarmee schuldeisers een bindende reactietermijn krijgen om te reageren op een 
voorstel voor een schuldregeling. Als een schuldeiser niet, te laat of negatief 
reageert, kan de gemeente vervolgens de rechter verzoeken een dwangakkoord 
op te leggen. Met deze aanpak kunnen we snel resultaat boeken. Het wetsvoorstel 
wordt begin 2023 uitgestuurd voor consultatie. Een bindende reactietermijn heeft 
momenteel de voorkeur boven het beslispunt van D66, waarvoor nieuwe 
regelgeving ontwikkeld zou moeten worden. 
Met de belangrijkste schuldeisers heeft de NVVK voor haar leden nu al 
convenanten afgesloten over collectief schuldregelen. Daarnaast maken 
gemeenten afspraken met lokale schuldeisers. De schuldeiser geeft daarmee blind 
akkoord op een voorstel voor een schuldregeling, als die volgens de afgesproken 
methode is opgesteld, waardoor tijd wordt uitgespaard. 
 
Beslispunt 2 
De duur van het schuldhulpverleningstraject wordt maximaal 36 maanden. Hierbij 
wordt maximaal 24 maanden afgelost. Er kan twaalf maanden worden gewerkt 
aan stabilisatie. Bij uitzondering kan deze periode worden verlengd met nog eens 
zes maanden. 
 
Reactie kabinet 
In bijgaande Kamerbrief wordt voorgesteld om, in lijn met de verkorting van de 
Wettelijke schuldsanering natuurlijke personen (Wsnp), de aflostermijn van een 
minnelijke schuldhulpverleningstraject te halveren van 36 naar 18 maanden. Dat 
moet uiteraard wel gepaard gaan met goede begeleiding én nazorg, aangezien 
een duurzame oplossing voor de financiële problemen wordt nagestreefd.  
Pagina 10 van 12
