Deze monitor is tevens de manier waarop ik invulling heb gegeven aan de motie-
Stoffer/Maatoug (36 064 nr. 8) over het monitoren van de armoede- en 
Datum
schuldenproblematiek als gevolg van de energieprijzen uitgevoerd. 
03 februari 2023
 
Onze referentie
Het kabinet is zich bewust van de moeilijke situatie waarin veel huishoudens zich 
2023-0000053053
bevinden door de gestegen kosten van levensonderhoud. Het hiervoor genoemde 
koopkrachtpakket zorgt er voor dat de inkomenspositie van kwetsbare 
huishoudens versterkt wordt en de negatieve effecten van de hoge energieprijs 
worden gedempt. Op 7 februari ontvangt uw Kamer een brief over het noodfonds. 
 
In het coalitieakkoord is afgesproken om iedere vier jaar het sociaal minimum te 
herijken en vast te stellen of dit toereikend is om van te leven en mee te doen in 
de samenleving. Als eerste stap hierin is, mede op het verzoek van uw Kamer, 
door mij de onafhankelijke commissie Sociaal minimum ingesteld. Zij onderzoekt 
wat mensen nodig hebben om van te leven en volwaardig mee te doen in de 
samenleving. De commissie brengt naar verwachting eind juni 2023 advies uit. 
 
Daarnaast zijn er de afgelopen tijd enkele structurele maatregelen doorgevoerd 
die de bestaanszekerheid van Nederlanders met een laag inkomen verbeteren. De 
kostendelersnorm is per 1 januari 2023 gewijzigd, zodat jongeren tot 27 jaar niet 
langer meetellen als kostendelende medebewoner voor hun huisgenoten. Mijn 
collega-minister voor VRO heeft gezorgd dat huurders met een laag inkomen in 
een corporatiewoning per 1 juli 2023 een huurverlaging krijgen. Vanaf die datum 
gaat voor 510.000 huurders de nieuwe huurprijs gelden van 575 euro per maand.  
 
Naast bovenstaande maatregelen wordt gewerkt aan plannen om het niet-gebruik 
van voorzieningen tegen te gaan. Hierbij wordt gekeken welke mogelijkheden er 
zijn om proactieve vormen van dienstverlening in te zetten om mensen te helpen. 
Ik ben in overleg met betrokken departementen op zoek naar mogelijkheden om 
het niet-gebruik terug te dringen. Daarnaast laat ik op dit moment een 
syntheseonderzoek uitvoeren naar de omvang van, doelgroepen en oorzaken van 
niet-gebruik in de sociale zekerheid. Dit onderzoek bevindt zich in een afrondende 
fase. Ik verwacht u in het voorjaar het rapport toe te kunnen sturen.  
 
Zoals u weet is er reeds een pilot gestart door de SVB om mensen proactief te 
benaderen die mogelijkerwijs recht hebben op de Aanvullende 
Inkomensondersteuning Ouderen (AIO). De resultaten van deze pilot worden voor 
de zomer verwacht. De resultaten van deze pilot zal ik meenemen bij de verdere 
uitwerking van de plannen om het niet-gebruik tegen te gaan.  
 
Preventie en meedoen 
Naast het verbeteren van de bestaanszekerheid wil het kabinet voorkomen dat 
huishoudens geldzorgen krijgen en participatie van kinderen en volwassenen in 
armoede stimuleren.  
 
Om dit te bereiken wordt enerzijds ingezet op het versterken van de (financiële) 
competenties. Daartoe wordt onder andere een landelijke subsidieregeling voor 
financiële educatie uitgewerkt. Het streven is dat deze regeling voor de zomer 
gereed is. Daarnaast helpt het interdepartementale programma Tel mee met Taal 
(OCW, VWS, BZK en SZW) de basisvaardigheden te vergroten. Een concreet 
voorbeeld is de samenwerking tussen OCW en SZW op het gebied van preventie 
binnen het project ‘Gemeentelijke gezinsaanpak geletterdheid’, met als doel om 
een nieuwe generatie laaggeletterden en bijkomende risico’s op geldzorgen, 
Pagina 3 van 12
