Ministerie van 
Infrastructuur en 
Vraag 3 
Waterstaat 
Waarom is er tijdens de controle van Rijksdienst Caribisch Nederland bij Chogogo 
niet gekeken naar de (ontbrekende) vergunningen? Wat waren de uitkomsten, 
indien de vergunningen wel waren gecontroleerd? 
 
Antwoord 3 
De Rijksdienst Caribisch Nederland is niet het bevoegd gezag voor het doen 
naleven van natuur, milieu en bouwregels op Bonaire. Dat is het bestuurscollege 
van het openbaar lichaam. Bij de bedoelde controle lag de nadruk op naleving van 
arbeids- en vreemdelingenwetgeving. 
 
Vraag 4 
Hoe had het uitspoelen van het artificiële strand volgens u beter voorkomen 
kunnen worden? 
 
Antwoord 4 
In de natuurvergunning zijn voorschriften opgenomen over het kunstmatige 
strand. Deze voorschriften worden volgens het bestuurscollege niet nageleefd. Als 
de hoogte van de keermuur in overeenstemming zou zijn met de vergunning dan 
kan uitspoeling van het zand beter worden voorkomen. Voor meer informatie 
hierover verwijs ik naar de conclusies van het rapport ¨An assessment of sand 
quality and potential impacts on corals at the Chogogo Dive and Beach Resort 
1
artificial beach ¨ in opdracht van het bestuurscollege van Bonaire uitgevoerd door 
Wageningen marine research. Het bestuurscollege heeft het voornemen het beleid 
ten aanzien van vergunningverlening, toezicht en handhaving met betrekking tot 
kustbebouwing prioriteit te geven in 2023. 
 
Vraag 5 
Klopt het dat TUI heeft gedreigd tot het nemen van mogelijke juridische stappen 
richting STINAPA (Stichting Nationale Parken Bonaire), omdat STINAPA aankaart 
dat Chogogo niet de juiste vergunningen bezit en niet voldoet aan de voorwaarden 
van de op 19 januari jl. afgegeven natuurvergunning, zoals de hoogte van de 
keermuur? 
 
Antwoord 5 
TUI heeft STINAPA verzocht om “in de toekomst niet nogmaals in haar 
berichtgeving of uitlatingen te spreken over het “TUI Chogogo Resort”. Verder 
stelt TUI dat “Mocht STINAPA het Chogogo Resort onverhoopt blijven aanduiden 
als een TUI resort (of TUI anderszins ten onrechte zal linken aan het Chogogo 
Resort), dan is TUI genoodzaakt om nadere (juridische) stappen te overwegen”. 
 
Vraag 6 
Klopt het dat TUI een claim heeft gelegd tegen het eilandsbestuur van rond de 8 
miljoen USD? Zo ja, op basis van wel argumenten heeft TUI deze claim ingediend? 
 
Antwoord 6 
Nee, er is geen claim ingediend door TUI tegen het eilandbestuur. 
 
 
 
                                                 
1
 https://research.wur.nl/en/publications/ 
Pagina 2 van 6
