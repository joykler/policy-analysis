> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Postbus 20018 
Rijnstraat 8 
2500 EA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons Kenmerk 
IENW/BSK-2023/59995 
 
  
Uw kenmerk 
Datum 28 februari 2023 
2022Z23484 
Betreft Beantwoording Kamervragen over de SLAPP (Strategic 
 
Lawsuit Against Public Participation) tactiek van 
Bijlage(n) 
reisorganisatie TUI tegen natuurorganisatie STINAPA 
1 
(Stichting Nationale Parken Bonaire) 
 
 
  
 
 
Geachte voorzitter, 
  
Hierbij beantwoord ik, mede namens de minister voor Natuur en Stikstof de 
vragen van het lid Van Raan (PvdD) over de SLAPP (Strategic Lawsuit Against 
Public Participation) tactiek van reisorganisatie TUI tegen natuurorganisatie 
STINAPA (Stichting Nationale Parken Bonaire). 
 
Voor het beantwoorden van de vragen was overleg nodig met verschillende  
Instanties in Caribisch Nederland. Hierdoor heeft de beantwoording vertraging 
opgelopen. 
 
Vraag 1 
Kent u het berichten ’Reisreus dreigt STINAPA met rechtszaak om “TUI Chogogo 
Resort Bonaire”’, ‘Gekibbel over zand op strand Chogogo Resort duurt voort’, en 
‘‘’Gedoe’ over keermuur was niet voor niets: Chogogozand spoelt zee in’? 
 
Antwoord 1 
Ja ik ken deze berichten. 
 
Vraag 2 
Beaamt u dat de keermuur niet de vereiste bouwhoogte heeft om te kunnen 
voorkomen dat het artificiële strand in het mariene park terechtkomt? Zo ja, hoe 
kan het dat meerdere organisaties aan de bel hebben getrokken over de hoogte 
van de keermuur en dat hierop tot op heden niet adequaat is gehandhaafd? 
 
Antwoord 2 
Het bestuurscollege van Bonaire heeft de vergunninghouder medegedeeld dat de 
bouwhoogte niet voldoet aan de eisen in de vergunning. Inmiddels is een 
schriftelijke waarschuwing gestuurd en op 27 december 2022 is een last onder 
dwangsom opgelegd. Chogogo Beach resort heeft 6 weken gekregen om de 
aanpassingen uit te voeren. Een dergelijke “begunstigingstermijn” is gangbaar 
wanneer een overtreder niet meteen kan voldoen aan de last onder dwangsom. 
Het opleggen van een dwangsom is een gangbare reactie vanuit bestuursorganen 
op het niet naleven van vergunningsregels.   
Pagina 1 van 6
