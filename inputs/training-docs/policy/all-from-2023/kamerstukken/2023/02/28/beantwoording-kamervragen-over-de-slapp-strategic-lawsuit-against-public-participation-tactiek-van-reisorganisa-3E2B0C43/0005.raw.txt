Antwoord 16 Ministerie van 
Infrastructuur en 
Nee, TUI is niet verantwoordelijk voor het naleven van de natuur en 
Waterstaat 
milieuwetgeving. Dat is de vergunninghouder.  
 
Vraag 17 
Waarom is er geen boete opgelegd of om herstelmaatregelen gevraagd, indien 
bovengenoemde vragen ontkennend waren? 
 
Antwoord 17 
Er is een last onder dwangsom opgelegd aan Chogogo Beach resort. 
 
Vraag 18 
Bent u bereid om, in samenspraak met het Openbaar Lichaam Bonaire, TUI 
volledig aansprakelijk te stellen voor alle schade aan het koraal veroorzaakt door 
uitspoelen van zand? 
 
Antwoord 18 
Nee. De vergunninghouder is verantwoordelijk voor het niet naleven van de 
vergunnningvoorwaarden. Wel heeft het Openbaar Lichaam bepaald dat in 2023 
prioriteit gegeven wordt aan beleid voor duurzame kustontwikkeling. Hiertoe 
behoort ook het verhalen van schade voor het illegaal aanleggen van bouwwerken 
in de kustzone. 
 
Vraag 19 
Bent u bereid om, in samenspraak met het Openbaar Lichaam Bonaire, te 
onderzoeken welke stappen ondernomen kunnen worden tegen de 
disproportionele dreiging van TUI, door bijvoorbeeld te onderzoeken welke 
vergunningen TUI nodig heeft (voor zijn plannen) en wanneer u hierop kan 
handhaven? Ziet u nog een andere (juridische) basis voor het tegenhouden van de 
plannen van TUI? Of is er sprake van een grijs gebied in de wetgeving waardoor u 
niet kunt handhaven? 
 
Antwoord 19 
Voor het realiseren van bouwplannen in de kustzone is doorgaans besluitvorming 
nodig op het terrein van ruimtelijke ordening, natuur, milieu en bouwen. In het 
kader van het Natuur en milieubeleidsplan is besloten dat de doelen van het NMBP 
in de toepasselijke regelgeving worden ge√Øntegreerd. Mede hierom is op dit 
moment het ontwerpbesluit houdende inrichtingen- en activiteiten, 
milieueffectrapportage en de kwaliteit van toezicht en handhaving, ter 
bescherming van het fysieke leefomgeving op Bonaire, Sint Eustatius en Saba 
(Kamerstuk 29383-367) - 29383-388 bij uw Kamer aanhangig (Inrichtingen en 
activiteitenbesluit BES). Het IAB BES vult een leemte in de regelgeving op het 
gebied van milieu. Voor grote resorts kan bijvoorbeeld een milieuvergunning 
verplicht worden gesteld. Op dit moment is dat niet het geval. 
 
 
Vraag 20 
Wat zijn de gevolgen van het uitspoelen van het zand voor het koraal? Is er al 
onderzoek naar gedaan? Zo nee, waarom niet? Bent u bereid om onderzoek te 
laten uitvoeren? Zo ja, wanneer zal het plaatsvinden? 
 
Antwoord 20 
Zie het antwoord op vraag 4. 
Pagina 5 van 6
