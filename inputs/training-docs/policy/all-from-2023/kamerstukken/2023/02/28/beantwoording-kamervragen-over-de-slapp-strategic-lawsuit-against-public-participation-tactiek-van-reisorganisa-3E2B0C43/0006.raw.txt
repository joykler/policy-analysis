Ministerie van 
Infrastructuur en 
Vraag 21 
Waterstaat 
Kunt u aangeven hoeveel schade het koraal verder heeft opgelopen door de 
heftige regen van deze week? Klopt het dat afvalstromen en dergelijke de zee zijn 
ingestroomd? Hoe had dit voorkomen kunnen worden? 
 
Antwoord 21 
Concrete informatie over schade naar aanleiding van de regenval in november 
2022 ontbreekt. In het kader van het NMBP wordt op verschillende manieren 
ingezet op het verbeteren van de afwatering en het voorkomen van een negatieve 
impact van afwatering in zee. Ook wordt ingezet op de aanpak van loslopend vee 
om erosie tegen te gaan en wordt via herbebossing gewerkt aan vermindering van 
erosie. Tevens heeft Bonaire prioriteit gegeven aan de aanpak van illegale 
afvaldumping en het tegengaan van zwerfvuil. Daarnaast geldt een brongerichte 
aanpak van waterverontreiniging op basis van specifieke regelgeving. Zo zullen op 
grond van het IAB-BES voorschriften voor bedrijven gaan gelden voor afvloeiend 
hemelwater, met het oog op het beschermen van het koraalecosysteem. 
 
Vraag 22 
Bent u bereid om te investeren in natuur inclusieve maatregelen, opdat bij hevige 
regen geen afvalstromen het koraal instromen? Zo nee, waarom niet? Zo ja, per 
wanneer?  
 
Antwoord 22 
Ja zie het antwoord op vraag 21. 
 
Vraag 23 
Wat gaat u doen om het koraal te beschermen (tegen verdere uitspoeling van het 
artificiële strand), zeker gezien de heftige stormen van afgelopen periode?  
 
Antwoord 23 
Ik zal het Openbaar Lichaam Bonaire verzoeken de aanbevelingen uit het rapport 
van Wageningen marine research te betrekken bij het te ontwikkelen VTH beleid 
voor kustbebouwing (zie ook het antwoord op vraag 4).   
 
Vraag 24 
Kunt u deze vragen één voor één beantwoorden en binnen de gestelde termijn? 
 
Antwoord 24 
Het is helaas niet mogelijk gebleken de antwoorden binnen de gestelde termijn te 
geven gezien het feit dat hiervoor overleg nodig was met diverse instanties in 
Caribisch Nederland. Er is zoveel mogelijk geprobeerd de vragen een voor een te 
beantwoorden. 
 
Hoogachtend, 
DE STAATSSECRETARIS VAN INFRASTRUCTUUR EN WATERSTAAT, 
 
 
 
drs. V.L.W.A. Heijnen 
Pagina 6 van
