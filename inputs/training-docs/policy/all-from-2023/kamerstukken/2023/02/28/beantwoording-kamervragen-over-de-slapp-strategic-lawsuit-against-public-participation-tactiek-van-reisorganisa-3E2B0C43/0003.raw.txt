Vraag 7 Ministerie van 
Infrastructuur en 
Klopt het dat de TUI Group in 2021 een omzet had van 4,7 miljard euro’s? Klopt 
Waterstaat 
het dat STINAPA in 2021 3,8 miljoen USD aan inkomsten had? Klopt het dat het 
Openbaar Lichaam Bonaire (OLB) in 2021 55 miljoen USD aan inkomsten had? 
Bent u het eens dat het dreigen van juridische stappen een disproportioneel 
machtsmiddel is, gezien de onevenredige machtsverhouding van de betrokken 
partijen? Zo nee, waarom niet? 
 
Antwoord 7 
De vraag of hier sprake is van inzet van een disproportioneel machtsmiddel is aan 
de rechter. 
 
Vraag 8 
Herkent u dat hier sprake is van een 'Strategic Lawsuit Against Public 
Participation'-tactiek (SLAPP tactiek) van reisorganisatie TUI? Zo nee, waarom 
niet? Zo ja, wat bent u van plan te doen tegen deze SLAPP-tactiek van een 
Europese reisorganisatie? Is het mogelijk om TUI een boete op te leggen of om 
vergunningen in te trekken? 
 
Antwoord 8 
Het is aan de rechter om te bepalen of er sprake is van misbruik van het 
procesrecht. Dat kan door het kabinet niet worden vastgesteld. 
 
Vraag 9 
Hoe staat het met de Europese Richtlijn tegen SLAPP en welke mogelijke gevolgen 
heeft deze voor TUI? 
 
Antwoord 9 
Op 27 april jl. heeft de Commissie zowel een voorstel voor een richtlijn als een 
aanbeveling gepubliceerd met als doel journalisten en mensenrechtenverdedigers 
beter te beschermen tegen kennelijk ongegronde of onrechtmatige gerechtelijke 
procedures. Middels een BNC-fiche heeft het kabinet het parlement geïnformeerd 
over zijn standpunt betreffende deze voorstellen (Kamerstukken 2021/2022, 
22112, nr. 3457). Momenteel vinden er besprekingen over de voorstellen op 
technisch niveau plaats in de Raadswerkgroep SLAPP met andere EU-lidstaten. De 
voorstellen zijn nog niet aangenomen en zodoende nog niet van kracht. 
 
Vraag 10 
Hoe gaat u een stichting, die nationale parken op Bonaire namens het Openbaar 
Lichaam Bonaire beheert, ondersteunen en beschermen tegen mogelijke juridische 
stappen en SLAPP-tactieken? 
 
Antwoord 10 
Ik acht een stichting als STINAPA in staat zich te verweren tegen eventuele claims 
op dit punt. STINAPA heeft zelf ook verklaard een eventuele zaak met vertrouwen 
tegemoet te zien. 
 
Vraag 11 
Is het Openbaar Lichaam van plan om een boete op te leggen of om 
herstelmaatregelen te vragen? Zo ja, per wanneer? Zo nee, is het mogelijk dat het 
Openbaar Lichaam nog geen boete heeft opgelegd of om herstelmaatregelen heeft 
gevraagd uit angst voor de claim van TUI? 
 
Pagina 3 van 6
