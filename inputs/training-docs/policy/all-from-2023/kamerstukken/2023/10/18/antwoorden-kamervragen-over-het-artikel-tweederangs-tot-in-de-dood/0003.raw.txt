Directoraat-Generaal 
 over dit eerherstel? Kunt u aangeven binnen welk tijdpad u van plan bent 
Politie en 
 dit te doen? 
Veiligheidsregio’s
  
 
 
Antwoord op vraag 2 tot en met 8 
Datum 
De Tuin van Bezinning is een herdenkingsplaats in Warnsveld die door en voor de 18 oktober 2023 
 
Nederlandse Politie als nationaal monument is ingericht voor de herdenking van 
Ons kenmerk 
4967173 
en als eerbetoon aan politiemedewerkers die als direct gevolg van uitoefening van 
 
hun taak bij de Nationale Politie zijn omgekomen.  
 
 
 
Een monument zoals de Tuin van Bezinning is van grote waarde en groot belang 
voor alle nabestaanden van politiemedewerkers die tijdens de uitvoering van hun 
werk tragisch om het leven zijn gekomen. Ik hecht dan ook veel waarde aan dit 
monument en de jaarlijkse herdenking in de Tuin van Bezinning. Hierbij staat de 
gedachte achter de Tuin van Bezinning centraal. 
 
De Tuin van Bezinning wordt beheerd door het onafhankelijke stichtingsbestuur 
Tuin van Bezinning. De criteria die van toepassing zijn voor opname in de Tuin 
van Bezinning zijn opgenomen in het op de statuten van deze stichting 
gebaseerde reglement. Eén van die criteria betreft de voorwaarde dat alleen 
politiemedewerkers die op het moment van overlijden in vaste of tijdelijke dienst 
zijn aangesteld bij de Nationale politie als bedoeld in de Politiewet 2012 (de 
Nederlandse nationale politie) of de Politieacademie, daarvoor in aanmerking 
komen. Dat geldt dus in principe niet voor medewerkers aangesteld bij het Korps 
Politie Caribisch Nederland, zoals Ferry Bakx.  
 
Politiemedewerkers, aangesteld bij het Korps Politie Caribisch Nederland, die 
tijdens de uitoefening van hun politietaak zijn omgekomen, worden ter plaatse 
passend herdacht.  
 
Ten tijde van het overlijden van Ferry Bakx, en het daarop volgende verzoek tot 
opname in de Tuin van Bezinning, bood het reglement nog geen mogelijkheid om 
op dit specifieke criterium uitzonderingen te maken door toepassing van een 
hardheidsclausule. In 2021 is het reglement op dit punt gewijzigd. Die wijziging 
voorziet erin dat het bestuur, indien de korpschef hiertoe een aanvraag indient, 
op grond van bijzondere omstandigheden kan besluiten in specifieke gevallen af 
te wijken van dit criterium als navolging van het criterium zou leiden tot een 
besluit dat op gespannen voet staat met de doelstellingen van de stichting.  
 
Naar mening van de korpschef is er, in het geval van Ferry Bakx, reden om bij 
hoge uitzondering een beroep te doen op deze mogelijkheid. Ferry Bakx heeft 
immers geruime tijd gewerkt bij de Nederlandse politie. Ten tijde van zijn 
tragische dood was hij nog maar zeer kort werkzaam bij het Korps Politie 
Caribisch Nederland. Ferry Bakx is in Nederland geboren en ook zijn uitvaart heeft 
met korpseer in Nederland plaats gehad. Het merendeel van zijn familie woont in 
Nederland en is sinds zijn overlijden jaarlijks aanwezig bij de herdenking in de 
Tuin van Bezinning. Al met al is sprake van zeer sterke banden met Nederland. 
 
Gelet op deze specifieke feiten en omstandigheden en de uitdrukkelijke en nog 
steeds actuele wens vanuit onder andere zijn ouders en collega’s heeft de 
stichting het verzoek van de korpschef gehonoreerd en besloten de naam van 
Ferry Bakx op te nemen in de Tuin van Bezinning. Bij de eerstvolgende 
herdenking, in juni 2024, zal zijn naam worden bijgeschreven.  
 
  
 Pagina 3 van 4
