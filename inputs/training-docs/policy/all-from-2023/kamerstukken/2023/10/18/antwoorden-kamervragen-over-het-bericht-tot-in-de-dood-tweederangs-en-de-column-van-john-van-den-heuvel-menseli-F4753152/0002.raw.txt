Directoraat-Generaal 
V ragen van het lid Helder (BBB) aan de minister van Justitie en Veiligheid 
Politie en 
o ver het bericht “Tot in de dood tweederangs” en de column van John 
Veiligheidsregio’s
  
van den Heuvel “Menselijkheid kost geen miljoenen euro’s 
 
(ingezonden 8 september 2023, 2023Z14880) 
Datum 
18 oktober 2023 
 
 
 
Ons kenmerk 
4967252 
Vraag 1 
 
Kent u het bericht ‘Tot in den dood tweederangs 1) en de column van 
 
John van den Heuvel “Menselijkheid kost geen miljoenen euro’s” 2)? 
 
 
Antwoord op vraag 1 
Ja. 
 
Vraag 2 
Klopt het dat de naam van politieman Ferry Bakx, die in het Caribisch 
deel van het koninkrijk werd doodgeschoten, niet op het nationaal 
monument Tuin van Bezinning in Warnsveld is geplaatst vanwege het feit 
dat hij is omgekomen in het Caribisch deel van het Koninkrijk? 
 
Vraag 3 
En klopt het dat dit enkel en alleen wordt verhinderd door de statuten 
van de Tuin van Bezinning? 
 
Vraag 4 
Waarom gaan statuten boven mensenlevens, ofwel boven die van de 
omgekomen politieman, maar ook boven die van zijn nabestaanden en 
collega’s? 
 
Vraag 5 
Bent u het met de BBB eens dat aan deze enorme schoffering van 
bovengenoemde personen per direct een einde gemaakt moet worden en 
zo ja bent u bereid om deze statuten, althans dit deel ervan, te (laten) 
schrappen dan wel aan te passen? 
 
Vraag 6 
En in het verlengde daarvan, bent u bereid om de moeder van de 
omgekomen politieman de eerstvolgende herdenking zodanig te 
faciliteren dat het haar onnodig aangedane leed enigszins wordt verzacht 
doordat ze nu wel een witte roos bij de naam van haar omgekomen zoon 
bij het monument kan leggen? 
 
Antwoord op vraag 2 tot en met 6 
De Tuin van Bezinning is een herdenkingsplaats in Warnsveld die door en voor de 
Nederlandse Politie als nationaal monument is ingericht voor de herdenking van 
en als eerbetoon aan politiemedewerkers die als direct gevolg van uitoefening van 
hun taak bij de Nationale Politie zijn omgekomen.  
 
Een monument zoals de Tuin van Bezinning is van grote waarde en groot belang 
voor alle nabestaanden van politiemedewerkers die tijdens de uitvoering van hun 
werk tragisch om het leven zijn gekomen. Ik hecht dan ook veel waarde aan dit 
monument en de jaarlijkse herdenking in de Tuin van Bezinning. Hierbij staat de 
gedachte achter de Tuin van Bezinning centraal. 
  
 Pagina 2 van 4
