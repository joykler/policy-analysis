ook een van de aanbevelingen. Hierdoor is duidelijk wie welke rol heeft in bewaking en 
verbetering van de kwaliteit van onderwijs.  
 
De verschillende (wettelijke) posities van het openbaar en bijzonder onderwijs hangen samen 
met deze aanbeveling. In de rapporten wordt besproken hoe het intern toezicht voor zowel 
openbaar als bijzonder onderwijs onvoldoende zijn georganiseerd en dat het verschil in 
positionering kan leiden tot ongelijkheid  in de verhouding tussen het openbaar en bijzonder 
onderwijs. Dit vormt ook een barrière voor noodzakelijke samenwerking om continuïteit te 
waarborgen.  
 
Inbreng van de leden van de PvdA-fractie en de GroenLinks-fractie 
 
De leden van de PvdA-fractie en de GroenLinks-fractie vragen of ik kan melden hoe het 
inmiddels staat met die wettelijke grondslag voor het uitwisselen van gegevens met DUO. De 
grondslag in de Caribische landen is van belang om de draagkracht en de aanvullende beurs 
automatisch te kunnen berekenen. Ik benadruk graag dat dat nu ook al kan, maar (oud-
)studenten dienen daar nu zelf de gegevens voor aan te leveren. 
 
De Caribische landen gaan over hun eigen wetgevingsagenda en prioriteiten daarbinnen. 
Aruba heeft aangegeven dat er wellicht een mogelijkheid is om dit te creëren in de 
Belastingwetgeving. Op Curaçao worden gesprekken met de lokale Belastingdienst gevoerd 
om te komen tot een mogelijke grondslag. Sint-Maarten heeft aangegeven mogelijkheden te 
zien in het aanpassen van de Belastingwetgeving, waarmee een grondslag ontstaat om bij 
ministeriële regeling een gegevensuitwisseling met DUO toe te staan. 
 
De fractie vraagt of ik kan specificeren welke belemmeringen in beeld zijn bij de regiegroep. 
Voor het antwoord op deze vraag verwijs ik graag naar een eerdere vraag van de D66 fractie. 
De leden van de PvdA-fractie en de GroenLinks-fractie vroegen tevens naar het vervolg van 
de eindrapportage van de Nationale ombudsman. De signalen in het rapport van de Nationale 
Ombudsman komen voor een belangrijk deel overeen met de activiteiten van de Regiegroep 
en zijn onderdeel geworden van het programma van SEA. Voor de resterende onderwerpen 
geldt dat deze buiten dit kader reeds zijn opgepakt, bijvoorbeeld in een werkgroep in het 
kader van het M4LO met betrekking tot studiefinanciering en draagkrachtmeting of het buiten 
het M4LO voor het BSN, waarover ik u in deze brief heb geïnformeerd. 
 
De leden vragen of ik iets kan melden over de mate waarin het rond 1 juli 2023 in Caribisch 
Nederland is gelukt om met de gelden voor het Herdenkingsjaar activiteiten vanuit de 
samenleving te organiseren. Op Bonaire, Saba en Sint Eustatius zijn op 1 juli 2023 activiteiten 
georganiseerd in het kader van de opening van het Herdenkingsjaar Slavernijverleden. Zowel 
de gelden van het NiNsee à €50.000,- per eiland, als de extra gelden die het ministerie van 
OCW beschikbaar stelt (€40.000,- voor Bonaire, €20.000,- voor Saba en Sint Eustatius) 
hebben hieraan bijgedragen. Op alle drie de eilanden was daarbij een kabinetslid aanwezig om 
het belang van het slavernijverleden en de rol van de eilanden daarbinnen vanuit het kabinet te 
benadrukken. Voor 1 juli 2024 stellen het NiNsee en het ministerie van OCW opnieuw 
dezelfde bedragen beschikbaar. 
 
Daarnaast heeft het kabinet het Fonds voor Cultuurparticipatie gevraagd om €800.000,- van 
haar regeling voor het Herdenkingsjaar Slavernijverleden te reserveren voor het Caribisch 
deel van het Koninkrijk. De helft hiervan wordt in eerste instantie gereserveerd voor 
Caribisch Nederland. Voor alle zes de eilanden van het Caribisch deel van het Koninkrijk
