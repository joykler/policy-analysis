Caribisch Gebied in relatie tot onderzoek en documentatie van cultuur. Het ministerie van 
OCW werkt samen met de landen aan de uitwerking van dit en de dekking daarvan, maar 
besluitvorming hierover moet nog plaatsvinden. Een richtbedrag voor het fonds is €300.000 
per jaar.  
 
Tot slot lazen de leden van de VVD fractie dat er gesproken wordt over een werkgroep 
immaterieel erfgoed. De werkgroep immaterieel erfgoed bestaat uit vertegenwoordigers van 
de vier landen in het Koninkrijk en de drie Openbare Lichamen. Tezamen werken zij aan 
taken geformuleerd in de intentieverklaring immaterieel erfgoed uit 2019. Deze taken 
omvatten onder andere het versterken van samenwerking binnen het Koninkrijk, het bieden 
van capaciteitsopbouw en het ontwikkelen van immaterieel erfgoed inventarislijsten.  
 
De zes eilanden zijn allen bezig met het ontwikkelen van een eigen inventaris. Deze worden 
bottom up vanuit de gemeenschap ontwikkeld. De inventarissen zijn in verschillende stadia 
van ontwikkeling. Een geslaagd voorbeeld is de website Patrimonio Kultural Intangibel 
Boneiru die de UNESCO Werkgroep Bonaire vorig jaar heeft gelanceerd. Op de website zijn 
veel vormen van immaterieel erfgoed beschreven en voorzien van foto’s en films. De hele 
website is beschikbaar in Papiaments, Nederlands en Engels. Het Kenniscentrum Immaterieel 
Erfgoed Nederland (KIEN) heeft bijgedragen aan de vorm en inhoud van de website. 
Plaatsing op de website zorgt voor zichtbaarheid van het immaterieel erfgoed en is onderdeel 
van een breder proces van het waarborgen van immaterieel erfgoed. Welke opvolging er 
gegeven wordt aan plaatsing verschilt per immaterieel erfgoed. 
 
Reactie op de vragen van de D66 fractie 
 
Vierlandenoverleg 
De leden van de D66 fractie vragen aan de minister of de samenwerking op het gebied van 
onderwijs niet verder moet gaan dan artikel 37 van het Statuut nu voorschrijft. In het Statuut 
worden, volgens de officiële toelichting, de aangelegenheden van het Koninkrijk limitatief 
opgesomd. Op deze wijze wordt de autonomie van de landen zeker gesteld. Deze 
Koninkrijkssfeer kan niet tegen de wil van de landen worden uitgebreid en gaat altijd in 
overleg met de landen. Over onderwerpen die niet als een Koninkrijksaangelegenheid zijn 
aangemerkt, kunnen dan ook in beginsel slechts onderlinge regelingen worden getroffen op 
grond van artikel 38. Via het M4LO werken wij daarnaast al verder samen dan artikel 37 
voorschrijft, waarbij gelijkheid en gemeenschappelijkheid in de samenwerking voorop staat. 
De onderwerpen die in onze overleggen geagendeerd staan zijn voor alle landen van belang.  
 
De leden van de D66 fractie vragen aan de minister om nader toe te lichten wat de 
oorspronkelijke doelstellingen zijn van het Vierlandenoverleg en naar de behaalde resultaten. 
De Ministers van Onderwijs, Cultuur en Wetenschap van de vier landen komen in het M4LO  
bij elkaar om afspraken te maken over de samenwerking in het Koninkrijk op urgente of 
actuele onderwerpen op deze beleidsterreinen. Dat sluit ook aan op het Statuut voor het 
Koninkrijk der Nederlanden, dat ons niet verplicht tot deze samenwerking, maar daartoe wel 
oproept. De oorspronkelijke doelstelling is zodoende vrijwillige samenwerking tussen de vier 
landen in het Koninkrijk met de gelijkwaardigheid van de partners als uitgangspunt. Het 
overleg vindt in beginsel elk jaar plaats, waarbij er tussentijdse overleggen kunnen worden 
ingepland voor actuele zaken. Zo zijn er dit jaar twee digitale Ministeriele 
Vierlandenoverleggen geweest over respectievelijk de implementatieplannen in het kader van 
het SEA programma en de doorlichting van het onderwijs in het kader van de landspakketten, 
8
