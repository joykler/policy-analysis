Daarnaast lezen de leden van de VVD-fractie dat er een voorstel wordt gedaan voor “een 
nieuw fonds om de culturele samenwerking tussen de landen te versterken”. Dit fonds kan 
1
voor het “M4LO van 2024 operationeel … zijn.” Hoe groot moet dat fonds worden en waar 
komt de dekking vandaan? 
 
Tot slot lezen de leden van de VVD-fractie dat er gesproken wordt over een werkgroep 
immaterieel erfgoed. Wanneer kunnen deze leden een eindproduct in de vorm van een lijst 
voor immaterieel erfgoed in het Koninkrijk verwachten en welke opvolging na het plaatsen op 
deze lijst van immaterieel erfgoed is voorzien? 
 
 
Inbreng van de leden van de D66-fractie 
‘Wij zijn één Koninkrijk, Nos ta un reino, We are one Kingdom’. Voor de leden van de D66 - 
fractie is dit het uitgangspunt voor onze relaties binnen het Koninkrijk. Deze leden 
onderstrepen wederom de bijzondere band tussen het Caribisch en Europees deel van het 
Koninkrijk der Nederlanden. Een historische band die een periode beslaat van bijna 400 jaar.  
 
De leden van de D66-fractie zijn van mening dat het bijzondere Herdenkingsjaar 
Slavernijverleden het startschot is voor verdieping over onze gedeelde geschiedenis en tevens 
een kans is om vorm te geven aan onze gezamenlijke toekomst. Een toekomst die gebaseerd is 
op gelijkwaardigheid, emancipatie, solidariteit en wederzijds vertrouwen.  
 
De leden van D66-fractie zijn van mening dat onderwijs, cultuur en emancipatie belangrijke 
bouwstenen zijn om een menswaardige samenleving te waarborgen. Deze leden hebben in de 
afgelopen periode verschillende moties ingediend die de regering verzochten om de 
samenwerking binnen het Koninkrijk te intensiveren. Zij verwijzen onder andere naar de 
2
moties over de verkenning van een Koninkrijksbeurs en experimentele hybride 
3
samenwerkingsverbanden binnen het vervolgonderwijs , het versterken van de kwaliteit van 
4
de bibliotheekvoorzieningen op Caribisch Nederland , en het verbeteren van de culturele 
5
samenwerking binnen het Koninkrijk .  
De leden van de D66 -fractie zijn van mening dat het kabinet de afgelopen periode een aantal 
belangrijke stappen heeft gezet om de kwaliteit van het onderwijs en de samenwerking op het 
gebied van cultuur in het Caribisch deel van het Koninkrijk te verbeteren. Tegelijkertijd 
constateren deze leden dat de grote uitdagingen vragen om hervormingen. Niet alleen 
hervormingen binnen het onderwijssysteem, maar ook hervormingen van het Statuut voor het 
Koninkrijk der Nederlanden (hierna: het Statuut). 
Deze leden vragen aan de minister of de samenwerking op het gebied van onderwijs niet 
verder moet gaan dan artikel 37 van het Statuut nu voorschrijft. Gelet op de uitdagingen en de 
behoeften vragen zij aan de minister om nader toe te lichten of onderwijs niet een 
Koninkrijksaangelegenheid moet worden.  
                                                 
1
 M4LO: Ministerieel Vierlandenoverleg Onderwijs, Cultuur en Wetenschap 
2
 Kamerstuk 31 288, nr. 941 
3
 Kamerstuk 36 200-IV, nr. 70 
4
 Kamerstuk 31 288, nr. 942 
5
 Kamerstuk 36 200-IV, nr. 14 
2
