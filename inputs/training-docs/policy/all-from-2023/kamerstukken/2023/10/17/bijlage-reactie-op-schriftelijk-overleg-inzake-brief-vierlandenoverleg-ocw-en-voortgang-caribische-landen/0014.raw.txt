verschillende organisaties aanvullend lesmateriaal ontwikkeld. Een volledig overzicht daarvan 
bestaat niet. Wel zijn er organisaties, zoals het Expertisepunt Burgerschap, die een deel van 
het aanbod proberen te bundelen op hun websites. 
Vervolg 
Tot slot vragen de leden van de D66-fractie aan de minister en staatssecretaris of de agenda 
van het Vierlandenoverleg dat gepland staat voor november 2023 al is vastgelegd. Op 28 en 
29 september jl. heeft op Curaçao het ambtelijk vooroverleg plaatsgevonden voor het 
Vierlandenoverleg en is de agenda voor het M4LO in november 2023 gezamenlijk 
vastgesteld. Met betrekking tot onderwijs en wetenschap zijn de volgende onderwerpen 
geagendeerd voor het aankomende Vierlandenoverleg: 
 Strategic Education Alliance (SEA) 
 Doorlichting van het onderwijs 
 Stimuleren lerarenopleiding 
 Platform Hoger Onderwijs (CHECK) 
 Caribbean Research Platform (CARP) 
 Studiefinanciering 
 Examens 
 Nederlands als vreemde taal 
Voor Cultuur staan de volgende onderwerpen op de agenda:  
 Onderwaterarcheologie 
 Cultuurfonds 
 Immaterieel Cultureel erfgoed 
 Cultuureducatie 
 
Het M4LO kent een roulerend voorzitterschap en het voorzittend land stelt in overleg met de 
andere landen de agenda op. Momenteel is Nederland voorzitter en na komend M4LO zal het 
voorzitterschap worden overdragen aan één van de Caribische landen. 
 
Inbreng van de leden van de CDA-fractie  
 
De leden van de CDA fractie hebben vragen gesteld over de proceservaringen met de 
doorlichting van het onderwijsbestel en of onderzoek door de inspectie niet eerder tot 
rolverwarring, ook al omdat veel mensen in de landen elkaar kennen, en het betrekken van 
een expertgroep. In het landspakket is onder G.1 opgenomen dat een expertgroep uit de vier 
landen een doorlichting uit zo voeren op basis van een vastgesteld plan van aanpak. Naast een 
beschrijving van de domeinen bevat de maatregel een procesafspraak: “zo worden in elk geval 
de onderwijsinspecties van de vier landen betrokken”. In een plan van aanpak zijn vervolgens 
afspraken gemaakt over samenstelling van de projectteams, de activiteiten, momenten van 
rapportage, de rolverdeling en het mandaat. Onafhankelijkheid werd geborgd door 
samenwerkingsafspraken en bijvoorbeeld gespreksleidraden voor de gesprekken. Tevens 
waren er veelvuldig tussentijdse momenten van afstemming waarin het proces van 
samenwerking werd geëvalueerd. De algemene indruk van het projectteam over de 
samenwerking was positief.
