zich daarom in de eerste fase tot studie-uitwisseling en stage voor mbo- en 
hogeronderwijsstudenten. In het vervolg zal worden bezien of de Koninkrijksbeurs 
opengesteld zou kunnen worden voor andere groepen, zoals docenten. 
Cultuurfonds 
De leden vragen aan de minister en de staatssecretaris wanneer de Kamer wordt geïnformeerd 
over het nog op te richten Cultuurfonds. De organisatorische inbedding van een mogelijk 
Koninkrijksfonds wordt op dit moment met de landen verkend, maar de besluitvorming moet 
nog plaatsvinden. Hierover staat het ministerie van OCW ook in contact met het ministerie 
van Financiën. Zodra dit proces is afgerond, zal uw Kamer daarover geïnformeerd worden. 
Als de keuze uitvalt op het onderbrengen bij een mede door de Staat op te richten stichting, 
zal het voornemen hiertoe conform artikel 4.7, eerste lid, van de Comptabiliteitswet 2016 
worden voorgehangen aan beide Kamers. Zoals in mijn uitgangspuntenbrief 2025-2028 
22
benoemd heb ik de fondsen gevraagd hun regelingen open te blijven stellen voor het gehele 
Koninkrijk en aandacht te hebben voor hun zichtbaarheid en toegankelijkheid in het Caribisch 
deel van het Koninkrijk. 
 
De leden van de D66-fractie zijn er voorstander van om aan de hand van culturele attachés de 
Nederlandse cultuur te promoten in het buitenland en vragen aan de minister en de 
staatssecretaris op welke wijze de samenwerking tussen het Caribisch deel en het Europees 
deel van het Koninkrijk geïntensiveerd kan worden in het kader van het internationaal 
cultuurbeleid. Deze vraag sluit aan op de motie van Wuite en Van Raan over het onderzoek 
hoe de culturele samenwerking tussen de landen in het Koninkrijk versterkt kan worden. Deze 
motie is ingediend tijdens het debat over de vaststelling van de begrotingsstaten van 
23
Koninkrijksrelaties (IV) en het BES-fonds (H) voor het jaar 2023 op 20 oktober 2022 . Op 
korte termijn krijgt uw Kamer een separaat antwoord op deze motie, zoals ook aangekondigd 
in mijn brief ‘Stand van zaken moties en toezeggingen met betrekking tot cultuur’ van 22 
24
juni. Het internationaal cultuurbeleid is Koninkrijksbeleid en is van toepassing voor de 
internationale culturele samenwerking van het Koninkrijk met aangewezen focuslanden, 
waaronder bijvoorbeeld ‘buurlanden’ van het Caribisch deel van het Koninkrijk als Suriname, 
Brazilië en de VS. Het internationaal cultuurbeleid gaat niet zozeer in op de samenwerking 
tussen het Caribisch deel en het Europees deel van het Koninkrijk. Dit loopt via het nationale 
cultuurbeleid, en bijvoorbeeld het werken aan de zichtbaarheid en toegankelijkheid van de 
rijkscultuurfondsen. In het huidige internationaal cultuurbeleid is wel aandacht voor het 
wegnemen van drempels voor kunstenaars en creatieve professionals uit het Caribisch deel 
van het Koninkrijk, zoals hoge reiskosten. DutchCulture heeft daarom besloten dat bepaalde 
reisvouchers voor Caribische collega’s hoger zijn dan voor collega’s uit Europa, zodat de 
reiskosten geen belemmering vormen om aan te kunnen sluiten bij relevante netwerken en 
evenementen. 
Herdenkingsjaar Slavernijverleden en Immaterieel Erfgoed 
 
De leden hebben enkele vragen gesteld over de activiteiten die worden georganiseerd in het 
kader van het Herdenkingsjaar Slavernijverleden en de werkgroep die zich bezighoudt met 
een nieuwe nominatieprocedure voor de internationale ICH-lijsten van Unesco.. De 
Rijksoverheid ondersteunt het gehele jaar initiatieven van of in samenwerking met de 
                                                 
22
 Tweede Kamer, vergaderjaar 2022–2023, 32 820, nr. 499 
23
 Handelingen II 2022/23, nr. 15, item 2 
24
 Tweede Kamer, vergaderjaar 2022–2023, 32 820, nr. 500 
12
