toelichten wat de doelstellingen zijn en hoe de voortgang van de samenwerking wordt 
gemonitord. 
De leden van de D66-fractie hebben met interesse kennisgenomen van de implementatie van 
de Koninkrijksbeurs. Deze leden onderstrepen het belang van wederzijdse kennis en begrip 
binnen ons Koninkrijk. Zij vragen aan de minister of hij bereid is te verkennen of de 
Koninkrijksbeurs ook opengesteld kan worden voor docenten, onderzoekers en overige 
onderwijsprofessionals om ook binnen deze doelgroepen wederzijdse kennis en begrip te 
stimuleren.  
 
Cultuurfonds 
De leden van de D66-fractie hebben met interesse kennisgenomen van de werkgroep die bezig 
is met het ontwikkelen van een Cultuurfonds die de culturele samenwerking tussen de landen 
moet versterken. Deze leden vragen aan de minister en de staatssecretaris wanneer de Kamer 
wordt geïnformeerd over het nog op te richten Cultuurfonds. Kunnen Bonaire, Sint Eustatius 
en Saba ook gebruikmaken van de financiële middelen uit het Cultuurfonds. Zij vragen 
bovendien of, en zo ja, op welke wijze, cultuurorganisaties zoals Rijkscultuurfondsen worden 
betrokken. 
De leden van de D66-fractie zijn er voorstander van om aan de hand van culturele attaches de 
Nederlandse cultuur te promoten in het buitenland. Deze leden vragen aan de minister en de 
staatssecretaris op welke wijze de samenwerking tussen het Caribisch deel en het Europees 
deel van het Koninkrijk geïntensiveerd kan worden in het kader van het internationaal 
cultuurbeleid.  
 
Herdenkingsjaar Slavernijverleden en Immaterieel Erfgoed 
 
De leden van de D66-fractie hebben met interesse kennisgenomen van de activiteiten die 
worden georganiseerd in het kader van het Herdenkingsjaar Slavernijverleden en de 
werkgroep die zich bezighoudt met een nieuwe nominatieprocedure voor de internationale 
10
ICH -lijsten van Unesco. Deze leden vragen aan de minister en de staatssecretaris om nader 
toe te lichten, of en zo ja, welke ondersteuningsverzoeken zijn binnengekomen vanuit de zes 
11
Caribische eilanden die betrekking hebben op materieel en immaterieel erfgoed . Zij vragen 
welke ondersteuning, in de vorm van capaciteit en financiële middelen, vanuit het ministerie 
van Onderwijs, Cultuur en Wetenschap wordt geboden. Zij vragen tevens welke vormen van 
lesmateriaal binnen het onderwijs worden gemaakt in het kader van meer bewustwording over 
het Nederlandse slavernijverleden. 
 
Vervolg 
 
Tot slot vragen de leden van de D66-fractie aan de minister en staatssecretaris of de agenda 
van het Vierlandenoverleg dat gepland staat voor november 2023 al is vastgelegd. Deze leden 
vragen aan de minister en staatssecretaris of de agenda naar de Kamer kan worden gestuurd. 
Tevens vragen zij of de leden van zowel de Tweede als de Eerste Kamer in de toekomst input 
kunnen meegeven voor toekomstige Vierlandenoverleggen.  
 
 
                                                 
10
 ICH: intangible cultural heritage 
11
 Kamerstuk 36 284, nr. 20.
