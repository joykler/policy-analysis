jaar en dag. Ter versterking en verduurzaming van die samenwerking heeft een aantal 
Europees Nederlandse mbo-instellingen onlangs een consortium opgericht en wordt ook in de 
Caribische delen de mogelijkheid van consortiumvorming onderzocht. Het Europees 
Nederlandse consortium zet zich onder andere in voor concrete samenwerkingsprogramma’s. 
Zo wordt er op de benedenwindse eilanden gekeken naar een samenwerking op het gebied 
van hospitality-opleidingen. Op dit moment wordt ook onderzocht op welke wijze kleine 
opleidingen in de zorg, zoals doktersassistent en apothekersassistent, in een 
samenwerkingsvorm kunnen worden gerealiseerd. Deze opleidingen zijn op alle zes eilanden 
noodzakelijk, maar het aantal potentiële studenten is op elk afzonderlijk eiland dusdanig klein 
dat de opleidingen niet altijd aangeboden kunnen worden. In samenwerking zou dat wel 
moeten kunnen. In deze zoektocht naar samenwerkingsmogelijkheden wordt zeker ook 
gekeken naar hybride vormen van onderwijs. De voortgang van dit 
samenwerkingsprogramma staat ook op de agenda van het M4LO van november 2023. 
 
 
De D66 fractie vraagt naar de laatste stand van zaken met betrekking tot de Dutch Caribbean 
Research Platform. Hierover heeft de NWO Programma Commissie Caribisch Onderzoek 
(PCCO) recent enkele besluiten genomen. NWO heeft, gebaseerd op het adviesrapport Dutch 
17
Caribbean Research Platform (DuCaRP) , in vele gesprekken en workshops op diverse 
eilanden opgehaald wat de toekomstige opgaven en bijpassende werkwijze zou moeten zijn 
van CaRP voor de komende jaren. Eén van de voorstellen van de klankbordgroep is de 
naamswijziging van Dutch Caribbean Research Platform (DuCaRP) naar Caribbean Research 
Platform (CaRP). Het algemene doel van CaRP is om het onderzoek- en kennissysteem in het 
Caribische deel van het Koninkrijk te versterken.  
 
In de analyse van NWO zijn de specifieke belangen van de zes eilanden binnen het 
Koninkrijk expliciet meegenomen. CaRP zal op elk van de zes eilanden fysiek 
gerepresenteerd zijn. De medewerkers op de eilanden zullen binnen hun takenpakket lokale 
taken en netwerktaken hebben. Hierdoor het niet wenselijk om de taken van meerdere 
eilanden op één plek te centraliseren en is ook bewust gekozen om het hoofdkantoor van 
CaRP niet aan een specifiek eiland toe te wijzen. Er zullen per eiland adviesraden worden 
ingericht met het idee dat er een voortdurende wisselwerking tussen lokale en regionale 
perspectieven en behoeftes ontstaat, met als insteek om het lokale én regionale eigenaarschap 
duurzaam in de structuur van het platform te verankeren. De medewerkers van CaRP zullen 
intensief samenwerken met bestaande organisaties, structuren en initiatieven. Het is namelijk 
van groot belang dat een krachtig netwerk wordt opgezet en de bestaande activiteiten worden 
benut en versterkt. Op dit moment worden door OCW en NWO de laatste organisatorische 
stappen gezet richting de formele start van het Caribbean Research Platform (CaRP). 
 
Doorlichting 
De leden van de D66-fractie hebben kennisgenomen van de doorlichtingen in het kader van 
Landspakketten en vragen wat de resultaten zijn van de nulmetingen. Voor de resultaten 
18 19
verwijs ik de leden naar de doorlichtingsrapporten van Aruba , Curaçao en Sint 
20
Maarten zoals gepubliceerd door de Tijdelijke Werkorganisatie (TWO). De doelstellingen 
                                                 
17
 https://www.rijksoverheid.nl/documenten/kamerstukken/2021/06/16/nld-adviesrapport-dutch-caribbean-
research-platform-gecomprimeerd 
18
 https://www.two-acs.com/documenten/rapporten/2023/07/07/eindrapport-doorlichting-onderwijs-aruba 
19
 https://www.two-acs.com/documenten/rapporten/2023/04/06/nulmeting-van-het-onderwijsbestel-van-curacao 
20
 https://www.two-acs.com/documenten/rapporten/2023/07/07/eindrapport-doorlichting-onderwijs-sint-maarten-
kopie 
10
