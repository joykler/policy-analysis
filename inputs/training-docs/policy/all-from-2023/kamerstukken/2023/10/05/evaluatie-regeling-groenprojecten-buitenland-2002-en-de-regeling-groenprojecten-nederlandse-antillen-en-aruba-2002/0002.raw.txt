De uitgaven aan de Regeling voor de overheid bestaan uit het belastingvoordeel Ministerie van 
Infrastructuur en 
aan particulieren over het door hen beschikbaar gestelde geld. Bij de andere 
Waterstaat 
deelnemende partijen, de groenfondsen en de ondernemers, werkt het voordeel 
 
Ons kenmerk 
als volgt. De groenfondsen bieden de particulieren een lager rendement dan op 
IENW/BSK-2023/189558 
vergelijkbare spaar- of beleggingsproducten en zij dienen minimaal 70% van het 
ingelegde geld te gebruiken voor de financiering van projecten met een 
groenverklaring. Zij lenen het geld uit tegen een lagere rente dan gebruikelijk, 
waarbij de lagere rente wordt gefinancierd uit het lagere rendement dat zij de 
particulieren bieden. De groenfondsen besteden een deel van het lagere 
rendement dat zij aan particulieren bieden aan de uitvoering van de Regeling. 
Ondernemers kunnen door de lagere financieringskosten hun project financieren. 
De fondsen toetsen de projecten op financierbaarheid en vragen daar vervolgens 
een groenverklaring bij RVO voor aan. RVO toetst of het door groenfondsen 
aangedragen project aan de criteria van de Regeling voldoet en verstrekt bij een 
positieve beoordeling een groenverklaring aan het project. 
 
Met de Regeling groenprojecten buitenland 2002 en de Regeling groenprojecten 
Nederlandse Antillen en Aruba 2002 kunnen groenbanken en -fondsen ook 
groenverklaringen aanvragen en financiering verlenen voor groene projecten in 
het buitenland en in het Caribisch Deel van het Koninkrijk der Nederlanden. Deze 
regelingen beogen specifiek daarbij ook de sociaaleconomische situatie van de 
lokale bevolking te verbeteren en de lokale kennis voor de uitvoering en 
instandhouding van het project te borgen. Een laatste belangrijke voorwaarde is 
uiteraard dat het groenproject moet worden uitgevoerd in een land dat voldoet 
aan de criteria van de betreffende regeling. Voor de Regeling groenprojecten 
buitenland 2002 betekent dit officieel dat het land “geen of onvoldoende middelen 
heeft om de betreffende projecten te realiseren”. In de praktijk wordt hiervoor 
sinds 2016 de landenlijst van de Dutch Good Growth Fund (DGGF) gehanteerd. 
Voor de Regeling groenprojecten Nederlandse Antillen en Aruba 2002 betekent het 
uiteraard dat een groenproject uitgevoerd wordt in het Caribisch deel van het 
Koninkrijk der Nederlanden. 
 
Bevindingen van het evaluatierapport 
De onderzoekers concluderen dat slechts twee van de acht groenfondsen de 
laatste jaren gebruik hebben gemaakt van één van beide regelingen. In twintig 
jaar tijd zijn in totaal 21 groenverklaringen afgegeven via de Regeling 
groenprojecten buitenland 2002 en slechts vijf via de Regeling groenprojecten 
Nederlandse Antillen en Aruba 2002. De groenprojecten die deze groenfondsen 
mede financieren via beide regelingen zijn volgens de onderzoekers wel 
individueel impactvol, passen bij de beleidsdoelen van de Rijksoverheid en kunnen 
een potentieel vliegwiel zijn om private investeringen aan te trekken. 
 
Doelmatig en doeltreffendheid 
De onderzoekers concluderen dat er geen eenduidig oordeel is te geven over de 
doeltreffendheid van de Regeling groenprojecten buitenland 2002. Door twee van 
de Regeling gebruikmakende fondsen wordt beaamd dat de Regeling doeltreffend 
is en het beoogde mechanisme werkt. Door de zes groenfondsen die geen gebruik 
maken van deze Regeling wordt gesteld dat zwaarder of ander overheidsingrijpen 
nodig is om projecten voor deze fondsen financierbaar te maken. Daarnaast 
hebben zij andere redenen om niet te financieren buiten Nederland. Hierdoor zijn 
volgens de onderzoekers de groeimogelijkheden voor de Regeling beperkt. 
De Regeling groenprojecten buitenland 2002 lijkt doelmatig te zijn. Naar 
verwachting wordt voor elke euro die de Rijksoverheid uitgeeft aan deze regeling 
Pagina 2 van 4
