Directoraat-Generaal 
 onderzoeksteams en operationele instrumenten, zoals coördinatievergaderingen 
Migratie 
 en coördinatiecentra voor de uitwisseling van informatie over specifieke zaken. De 
Directie Migratiebeleid 
deelname aan de “Focus Group for Prosecutors on Migrant Smuggling” die in 2020 
Toezicht, Regulier en 
Nationaliteit
binnen Eurojust is opgericht, versterkt verder de uitwisseling van informatie 
  
 
tussen mensen uit de praktijk over bestaande uitdagingen, trends en mogelijke 
Datum 
oplossingen, onder meer door misbruik van administratieve procedures, zoals 
19 oktober 2023 
schijnhuwelijken, aan te pakken. De focusgroep biedt een discussieforum voor  
Ons kenmerk 
rechters en openbaar aanklagers uit de lidstaten en de landen die een 
4054603 
samenwerkingsovereenkomst met Eurojust hebben. 
 
 
 
Daarnaast moet de basis bij de opsporingsdiensten en andere autoriteiten op orde 
 
zijn en dient er genoeg en kwalitatief goede capaciteit beschikbaar te zijn voor de 
aanpak en opsporing van mensensmokkel. Een gecoördineerde operationele 
(inter)nationale samenwerking van de Nederlandse uitvoeringsdiensten, zoals de 
KMar, politie, het Openbaar Ministerie en de IND, die ieder vanuit hun eigen 
aandachtsgebieden de benodigde expertise en capaciteit leveren, is belangrijk. 
Hierbij moet ook de synergie tussen mensensmokkel- en mensenhandelzaken 
over en weer worden gezocht. Operationele samenwerking is nu vaak nog ad hoc. 
Door structurele intensivering van die operationele samenwerking en meer 
gecoördineerde inzet van deze operationele partijen in derde landen (upstream) 
kunnen mensensmokkel en irreguliere migratie nog effectiever worden aangepakt.  
 
Strafmaxima en opsporingsbevoegdheden 
Mensensmokkel mag niet lonen, het moet duidelijk zijn dat degenen die zich hier 
schuldig aan maken hoge straffen riskeren. Hiertoe wordt dan ook het artikel 
inzake mensensmokkel, artikel 197a WvSr, gewijzigd. Met de voorgestelde 
verhoging van de strafmaxima van mensensmokkel naar een maximum van acht 
jaar (basisdelict mensensmokkel) tot eenentwintig jaar (mensensmokkel met 
dodelijk gevolg) wordt meer recht gedaan aan de ernst van mensensmokkel. Door 
verhoging van het strafmaximum van het gronddelict komen tevens enkele 
additionele opsporingsbevoegdheden beschikbaar. Daarbij zal na de 
strafverhoging de voorbereiding van mensensmokkel voorts over de gehele 
breedte strafbaar zijn. Door de verhoging wordt dus het onderzoeksveld van de 
opsporingsdiensten vergroot en daarmee de mogelijkheid verruimd om in een 
eerder stadium strafrechtelijk in te grijpen.  
 
Uitbreiding extraterritoriale rechtsmacht 
De bovengenoemde wetswijziging voorziet daarnaast in een uitbreiding van de 
extraterritoriale rechtsmacht over mensensmokkel door het delict mensensmokkel 
ook op te nemen in artikel 4 WvSr. Deze bepaling voorziet in een algemene 
rechtsgrondslag voor de uitoefening van rechtsmacht ter bescherming van 
gewichtige algemene nationale rechtsbelangen, onafhankelijk van het 
grondgebied waarop het feit is begaan en de nationaliteit van de dader of het 
slachtoffer. Hierdoor zal Nederland ook rechtsmacht hebben over eenieder die 
zich buiten Nederland schuldig maakt aan mensensmokkel. Het doel hiervan is 
het vergroten van de mogelijkheden om niet-Nederlandse daders van 
internationale georganiseerde mensensmokkel in Nederland strafrechtelijk te 
kunnen vervolgen. Daarmee kan georganiseerde mensensmokkel effectiever 
worden aangepakt.  
 
Het bewerkstelligen van extraterritoriale rechtsmacht betekent ook een andere 
manier van werken binnen de opsporingsonderzoeken. Het OM en de 
opsporingsinstanties zullen investeren in kennis van internationaal opsporen en 
vervolgen. Deze kennis dienen zij te borgen in hun organisaties. De 
opsporingsdiensten moeten hiertoe ook voldoende en gekwalificeerd personeel in 
  
 Pagina 7 van 12
