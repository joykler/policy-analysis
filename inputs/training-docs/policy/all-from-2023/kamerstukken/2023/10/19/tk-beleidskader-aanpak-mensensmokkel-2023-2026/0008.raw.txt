Directoraat-Generaal 
 dienst hebben voor de aanpak van mensensmokkel. Hiertoe zal onder andere de 
Migratie 
 opsporings- en intelligencecapaciteit van de uitvoeringsorganisaties worden 
Directie Migratiebeleid 
uitgebreid en ruimte worden gezocht voor de nodige IV/ICT investeringen voor de 
Toezicht, Regulier en 
Nationaliteit
informatieverwerking en analyses. 
  
 
 
Datum 
Het ministerie van Justitie en Veiligheid heeft de regie in de afstemming en 
19 oktober 2023 
implementatie van het wetsvoorstel. Voor de implementatie van het wetsvoorstel  
Ons kenmerk 
zal het ministerie van Justitie en Veiligheid in samenwerking met de relevante 
4054603 
uitvoeringsorganisaties een plan van aanpak opstellen. 
 
 
 
3.3. Innovatieve methodes in de aanpak van mensensmokkel 
 
Een vernieuwde respons van rechtshandhavings- en justitiële autoriteiten op 
mensensmokkel moet snel kunnen worden aangepast aan het voortdurend 
veranderende criminele landschap. Er dient met name te worden ingezet op de 
digitale activiteiten in de voorbereiding en tenuitvoerbrenging van 
mensensmokkel alsmede op het aanpakken van documentfraude. Ook op het 
gebied van financieel onderzoek en de ontneming van vermogensbestanddelen is 
nadere actie vereist. 
 
Digitaal onderzoek 
Onderzoek middels openbaar beschikbare bronnen, zoals sociale media, moet 
beter worden benut teneinde op elk moment een duidelijk beeld te hebben van de 
actuele mensensmokkeldynamiek. Dit maakt het beter mogelijk om te anticiperen 
op nieuwe ontwikkelingen en om trends op de middellange termijn te voorspellen. 
 
Om mensensmokkelnetwerken die betrokken zijn bij digitale smokkel te 
ontwrichten, moeten KMar, politie en OM beter in staat worden gesteld om hun 
online aanwezigheid en het gebruik van moderne technologieën voor 
communicatiedoeleinden doelgerichter te maken met de steun van de EU-eenheid 
voor de melding van internetuitingen bij Europol. Dit vraagt ook om meer 
capaciteit en gespecialiseerde expertise op dit terrein. 
 
Naast de opbouw van expertise, eventueel met de steun van het Agentschap van 
de Europese Unie voor opleiding op het gebied van rechtshandhaving (CEPOL) en 
het Europees netwerk voor justitiële opleiding, moeten de onderzoekseenheden 
van de KMar en politie kunnen beschikken over geschikte technische apparatuur 
en software. Met geavanceerde digitale zoekinstrumenten zoals een webcrawler 
en webvoyager, waarmee ook tekst- en foto-analyses kunnen worden gemaakt op 
het internet om berichten van mensensmokkelaars te signaleren, kunnen sneller 
interventies worden uitgevoerd. 
 
Ook zal een verkenning uitgevoerd worden naar de inzet van big data om 
proactief op (irreguliere) migratiebewegingen/mensensmokkelroutes te kunnen 
anticiperen. Het is wenselijk om sneller inzicht te krijgen in het aantal migranten 
dat mogelijk met hulp van een smokkelaar naar de EU en Nederland reist 
teneinde gerichte interventies te kunnen plannen. Om deze migrantenbewegingen 
te monitoren en te voorspellen waar/wanneer hoeveel migranten worden 
verwacht kan big data (bijv. via smartphone gegevens van migranten) worden 
gebruikt. Dit is bestaande technologie, vergelijkbaar met het volgen van 
verkeersstromen op basis van smartphone data dichtheid. 
 
 
 
  
 Pagina 8 van 12
