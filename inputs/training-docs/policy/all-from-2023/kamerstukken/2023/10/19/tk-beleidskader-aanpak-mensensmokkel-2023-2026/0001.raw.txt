1 
 
  
> Retouradres Postbus 20301 2500 EH  Den Haag 
 
Directoraat-Generaal 
 
Migratie 
Aan de Voorzitter van de Tweede Kamer 
Directie Migratiebeleid 
der Staten-Generaal Toezicht, Regulier en 
Nationaliteit 
Postbus 20018 
  
Turfmarkt 147 
2500 EA  DEN HAAG 
2511 DP  Den Haag 
  
Postbus 20301 
 
2500 EH  Den Haag 
www.rijksoverheid.nl/jenv 
 
  
 
  
Ons kenmerk 
4054603 
 
  
Bij beantwoording de datum 
en ons kenmerk vermelden. 
Datum 19 oktober 2023 
Wilt u slechts één zaak in uw 
Onderwerp Beleidskader aanpak mensensmokkel 2023-2026 
brief behandelen. 
 
 
 
 
Geachte voorzitter,  
 
Hierbij doe ik de Kamer, mede namens de minister voor Buitenlandse Handel en 
Ontwikkelingssamenwerking, het Beleidskader aanpak mensensmokkel 2023-
2026 toekomen. 
 
1. Inleiding 
In het Europese Actieplan Mensensmokkel 2021-2025 is aangegeven dat een 
krachtige Europese respons op mensensmokkel binnen en buiten de EU een 
essentieel onderdeel is van de brede aanpak van migratie, zoals ook uiteengezet 
in het migratie- en asielpact. Het onderhavige beleidskader geeft onder meer 
invulling aan de Europese ambities in de aanpak van mensensmokkel en geeft 
een geconsolideerd overzicht van de Nederlandse beleidsprioriteiten inzake deze 
aanpak en de achterliggende governance hierbij. Het beleidskader is daarbij 
gericht op het versterken van de aanpak van mensensmokkel zoals ook bepaald 
in het Coalitieakkoord van het kabinet. Het kabinet zet met prioriteit in op de 
aanpak van mensensmokkelaars en de ontmanteling van de criminele netwerken. 
Het beleidskader mensensmokkel 2023-2026 vormt het kader waarbinnen de in 
de aanpak betrokken organisaties opereren en geeft richting aan de doelstellingen 
van deze organisaties.  
 
Migranten die de keuze maken om irregulier naar Europa en Nederland te reizen, 
proberen vaak te ontsnappen uit armoede-, ramp- of crisisgebieden, precaire 
politieke omstandigheden of om andere voorstelbare redenen zonder de 
mogelijkheid te hebben om legaal te migreren. Mensensmokkelaars bieden zich 
dan ook aan om deze migranten te helpen de grens over te steken, te helpen bij 
de irreguliere toegang of irregulier verblijf in een EU lidstaat te faciliteren. In ruil 
voor geld of diensten kan een smokkelaar transport, (vervalste) reisdocumenten, 
informatie, huisvesting, of informele arbeid aanbieden.  
 
Mensensmokkelaars en de netwerken daarachter opereren vaak louter uit cynisch 
winstbejag en maken daarbij geregeld misbruik van de kwetsbare situatie van de 
mensen die op hen een beroep doen. Hierbij worden de gesmokkelde personen 
niet zelden aan ernstige gevaren blootgesteld met het risico dat zij komen te 
overlijden ten gevolge van de reis of uitbuiting. Deze gesmokkelde personen zijn 
zich vaak niet bewust van de gevaren op de route. Mensensmokkel wordt dan ook 
  
 Pagina 1 van 12
