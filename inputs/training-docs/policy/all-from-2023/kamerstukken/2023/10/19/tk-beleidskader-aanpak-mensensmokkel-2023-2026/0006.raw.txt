Mensensmokkel herziene afspraken gemaakt worden over de samenwerking en Directoraat-Generaal 
 
Migratie 
informatie-uitwisseling. De rollen en verantwoordelijkheden van het MDT worden 
 
Directie Migratiebeleid 
waar nodig herzien en geconcretiseerd. 
Toezicht, Regulier en 
 
Nationaliteit
  
Bestuurlijke aanpak 
 
De bestuurlijke aanpak is ook een belangrijk element in de versterking van de 
Datum 
integrale aanpak. Het is wenselijk dat in de aanpak van mensensmokkel meer 19 oktober 2023 
 
gebruik wordt gemaakt van bestuurlijke interventies/maatregelen. In 
Ons kenmerk 
verschillende bestuurlijke rapportages van het Landelijk Informatie en Expertise 
4054603 
Centrum (LIEC) worden bestuurlijke maatregelen voorgesteld om mensensmokkel  
tegen te gaan. In dat verband wordt een menukaart bestuurlijk instrumentarium 
 
opgesteld voor de bestuurlijke aanpak van mensensmokkel.  
 
 
Daarnaast is de mogelijkheid voor irreguliere migranten om een baan te vinden in 
het illegale circuit een voorkomende drijfveer voor irreguliere migratie en de 
facilitatie daarvan. De aanpak van mensensmokkel zal dan ook worden bezien in 
tandem met de aanpak van illegale tewerkstelling (artikel 197b WvSr), de 
Richtlijn 2009/52/EG inzake sancties tegen werkgevers van illegaal verblijvende 
onderdanen, de Richtlijn 2011/36/EU inzake de bestrijding van en voorkoming 
van mensenhandel en het huidige wetsvoorstel ter uitbreiding van de 
strafbaarstelling van mensenhandel naar ernstige benadeling op de werkvloer. 
 
Het streven is om vroegtijdig signalen van mensensmokkel op te pakken en de 
meest effectieve maatregel in te zetten, zoals bijvoorbeeld het intrekken van 
vergunningen en het beboeten van bedrijven. Er zal tevens meer moeten worden 
samengewerkt met ondernemingen zoals luchtvaartmaatschappijen, 
spoorbedrijven, creditcard maatschappijen, banken, woningcorporaties en de 
Kamer van Koophandel. Verder zal het barrièremodel mensensmokkel 
geactualiseerd worden.  
 
3.2 Versterking opsporing en vervolging 
Bij de integrale aanpak blijft een harde en meer internationaal georiënteerde 
strafrechtelijke aanpak van groot belang.  
 
Netwerk brede aanpak van mensensmokkel 
Het is niet alleen van belang dat er meer zaken tegen mensensmokkelaars 
worden opgepakt, maar ook dat grotere en complexere mensensmokkelzaken 
worden opgepakt teneinde het hele achterliggende criminele netwerk aan te 
pakken en te verstoren.  
 
Voor de grotere onderzoeken zou meer gebruik moeten worden gemaakt van de 
gespecialiseerde diensten van het Europees Centrum tegen Migrantensmokkel 
(EMSC) van Europol en Information Clearing House. Daarnaast vergt deze 
werkwijze van de betrokken uitvoeringsorganisaties een daarop toe gerichte 
organisatie-inrichting en beschikbare expertise bij het personeel. 
 
Om netwerken van mensensmokkelaars te ontwrichten en de daders voor de 
rechter te brengen, moeten justitiële autoriteiten in een vroeg stadium van het 
onderzoek bij mensensmokkelzaken worden betrokken. Ook de justitiële respons 
op mensensmokkel zou gericht moeten zijn op het aanpakken en ontmantelen 
van internationaal actieve criminele netwerken met een hoog risico en een hoge 
waarde.  
 
Om dit doel te bereiken zou meer gebruik moeten worden gemaakt van de 
ondersteuning die Eurojust biedt, met name voor gemeenschappelijke 
  
 Pagina 6 van 12
