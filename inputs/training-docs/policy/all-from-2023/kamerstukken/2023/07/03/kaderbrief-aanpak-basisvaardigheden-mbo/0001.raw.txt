>Retouradres Postbus 16375 2500 BJ Den Haag  
 
Middelbaar 
De voorzitter van de Tweede Kamer der Staten-Generaal 
Beroepsonderwijs 
Postbus 20018 
 
Rijnstraat 50  
2500 EA DEN HAAG 
Den Haag 
 
Postbus 16375 
2500 BJ Den Haag 
www.rijksoverheid.nl 
 
Onze referentie 
38933563 
Bijlagen 
 
1 
Datum 3 juli 2023 
Betreft Kaderbrief aanpak basisvaardigheden mbo 
 
 
 
 
 
   
 
 
Meedoen in onze samenleving kan niet zonder een goede beheersing van 
basisvaardigheden. Ik zie voor het mbo een belangrijke rol weggelegd om 
jongeren te voorzien van genoeg bagage om volwaardig deel te nemen aan de 
maatschappij. Vaardig zijn in taal, rekenen en burgerschap vergroot 
zelfstandigheid en zorgt ervoor dat vakmensen na hun mbo-opleiding in staat zijn 
om mee te bewegen met veranderingen en innovaties in het beroep en de 
maatschappij. In Nederland is er al een tijd sprake van een zorgwekkende 
ontwikkeling waarbij de beheersing van de basisvaardigheden in onze 
1
samenleving daalt. In deze brief zet ik onder de noemer aanpak 
basisvaardigheden mbo uiteen welke stappen ik zet om te komen tot een gerichte 
aanpak voor het versterken van deze vaardigheden in het mbo. Ik bouw hiermee 
2
voort op de Werkagenda mbo ‘Samen Werken aan Talent’ , waarin is afgesproken 
om werk te maken van kwalitatief goed en aantrekkelijk onderwijs in 
basisvaardigheden, passend bij de leef- en beroepscontext van mbo-studenten. 
 
De kern van de aanpak basisvaardigheden ligt in het funderend onderwijs, waar 
voor ieder kind de basis wordt gelegd voor het ontwikkelen van 
basisvaardigheden. Het masterplan basisvaardigheden voor het funderend 
3
onderwijs zet maximaal in om het tij te keren. Gezien de omvang van de 
problematiek is een krachtige gezamenlijke aanpak over de onderwijssectoren 
heen van belang. Met de aanpak basisvaardigheden mbo stel ik het mbo in staat 
om hieraan een goede bijdrage te leveren. In de bijlage bij deze brief is een 
overzicht opgenomen met concrete maatregelen en verbeteracties en het tempo 
waarin ik deze denk te realiseren. 
 
  
                                                 
 
1
 Staat van het Onderwijs 2022, Inspectie van het Onderwijs (2022) en Staat van het Onderwijs 2023, Inspectie 
van het Onderwijs (2023) 
2
 Kamerstukken II 2022/23, 31524 nr. 549 
3
 Kamerstukken II 2022/2023, 31 293 nr. 620 
 Pagina 1 van 13
