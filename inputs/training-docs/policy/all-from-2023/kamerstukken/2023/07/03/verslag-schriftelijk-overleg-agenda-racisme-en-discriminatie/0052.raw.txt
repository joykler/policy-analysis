cultuurgoederen uit een koloniale context op verschillende manieren in de Nederlandse 
rijkscollectie zijn terechtgekomen. Gegeven de koloniale context ten tijde van de verwerving 
van de cultuurgoederen - en daarmee de ongelijke machtsverhoudingen - is er gerede kans dat 
er sprake is van onvrijwillig bezitsverlies.” Het lid vraagt de bewindspersonen simpelweg wat 
hen heeft belet om hier eerlijk op te schrijven dat Nederland deze goederen heeft gestolen.  
 
Wij zijn het met het lid van de BIJ1-fractie eens dat het belangrijk is om duidelijk te 
benoemen wat er is gebeurd in de Nederlandse koloniale geschiedenis, ook als dit een 
pijnlijke onderwerpen betreft. In de beleidsvisie over de omgang met collecties uit een 
58
koloniale context staat dan ook het volgende: “Vele cultuurgoederen uit een koloniale 
context [zijn] op verschillende manieren in de Nederlandse rijkscollectie terechtgekomen. In 
de koloniale context was er sprake van structurele ongelijkheid, waarbij geweld, uitbuiting, 
onderdrukking, slavernij en racisme terugkerende elementen waren. Sommige 
cultuurgoederen zijn verworven door brute roof en als gevolg van onderdrukking, andere 
objecten zijn gekocht door handelaren of als teken van vriendschap of loyaliteit aan de 
toenmalige bezetter afgestaan.” Uitgangspunt van het beleid is dat door het tegen hun wil in 
bezit nemen van cultuurgoederen, de oorspronkelijke bevolking van de koloniale gebieden 
onrecht is aangedaan. Het kabinet wil dit historisch onrecht herstellen en cultuurgoederen 
zullen worden teruggegeven als het land van herkomst daar om verzoekt, zoals beschreven in 
de beleidsvisie. 
 
Het lid van de BIJ1-fractie vraagt de minister, in het onderzoek naar het wel of niet betrekken 
van de thuissituatie van leerlingen bij het schooladvies, ook de uitkomsten van de veranderde 
praktijk in Amsterdam te betrekken naar aanleiding van een motie van Amsterdam BIJ1. 
Wanneer kan verwacht worden dat dit onderzoek wordt afgerond en kunnen er tussentijdse 
updates naar de Kamer worden gestuurd, zo vraagt het voornoemde lid. 
 
We zijn bekend met de wijzigingen die in Amsterdam zijn aangebracht naar aanleiding van de 
motie van Amsterdam BIJ1. De uitkomsten van de veranderde praktijk in Amsterdam worden 
meegenomen in het onderzoek naar het wel of niet betrekken van de thuissituatie van 
leerlingen bij het schooladvies. Momenteel voeren we de ambities uit onze agenda tegen 
discriminatie en racisme uit. Op dit moment zijn we met de relevante collega’s in gesprek 
over de wijze waarop we het onderzoek kunnen vormgeven. De Tweede Kamer wordt 
middels de jaarlijkse voortgangsrapportage geïnformeerd over de laatste stand van zaken van 
de voorgenomen acties uit de OCW-agenda tegen discriminatie en racisme.  
 
Het lid van BIJ1 vraagt wat het betekent dat de minister aan het verkennen is of er onderzoek 
gedaan kan worden naar onder advisering, waarbij een intersectionele benadering voorop 
staat. Waarom moet dit verkend worden en waarom zou dit niet kunnen? Heeft de minister 
daarbij een opdracht of anderszins hulp en ondersteuning vanuit de Kamer nodig of spelen 
hier andere belangen, zo vraagt zij.  
 
Voordat we overgaan tot onderzoek naar onderadvisering brengen we in beeld welke 
onderzoeken er al zijn gedaan en of de intersectionele benadering hier onderdeel van is. Dit is 
de verkenning die wij bedoelen. Intersectionaliteit is een van de randvoorwaarden van de 
OCW-agenda tegen discriminatie en racisme en is per definitie onderdeel van hoe we 
uitvoering geven aan de agenda. In de agenda uiten wij onze ambitie om onderzoek, 
geïniteerd vanuit het programma,vanuit een intersectionele benadering in te zetten. 
                                                 
58
 Kamerstukken 2020/21, 32 820, nr. 405  
52
