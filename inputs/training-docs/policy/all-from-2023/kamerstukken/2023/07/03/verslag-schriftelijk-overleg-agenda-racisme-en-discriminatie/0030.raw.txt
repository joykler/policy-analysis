Molen over bij de inschrijving van studenten vragen naar het opleidingsniveau van de 
40
ouders .  
 
In het genoemde onderzoek naar stagediscriminatie worden alleen studenten met een 
zichtbare en niet-zichtbare functiebeperking meegenomen. Mantelzorgende studenten vallen 
daar niet onder. Wel kunnen studenten met een mantelzorgtaak een extra 
ondersteuningsbehoefte hebben (passend onderwijs). Deze studenten maken dan ook wel deel 
uit van de verbeteragenda passend onderwijs (mbo) en van de verbeterlijn daarbinnen 
‘verbeteren van de begeleiding bij stages en de eerste stappen naar de arbeidsmarkt van 
studenten met een extra ondersteuningsbehoefte’. Dit betekent dat het voor mantelzorgende 
studenten belangrijk is te onderzoeken of aanpassingen in de stage nodig zijn (denk aan duur 
van de stage, aanvangstijd etc.). In het hoger onderwijs is de 'doelgroep' van studenten die te 
maken hebben met stagediscriminatie heel breed ingestoken, breder dan alleen studenten met 
een migratieachtergrond. Specifieke aandacht voor mantelzorgende studenten is er niet in het 
manifest (hoger onderwijs). Ze worden niet als aparte categorie genoemd, maar dit wordt 
verwerkt in het werkprogramma van ECHO. Wat betreft de motie van de leden Rog en Van 
der Molen verwijzen wij graag naar de beantwoording van de vragen over de voortgang van 
41
het nationaal actieplan diversiteit en inclusie hoger onderwijs en onderzoek . 
 
De leden van de CDA-fractie vragen of de minister van OCW het met de leden eens is dat er 
al veel gevraagd wordt van de lerarenopleidingen en studenten aan de lerarenopleidingen. 
Tevens vragen de leden wat de overweging is om dan toch te onderzoeken hoe de minister 
meer kan doen met dit thema. De leden vragen of dit niet meer iets zou zijn voor de 
professionalisering van zittende leerkrachten.  
 
Wij zijn het met de leden eens dat deskundigheidsbevordering van zittende docenten 
belangrijk is. Voor het mbo stellen we daarom extra middelen beschikbaar aan de scholen om 
te zorgen dat docenten in basisvaardigheden en burgerschap zich verder kunnen 
professionaliseren. Daarnaast worden leraren in het po, vo en mbo middels onder meer 
trainingen en een helpdesk ondersteund door de partijen die samen het Expertisepunt 
Burgerschap vormen. Ook kunnen lerarenopleidingen een rol spelen in 
professionaliseringstrajecten voor leraren aanbieden. Verder zijn we het ermee eens dat er 
42
veel gevraagd wordt van de lerarenopleidingen. Wel gaan we, zoals de motie van lid van 
Baarle vraagt, in gesprek te gaan met pabo’s over onderadvisering. 
 
De leden van de CDA-fractie concluderen na het lezen van de drie ambities uit de OCW-
agenda tegen discriminatie en racisme, dat het ministerie van OCW op dit ogenblik geen 
veilige, toegankelijke en inclusieve werkomgeving is; dat OCW tot dusverre geen eerlijke 
kansen bevordert en geen extra aandacht heeft voor ondervertegenwoordigde groepen; en dat 
OCW geen objectieve en eerlijke processen heeft. De leden vragen tekst en uitleg bij de 
bovengenoemde constateringen.  
 
De ambities voor de eigen organisatie moeten niet zo gelezen worden dat daarmee wordt 
gesteld dat  het ministerie van OCW géén veilige, inclusieve en toegankelijke werkomgeving 
is. De ambities moeten zo gelezen worden dat het ministerie het te allen tijde noodzakelijk 
vindt dat er stappen worden gezet naar een méér inclusieve organisatiecultuur. Dat is nooit af 
en hier moet altijd aandacht voor blijven. Zo laten meerdere voorbeelden uit de maatschappij 
                                                 
40
 Kamerstukken 2020/21, 29 338, nr. 236 
41
 Kamerstukken II 2021/2022, 29338, nr. 254 
42
 Kamerstukken 2021/2022, 35925 - VIII, nr. 63
