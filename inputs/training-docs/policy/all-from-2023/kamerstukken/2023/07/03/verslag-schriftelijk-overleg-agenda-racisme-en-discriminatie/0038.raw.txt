De leden van de GroenLinks-fractie hebben in andere overleggen met de minister van SZW 
gewezen op de stereotypen die voorkomen in het lesmateriaal en de examens bij het 
inburgeringsonderwijs, bijvoorbeeld tijdens de lessen over de Nederlandse samenleving. De 
leden zijn benieuwd of het ministerie van OCW hierover in gesprek is met de minister van 
SZW.  
 
Het examen Kennis van de Nederlandse Maatschappij (KNM), een verplicht onderdeel van 
inburgering, valt onder de stelselverantwoordelijkheid van de minister van SZW. Gemeenten 
kopen inburgeringsonderwijs in bij private aanbieders.  
 
Over de financiering van de onderwijsroute inburgering vinden gesprekken plaats tussen de 
SZW en OCW. Dit heeft geen betrekking op lesmateriaal. 
 
De leden constateren dat de minister van OCW stelt dat recent een nieuw bestuursakkoord 
voor het hbo en het wo is afgesloten, waarbij het thema sociale veiligheid is benoemd als een 
cruciale randvoorwaarde in onderwijs en onderzoek. De leden van de GroenLinks-fractie zijn 
benieuwd naar hoe het vertrouwen onder studenten in de klachtenprocedure wordt vergroot. 
Ook vragen zij hoe instellingen werken aan het bevorderen van inclusie en het tegengaan van 
discriminatie en racisme.  
 
49
Een onderzoek van de Inspectie van het Onderwijs liet zien dat bijna een derde van de 
studenten in het hoger onderwijs er geen vertrouwen in heeft dat hun klacht of feedback over 
de opleiding serieus wordt genomen. Dit roept de vraag op of de klachtenprocedures wel doen 
wat ze moeten doen. De inspectie heeft daarom de instellingsbesturen van het hoger onderwijs 
opgeroepen om onderzoek te doen naar de inrichting van de klachtenprocedure, de inlichting 
hierover aan studenten, de werking van de klachtenprocedure en de tevredenheid van 
studenten over de behandeling van hun klachten. We onderschrijven deze aanbeveling en 
komen hier op terug in de integrale aanpak sociale veiligheid die wij uw Kamer op 8 juni 
2023 hebben toegezonden.  
 
De GroenLinks-leden lezen voorts dat er steeds meer aandacht is voor genderverschillen in 
medisch onderzoek, onder andere door het Kennisprogramma Gender en Gezondheid van 
ZonMW. De leden vragen zich of het programma inmiddels is afgelopen en of de minister 
van OCW van mening is dat er nu voldoende aandacht is voor genderverschillen in medisch 
onderzoek. De leden zijn benieuwd naar hoe op dit moment wordt gewaarborgd dat er 
voldoende aandacht is hiervoor. De leden constateren bijvoorbeeld dat van de personen die 
het ziekenhuis binnenkomen waar reanimatie voorkomt zo'n 70% man is. Dat er niet met 
vrouwelijke reanimatiepoppen wordt geoefend bij de reanimaties is hiervan een van de 
50
oorzaken. Zij vragen of de minister van OCW ook in gesprek is met de minister van 
Volksgezondheid Welzijn en Sport hierover.  
 
Vanuit OCW is er contact geweest met VWS over gender en gezondheid. Minister Kuipers 
(VWS), minister Helder (Langdurige Zorg en Sport) en staatssecretaris Van Ooijen (VWS) 
                                                 
49
 Factsheet Sociale Veiligheid in het hoger onderwijs, 23 februari 2022, 
https://www.onderwijsinspectie.nl/documenten/publicaties/2022/02/23/factsheet-sociale-veiligheid-in-het-hoger-
onderwijs 
50
 Zeikwijven, 7 oktober 2021, https://www.npo3.nl/zeikwijven/07-10-2021/KN_1727549
