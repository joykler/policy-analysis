De leden van de D66-fractie vragen om een nadere toelichting over het 
burgerschapsonderwijs en de intensivering hiervan.  
 
In het funderend onderwijs is per 1 augustus 2021 de nieuwe wet burgerschap van kracht en 
het curriculum voor het themagebied Burgerschap wordt herzien. Uw Kamer is geïnformeerd 
28
over de stappen die wij zetten om het burgerschapsonderwijs in het mbo te versterken. Uw 
Kamer zal voor de zomer van 2023 worden geïnformeerd over de voortgang. Om scholen in 
het po, vo en mbo te ondersteunen bij de vernieuwde opgave is per 1 juli 2022 een nieuw 
consortium gestart genaamd Expertisepunt Burgerschap. Hierin bundelen Stichting School & 
Veiligheid, het Kennispunt MBO Burgerschap, Stichting Leerplanontwikkeling en Stichting 
ProDemos hun krachten en expertise. Het doel is om scholen, leraren, lerarenopleidingen en 
schoolbestuurders handreikingen te bieden bij het effectief invullen van het 
burgerschapsonderwijs. Aan het Expertisepunt worden bijvoorbeeld burgerschapsexperts 
verbonden die scholen en leraren vanuit een aanjagende en adviserende rol helpen met alle 
aspecten van de burgerschapsopdracht. 
 
De leden van de D66-fractie vragen wat er wordt bedoeld met schoolcultuur. Ook zijn de 
leden van de fractie benieuwd naar hoe er in de inspectiekaders wordt omgegaan met 
‘discriminerende elementen’. Tevens vragen de leden van de fractie of de minister kan 
uiteenzetten hoe hij een inclusieve en veilige school definieert en hoe scholen worden 
aangemoedigd om veiligheid en inclusie te vergroten.  
 
De schoolcultuur verwijst naar de atmosfeer op de school zoals die zichtbaar is in en gevormd 
wordt door de omgang tussen leerlingen en personeel. Dit heeft betrekking op het 
pedagogisch handelen, de wijze waarop de school leerlingen tegemoet treedt en de regels en 
de afspraken die daarover zijn gemaakt. Daarnaast gaat het over de manier waarop mensen in 
de praktijk met elkaar omgaan en het sociale klimaat dat daaruit ontstaat. Een inclusieve en 
veilige school is een school die is gebaseerd op basiswaarden zoals verdraagzaamheid, 
gelijkwaardigheid, wederzijdse begrip en non-discriminatie. Scholen worden op drie manieren 
aangemoedigd om veilig en inclusief te zijn: door de inspectie, door ondersteunende 
maatregelen in het kader van de burgerschapsopdracht en door de wettelijke zorgplicht. De 
inspectie ziet erop toe dat scholen basiswaarden doelgericht en in samenhang bevorderen, let 
erop of scholen oog hebben voor mogelijke risico’s en die in het aanbod proactief aandacht 
geven, en treedt op als scholen in strijd met de genoemde basiswaarden handelen. De 
burgerschapsopdracht in het funderend onderwijs vraagt scholen om de basiswaarden van de 
democratische rechtsstaat te bevorderen. Dit krijgt vorm in het aanbod gericht op bevordering 
van basiswaarden zoals verdraagzaamheid en gelijkwaardigheid, en in een klimaat waarin 
leraren basiswaarden voorleven. In het mbo erkent en herkent de student de basiswaarden van 
onze democratische rechtsstaat en neemt deze als uitgangspunt bij zijn meningsvorming en 
handelen. De wettelijke zorgplicht sociale veiligheid in het funderend onderwijs vraagt 
scholen alles te doen dat redelijkerwijs mogelijk is om de sociale, psychische en fysieke 
veiligheid van alle leerlingen te borgen. Scholen in het funderend onderwijs en het mbo 
worden door een pakket ondersteunende maatregelen, zoals in het masterplan 
basisvaardigheden of het aanbod van de Stichting School en Veiligheid geholpen hieraan 
vorm te geven. 
 
Daarnaast vragen de leden van de D66-fractie of de minister kan toelichten wat hij tot nu toe 
heeft gedaan om latere selectie en brede brugklassen te stimuleren. In het kader hiervan 
                                                 
28
 Kamerstukken 2020/21, 31 524, nr. 509 
22
