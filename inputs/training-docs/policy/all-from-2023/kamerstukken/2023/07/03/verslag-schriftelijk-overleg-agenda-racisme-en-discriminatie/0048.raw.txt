ook aan bod komen. De Tweede Kamer wordt middels de halfjaarlijkse voortgangsrapportage 
van het Masterplan Basisvaardigheden op de hoogte gehouden van de laatste stand van zaken. 
 
Het lid van de BIJ1-fractie merkt op dat inclusiviteit in het lesmateriaal bovendien ook de 
andere kant op werkt. Het beleid is erop gericht eerst de kerndoelen en de eindtermen bij te 
stellen voor leergebieden zoals taal, rekenen, burgerschap, en digitale geletterdheid, en daarna 
pas te bezien in hoeverre het tegengaan van discriminatie en racisme, kennis over het 
koloniaal verleden en de migratiegeschiedenis voldoende verankerd zijn in het curriculum. 
Dit is echter niet in lijn met het principe van intersectionaliteit. Het is immers inmiddels 
onderzocht en bewezen dat kinderen moeilijker leren begrijpend te lezen wanneer de verhalen 
die zij tot zich nemen weinig tot geen herkenning bieden. Om begrijpend lezen te bevorderen 
moet er dus worden gekeken naar het includeren van een grotere diversiteit aan verhalen en 
situaties waar verschillende kinderen, met verschillende (marginalisatie)achtergronden zich 
mee kunnen identificeren. Om de kerndoelen met betrekking tot taal, bijvoorbeeld, bij te 
stellen, betekent het dus automatisch dat discriminatie en racisme daarvan kunnen worden 
losgekoppeld. Een ander voorbeeld betreft het bijstellen van de kerndoelen en eindtermen 
voor het leergebied burgerschap. Juist in het vak burgerschap dient zorg gedragen te worden 
voor het inbedden van een gedegen en doordachte representatie van het koloniaal verleden en 
de verschillende migratiegeschiedenissen in Nederland. Overwegende dat op een eerdere 
pagina van de OCW-agenda al wordt erkend dat juist deze perspectieven ontbreken in het 
Nederlandse lesmateriaal, hoeft er niet meer getwijfeld te worden aan het feit dat deze 
geschiedenissen niet voldoende verankerd zijn in het curriculum. Wat het lid van de BIJ1-
fractie betreft hoeft het bijstellen van de kerndoelen en de eindtermen dus helemaal niet 
losgekoppeld te worden van het beoordelen of discriminatie, racisme, het koloniaal verleden 
en migratiegeschiedenissen voldoende zijn verankerd. Het lid vraagt de bewindspersonen hier 
expliciet op te reflecteren en te reageren.  
 
We zijn het eens met het lid van de Bij1-fractie dat de herziening van kerndoelen en 
eindtermen niet het enige principe moet zijn waarop het kabinet discriminatie en racisme 
verankert in het curriculum – dit geldt ook voor de herijking van de kwalificatie-eisen voor 
het burgerschapsonderwijs in het mbo. Het aanpassen van het curriculum is echter wel een 
cruciale hefboom. Met een verbeterd curriculum herkennen leerlingen en studenten zich meer 
in het curriculum, wat helpt met het opbouwen van voorkennis als het verdiepen daarvan, en 
daarmee ook met het ontwikkelen van basisvaardigheden als begrijpend lezen. Bovendien 
richten leermiddelenmakers, leraren en lerarenopleiders zich op het curriculum – ‘wat moeten 
leerlingen en studenten leren?’ – om hun onderwijs op in te richten. De nieuwe 
conceptkerndoelen voor funderend onderwijs zijn de start van een brede dialoog met 
leermiddelenmakers, makers van schooladviezen, leraren, lerarenopleiders en overige 
onderwijsbegeleiders. Voor het middelbaar beroepsonderwijs heeft een expertgroep een advies 
uitgebracht over hoe de kwalificatie-eisen voor het burgerschapsonderwijs kunnen worden 
54
verbeterd. De minister van OCW informeert uw Kamer voor het zomerreces over de 
vervolgstappen. Dat betekent overigens niet dat we nieuwe kerndoelen en kwalificatie-eisen 
afwachten om hier al stappen op te zetten – bijvoorbeeld middels de inzet vanuit het 
Expertisepunt Burgerschap om scholen in het po, vo en mbo te ondersteunen bij het invullen 
van de burgerschapsopdracht, zoals het bevorderen van de basiswaarden van de 
democratische rechtstaat.De maatregelen vanuit de agenda Discriminatie en Racisme zijn 
bedoeld als aanjagers om dergelijke thema’s bespreekbaar te maken in het onderwijs. 
 
                                                 
54
 Kamerstukken II met kenmerk 2023D24137.  
48
