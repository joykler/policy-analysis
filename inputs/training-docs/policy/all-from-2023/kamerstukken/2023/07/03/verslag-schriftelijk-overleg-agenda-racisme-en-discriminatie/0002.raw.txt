zijn de ambities op de beleidsterreinen van OCW met betrekking tot discriminatie? Op welke 
ambities uit het Nationaal programma wordt er doorgebouwd? De leden lezen dat een van de 
randvoorwaarden van de agenda ‘intersectionaliteit’ is. Hoe is de minister tot het besluit 
gekomen om de sociologische theorie van ‘intersectionaliteit’ als basis voor beleid te nemen? 
Wat is het doel van het ontwikkelen van een methode om beleidsambtenaren van OCW 
‘intersectioneel’ te laten werken en denken, wat gaan zij daardoor anders doen? Is de minister 
ervan op de hoogte dat uit onderzoek blijkt dat afgedwongen diversiteits- of bias-trainingen de 
bias en spanningen vergroten, zo vragen de voornoemde leden.  
 
De leden constateren dat ‘elke Nederlander zich moet kunnen herkennen in les- en 
studiemateriaal, tentoonstellingen, media en archieven’. Zij vragen hoe de bewindslieden van 
plan zijn uitvoering te geven aan deze ambitie.  
 
De leden lezen in de beleidsagenda dat een ‘inclusief aanbod’ als belangrijk wordt 
bestempeld. Wie wordt er betrokken bij het ontwerpen en toetsen van een ‘inclusief 
curriculum’ of een ‘inclusief aanbod’? Hoe wordt er gemonitord dat discriminatie en racisme, 
het koloniaal verleden en migratiegeschiedenis voldoende verankerd zijn in het curriculum, en 
door wie? Ook vragen zij of een ‘inclusief aanbod’ een vast thema is tijdens het 
ontwerpproces van de kerndoelen en eindtermen. 
Door de agenda heen wordt gesproken over ‘experts’, ‘betrokkenen’ en ‘experts uit 
verschillende gemeenschappen’. Wie zijn deze ‘experts’, ‘betrokkenen’ en ‘experts uit 
verschillende gemeenschappen’? Tevens vragen zij welke partijen betrokken zijn geweest bij 
het opstellen van de agenda.   
Op pagina 12 van de OCW-agenda lezen de leden dat er in het herdenkingsjaar aandacht is 
voor ‘de doorwerking van deze (lees: slavernij) geschiedenis in het heden.’ Op welke wijze 
werkt het slavernijverleden volgens de minister door in het heden? Hoe beïnvloedt dit de 
wijze waarop wij in Nederland met elkaar samenleven? Ook vragen zij op welk onderzoek of 
welke onderzoeken deze doorwerking van het slavernijverleden wordt gebaseerd. Kijkt de 
minister daarbij ook naar internationale vergelijkingen, zo ja: welk lessen zijn daaruit te 
destilleren en op wat voor manier wil het ministerie aandacht schenken aan deze doorwerking 
gedurende het herdenkingsjaar? De leden lezen dat leidinggevenden en leraren een 
belangrijke rol hebben in het creëren van een veilige en inclusieve leer- en werkomgeving. 
Wat betekent ‘inclusief leiderschap’? Deze leden zijn het eens met dat door leidinggevenden 
de uitwisseling van verschillende ideeën en perspectieven gestimuleerd moet worden. Zij 
vragen daarom of er bij het opstellen van de agenda rekening is gehouden met de passages in 
1
het bestuursakkoord over ruimte geven aan diversiteit van perspectieven. Welke passages in 
het bestuursakkoord gaan over ruimte geven aan diversiteit van perspectieven? Wat zijn de 
2 3
afspraken die met UNL en VH in het bestuursakkoord zijn gemaakt over ruimte geven aan 
diversiteit van perspectieven? De leden vragen hoe dit plan tegen discriminatie zicht verhoudt 
tot het lopende onderzoek naar sociale veiligheid onder studenten en de bevinding dat slechts 
70% zich vrij voelt een afwijkende mening te uiten en de helft denkt dat docenten 
maatschappelijk gevoelige thema’s niet durven te bespreken. Wat is de stand van zaken met 
de gesprekken tussen de minister en UNL op dit onderwerp? Zij vragen of de minister de 
onderzoeksopzet van het onderzoek naar deze bevinding van de Inspectie van het 
Onderwijs(hierna: inspectie) met de Kamer kan delen.  
                                                 
1
 Kamerstuk 31 288, nr. 969, d.d. 14 juli 2022  
(https://www.rijksoverheid.nl/documenten/kamerstukken/2022/07/14/aanbiedingsbrief-tweede-kamer-
bestuursakkoord-2022-hoger-onderwijs-en-wetenschap ) 
2
 UNL: Universiteiten van Nederland 
3
 VH: Vereniging van Hogescholen 
2
