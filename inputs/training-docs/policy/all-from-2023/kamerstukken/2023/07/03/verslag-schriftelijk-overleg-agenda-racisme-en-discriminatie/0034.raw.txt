verzoekt. Het belang van teruggave weegt hierbij dus zwaarder dan het belang van de 
45
Collectie Nederland. Met de brief van 15 juli 2022 hebben we de Kamer geïnformeerd over 
de implementatie van deze beleidsvisie. Inmiddels is de Adviescommissie teruggave 
cultuurgoederen uit koloniale context geïnstalleerd, die ons zal adviseren over verzoeken tot 
teruggave van landen van herkomst. 
 
De leden van de PvdA-fractie vragen of duidelijk kan worden gemaakt uit welke 
personen/organisaties het netwerk diversiteit en inclusie bestaat.  
 
De agenda verwijst naar het landelijk netwerk Diversiteit en Inclusie. Het landelijk netwerk 
Diversiteit en Inclusie van het hbo is door Inholland geïnitieerd. Hierin hebben 
vertegenwoordigers vanuit het hbo plaats (lectoren, Diversiteit en Inclusie officers, 
beleidsmedewerkers en docenten). Ook is de MBO Raad aangesloten, net als de Verenging 
Hogescholen en ECHO. 
 
De leden van de PvdA-fractie lezen dat de Vereniging Hogescholen werkt aan inclusief 
lesmateriaal. De leden vragen of dit tevens het geval is voor het mbo en wo. 
 
De Vereniging Hogescholen hebben een position paper geschreven ter inspiratie en als 
handvat voor haar leden. Hbo-instellingen kunnen dat gebruiken voor hun onderwijs en de 
inrichting van het studieklimaat. Ook voor mbo-instellingen en universiteiten geldt dat deze 
voor iedereen veilig, toegankelijk en inclusief moeten zijn en dat onderwijsinstellingen een 
plek kunnen bieden om een inhoudelijke discussie te faciliteren en over een veelheid aan 
gevoelige onderwerpen te debatteren. Dat doet elke onderwijsinstelling op zijn manier. Debat 
scherpt ons vermogen om te groeien, om te leren, om te ontwikkelen, en wordt gevoed door 
wederzijdse kritiek en open discussies. Wij hebben vertrouwen in de onderwijsinstellingen 
om dat debat inhoudelijk te voeren en te faciliteren. Verder dient de inhoud van het 
lesmateriaal uiteraard altijd binnen de grenzen van het strafrecht te blijven, dat bijvoorbeeld 
een verbod op het aanzetten tot discriminatie kent. In het mbo moet het lesmateriaal 
bovendien passen bij de burgerschapsopdracht en in het hbo en wo bij de bevordering van het 
maatschappelijk verantwoordelijkheidsbesef.  
 
De leden van de PvdA-fractie zijn benieuwd of de bewindslieden een streefgetal hebben waar 
zij naartoe werken wat betreft het percentage onderadvisering.  
 
Vanzelfsprekend blijven we ons inspannen om structurele onderadvisering in zijn geheel 
tegen te gaan. Iedere leerling verdient een passende plek in het vervolgonderwijs, ongeacht 
achtergrond of thuissituatie. Wanneer de potentie van een leerling onderschat wordt in het 
schooladvies, en de leerling verwezen wordt naar een niet-passende plek in het 
vervolgonderwijs, is er sprake van onderadvisering. Onderadvisering concentreert zich bij 
specifieke doelgroepen en is daarmee ongelijk verdeeld over de leerlingenpopulatie. Daarom 
maken we onderscheid tussen onderadvisering in het algemeen en structurele onderadvisering 
specifiek. Onderadvisering schaadt leerlingen en studenten in hun kansen en bezorgt deze 
leerlingen een achterstand die in het hele verdere leven merkbaar blijft. Wij willen obstakels 
in de schoolloopbaan van leerlingen wegnemen en eerlijke kansen ondersteunen. Die ambitie 
wordt gehinderd door discriminatie en uitsluiting, want ook in het onderwijs spelen 
(on)bewuste vooroordelen en stereotyperingen een rol. Beide vormen van onderadvisering 
zijn onwenselijk, maar structurele onderadvisering specifiek noodzaakt continue aandacht. 
                                                 
45
 Kamerstukken 2021/22, 32 820, nr. 480 
34
