Wij hechten eraan de cijfers preciezer weer te geven. 70% van de ondervraagden voelen zich 
vrij om hun mening te geven, ook al is die afwijkend, en 7% ervaart die vrijheid niet. Waarbij 
11% neutraal staat ten opzichte van de stelling en 12% aangeeft het niet te weten. . Dat de 
helft van de studenten zou denken dat docenten maatschappelijk gevoelige thema’s niet 
durven te bespreken, zoals in de vraag wordt gesteld, volgt niet uit deze cijfers. Ongeveer de 
helft van de bevraagde studenten geeft aan dat docenten actuele maatschappelijke 
onderwerpen bespreekbaar maken wanneer deze zorgen voor spanningen in het onderwijs. 
Zo’n 12% van de studenten vindt dat dit niet het geval is. Circa 18% van de studenten staat 
hier neutraal in, en 21% zegt het niet te weten.De inspectie heeft in mei/juni 2022 een 
vragenlijst onder 15.000 studenten uitgezet, om scherper in beeld te krijgen welke factoren 
mogelijk een rol spelen bij de mate waarin studenten zich wel of niet vrij voelen om hun 
mening te uiten maar ook over andere onderwerpen. Studenten worden gevraagd te reageren 
op deze stellingen: 
- Als ik de stof niet goed begrijp, voel ik me vrij om vragen te stellen tijdens 
werkgroepen of colleges (evt. in de pauze, of na afloop). 
- In mijn opleiding reageren docenten respectvol op fouten of ogenschijnlijk domme 
vragen van studenten. 
- Sommige docenten uiten zich tijdens werkgroepen of colleges denigrerend t.o.v. 
(enkele) studenten. 
- Ook in situaties waarin ik een andere mening zou hebben dan mijn docent of de 
meerderheid van de studenten, zou ik me vrij voelen om mijn mening te geven 
over  maatschappelijke problemen of ethische kwesties. 
- In mijn opleiding reageren docenten respectvol op uiteenlopende opvattingen over 
maatschappelijke problemen en ethische kwesties van studenten. 
- In mijn opleiding reageren studenten respectvol op uiteenlopende opvattingen over 
maatschappelijke problemen en ethische kwesties van medestudenten. 
 
Over de resultaten is  gerapporteerd in de Staat van het Onderwijs 2023. 
Vooruitlopend op die resultaten zijn door het ministerie gesprekken gevoerd met UNL, VH, 
26
ISO en LSVb over mogelijke factoren, zoals is toegezegd aan uw Kamer. Het kan 
bijvoorbeeld gaan om intimidatie (vanuit studenten of docenten) of een onveilige sfeer, maar 
ook om verlegenheid – bij studenten om actief te participeren, of bij docenten om lastige 
maatschappelijke thema’s bespreekbaar te maken. Vanuit de koepels wordt opgemerkt dat er 
bij hen geen specifieke discussies of signalen bekend zijn over studenten die zich niet vrij 
voelen om hun mening te uiten. Wel wijzen zij erop dat de spanningen die in de samenleving 
soms hoog oplopen rondom gevoelig thema’s, ook voelbaar zijn in de universiteiten en 
hogescholen; zij staan immers midden in de samenleving. Ook de LSVb en het ISO hebben 
ons aangegeven geen concrete signalen te hebben ontvangen. Het ISO is hierover nog wel in 
gesprek met haar leden. De LSVb heeft aangegeven het belangrijk te vinden dat hier meer 
aandacht voor komt. De inspectie heeft zelf opgemerkt dat het relatief hoge percentage 
respondenten dat zegt “het niet te weten” mogelijk te verklaren is door het afstandsonderwijs 
tijdens de coronapandemie. Tegelijkertijd is begin 2023 een onderzoek gestart waarmee 
invulling gegeven wordt aan de motie Van der Woude c.s., inzake de vraag ‘of zelfcensuur en 
                                                 
26
 Antwoord op vragen van het lid Van der Woude over het artikel ‘Studenten noemen mij racistisch en 
homofoob’, Aanhangsel Handelingen II, vergaderjaar 2021-22, nr. 2835; Kamerbrief over voortgang motie Van 
der Woude zelfcensuur en beperking van diversiteit van perspectieven in wetenschap en hoger onderwijs, 
Kamerstukken 35 925 VIII, nr. 186; en Antwoord op vragen van het lid Van der Woude over het artikel 
‘Academische tirades tegen conservatieven; Studenten Erasmus komen in het geweer’, Aanhangsel Handelingen 
II, vergaderjaar 2021-23, nr. 333.
