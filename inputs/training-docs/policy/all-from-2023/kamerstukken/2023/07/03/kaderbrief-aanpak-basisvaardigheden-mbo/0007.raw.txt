Onze referentie 
zien als een passende achtergrond en welke beleidskeuzes instellingen maken. Als 
38933563 
onderdeel van deze brief bied ik het onderzoeksrapport ‘Professionele achtergrond 
van mbo-docenten basisvaardigheden en burgerschap’ aan uw Kamer aan. Aan 
het onderzoek hebben negen mbo-instellingen meegewerkt: roc’s en 
beroepscolleges, divers in grootte, in verschillende delen van het land. Voor het 
onderzoek is kwantitatieve en kwalitatieve data verzameld. Hieronder schets ik de 
relevante uitkomsten uit het onderzoek en geef ik mijn reactie daarop. 
Achtereenvolgens komen de volgende onderwerpen uit het onderzoek aan bod: 
de tijdsbesteding van docenten, hun professionele achtergrond en het huidige 
personeelsbeleid van de instellingen 
 
Tijdsbesteding  
De meeste docenten die taal, rekenen of burgerschap (ook wel: generieke 
onderdelen) verzorgen, hebben een aanstelling van meer dan 0,8 fte. Toch geeft 
een relatief grote groep slechts een aantal uur les in een generiek onderdeel. Dit 
komt het meest voor bij burgerschap, waar meer dan de helft van de docenten 
maar 0-4 uur les in het onderdeel burgerschap geeft. Voor docenten Nederlands 
en Engels is het lesgeven in dit generieke onderdeel het vaakst een hoofdtaak. Ik 
vind het zorgwekkend dat voor een gedeelte van de docenten lesgeven in 
basisvaardighedenslechts een taak erbij is. Dit signaal neem ik mee in het 
vervolgtraject. Ik vind het namelijk belangrijk dat er docenten worden aangesteld 
die voldoende tijd hebben om zich in de vakken te verdiepen en specialiseren.  
 
Professionele achtergrond huidige docenten basisvaardigheden en burgerschap  
Meer dan de helft (59%) van de docenten die basisvaardigheden geeft, heeft een 
lerarenopleiding afgerond. Van de groep die geen lerarenopleiding heeft afgerond, 
heeft een ruime meerderheid (62%) het pedagogisch-didactisch getuigschrift 
(PDG) gehaald. De verwachting is dat docenten die geen PDG hebben behaald, 
nog bezig zijn deze te behalen of zijn aangenomen toen een PDG nog geen 
vereiste was. De constatering dat een deel van de docenten lesgeeft zonder een 
PDG of lerarenopleiding afgerond te hebben in combinatie met de constatering dat 
voor sommige docenten het lesgeven in basisvaardigheden slechts een taak erbij 
is, vind ik verontrustend voor de kwaliteit van het onderwijs. Ook dit signaal 
neem ik mee in het vervolgtraject.  
 
Docenten die een lerarenopleiding of PDG hebben afgerond, voelden zich vaker 
toegerust dan docenten die dit niet hebben afgerond. Opvallend is dat een deel 
van hen zich, ondanks hun lerarenopleiding, onvoldoende voorbereid voelt op het 
lesgeven in het mbo. En dat rekendocenten met een pabo-achtergrond aangeven 
zich mede door hun opleiding wel toegerust te voelen, ondanks dat deze opleiding 
niet specifiek is bedoeld voor lesgeven in het mbo. 
 
Minder dan de helft van de docenten heeft de afgelopen vijf jaar 
professionaliseringsactiviteiten gevolgd. Wie dit wel heeft gedaan, heeft vaak 
deelgenomen aan kortdurende activiteiten, zoals lezingen, workshops of 
teamdagen. Slechts een klein deel heeft een langdurende cursus of training 
gevolgd voor het onderdeel waarin wordt lesgegeven. Ik vind dit zorgelijk. Het is 
belangrijk dat docenten zich toegerust voelen in het onderdeel waarin zij lesgeven 
en dat zij zich blijvend ontwikkelen. Daarom heb ik in de Werkagenda mbo 
afgesproken om professionalisering van docenten die rekenen, Nederlands en 
burgerschapsonderwijs verzorgen te stimuleren door ontwikkeling en verspreiding 
van professionaliseringsaanbod. Ik investeer daarnaast per jaar € 30 miljoen in 
 
 Pagina 7 van 13
