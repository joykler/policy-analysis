gedragsregels op. Deze afspraken verschillen met de activiteiten in het mbo. De leden van de 
D66-fractie vragen of de minister van OCW voornemens is om dezelfde inzet af te spreken 
met de mbo-sector.   
 
30
Er is wat dit betreft geen verschil tussen mbo en hbo/wo. In de mbo werkagenda zijn 
afspraken gemaakt over sociale veiligheid. Sociale veiligheid is een belangrijke 
randvoorwaarde om goed te kunnen leren en werken. Mbo scholen hebben in de regel al hun 
eigen beleid over veiligheid en gedragsnormen. Het Netwerk integrale veiligheid, 
georganiseerd door de MBO Raad, ondersteunt mbo scholen bij het ontwikkelen en uitvoeren 
van veiligheidsbeleid. In de mbo werkagenda is afgesproken dat we met de sector werken aan 
een representatieve Monitor Integrale Veiligheid (hierna: MIV). Hiermee wordt getoetst hoe 
veilig studenten zich op en rondom school voelen. De nadruk ligt op sociale veiligheid. Op 
basis van de uitkomsten ervan bezien we welke acties er eventueel nodig zijn op het gebied 
van veiligheid. 
 
Gelet op het belang van goede en onafhankelijke meldstructuren zijn de leden van de D66-
fractie er niet van overtuigd dat een meldpunt in de instelling voor alle melders en casus 
voldoende is. De leden van de D66-fractie vragen hoe de minister van OCW staat tegenover 
het instellen van een onafhankelijk landelijk meldpunt voor meldingen op het gebied van 
sociale veiligheid in het vervolgonderwijs.  
 
Wanneer sociaal onveilige situaties plaatsvinden binnen de context van een opleiding of 
instelling, zijn er interventies of maatregelen gebonden aan die context. Onderwijsinstellingen 
zullen daarom zelf aan het werk moeten om drempels weg te nemen en ervoor te zorgen dat 
men vertrouwen heeft in een zorgvuldige behandeling van klachten. Studenten in het mbo en 
hoger onderwijs kunnen daarnaast melding van sociaal onveilige situaties maken bij de 
vertrouwensinspecteurs van de Inspectie van het Onderwijs. We voeren momenteel 
gesprekken met de koepels, de studenten en andere partijen in het hoger onderwijs. 
Onderwerp van gesprek is onder andere of een onafhankelijk, landelijk meldpunt van 
meerwaarde is, ten opzichte van de voorzieningen die er al zijn. We komen hier in het 
voorjaar van 2023 bij uw Kamer op terug. Voor het mbo wordt momenteel gewerkt aan de 
MIV, waarbij de sociale veiligheidsbeleving van studenten de hoofdrol speelt. De eerste 
resultaten worden voor de zomer van 2023 verwacht en op basis hiervan zullen eventuele 
vervolgstappen worden gezet.  
 
In de beantwoording van de vragen van het lid Van der Laan in relatie tot de discriminerende 
software die op de Vrije Universiteit is gebruikt, riep de minister van OCW 
 31
onderwijsinstellingen op kritisch te kijken naar de door hen gebruikte software. De leden 
van de D66-fractie vragen ten eerste of de minister van OCW kan toelichten tot welke 
ontwikkelingen deze oproep heeft geleid. Ten tweede vragen de leden of de minister van 
OCW een mogelijke rol ziet voor SURF om ervoor te zorgen dat onderwijsinstellingen zich 
voor de inkoop of gebruik ervan te vergewissen dat software of technologie in de brede zin 
geen discriminerende werking heeft.  
 
De inzet van proctoringsoftware door onderwijsinstellingen is sinds het aflopen van de 
coronacrisis afgeschaald. Onderwijsinstellingen zijn zeer terughoudend met het inzetten van 
proctoring en zetten deze alleen bij specifieke gevallen in. SURF heeft ons laten weten dat 
                                                 
30
 Stagepact MBO 2023-2027, 14 februari 2023, 
https://www.rijksoverheid.nl/documenten/rapporten/2023/02/14/stagepact-mbo  
31
 Aanhangsel van de Handelingen II, 2022-2023, nr. 3991
