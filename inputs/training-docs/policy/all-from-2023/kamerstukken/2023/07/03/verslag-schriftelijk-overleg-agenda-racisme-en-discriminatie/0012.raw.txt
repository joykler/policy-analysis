bedoelingen zullen discriminatie en racisme niet de kop indrukken. Dat vergt een constante 
zelfbevraging van de eigen positionaliteit, voor wie je spreekt, vanuit welk vertrekpunt en wie 
je aanspreekt.  
 
Het lid van BIJ1 is positief gestemd over het feit dat er per onderdeel van de agenda zal 
worden bezien, samen met Bonaire, Sint-Eustatius en Saba, of de voorgenomen acties ten 
volle kunnen worden uitgevoerd aldaar, en hoe dit zal gebeuren. Het lid vraagt of de 
bewindspersonen bereid zijn om de voortgang van deze gesprekken ieder kwartaal met de 
Kamer te delen. Het lid hecht nog meer waarde aan het antwoord op de vraag wat er gebeurt 
als de drie eilanden aangeven niet genoeg menskracht en middelen te hebben om deze 
voornemens te realiseren? Hoe zien de bewindspersonen hun eigen rol en 
verantwoordelijkheid in een dergelijke situatie? In hoeverre zijn zij bereid om het realiseren 
van deze voornemens wel te faciliteren en wat hebben zij daarvoor over, zo vragen de 
voornoemde leden. 
 
Een inclusief aanbod 
Het heeft decennia geduurd voordat het kabinet bereid was om te erkennen dat er talloze 
stereotypen voorkomen in het lesmateriaal dat we vandaag de dag nog gebruiken. En dat de 
periodes rondom kolonialisme en slavernij vaak alleen belicht zijn vanuit het perspectief van 
de kolonisator, of zelfs helemaal ontbreekt in de geschiedenisboeken. Het lid leest dat het 
ministerie van OCW in gesprek is met uitgeverijen en onderzoekers over welke onderzoeken 
18 19
en activiteiten nodig zijn om stereotypering in lesmateriaal voor het po , vo en mbo te 
voorkomen. Het lid is uiteraard benieuwd naar de uitkomst van deze gesprekken en vraagt de 
bewindspersonen om ook de voortgang van deze gesprekken ieder kwartaal met de Kamer te 
delen. Graag ontvangen zij een expliciete reactie. De belangrijkste vraag is echter wat de 
bewindspersonen doen om ervoor te zorgen dat de stereotypen uit het bestaande lesmateriaal 
worden gehaald. Voorkomen is absoluut beter dan genezen, maar er ligt een immens grote 
berg aan lesmateriaal waar racisme en discriminatie uitgehaald moeten worden. Dus naast het 
voorkomen van stereotypen in nieuw lesmateriaal, moet het huidige lesmateriaal ge-update 
worden. De leden vragen hoe de bewindspersonen hiermee aan de slag is gegaan en wat en 
wanneer iets te verwachten is op dit punt.  
 
Het lid van de BIJ1-fractie merkt op dat inclusiviteit in het lesmateriaal bovendien ook de 
andere kant op werkt. Het beleid is erop gericht eerst de kerndoelen en de eindtermen bij te 
stellen voor leergebieden zoals taal, rekenen, burgerschap, en digitale geletterdheid, en daarna 
pas te bezien in hoeverre het tegengaan van discriminatie en racisme, kennis over het 
koloniaal verleden en de migratiegeschiedenis voldoende verankerd zijn in het curriculum. 
Dit is echter niet in lijn met het principe van intersectionaliteit. Het is immers inmiddels 
onderzocht en bewezen dat kinderen moeilijker leren begrijpend te lezen wanneer de verhalen 
die zij tot zich nemen weinig tot geen herkenning bieden. Om begrijpend lezen te bevorderen 
moet er dus worden gekeken naar het includeren van een grotere diversiteit aan verhalen en 
situaties waar verschillende kinderen, met verschillende (marginalisatie)achtergronden zich 
mee kunnen identificeren. Om de kerndoelen met betrekking tot taal, bijvoorbeeld, bij te 
stellen, betekent het dus automatisch dat discriminatie en racisme daarvan kunnen worden 
losgekoppeld. Een ander voorbeeld betreft het bijstellen van de kerndoelen en eindtermen 
voor het leergebied burgerschap. Juist in het vak burgerschap dient zorg gedragen te worden 
voor het inbedden van een gedegen en doordachte representatie van het koloniaal verleden en 
de verschillende migratiegeschiedenissen in Nederland. Overwegende dat op een eerdere 
                                                 
18
 po: primair onderwijs  
19
 vo: voortgezet onderwijs  
12
