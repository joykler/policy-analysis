migratiegeschiedenis stevig worden verankerd in het curriculum. Dit naar aanleiding van een 
22
motie van het lid van der Hul c.s. uit 2020. Hiermee is een inclusief curriculum een vast 
thema in het ontwerpproces van kerndoelen en eindtermen. Het leerplankundig 
expertisecentrum SLO (Stichting Leerplanontwikkeling) monitort de voortgang van deze 
kerndoelen en of deze aan de werkopdracht voldoen. 
 
De leden van de VVD-fractie merken op dat door de agenda heen wordt gesproken over 
‘experts’, ‘betrokkenen’ en ‘experts uit verschillende gemeenschappen’. De leden vragen zich 
af wie deze ‘experts’, ‘betrokkenen’ en ‘experts uit verschillende gemeenschappen’ zijn.  
Tevens vragen de leden welke partijen betrokken zijn geweest bij het opstellen van de agenda.  
 
De experts en betrokkenen waar de agenda naar verwijst, zijn ofwel mensen uit groepen die te 
maken krijgen met discriminatie en racisme ofwel die ervaring hebben in het onderzoeken van 
ongelijkheden in de samenleving en het tegengaan daarvan. De agenda hebben we breed 
voorgelegd aan onze partners in het veld, zoals de sectorraden van het onderwijs en de 
Rijkscultuurfondsen. Ook hebben we de agenda voorgelegd aan een aantal organisaties die 
actief zijn in de maatschappij op dit thema of opkomen voor de belangen van 
(ondervertegenwoordigde) groepen. 
 
De leden van de VVD-fractie merken op dat er in het Herdenkingsjaar aandacht is voor ‘de 
doorwerking van deze (lees: slavernij) geschiedenis in het heden.’ De leden van de VVD-
fractie vragen op welke wijze het slavernijverleden volgens de minister van OCW doorwerkt 
in het heden. Ook vragen de leden hoe dit de wijze beïnvloedt waarop wij in Nederland met 
elkaar samenleven. De leden zijn daarnaast benieuwd of de minister daarbij ook kijkt naar 
internationale vergelijkingen, en zo ja, welke lessen daaruit zijn te destilleren en op wat voor 
manier het ministerie aandacht wil schenken aan deze doorwerking gedurende het 
Herdenkingsjaar.  
 
Het slavernijverleden werkt op verschillende wijzen negatief door in het heden. Een zeer 
‘zichtbare’ doorwerking is een groot deel van de achternamen die hun oorsprong vinden in dit 
deel van onze geschiedenis. Minder zichtbaar, maar evenzeer belangrijke vormen van 
doorwerking, zijn het leed dat ervaren wordt door nazaten van tot slaafgemaakten over dat 
wat hun voorouders is aangedaan. Discriminatie en racisme, dat is geworteld in de 
geschiedenis van het kolonialisme en slavernij, en die nazaten van tot slaafgemaakten 
ondervinden (bijvoorbeeld stagediscriminatie), of historische denkbeelden en stereotypen die 
tot op de dag van vandaag bestaan.  
Tegelijkertijd is het nodig om nader onderzoek te verrichten naar de doorwerking van het 
slavernijverleden in het heden, zoals ook in de Kamerbrief met de kabinetsreactie op het 
23
rapport ‘Ketenen van het Verleden’ van het Adviescollege Dialooggroep Slavernijverleden 
wordt gesteld, en waaraan naar alle waarschijnlijkheid in de uitwerking van de kabinetsreactie 
vervolg wordt gegeven. Hoe beter de negatieve doorwerking van het slavernijverleden gekend 
wordt, hoe doelgerichter er kan worden gewerkt aan verbetering. Hoe precies aandacht wordt 
geschonken aan de doorwerking gedurende het Herdenkingsjaar Slavernijverleden is niet 
(alleen) aan het ministerie van OCW. Het ministerie van OCW heeft samen met het 
Mondriaan Fonds en het Fonds voor Cultuurparticipatie gezorgd voor ruimte in de 
subsidieregelingen voor initiatieven die de doorwerking van het slavernijverleden adresseren. 
Op welke wijze dit gebeurt is aan de betreffende initiatiefnemers. Zowel het Mondriaan Fonds 
als het Fonds voor Cultuurparticipatie hebben inmiddels de eerste gehonoreerde projecten 
                                                 
22
 Kamerstukken 2019/20, 31 293, nr. 540 
23
 Kamerstukken 2022/23, 36 284, nr. 1
