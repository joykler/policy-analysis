hieraan gekoppeld is of de bewindspersonen een verbod overwegen met betrekking tot dit 
soort constateringen.  
 
We zien in dat er in de media nog te vaak stereotyperingen terugkomen en dat het media-
aanbod geen realistisch beeld laat zien van de Nederlandse samenleving. Of het nu gaat om de 
verhalen die verteld worden, door wie ze verteld worden of wie er heeft meegewerkt aan de 
verhalen. Kinderboeken en televisieprogramma’s zijn hierin voorbeelden maar geen 
uitzonderingen. Een inclusief aanbod zorgt voor herkenning en begrip voor de ander, werkt 
verbindend in de samenleving en draagt zo bij aan het tegengaan van discriminatie en 
racisme. De overheid heeft hier een rol voor het bevorderen van democratisch bewustzijn en 
gelijkwaardigheid. Acties die hieraan bijdragen staan genoemd onder het hoofdstuk “Een 
inclusief aanbod” in de OCW-agenda tegen discriminatie en racisme. Een wettelijk verbod op 
onvolledige of onjuiste representatie is niet aan de orde. 
 
Daarnaast vragen de leden van de CDA-fractie op welke wijze in de Archiefwet is vastgelegd, 
dat ‘elke Nederlander zich moet kunnen herkennen in archieven’ en wat dit betekent voor de 
taakuitoefening van archiefdiensten.  
 
Het is van belang dat archiefdiensten zich bij het beheren, beschrijven en beschikbaar stellen 
bewust zijn van hun eigen taalgebruik, het taalgebruik van vakgenoten uit het verleden en de 
beschrijvingen van archieven en collecties en dat deze waar nodig aangepast worden. De 
Archiefwet geeft kaders voor het beheer van documenten van overheden en organisaties die 
met openbaar gezag zijn bekleed. Overheidsarchieven weerspiegelen voornamelijk het 
historisch perspectief van de overheid en daardoor een groot deel van onze samenleving. Het 
perspectief van de overheid wordt aangevuld door zg. particuliere archieven, gevormd door 
privépersonen of niet-overheidsorganisaties en zijn waardevol omdat deze archieven de 
perspectieven van andere belanghebbenden weergeven. Dergelijke archieven worden beheerd 
door overheidsarchiefinstellingen en door instellingen als het IISG of The Black Archives. In 
het voorstel voor de Archiefwet 2021, dat bij uw Kamer is ingediend, is het belang van 
particuliere archieven expliciet erkend. 
 
De leden van de CDA-fractie zijn benieuwd op welke wijze de BES-eilanden betrokken zijn 
bij de totstandkoming van de agenda.  
 
De vertegenwoordigers van de BES-eilanden zijn niet betrokken geweest bij het opstellen van 
de agenda. Wij zullen in samenspraak met de vertegenwoordigers van de BES-eilanden 
onderzoeken welke ambities uit de agenda belangrijk zijn voor het tegengaan van 
discriminatie en racisme in de lokale context, hoe hier uitvoering aan kan worden gegeven en 
hoe wij hen daarin kunnen ondersteunen. 
 
De leden van de CDA-fractie vragen wat moet worden verstaan onder 
‘ondervertegenwoordigde kunststromen’.  
 
Met ondervertegenwoordigde kunststromen wordt in dit verband gedoeld op disciplines en 
genres die hun oorsprong vinden in de hiphopcultuur die in Verenigde Staten is ontstaan in de 
jaren 70 en 80 van de vorige eeuw. In verschillende disciplines heeft dit tot nieuwe vormen 
geleid, bijvoorbeeld in de beeldende kunst (graffiti), dans (hiphop, vogue en streetdance), 
literatuur (spoken word), podiumkunst (drag). Een aantal van deze kunstvormen wordt vaak 
aangeduid als urban arts. De afgelopen jaren zijn de urban arts sterk gegroeid en hebben zo de 
sector meer diversiteit gegeven aan het huidige culturele landschap van Nederland. Bij de 
26
