onderbelicht is gebleven. Diverse maatschappelijke en erfgoedorganisaties zullen hier nauw 
bij worden betrokken. Het zal naar verwachting tot een aanwijzingsprogramma van 
rijksmonumenten uit deze periode komen. Verder bereidt de RCE op dit moment het project 
Meerstemmigheid rijksmonumentenbestand voor, waarbij o.a. wordt gekeken of het gewenst 
is nieuwe Rijksmonumenten aan te wijzen voor een meerstemmig(er) beeld van ons 
Nederlandse erfgoed.  
 
De leden van de CDA-fractie geven aan een nadere toelichting te willen ontvangen op de 
stelling dat de archiefcollecties op dit moment onvoldoende toegankelijk zijn. De leden 
vragen of de inzet op dit punt ten koste gaat van de middelen voor archiefbeheer.  
Gelet op het oog op de bredere verantwoordelijkheid van de staatssecretaris voor het 
archiefbestel, vragen de leden haar in te gaan op de taken van regionale en lokale 
archiefdiensten.  
 
Het beschikbaar stellen van archiefcollecties is een kerntaak van archiefdiensten. Archieven 
zijn in principe openbaar toegankelijk voor een ieder, maar helaas is dit op dit moment nog 
niet op alle vlakken voldoende geregeld. Wel wordt de toegankelijkheid van archieven meer 
en meer verbeterd, bijvoorbeeld door digitalisering of door tools voor handschriftherkenning. 
Indien sprake is van bijvoorbeeld privacygevoelige gegevens, blijven deze archieven enkel 
onder voorwaarden toegankelijk. De inzet van middelen om de toegankelijkheid van 
archieven te verbeteren gaat niet ten koste van het archiefbeheer. Deze kerntaak is niet anders 
voor de regionale en lokale archieven, die hier binnen hun eigen verantwoordelijkheid 
uitvoering aan geven. Het Nationaal Archief biedt vanuit haar rol als expertisecentrum 
ondersteuning door kennis te delen. 
 
De leden van de CDA-fractie vragen wat volgens de minister redenen kunnen zijn waarom het 
niet wenselijk is dat de thuissituatie meegenomen wordt in het schooladvies.  
 
Leerlingen die goed presteren op school krijgen structureel een lager schooladvies wanneer zij 
uit een gezin komen met een lagere sociaaleconomische status en/of met een 
migratieachtergrond. Leraren zien een niet-stimulerende thuissituatie soms als een reden om 
het schooladvies niet naar boven bij te stellen. Maar als een kind ondanks een moeilijke 
thuissituatie hoger scoort op de doorstroomtoets dan verwacht, dan doet een bijstelling van 
het schooladvies juist recht aan de capaciteiten van het kind. Daarom roepen we leraren en 
35
scholen op, bijvoorbeeld in de handreiking schooladvisering, om zulke leerlingen het 
voordeel van de twijfel te geven. Leraren en scholen zouden de thuissituatie alleen moeten 
meenemen bij de ondersteuning voor een soepele overgang naar het voortgezet onderwijs 
(bijvoorbeeld door de leerling meer ondersteuning te bieden). 
 
36
Naar aanleiding van het amendement van het lid Paul (VVD) wordt bijstellen de norm vanaf 
schooljaar 2023–2024, waarbij het belangrijk is om te vermelden dat de school leidend blijft. 
De school kan nog van een bijstelling afzien, als die goed kan motiveren waarom zo’n 
bijstelling niet in het belang van de leerling is.  
  
De leden van de CDA-fractie zijn benieuwd naar de manier waarop de minister van OCW 
zich gaat inzetten voor jongeren die een niveau 1 en 2 opleiding volgen en geen stage kunnen 
vinden vanwege het opleidingsniveau.  
                                                 
35
 Handreiking schooladvisering (versie januari 2023), 20 januari 2023, 
https://www.rijksoverheid.nl/documenten/brochures/2020/10/12/handreiking-schooladvisering 
36
 Amendement van het lid Paul (VVD), Kamerstuk 35 671, nr. 10.
