wordt dat de eerste cijfers eind 2023 bekend zullen zijn. Omdat stagediscriminatie complex is 
om te bewijzen, ontbreken vaak harde cijfers en is veel onderzoek naar stagediscriminatie 
kwalitatief van aard. Wel weten we uit onderzoek bijvoorbeeld dat personen met een migratie 
achtergrond 30% minder vaak worden uitgenodigd dan personen zonder migratieachtergrond. 
Wij zijn ons er zeer van bewust dat stagediscriminatie zowel in het hbo als in het wo 
plaatsvindt en hebben daarom in het manifest tegen stagediscriminatie en het werkprogramma 
ingezet op interventies om dit binnen het hele hoger onderwijs aan te pakken. En zullen dit 
ook kritisch blijven monitoren gedurende de 4-jarige looptijd van het werkprogramma. 
 
De leden van de PvdA-fractie zijn benieuwd welk effect de gesprekken met uitgeverijen en 
onderzoekers over het voorkomen van stereotypering zal sorteren, aangezien hier al jaren over 
gesproken wordt, zonder succes. Hieraan gekoppeld vragen de leden binnen welke termijn 
verbetering kan worden verwacht en welke stappen voornemens zijn wanneer de beoogde 
verbetering niet binnen die termijn wordt behaald.  
 
Wij vinden het belangrijk dat lesmateriaal de diversiteit van de Nederlandse samenleving 
weerspiegelt, zonder stereotypering en vooroordelen. Inclusief lesmateriaal zorgt voor 
herkenning en begrip voor de ander, werkt verbindend in de samenleving en draagt zo bij aan 
het tegengaan van discriminatie en racisme. Daarom is deze ambitie in de agenda opgenomen. 
In de komende vier jaar werken wij aan de realisatie van de ambities uit de agenda. Hier is 
geen specifieke termijn voor ingesteld.  
 
Verder is in het masterplan basisvaardigheden een onderzoeksprogramma aangekondigd om 
tot effectiever (gebruik van) lesmateriaal te komen. In dat onderzoek naar leermiddelen wordt 
ook inclusiviteit van lesmateriaal meegenomen. Afhankelijk van de uitkomsten van het 
onderzoek zal worden bezien of op dat terrein extra maatregelen nodig zijn. De Tweede 
Kamer wordt middels de halfjaarlijkse voortgangsrapportage van het Masterplan 
Basisvaardigheden op de hoogte gehouden over de voortgang van het onderzoeksprogramma 
naar lesmateriaal. De volgende voortgangsrapportage wordt eind mei naar de Kamer gestuurd.  
 
De leden van de PvdA-fractie vragen of kan worden verduidelijkt op welke wijze de 
ondersteuning voor burgerschap wordt geïntensiveerd. Ook vragen de leden om een 
toelichting op het feit dat er kan worden ingegrepen wanneer er discriminerende elementen in 
de schoolcultuur of het onderwijsaanbod zitten. De leden zijn benieuwd of dit ook betrekking 
heeft op actie die ondernomen zal worden wanneer blijkt dat lhbtiq+ leerlingen onjuist 
worden bejegend vanwege wie zij zijn. Daarnaast vragen de leden hoe de ondernomen acties 
eruit zal zien en bij welke signalen wordt er geïntervenieerd.   
 
In het funderend onderwijs is per 1 augustus 2021 de nieuwe wet burgerschap van kracht en 
het curriculum voor het themagebied Burgerschap wordt herzien. Uw Kamer is geïnformeerd 
43
over de stappen die wij zetten om het burgerschapsonderwijs in het mbo te versterken . Om 
scholen in het po, vo en mbo te ondersteunen bij de vernieuwde opgave is per 1 juli 2022 een 
nieuw consortium gestart, genaamd Expertisepunt Burgerschap. Het doel is om scholen, 
leraren, lerarenopleidingen en schoolbestuurders handreikingen te bieden bij het effectief 
invullen van het burgerschapsonderwijs.  
 
Scholen hebben de wettelijke taak om te zorgen voor een veilig schoolklimaat voor álle 
leerlingen. Scholen mogen geen lhbtiq+ leerlingen discrimineren, bijvoorbeeld op basis van 
                                                 
43
 Kamerstukken 2020/21, 31 524, nr. 509 
32
