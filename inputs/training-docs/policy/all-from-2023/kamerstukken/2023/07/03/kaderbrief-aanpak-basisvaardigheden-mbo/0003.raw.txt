Onze referentie 
3. Het monitoren van het beheersingsniveau van de basisvaardigheden van 
38933563 
studenten. 
 
Elke actielijn bevat een aantal concrete maatregelen en acties, die ik beschrijf in 
deze brief. Het tempo en de fasering hiervan is niet altijd gelijk. In de bijlage bij 
deze brief zijn de geplande maatregelen en acties daarom overzichtelijk en in 
chronologische volgorde opgenomen.   
 
9
In principe is deze aanpak net zo lang nodig tot we kunnen zien dat elke student 
het mbo verlaat met minimaal niveau 2F taal en rekenen, het niveau dat nodig is 
om je te redden in onze samenleving, en voldoende beheersing van burgerschap. 
Ik richt mij bewust op deze ondergrens, zodat we ervan doordrongen raken dat 
een mindere beheersing problematisch is voor de vervolgstappen van studenten 
in hun werk en de maatschappij. Ik houd de effecten jaarlijks in de gaten. De 
acties die ik aankondig in deze brief, hebben een looptijd van 5 jaar. Na 3 jaar 
bouw ik een moment in om te herijken. Indien nog onvoldoende effect is bereikt, 
dan wordt bekeken of extra acties nodig zijn. 
 
De aanpak basisvaardigheden richt zich op diplomagerichte studenten in het mbo 
en daarmee hoofdzakelijk op initiële studenten. Voor andere groepen is er het 
10
interdepartementale programma Tel mee met Taal. De aanpak 
basisvaardigheden vormt samen met Tel mee met Taal een complementaire 
aanpak voor verschillende doelgroepen. Bij de uitwerking van de aanpak hebben 
we ook aandacht voor het mbo in Caribisch Nederland.  
 
Onderzoeken en adviezen 
De afgelopen jaren zijn diverse rapporten opgeleverd met adviezen over 
mogelijke verbeteringen. Zo is in mei 2022 een evaluatie van de referentieniveaus 
11
Nederlandse taal uitgevoerd. Uit het onderzoek komt onder andere naar voren 
dat de regelgeving voor het onderwijs, zoals gevat in het huidige referentiekader 
Nederlands, nu te weinig ruimte biedt om het taalonderwijs zo in te richten dat 
het aansluit op de beroepscontext van de opleidingen, de diversiteit aan 
onderwijsniveaus en doelgroepen. Daarnaast ontbreekt een aantal actuele 
ontwikkelingen, zoals digitale geletterdheid, in het huidige kader. Tot slot geven 
docenten aan dat ze onvoldoende uit de voeten kunnen met het huidige kader bij 
het vormgeven van het taalonderwijs.  
 
Ook is uw Kamer geïnformeerd over de uitkomsten van evaluaties en 
12
onderzoeken naar de kwaliteit van het burgerschapsonderwijs. Hieruit blijkt dat 
de kwaliteit van het burgerschapsonderwijs nog te vaak onder de maat is en dat 
de situatie niet wezenlijk verschilt van die bij aanvang van de 
burgerschapsagenda in 2017. Dit betekent dat de student zich nog te vaak 
onvoldoende kan ontwikkelen binnen de diverse burgerschapsdimensies en de 
docent niet genoeg houvast heeft bij het vormgeven van het 
burgerschapsonderwijs. De verschillende adviezen over burgerschap heb ik 
meegenomen bij het vormgeven van deze aanpak. 
                                                 
 
9
 O p niveau 2, 3 en 4.   
10
 https://telmeemettaal.nl  
11
 Kamerstukken II 2022/23, 31293 nr. 620. 
12
 Kamerstukken II 2022/23, 31524 nr. 509. 
 
 Pagina 3 van 1
