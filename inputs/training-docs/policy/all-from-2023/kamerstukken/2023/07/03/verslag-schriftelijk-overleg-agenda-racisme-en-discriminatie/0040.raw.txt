- Hiervan is € 25 miljoen beschikbaar om studenten voor te bereiden op de overgang 
naar de arbeidsmarkt en in het verlengde daarvan nazorg te bieden. Hiermee wordt 
voortgebouwd op de ervaringen in de Aanpak Jeugdwerkloosheid.  
- Gemeenten krijgen vanuit SZW voor de voortzetting voor de Aanpak 
Jeugdwerkloosheid in 2023 € 8 miljoen en vanaf 2024 structureel € 15 miljoen voor de 
begeleiding naar werk. 
- De RMC-functie ondersteunt jongeren tot 23 jaar en heeft een extra impuls gekregen 
met aanvullende middelen die tot en met 2024 besteed kunnen worden. Voor de 
ophoging van de leeftijd naar 27 jaar is € 25 miljoen structureel voor gemeenten 
beschikbaar.  
- Het kabinet investeerde in 2022 € 20 miljoen en oplopend vanaf 2023 structureel € 33 
miljoen in betere loopbaanoriëntatie en begeleiding (LOB) in het mbo. 
 
De leden vinden het goed te lezen dat de minister van OCW in de agenda stilstaat bij de rol 
van het bindend studieadvies (hierna: bsa) in het onderwijs als het gaat om kansengelijkheid. 
De leden zijn hier geen voorstander van. Ondanks de aangenomen motie om het bsa af te 
53
schaffen , is in het coalitieakkoord opgenomen dat de instelling de mogelijkheid behoudt om 
een bsa af te geven aan het einde van het eerste jaar onder bepaalde voorwaarden.  
De leden ontvangen van de minister van OCW graag een toelichting over het verschil met het 
bsa zoals deze nu geldt, waarbij de leden benieuwd zijn naar de indicatoren voor ‘de 
begeleiding’ vanuit de onderwijsinstelling. De leden zijn benieuwd naar hoe de minister 
ervoor gaat zorgen dat instellingen ook daadwerkelijk de studenten beter begeleiden. Ook 
vragen zij hoe instellingen moeten aantonen dat ze de studenten hebben begeleid naar een 
betere passende opleiding.  
 
In het coalitieakkoord staat aangegeven dat het bsa wordt aangepast. Wij hebben overleggen 
gevoerd met studenten en instellingen over gewenste aanpassing(en) van het bsa. Uw Kamer 
is hier op 9 mei 2023 nader over geïnformeerd. In de Kamerbrief wordt ook ingegaan op 
studiebegeleiding en doorverwijzing bij een negatief bsa.  
 
De leden van de GroenLinks-fractie zijn benieuwd naar de stand van zaken inzake de 
Barometer Culturele Diversiteit en of het klopt dat (enkele) universiteiten op dit moment niet 
werken met de Barometer. De leden zijn benieuwd of de minister van OCW hierover in 
gesprek is met de universiteiten en wat de voornaamste bezwaren zijn. Ook vragen de leden 
zich af of de minister andere mogelijkheden ziet om op deze onderwijsinstellingen te 
monitoren of de kansengelijkheid in het personeelsbestand wordt verbeterd.  
 
Bij ons is bekend dat, naast enkele hogescholen, ook de Erasmus Universiteit werkt met de 
Culturele Barometer. Wij blijven graag op de hoogte van de ontwikkelen en de ervaring van 
de Erasmus Universiteit. Het instrument is bedoeld om te voorzien in de behoefte van 
organisaties die kwantitatief meetbare doelen voor culturele diversiteit willen kunnen 
opstellen en monitoren, op een simpele manier, waarbij geen informatie over de afkomst van 
individuen te herleiden is. De Barometer Culturele Diversiteit is geen monitoring-tool van de 
overheid. Dat wil ook zeggen dat de overheid geen data uit de Barometer Culturele Diversiteit 
bijhoudt of er over oordeelt. Ook houdt de overheid niet bij welke organisaties de Barometer 
wel en niet afnemen. Alle organisaties in Nederland met 250 werknemers en meer (waaronder 
ook universiteiten) kunnen het CBS verzoeken om de culturele diversiteit in hun eigen 
personeelsbestand inzichtelijk te maken met de Barometer Culturele Diversiteit. Er zijn ook 
                                                 
53
 Kamerstukken II, 2020/21, 35 570 VIII, nr. 48  
40
