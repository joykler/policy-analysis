en beleid moeten worden aangepast. Wanneer dat het geval blijkt te zijn, zullen 
ervaringsdeskundigen bij het proces betrokken worden. De tussentijdse uitkomsten van het 
onderzoek zullen met de Kamer gedeeld worden. 
 
Reactie op de vragen van de leden van de GroenLinks-fractie 
 
De leden van de GroenLinks-fractie hebben met bijzondere belangstellig kennisgenomen van 
de OCW-agenda tegen discriminatie en racisme. De leden hebben om te beginnen enkele 
algemene vragen over de agenda. Ten eerste vragen de leden wat de indicatoren van succes 
zijn als het gaat om inclusief aanbod, ontwikkelen zonder obstakels en een veilige, 
toegankelijke en inclusieve leer- en werkomgeving. Ten tweede vragen de leden wanneer kan 
worden vastgesteld dat de aanpak en de acties hebben gewerkt. Ten derde vragen de leden 
wanneer er redenen zijn om af te schalen of op te schalen. Tot slot vragen de leden of het 
kabinet streefcijfers heeft, bijvoorbeeld voor het aandeel van moeders in kinderboeken dat een 
betaalde baan heeft of de hoeveelheid aandacht voor genderverschillen in medisch onderzoek, 
en zo nee, waarom niet.  
 
Goed om mee te beginnen is dat er indicatoren zijn, en normen. Als onderdeel van de 
monitorings- en evaluatiestructuur van het OCW-programma tegen discriminatie en racisme, 
zullen in het komende jaar indicatoren worden ontwikkeld waarmee de situatie in de 
samenleving kan worden gemonitord. De cijfers die daaruit komen zullen input geven voor 
waar extra of andere inzet nodig is binnen of naast het programma. De indicatoren zullen deel 
uitmaken van een bredere monitorings- en evaluatiestructuur van het programma, waarbinnen 
ook aandacht is voor het achterhalen wat wel en niet heeft gewerkt en onder welke 
voorwaarden en voor welke doelgroepen. Het gebruik van (cijfermatige) normen kan 
verandering hierin stimuleren, maar ook kan tegenwerken door weerstand op te roepen of 
door een doel op zich te worden (waarmee de aandacht weg kan trekken van de eigenlijke 
doelen van het programma). De keuze voor concrete cijfers als normen is dan ook een keuze 
die goed moet worden overdacht. Deze overweging nemen we mee in de ontwikkeling van 
indicatoren.  
 
De leden van de GroenLinks-fractie vragen hoe bijvoorbeeld wordt gemonitord dat 
discriminatie en racisme, het koloniaal verleden en migratiegeschiedenis voldoende verankerd 
zijn in het curriculum, en door wie.  
 
In reactie op de vragen willen we laten weten dat momenteel leraren, wetenschappers en 
curriculumexperts aan de slag zijn met kerndoelen voor de basisvaardigheden. Dit doen zij 
aan de hand van een vooraf vastgestelde werkopdracht, waarmee themaâ€™s als discriminatie, 
racisme, antisemitisme, koloniaal verleden en migratiegeschiedenis stevig worden verankerd 
47
in het curriculum. Het leerplankundig expertisecentrum SLO (Stichting 
Leerplanontwikkeling) monitort de voortgang van de vormgeving van de nieuwe kerndoelen 
en of deze aan de werkopdracht voldoen. Zoals aangegeven in de kamerbrief over de 
tussenbalans van de bijstelling van de kerndoelen, zorgen we ervoor dat vanaf deze 
48
actualisatie het curriculum actief wordt gemonitord en periodiek onderhouden . We treffen 
de voorbereidingen voor goede monitoring van alle leergebieden, waarin geluiden over het 
                                                 
47
 Ontwikkeling kerndoelen Nederlands, rekenen/wiskunde, burgerschap en digitale geletterdheid voor het 
primair onderwijs en de onderbouw van het voortgezet onderwijs, april 2022, 
https://www.slo.nl/publish/pages/18777/opdracht_slo_bijstelling_kerndoelen_nederlands_rekenen -
wiskunde_digitale_geletterdheid_burgerschap.pdf 
48
 Kamerstukken II 2023-24, 31293-658
