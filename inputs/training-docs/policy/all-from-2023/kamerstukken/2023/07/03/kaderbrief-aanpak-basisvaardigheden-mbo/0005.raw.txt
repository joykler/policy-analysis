Onze referentie 
focus in dit onderdeel van de aanpak de aankomende jaren op Nederlands en 
38933563 
burgerschap. 
 
Ik heb uw Kamer in juli 2022 geïnformeerd over de stappen die ik zet om het 
burgerschapsonderwijs voor studenten te versterken en om docenten een beter 
14
fundament te bieden tijdens de lessen burgerschap. Een expertgroep is het 
afgelopen jaar hard aan de slag geweest om een advies te geven over een goede 
hernieuwde inrichting van het burgerschapsonderwijs, de examinering en de 
diploma-eisen, met betrokkenheid van vele anderen. Uw Kamer wordt gelijktijdig 
aan deze brief in een aparte brief uitgebreider geïnformeerd over mijn 
maatregelen en acties om het burgerschapsonderwijs een kwaliteitsimpuls te 
geven. Hierin ga ik in op het expliciteren van de wettelijke burgerschapsopdracht 
voor het bevoegd gezag in de Wet educatie en beroepsonderwijs (WEB), op het 
herijking van de kwalificatie-eisen in het Examen- en kwalificatiebesluit WEB en 
op het invoeren van een gedeeltelijke resultaatverplichting voor studenten.  
 
Nederlands is op dit moment een verplicht onderdeel van elke kwalificatie. Om 
een diploma te halen moet een student zowel centraal examen als een 
instellingsexamen afleggen. Toch kunnen we constateren dat de huidige 
referentiekaders en examens onvoldoende effect hebben gehad, gezien het grote 
maatschappelijke probleem met laaggeletterdheid. Het moet dus nog beter. Met 
betrekking tot Nederlands ligt er al een evaluatie. Uit deze evaluatie blijkt dat het 
huidige kader onvoldoende aansluit bij de verschillende niveaus en doelgroepen 
die het mbo kent. Daarnaast hebben veel docenten moeite om het referentiekader 
te vertalen naar hun eigen onderwijs. Ook ontbreken actuele ontwikkelingen, 
zoals digitale geletterdheid. De evaluatie geeft ook handvatten voor het 
verbeteren van de regelgeving en referentiekaders. Een voorbeeld hiervan is het 
ontwikkelen van meer onderscheidende niveaus. In lijn met de eerder ingezette 
trajecten voor rekenen en burgerschap, zal ik een expertgroep vragen om een 
advies uit te brengen over de herijking van de kwalificatie-eisen en de 
examinering van Nederlands in het mbo. 
 
De expertgroep gaat nog deze zomer aan de slag. Ik zal uw Kamer eind 2023 het 
tussentijds adviesrapport van de expertgroep toesturen. In het voorjaar van 2024 
informeer ik u over het eindrapport en de eventuele aanpassingen van de wet- en 
regelgeving die ik op basis van dat advies ga doen. Uiteraard blijft daarbij een 
goede aansluiting op het voortgezet onderwijs van belang.  
 
Een goede inrichting van het onderwijs 
Ik vind het belangrijk dat mbo-instellingen continu hun onderwijs tegen het licht 
houden en verbeteren. Dat kunnen mbo-instellingen niet alleen, zij moeten 
kunnen leren van elkaar en van wetenschappelijke inzichten. Dit evidence-
informed leren, wil ik binnen de mbo aanpak actief ondersteunen. Een goede link 
tussen onderzoek en onderwijs ontbreekt nu nog te vaak bij 
onderwijsvernieuwingen. 
 
In het kader van de Werkagenda mbo heb ik met de sector afspraken gemaakt 
over hoe ik dit het beste kan ondersteunen voor rekenen, aangezien we ons 
alleen op het gebied van rekenen al bevinden in de uitvoering van de nieuwe 
                                                 
 
14 
Kamerstukken II 2022/23, 31524 nr. 509 
 
 Pagina 5 van 13
