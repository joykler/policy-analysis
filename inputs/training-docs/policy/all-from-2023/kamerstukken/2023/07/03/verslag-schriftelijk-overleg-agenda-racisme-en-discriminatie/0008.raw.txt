Deze leden constateren voorts dat er in de agenda meermaals wordt gesproken over ‘experts’, 
‘betrokkenen’ en ‘experts uit verschillende gemeenschappen’.  Zij vragen of de minister nader 
kan toelichten om wat voor experts en betrokkenen dit gaat. 
 
Een inclusief aanbod 
In de agenda lezen de leden van GroenLinks-fractie dat het ministerie samen met het 
ministerie van Sociale Zaken en Werkgelegenheid (hierna: SZW) een pilot start om een 
methode te ontwikkelen, en te testen, die beleidsambtenaren van OCW ondersteunt om 
intersectioneel te denken en te werken. Is de minister van plan, als dit een succesvolle pilot 
blijkt te zijn, dit ook elders, bijvoorbeeld bij andere ministeries uit te zetten of te delen? 
De leden lezen in de agenda dat in het hbo het thema inclusief lesmateriaal en curriculum 
besproken wordt in het landelijk netwerk diversiteit en inclusie. Kan de minister aangeven 
wie er in het landelijk netwerk diversiteit en inclusie zitten? Zijn hierin studenten 
vertegenwoordigd? Op welke wijze zijn universiteiten bezig met het thema inclusief 
lesmateriaal en curriculum? Deze leden hebben in andere overleggen met de minister van 
SZW ook vaak gewezen op de stereotypen die voorkomen in het lesmateriaal en de examens 
bij het inburgeringsonderwijs, bijvoorbeeld tijdens de lessen over de Nederlandse 
samenleving. Is het ministerie van OCW hierover ook in gesprek met de minister van SZW?   
De minister stelt dat recent een nieuw bestuursakkoord voor het hbo en het wo is afgesloten, 
waarbij het thema sociale veiligheid is benoemd als een cruciale randvoorwaarde in onderwijs 
en onderzoek. Kan de minister nader toelichten hoe het vertrouwen onder studenten in de 
klachtenprocedure wordt vergroot? Ook vragen zij hoe instellingen werken aan het 
bevorderen van inclusie en het tegengaan van discriminatie en racisme. 
Deze leden lezen voorts dat er steeds meer aandacht is voor genderverschillen in medisch 
onderzoek, onder andere door het Kennisprogramma Gender en Gezondheid van ZonMW. 
Klop het dat het programma inmiddels is afgelopen? Is de minister van mening dat er nu 
voldoende aandacht is voor genderverschillen in medisch onderzoek? Hoe wordt op dit 
moment gewaarborgd dat er voldoende aandacht is hiervoor? Deze leden constateren 
bijvoorbeeld dat van de personen die het ziekenhuis binnenkomen waar reanimatie voorkomt 
zo'n 70% man is. Dat er niet met vrouwelijke reanimatiepoppen wordt geoefend bij de 
15
reanimaties is hiervan een van de oorzaken. Zij vragen of de minister ook in gesprek is met 
de minister van Volksgezondheid Welzijn en Sport hierover. 
 
Ontwikkelen zonder obstakels  
De minister stelt in de agenda dat in uitvoering van de motie van de leden Westerveld en 
16
Wassenberg verder onderzoek wordt gedaan naar stagediscriminatie van studenten met een 
beperking in het mbo en ho. Zij vragen of de minister kan aangeven wanneer de Kamer de 
resultaten van het onderzoek kan verwachten. 
Deze leden lezen in de agenda dat de Regionale Meld- en Coördinatiefunctie (hierna: RMC) 
wordt uitgebreid naar de leeftijd van 27 jaar. De RMC legt contact met jongeren die stoppen 
met school of geen werk hebben en gaat samen met de jongere op zoek naar een passende 
plek in het onderwijs of op de arbeidsmarkt. Klopt het dat de uitbreiding pas 2025 is en 
waarom is dat? Hoe kan het kabinet in de overbruggingsperiode jongeren tot 27 jaar beter 
ondersteunen op zoek naar een passende plek in het onderwijs of op de arbeidsmarkt?  
Dat de minister in de agenda stilstaat bij de rol van het bindend studieadvies (hierna: bsa) in 
het onderwijs als het gaat om kansengelijkheid vinden de leden goed. In de discussie rondom 
het bsa hebben deze leden meermaals aangegeven geen voorstander te zijn van het bsa. 
                                                 
15
 https://www.npo3.nl/zeikwijven/07-10-2021/KN_1727549 
16
 Kamerstukken 35 570-VIII, nr. 271 
8
