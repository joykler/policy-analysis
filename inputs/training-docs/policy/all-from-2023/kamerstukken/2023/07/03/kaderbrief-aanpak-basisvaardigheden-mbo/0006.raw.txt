Onze referentie 
wettelijke eisen. Daarom financier ik vanaf 2023 een lerend netwerk rekenen 
38933563 
waarin onderwijsteams, verspreid over Nederland, ervaring gaan opdoen met een 
effectieve inrichting van het rekenonderwijs. Daarin worden ze ondersteund door 
onderzoekers, die ook volgen welke interventies van de betrokken 
onderwijsteams effectief zijn. Een nog op te richten practoraat rekenen zal zich 
hierbij aansluiten en zich richten op praktijkonderzoek en innovaties naar beter 
rekenonderwijs in het mbo. De opgedane kennis wordt breed verspreid door het 
Kennispunt Taal en Rekenen, zodat alle onderwijsteams in het mbo daar profijt 
van kunnen hebben. Ook OCW blijft nauw betrokken bij het lerend netwerk, zodat 
ik gevoed word met inzichten over de nieuwe rekeneisen en waar nodig kan 
bijsturen.  
 
Actielijn 2: Versterking van de kwaliteit van docenten 
De belangrijkste randvoorwaarde om kwalitatief goed onderwijs te kunnen 
bieden, is dat er goede docenten zijn. Dit geldt zeker ook voor de 
basisvaardigheden. In het Coalitieakkoord staat dat de basisvaardigheden, 
waaronder burgerschap in het mbo, moeten worden gegeven door bevoegde 
docenten en er ruimte wordt gegeven aan mensen uit de praktijk voor 
(gast)lessen. Er waren namelijk signalen dat de docenten die werden ingezet voor 
basisvaardigheden niet altijd een geschikte achtergrond hadden. Daarom heb ik 
deze signalen laten onderzoeken. De uitkomsten van dit onderzoek bevestigen de 
noodzaak om de kwaliteit te versterken met een bevoegdheid voor het mbo.  
Zoals ik in de werkagenda heb opgenomen ga ik een aantal scenario’s uitwerken. 
Ik hecht er waarde aan om in dit traject het veld uitgebreid te consulteren 
alvorens ik een besluit neem. 
 
Huidige situatie 
In het mbo wordt op dit moment niet gewerkt met specifieke bevoegdheden, 
maar zijn docenten benoembaar. In de Wet educatie en beroepsonderwijs (WEB) 
15
zijn eisen vastgelegd voor benoeming van docenten in het mbo. Het bevoegd 
gezag van een mbo-instelling kan iemand tot docent benoemen indien deze 
persoon voldoet aan de bekwaamheidseisen, zoals vastgesteld in het Besluit 
bekwaamheidseisen onderwijspersoneel; beschikt over een verklaring omtrent 
gedrag (VOG) en niet vanwege een rechterlijke uitspraak uitgesloten is van het 
geven van onderwijs. Een mbo-docent voldoet aan de bekwaamheidseisen als hij 
beschikt over een getuigschrift van een eerstegraads of tweedegraads 
lerarenopleiding of indien hij beschikt over een pedagogisch-didactisch 
getuigschrift (PDG) én een geschiktheidsverklaring van het bevoegd gezag van de 
mbo-instelling. Het bestuur bepaalt vervolgens voor welke onderdelen van het 
onderwijs de docent geschikt is. 
 
Dat systeem werkt voor het beroepsgerichte onderdeel, want het maakt mogelijk 
dat vakmensen zich kunnen omscholen tot beroepsgerichte docenten in een 
onderwijssector zonder vaste vakkenstructuur. Zoals gezegd kreeg ik signalen 
binnen dat dit minder goed werkt voor de basisvaardigheden en er soms docenten 
werden ingezet die niet altijd relevante scholing of werkervaring hadden. Om deze 
signalen te kunnen toetsen, heb ik verkennend onderzoek laten uitvoeren naar de 
opleidingsachtergrond en werkervaring van de nu werkzame docenten op het 
gebied van taal, rekenen en burgerschap. Daarbij is ook onderzocht wat docenten 
                                                 
 
15
 A rtikel 4.2.1 ‘Vereisten benoeming of tewerkstelling docenten’ uit Wet educatie en beroepsonderwijs.   
 
 Pagina 6 van 13
