Onze referentie 
 
38933563 
13
Tot slot heeft de Onderwijsraad een advies uitgebracht. Daaruit blijkt dat het 
belangrijk is om in het mbo een goede samenhang aan te brengen tussen de 
lessen taal, rekenen en burgerschap en de beroepsgerichte vakken. Denk 
bijvoorbeeld aan een verpleegkundige die de juiste dosering van medicatie moet 
kunnen bepalen of een installateur die een offerte moet kunnen opstellen.  
De onderzoeken en adviezen heb ik meegenomen in de uitwerking van de 
maatregelen en acties. In het vervolg van deze brief ga ik in op de drie actielijnen 
voor het mbo en op de koerswijziging die ik daarbij voor ogen heb. Met deze 
aanpak zorg ik dat de lat voor goed basisvaardighedenonderwijs omhoog gaat, 
zodat de beheersing van basisvaardigheden bij studenten maximaal wordt 
versterkt. 
 
Actielijn 1: Versterking van de kwaliteit van het onderwijs en de 
examinering 
Om te zorgen dat elke student met voldoende basisvaardigheden het mbo verlaat, 
moeten mbo-instellingen in staat zijn om het onderwijs optimaal in te richten voor 
hun studenten. Slechts een klein deel van de scholen integreert 
basisvaardigheden volledig met beroepsgerichte onderdelen, zo blijkt uit een 
onderzoek dat ik heb laten uitvoeren naar docenten (zie actielijn 2). Vaker wordt 
gekozen voor een beroepsgerichte inkleuring, soms om beroepsgerichte aspecten 
terug te laten komen in de lessen basisvaardigheden of om die te integreren in 
projecten. Bij ruim een kwart staan de basisvaardigheden en burgerschap volledig 
los van het beroepsgerichte deel. Ik vind dit laatste een gemiste kans, omdat de 
Onderwijsraad in haar advies benoemt dat samenhang betekenisvolle en 
effectieve contexten biedt. Hiervoor is het nodig dat er goede landelijke wettelijke 
kaders voor onderwijs en examinering zijn en dat het onderwijs en de 
examinering door scholen continu wordt verbeterd. Uit de eerdergenoemde 
onderzoeken blijkt dat de landelijke wet- en regelgeving voor onderwijs en 
examinering het goed inrichten van het onderwijs, bijvoorbeeld conform de 
aanbevelingen van de Onderwijsraad, juist in de weg zitten. Daarom stuur ik bij 
en zet ik de stap om de wet- en regelgeving voor basisvaardigheden te versterken 
en scholen beter te ondersteunen bij de inrichting van hun onderwijs.  
 
Aanpassen landelijke kaders 
Het is nodig de wet- en regelgeving voor Nederlands en burgerschap te 
versterken om mijn ambities mogelijk te maken. Hoe dat het beste kan gebeuren, 
baseer ik mede op adviezen van experts. Een goede wettelijke verankering van de 
opdracht aan mbo-instellingen en een goede inrichting van de bijbehorende 
regelgeving, zoals voor het burgerschapsonderwijs, vereist namelijk specifieke 
kennis op vakinhoudelijk en pedagogisch-didactisch vlak.  
 
Afgelopen studiejaar zijn al nieuwe wettelijke rekeneisen voor het mbo van kracht 
geworden. De verwachting is dat de motivatie en de resultaten voor rekenen bij 
studenten omhoog gaan, doordat rekenen nu meer aansluit bij de 
belevingswereld van de student en het examenresultaat gaat meetellen voor het 
halen van een mbo-diploma. Het is nog te vroeg om conclusies te trekken of dit 
werkt, maar ik blijf dit uiteraard nauwgezet volgen en bijstellen waar dit nodig 
blijkt. Omdat de regelgeving voor rekenen in het mbo recent is herzien, ligt de 
                                                 
 
13
 Kamerstukken II 2022/23, 31293 nr. 648. 
 
 Pagina 4 van 13
