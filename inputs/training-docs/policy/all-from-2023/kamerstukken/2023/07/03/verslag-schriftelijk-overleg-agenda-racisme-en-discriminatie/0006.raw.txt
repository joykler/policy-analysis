eerlijke processen heeft. Deze leden vragen een nadere onderbouwing van deze sober 
gepresenteerde, maar schokkende constateringen. 
 
Tevens willen voorgenoemde leden graag weten welke ondervertegenwoordigde groepen van 
de bewindspersonen extra aandacht binnen de OCW-organisatie gaan krijgen? Hoe hebben de 
bewindspersonen hier zicht op. Welke gegevens noteren zij hiervoor van de medewerkers? 
Deze leden ontvangen graag ook een reflectie op het dilemma wat uiteindelijk 
doorslaggevend is bij personeel: dat er in voldoende mate personeel vanuit verschillende 
ondervertegenwoordigde groepen in dienst zijn óf dat er mensen met een verschillend 
perspectief bij OCW in dienst zijn? Kunnen de bewindspersonen tenslotte aangeven wat de 
sociale norm voor omgang op de werkvloer is en hoe er adequaat wordt gehandeld indien die 
norm wordt overtreden, zo vragen de voornoemde leden. 
 
Inbreng van de leden van de PvdA-fractie 
 
De leden van de PvdA-fractie hebben met interesse kennisgenomen van de OCW-agenda 
tegen discriminatie en racisme. Zij danken de drie bewindspersonen voor dit overzicht en 
onderschrijven het enorme belang van het met wortels en al verwijderen van racisme en 
discriminatie uit onze samenleving. Gelijke kansen en gelijkwaardigheid van alle mensen in 
Nederland is van onmetelijk belang wat deze leden betreft.  
 
Ontwikkelen zonder obstakels  
De leden van de PvdA-fractie onderschrijven het belang van het bieden van eerlijke kansen. 
Kan worden toegelicht waarom stagediscriminatie enkel in relatie tot het mbo en hbo wordt 
genoemd? Is het de opvatting dat studenten in het ho niet tegen stagediscriminatie aanlopen? 
Zij vragen of hieromtrent enige context en cijfers ter onderbouwing kan worden geboden. 
 
Een inclusief aanbod  
De leden van de PvdA-fractie lezen over de intentie om met uitgeverijen en onderzoekers in 
gesprek te gaan om stereotypering te voorkomen. Deze leden vragen echter welk effect dit zal 
hebben gezien het feit dat hier al jaren over gesproken wordt, vooralsnog zonder effect. 
Kunnen de bewindslieden expliciteren binnen welke termijn zij verbetering verwachten en 
welke stappen zij voornemens zijn wanneer de beoogde verbetering niet binnen die termijn 
wordt behaald?  
Voorgenoemde leden lezen ook dat gekeken zal worden naar hoe leraren goed ondersteund 
kunnen worden bij de implementatie van de nieuwe kerndoelen. Kunnen zij hier ook bij 
betrekken de noodzaak van het aanleren van de vaardigheden aan leraren die zij nodig hebben 
om ingewikkelde kwesties in de klas bespreekbaar te maken, zoals verzocht in de motie van 
13
de leden De Hoop en Segers? Kan tevens worden verduidelijkt op welke wijze de 
ondersteuning voor burgerschap wordt geïntensiveerd, zoals staat genoteerd? Ook vragen 
deze leden om een toelichting op het feit dat er kan worden ingegrepen wanneer er 
discriminerende elementen in de schoolcultuur of het onderwijsaanbod zitten. Heeft dit ook 
betrekking op actie die ondernomen zal worden wanneer blijkt dat LHBTIQ+-leerlingen 
onjuist worden bejegend vanwege wie zij zijn? Hoe zal de ondernomen actie eruitzien en bij 
welke signalen wordt er geïntervenieerd?  
De leden van de PvdA-fractie hechten grote waarde aan het verbeteren van het 
burgerschapsonderwijs op het mbo. Hoe kijkt de minister naar de wens van studenten zelf om 
het burgerschapsonderwijs concreter en tastbaarder te maken voor mbo-studenten, 
                                                 
13
 Kamerstuk 31 293 nr. 626
