Onze referentie 
Niet alle studenten beschikken over voldoende basisvaardigheden 
38933563 
Er is sprake van een aantal zorgelijke trends in Nederland. Uit internationale 
onderzoeken blijkt dat Nederlandse jongeren steeds slechter zijn in 
4
basisvaardigheden. Dit past in een breder beeld van de Nederlandse 
samenleving: ongeveer 1,3 miljoen mensen tussen de 16 en 65 jaar heeft moeite 
met de Nederlandse taal. Hun niveau ligt onder het eindniveau van het vmbo of 
mbo-niveau 2 en 3 (onder referentieniveau 2F). Volgens een schatting van de 
Algemene Rekenkamer gaat het om een nog grotere groep, namelijk ruim 2,5 
miljoen mensen, wanneer ook 65-plussers en mensen met lage 
5
rekenvaardigheden worden meegeteld. Een zorgwekkende constatering. Mensen 
met onvoldoende basisvaardigheden staan vaker aan de zijlijn van onze 
samenleving, bijvoorbeeld omdat ze werkloos zijn of een laag inkomen hebben. 
En ze kunnen de weg naar hulpmiddelen van de overheid, zoals 
6
studiefinanciering, vaak moeilijker vinden. Dit bedreigt de sociale cohesie, 
doordat het bestaande kloven in de samenleving versterkt. 
 
Ook in het mbo is dit voelbaar, bijvoorbeeld door het niveau van de instromende 
7
studenten. Zo blijkt uit de Staat van het Onderwijs dat het vereiste 
referentieniveau taal en rekenen van leerlingen die vanuit het vmbo het mbo 
instromen lang niet altijd gehaald wordt. Ook beschikt één op de drie leerlingen 
8
over (heel) weinig burgerschapskennis. Vandaar ook het grote belang van het 
masterplan basisvaardigheden in het funderend onderwijs. Ik heb waardering 
voor mbo-instellingen en docenten die nu worden geconfronteerd met deze 
negatieve trend en hiervoor al verantwoordelijkheid nemen. Zo geeft de Inspectie 
van het Onderwijs aan dat bijvoorbeeld het Deltion College (mbo) het 
leesonderwijs verbetert met hun integrale aanpak.   
 
Toch zie ik nog een aantal knelpunten in het mbo. Ten eerste zie ik het dalende 
niveau van de instromende leerlingen uit het voortgezet onderwijs. Ten tweede 
zie ik studenten die uitvallen zonder diploma, mogelijk met een te laag niveau 
basisvaardigheden. Tot slot is het zicht op de beheersing van de 
basisvaardigheden in het mbo op dit moment beperkt.  
 
 
Aanpak basisvaardigheden mbo 
Bij de aanpak voor het mbo richt ik mij primair op de Nederlandse taal, rekenen 
en burgerschap. Digitale geletterdheid neem ik mee als onderdeel van de andere 
basisvaardigheden en de beroepsvaardigheden. Ik zet binnen de aanpak in op 
drie actielijnen: 
 
1. Het versterken van de kwaliteit van onderwijs en examinering  
2. Het versterken van de kwaliteit van de docenten  
                                                 
 
4
 Staat van het Onderwijs 2022, Inspectie van het Onderwijs (2022) ) en Staat van het Onderwijs 2023, Inspectie 
van het Onderwijs (2023) 
5
 Kamerstukken II 2018/29, 28760 nr. 84 
6
 Rapport aanpak van laaggeletterdheid, Algemene Rekenkamer (2016)  
7
 Staat van het Onderwijs 2023, Inspectie van het Onderwijs (2023)  
8
 Munniksma, A ., Dijkstra, A., Veen, I. van der, Ledoux, G., Werfhorst, H. van der, Dam, G. ten (2017). 
Burgerschap in het voortgezet onderwijs. Nederland in vergelijkend perspectief. Amsterdam University Press 
Universiteit van Amsterdam: Amsterdam 
 
 Pagina 2 van 13
