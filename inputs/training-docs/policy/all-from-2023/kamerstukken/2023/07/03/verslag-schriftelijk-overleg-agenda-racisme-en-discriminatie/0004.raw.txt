besteed aan de weg naar inclusief onderwijs. 
 
Sociale veiligheid in het vervolgonderwijs 
5 6
De leden van de D66-fractie lezen dat sociale veiligheid in het bestuursakkoord hbo en wo 
als cruciale randvoorwaarde is gesteld voor al het onderwijs en onderzoek. De leden 
ondersteunen dat sociale veiligheid een harde randvoorwaarde is voor ontwikkeling. In dit 
kader is er onder andere afgesproken dat instellingen de ervaren sociale veiligheid monitoren 
en de resultaten van de monitor aan de minister aanbieden. Daarnaast stellen instellingen 
7
gedragsregels op. Deze afspraken verschillen met de activiteiten in het mbo . Is de minister 
voornemens om dezelfde inzet af te spreken met de mbo-sector?  
De leden vinden het belangrijk dat er goede en onafhankelijke meldstructuren zijn voor 
incidenten op het gebied van sociale veiligheid. Op dit moment zijn er in instellingen 
verschillende meldpunten en vertrouwenspersonen. De leden zijn er niet van overtuigd dat een 
meldpunt in de instelling voor alle melders en casus voldoende is. Zij vragen hoe de minister 
staat tegenover het instellen van een onafhankelijk landelijk meldpunt voor meldingen op het 
gebied van sociale veiligheid in het vervolgonderwijs. 
 
Discriminerende software voor toetsing in het vervolgonderwijs 
8
Recent bleek dat op de VU discriminerende software is gebruikt. In de beantwoording van de 
vragen van het lid Van der Laan riep de minister onderwijsinstellingen op kritisch te kijken 
 9
naar de door hen gebruikte software. Kan de minister toelichten tot welke ontwikkelingen 
deze oproep heeft geleid? Ook vragen zij of de minister een mogelijke rol ziet voor SURF om 
ervoor te zorgen dat onderwijsinstellingen zich voor de inkoop of gebruik ervan te 
vergewissen dat software of technologie in de brede zin geen discriminerende werking heeft. 
 
BES-eilanden 
De leden van de D66-fractie zijn benieuwd of bij het opstellen van de beleidsagenda ook 
aandacht is geweest voor de BES-eilanden. Zijn vertegenwoordigers van de BES-eilanden 
betrokken bij het opstellen van deze agenda? Zo nee, waarom niet, zo vragen de leden 
 
Doelen stellen en monitoren van de voortgang 
In de agenda zijn drie hoofdambities met deelambities geformuleerd. De minister geeft aan 
komende tijd in te zetten op een monitorings- en evaluatiestrategie om zicht te houden op de 
effectiviteit van de ingezette acties en waar nodig bij te sturen. Het is voor de leden van de 
D66-fractie echter onduidelijk of deze ambities ook echt beleidsdoelen zijn. Is de minister 
bereid om de monitoring- en evaluatiestrategie te koppelen aan de departementale 
beleidsdoelstellingen en deze strategie voor het zomerreces 2023 naar de Kamer te sturen? 
In het algemeen is beleid op het gebied van discriminatie en racisme relatief nieuw terrein. De 
leden van de D66-fractie zijn van mening dat het goed zou zijn als er meer inzicht komt in 
bewezen effectieve interventies om discriminatie en racisme tegen te gaan. Wat zijn volgens 
de minister effectieve interventies op het gebied van discriminatie en inclusie in het 
onderwijs? Tot slot vragen de leden welke mogelijkheden de minister ziet om hierover kennis 
op te bouwen. 
 
Inbreng van de leden van de CDA-fractie 
                                                 
5
 hbo: hoger beroepsonderwijs 
6
 wo: wetenschappelijk onderwijs  
7
 mbo: middelbaar beroepsonderwijs 
8
 VU: Vrije Universiteit 
9
 Aanhangsel van de Handelingen II, 2022-2023, nr. 3991
