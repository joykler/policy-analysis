Onze referentie 
Tegelijkertijd blijkt dat leraren digitaal afstandsonderwijs een goed alternatief 
39236091 
vinden voor regulier onderwijs indien een leerling langere tijd ziek is (83% van de 
leraren PO en 81% van de leraren VO). Voor deze doelgroep werkt OCW in het 
kader van de verzuimaanpak aan de Digitale School. Voor het eind van het jaar 
wordt uw Kamer over de voortgang van de Digitale School geInformeerd.'4  
Speerpunt 2. De Ieraar kan vertrouwen op zijn vaardigheden 
Noodzaak 
Ik zie net als veel leraren de noodzaak om leerlingen kennis en vaardigheden bij 
te brengen die hen in staat stellen volwaardig deel te nemen aan de 
digitaliserende samenleving.15  Leraren moeten over digitale- en didactische 
vaardigheden beschikken om het leren met digitale hulpmiddelen goed te 
ondersteunen en om leerlingen digitale geletterdheid bij te brengen. Dat is een 
uitdaging: de vaardigheden van leraren verschillen en leraren vinden het lastig 
om digitale geletterdheid een structurele plek in hun onderwijs te geven.1-6  
Hoe OCW hieraan werkt en wat dit van anderen vraagt 
Masterplan Basisvaardigheden en Expertisepunt Digitale Geletterdheid 
Binnen het Masterplan Basisvaardigheden ontwikkelt SLO kerndoelen voor digitale 
geletterdheid. Deze worden wettelijk verankerd in het landelijke curriculum voor 
het funderend onderwijs. De conceptkerndoelen worden eind 2023 verwacht. 
Hiermee krijgen leraren en scholen helderheid over wat hun leerlingen moeten 
kennen en kunnen. 
Om leraren die aan de slag willen met digitale geletterdheid nu al te begeleiden, 
wordt nog dit jaar het Expertisepunt Digitale Geletterdheid ingericht. Het 
Expertisepunt dient als een centrale vindplaats, waar goede, betrouwbare en 
overzichtelijke informatie over digitale geletterdheid vindbaar en toegankelijk is. 
Bovendien gaat het Expertisepunt kennisdeling, samenwerking en een lerende 
cultuur op het gebied van digitale vaardigheden stimuleren. 
Lerarenopleidingen, professionaliserinq en onderzoek 
Naast heldere leerdoelen voor leerlingen werk ik aan een kader voor de digitale 
en didactische vaardigheden van leraren. Zo worden de generieke kennisbases 
herijkt. Hierbij ligt de nadruk op de implementatie van belangrijke 
maatschappelijke thema's, waaronder digitale geletterdheid. Kennis over digitale 
geletterdheid, het gebruik van digitale leermiddelen en de digitale vaardigheid 
van de leerkracht zelf komen hier aan bod. Dit studiejaar is de nieuwe herijking 
gestart om te komen tot een brede pedagogisch-didactische kennisbases voor alle 
hbo-lerarenopleidingen, zowel pabo als tweedegraads. Digitale geletterdheid 
wordt hierin opgenomen. In het studiejaar 2025-2026 zullen de herijkte 
kennisbases naar verwachting in werking treden. 
14 
 Kamerstukken II 2022/2023, 31497 nr. 448. 
15  DUO Onderwijsonderzoek & Advies, Rapportage Monitor Digitale Geletterdheid in het PO 
(2021) en DUO Onderwijsonderzoek & Advies, Rapportage Monitor Digitale Geletterdheid in 
het VO (2021). 
16  Zie voetnoot 9 en Kennisnet, Monitor Jeugd en Media (2017) en Kennisnet, 
Leerlingmonitor Digitale Geletterdheid (2020). 
Pagina 6 van 13
