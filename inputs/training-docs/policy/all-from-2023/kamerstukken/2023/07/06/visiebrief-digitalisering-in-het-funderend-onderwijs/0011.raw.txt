Onze referentie 
	
39236091 
Hoe OCW hieraan werkt en wat dit van anderen vraagt 
Een doordachte inzet van devices 
Het is belangrijk dat iedere leerling volwaardig kan deelnemen aan het onderwijs. 
Uit de evaluatie van de Wet Gratis Schoolboeken blijkt dat het voor scholen vaak 
een financiele puzzel is om al hun leerlingen van een goed en veilig device te 
voorzien. De meerderheid van de scholen vraagt ouders een device aan te 
schaffen of verwijst hen door naar gemeente of hulpinstanties.
28  
Ik wil benadrukken dat de aanschaf van laptops door ouders vrijwillig moet zijn. 
Hier is expliciet aandacht voor gevraagd in de campagne over de aangescherpte 
regels voor de ouderbijdrage. Als ouders geen bijdrage leveren, dan moet de 
school zorgen voor een volwaardig alternatief zodat de leerling wel het onderwijs 
kan volgen. De inspectie ziet erop toe dat scholen de wettelijke regels rondom de 
vrijwillige ouderbijdrage naleven. 
Om invulling aan de motie van het lid De Hoop (PvdA) te geven, hebben OCW en 
SZW overlegd met de VNG en hulpinstanties om een beeld te krijgen van het 
aantal gemeenten dat regelingen treft voor minima gezinnen.29  De overgrote 
meerderheid (83%) van gemeenten ondersteunt gezinnen met lagere inkomens 
met digitale middelen zoals laptops.3° Vanuit Leergeld Nederland wordt onderzoek 
verricht dat meer inzicht geeft in de ondersteuning van gezinnen met lagere 
inkomens. Digitale inclusie is een opgave die we als maatschappij hebben waar 
we scholen goed in moeten toerusten. Daarom werkt OCW op dit vlak samen met 
SZW en BZK aan een duurzame oplossing. 
Digitaal veilig onderwijs 
Het is belangrijk dat de (digitale) privacy van leerlingen wordt beschermd en op 
scholen cyberveilig onderwijs kan worden gegeven. Mede op verzoek van het 
onderwijsveld heeft OCW in kaart gebracht waaraan de digitale veiligheid van 
scholen moet voldoen. Het is van belang dat scholen aan dit normenkader 
voldoen hierbij met raad en daad ondersteund worden. Hiervoor heeft OCW het 
programma Digitaal Veilig Onderwijs (DVO) ingericht, samen met de 
onderwijsraden, Kennisnet en SIVON. Bij deze wordt uw Kamer conform 
toezegging geInformeerd over de voortgang van het programma. OCW investeert 
structureel € 6 min. per jaar in de digitale veiligheid van het funderend onderwijs. 
Er wordt gewerkt aan drie prioriteiten: 
1) Een normenkader voor scholen 
Voor elke school moet duidelijk zijn waar ze aan moeten voldoen om veilig 
digitaal onderwijs te verzorgen. Het normenkader IBP FO helpt daarbij en is in 
28 
 SEO, Evaluatie Wet Gratis Schoolboeken 2016-2020 (2021). 
29  Kamerstukken II 2022-2023, 32034, nr. 47. 
30  I&O Research, Vervolgevaluatie bestuurlijke afspraken kinderarmoede 
(2021). 
Pagina 11 van 13
