besluitvorming in de school, adviseren wij om ondersteuning bij en
loketfunctie voor medezeggenschap en het ‘goede gesprek’ te realiseren
via het verstrekken van subsidie  aan bijvoorbeeld een penvoerder van
een samenwerking sociale partners. Het advies is om deze ondersteuning
voor zowel Europees als Caribisch Nederland te organiseren.
·       Voor de ondersteuning voor medezeggenschapsraden in Europees en
Caribisch Nederland is vanuit de coalitieakkoordmiddelen ten minste €
454.000 beschikbaar voor 2024, 2025 en 2026 binnen het budget
‘versterken zeggenschap’ (bestedingsplan PO). Er is ruimte om dit
eventueel uit te breiden.
Wetsvoorstel versterken medezeggenschap niet verder brengen
·        Het wetsvoorstel versterken medezeggenschap is een toezegging van
voormalig minister Slob. Het regelt instemmingsrecht op de hoofdlijnen
van de begroting voor de medezeggenschap, een adviesrecht op de
groepsgrootte in het po en een instemmingsrecht op de
meerjarenbegroting van het samenwerkingsverband voor de
3
ondersteuningsplanraad. Kamerlid Van Meenen heeft er ook een motie
over ingediend, deze verzoekt om in samenwerking met leerlingen,
leraren, ouders, schoolleiders en besturen te komen tot omschrijving van
de hoofdlijnen van de begroting met ten minste het onderwijsgevend en
onderwijsondersteunend personeel, de allocatie van middelen binnen het
bestuur, de inzet van reserves en materiële lasten.
·        Het wetsvoorstel is van 13 juli tot 11 september 2020 in
internetconsultatie geweest. Na de internetconsultatie is het wetsvoorstel
vanwege de demissionaire periode stil komen te liggen.
·        Omdat het een reeds bestaande toezegging is, is in het
prioriteitenoverzicht met wetgevingsprojecten reeds rekening gehouden
met inzet van WJZ in de tweede helft van dit jaar.
·        Uit het eindrapport blijkt dat schoolbestuurders en intern toezichthouders
geen voorstander zijn van het wetsvoorstel. Zij wijzen op de beperkte
financiële kennis van medezeggenschapsraden en vrezen dat het
instemmingsrecht op hoofdlijnen van de begroting als machtsmiddel zal
worden ingezet. Daarentegen blijkt uit het eindrapport dat er bij de
medezeggenschap wel belangstelling is in het instemmingsrecht, maar dat
daarvoor wel faciliteiten voor moeten zijn, onder andere in opleiding en
tijd. Door medezeggenschapsraadsleden is ook meermaals opgemerkt dat
het instemmingsrecht een extra verantwoordelijkheid betekent. Volgens
het eindrapport zitten medezeggenschapsraadsleden daar niet altijd op te
wachten.
·        Uit de aanbevelingen in het eindrapport blijkt dat er – bij het huidige
takenpakket van de medezeggenschapsraad- behoefte is aan
ondersteuning en versterking van kennis. Het toevoegen van
verantwoordelijkheden (instemmings/adviesrechten) vergroot deze
behoefte aan ondersteuning. Dat gegeven gecombineerd met uw wens om
mogelijke structuren te verkennen en het allereerst aanpakken van de
prioritaire aanbevelingen uit het eindrapport maken dat het wetsvoorstel
inmiddels minder goed aansluit op de huidige situatie.
3
 Kamerstukken II, 2018/19, 31 293, nr. 448
Pagina 4 van 10
