Onze referentie 
	
39236091 
Het is ook belangrijk dat er meer aandacht en passend aanbod komt voor de bij- 
en nascholing van leraren op het gebied van digitale geletterdheid. Hierdoor 
zullen leraren beter opgeleid worden in hun bekwaamheid in dit vakgebied. 
In het kader van Werkplan Samen voor het beste onderwijs wordt gewerkt aan de 
inrichting van een Curriculumberaad. Daarin bespreken lerarenopleidingen samen 
met scholen en leraren wat er nodig is om aankomende leraren goed voor te 
bereiden op het leraarschap. Voornemen is te starten met de basisvaardigheden. 
Allereerst rekenen en taal en daarna digitale geletterdheid en burgerschap. In de 
voortgangsrapportage over de uitwerking van het Werkplan wordt uw Kamer 
nader geinformeerd over het Curriculumberaad. 
Speerpunt 3. De Ieraar beschikt over een rijk aanbod van kwalitatief 
goede en betaalbare (digitale) leer- en hulpmiddelen 
Noodzaak 
Leraren moeten over de beste leer- en hulpmiddelen beschikken om goede lessen 
te verzorgen en leerlingen te begeleiden. Een rijk aanbod van goede, 
toegankelijke en betaalbare leermiddelen is cruciaal om in te spelen op de 
behoeften van leerlingen. De meest recente evaluatie van de Wet Gratis 
Schoolboeken laat zien dat een deel van de scholen in het voortgezet onderwijs 
meer knelpunten ervaart en de marktwerking niet optimaal is. Deze scholen 
geven aan Been goed beeld te hebben van de kwaliteit van het aanbod, zij zien de 
kosten stijgen en ervaren minder keuzevrijheid.17  
De afgelopen jaren is het gebruik van het Licentie Folio-product
18  (LiFo) in het 
voortgezet onderwijs sterk toegenomen. De drie grootste uitgevers bieden hun 
leermiddelen vrijwel uitsluitend in deze vorm aan. De mogelijkheid voor scholen 
om voor een andere vorm te kiezen is sterk afgenomen. LiFo biedt potentiele 
voordelen ten aanzien van het flexibeler kunnen inzetten van het lesmateriaal. 
Tegelijkertijd geven uitgevers aan dat in de praktijk het boek door vrijwel alle 
leraren wordt gebruikt en de digitale mogelijkheden aanzienlijk minder. LiFo pakt 
voor een substantieel deel van de scholen duurder uit.
19  Besturen en 
schooldirecties geven vaksecties daarom steeds vaker financiele kaders mee. 
17  SEO, Evaluatie Wet Gratis Schoolboeken 2016-2020 (2021); Oberon, De gevolgen van 
digitalisering op de leermiddelenmarkt 
(2023). 
18 
 Leerlingen krijgen bij het LiFo-product met een licentie toegang tot de gehele digitale 
methode, voor alle leerjaren en onderwijsniveaus. Daarnaast krijgen ze, optioneel en voor 
een extra bedrag ook folio (papieren) leer-werkboeken die leerlingen mogen houden. 
19  SEO, 
Evaluatie Wet Gratis Schoolboeken 2016-2020 (2021); Oberon, De gevolgen van 
digitalisering op de leermiddelenmarkt (2023). 
Pagina 7 van 13
