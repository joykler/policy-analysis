Onze referentie 
	
39236091 
Daarnaast ontstonden afgelopen schooljaar problemen bij de levering van 
leermiddelen, waardoor de continuiteit van het onderwijs in het geding kwam. 
Dit moet en kan anders. Het is belangrijk dat leraren tijdig over passende 
leermiddelen beschikken, die zij kiezen uit een rijk aanbod tegen een goede prijs-
kwaliteitsverhouding. Hieronder leest u hoe OCW hieraan werkt en opvolging 
geeft aan de bevindingen en aanbevelingen van de Wet Gratis Schoolboeken.2Â° 
Ook wordt hiermee uitvoering gegeven aan de motie van het lid Bisschop (SGP), 
die de regering verzoekt te verkennen op welke wijze de nadelen van het licentie-
foliosysteem verholpen kunnen worden en de markt van schoolboeken meer 
duurzaam en kostenefficient kan worden.21  
Hoe OCW hieraan werkt en wat dit van anderen vraagt 
De kwaliteit van leermiddelen is inzichteliik 
Het is belangrijk dat partijen op de leermiddelenmarkt evidence-informed werken. 
Scholen en leraren moeten erop kunnen vertrouwen dat leermiddelen van 
voldoende kwaliteit zijn en gebaseerd zijn op de meest recente wetenschappelijke 
inzichten. OCW werkt aan een onderzoeksprogramma om uit te zoeken hoe een 
effectiever (gebruik van) lesmateriaal bevorderd kan worden. De resultaten van 
dit onderzoek vormen de basis voor een kwaliteitskader voor leermiddelen. Het 
kader kan uitgeverijen helpen om hun leermiddelen effectiever te maken door 
wetenschappelijke bewezen effectieve criteria toe te passen en scholen om 
leermiddelen te beoordelen op wetenschappelijke effectiviteit. Daarnaast brengt 
OCW kennis over gebruikerservaringen van leermiddelen in kaart en is met 
uitgevers en het onderwijs in gesprek hoe dit in de praktijk vorm kan krijgen. Uw 
Kamer wordt dit najaar over de voortgang geInformeerd.
22  
Betaalbaarheid en keuzevrijheid van leermiddelen is geborqd 
Gezamenlijk en professioneel inkopen 
Om de betaalbaarheid en keuzevrijheid in het aanbod van leermiddelen te 
vergroten is een belangrijke rol voor samenwerking in het onderwijs weggelegd, 
bijvoorbeeld via de cooperatie SIVON. SIVON zet de komende jaren in op het 
professionaliseren van scholen in hun vraagarticulatie en versterkt de regie door 
aan steeds krachtiger vraagarticulatie van scholen richting leveranciers te werken. 
De cooperatie SIVON past aanbestedingswijzen toe waarin de schoolbesturen hun 
vraag scherp articuleren zodat grote en kleine marktpartijen hun aanbod goed 
kunnen afstemmen op wat het onderwijs nodig heeft. SIVON streeft daarbij naar 
keuzevrijheid voor scholen en houdt pluriformiteit van het aanbod in het oog. 
Investering in het open domein 
Met het programma Impuls Open Leermateriaal investeert OCW met hulp van het 
Nationaal Groeifonds in kwalitatief goed open (digitaal) leermateriaal. Leraren 
kunnen hiermee beter varieren en inspelen op specifieke leersituaties. Het 
programma helpt scholen de komende jaren om open leermateriaal beter te 
20  SEO, Evaluatie Wet Gratis Schoolboeken 2016-2020 (2021). 
21  Kamerstukken II 2022/23, 32034, nr. 46. 
22  Daarmee wordt nadere invulling gegeven aan de motie van het lid Peters (CDA), 
Kamerstukken II 2022/23, 32034, nr. 46. 
Pagina 8 van 13
