bijvoorbeeld voorstellen doen over zaken die ín de school spelen. Leerlingen 
Onze referentie 
38347466  
kunnen vaak goed de vinger op de zere plek leggen en aangeven wat ze nodig 
hebben om beter onderwijs te krijgen.   
 
Daarom help ik scholen in het primair onderwijs bij het goed organiseren van 
leerlingenparticipatie. Ook voor scholen in het voortgezet onderwijs ben ik van 
plan dit de komende drie jaar te doen. Deze ondersteuning wordt gedekt vanuit 
de OCW begroting. Ik ben daarover in gesprek met het LAKS, LBVSO en NJI. 
4
Hiermee geef ik invulling aan de motie van het Kamerlid Segers c.s. . 
 
Ik hoop hiermee de kennis en informatie over medezeggenschap bij leerlingen te 
verbeteren en hun betrokkenheid te vergroten. Ik juich toe dat in 
medezeggenschapsraden in het voortgezet onderwijs de leerlingen volwaardig lid 
zijn. Dit vergt van schoolbesturen en schoolleiders dat rekening wordt gehouden 
met hun behoefte aan begrijpelijke informatievoorziening. 
 
Ondersteunen medezeggenschap 
Uit het eindrapport blijkt dat alle actoren in de school en het bestuur gebaat zijn 
bij procedurele en inhoudelijke kennis over de medezeggenschap. De ouders en 
leerlingen in de medezeggenschap zijn vrijwilligers, met beperkte kennis, tijd en 
aandacht, die wel een steuntje in de rug kunnen gebruiken om te geven om hun 
betrokkenheid bij de school en de medezeggenschapsraad goed vorm te geven. 
 
Daarom wil ik de komende drie jaar met een nieuw project ondersteuning bieden 
aan de medezeggenschap. Dit omdat het project Sterk Medezeggenschap is 
geëindigd. Daarin werkten AOb, CNV, FvOV, LAKS, VOO, Ouders en Onderwijs, 
AVS, VO-raad en PO-Raad samen. Bij Sterk Medezeggenschap konden 
medezeggenschapsraden terecht voor informatie en ondersteuning, bijvoorbeeld 
in de vorm van handreikingen. Bij het nieuwe project kunnen naast 
medezeggenschapsraden ook bestuurders, intern toezichthouders en schoolleiders 
terecht met hun vragen. Het gaat om vragen bij medezeggenschap en om hulp bij 
het voeren van het ‘goede gesprek’ in de school. De middelen voor deze 
ondersteuning worden gedekt op de OCW begroting. 
 
Daarnaast wil ik met sociale partners en andere partners verkennen hoe we meer 
aandacht kunnen genereren voor medezeggenschap en het ‘goede gesprek’, 
bijvoorbeeld in samenwerking met opleidingen voor schoolleiders en door middel 
van communicatie. 
 
Ondersteuning bij medezeggenschap in Caribisch Nederland 
Ook in Caribisch Nederland leeft de wens om de medezeggenschap te versterken, 
bleek uit gesprekken met schoolbestuurders, schoolleiders, leraren 
medezeggenschapsraadsleden, leerlingen en ouders. Daarom wil ik met een 
nieuw project ook scholen en schoolbesturen in Caribisch Nederland daarvoor 
ondersteuning bieden. De middelen voor deze ondersteuning worden gedekt 
binnen de begroting van OCW. 
 
 
 
 
4
 Kamerstukken II, 2022/23, 36 200 VIII, nr. 106 
 
 Pagina 4 van 10
