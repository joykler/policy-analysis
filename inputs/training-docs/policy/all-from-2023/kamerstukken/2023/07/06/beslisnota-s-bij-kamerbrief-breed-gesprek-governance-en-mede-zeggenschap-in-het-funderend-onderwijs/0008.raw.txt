Hiervoor ontvang het NJI €200.000 per jaar, gedurende drie jaar (totaal
€600.000).
·       Geadviseerd wordt om een subsidie met vergelijkbare omvang
beschikbaar te stellen voor ondersteuning van vo-scholen bij (informele)
inspraak van leerlingen. Deze inspraak is aanvullend op de formele
inspraak van de vo-leerlingen in de medezeggenschapsraad.
·       Hierover lopen gesprekken of worden gesprekken ingepland met het
LAKS, LBVSO en het NJI.
·       Met deze maatregel geeft u tevens invulling aan de motie Segers e.a. die
de regering verzoekt om scholen te ondersteunen in het vormgeven van
inspraak van leerlingen op hun school via de medezeggenschapsraden en
om te stimuleren dat scholen inspraak stimuleren en het faciliteren als
leerlingen daarom verzoeken, bijvoorbeeld in de vorm van een
3
leerlingenraad.
·       Voor leerlingenparticipatie is vanuit de coalitieakkoordmiddelen in totaal
€1.006.000 per jaar (2023, 2024, 2025, 2026) beschikbaar binnen het
budget ‘versterken zeggenschap’ (artikel 1).
Maatregel: Ondersteuning medezeggenschap en ‘goede gesprek’
·        Op 30 juni aanstaande stopt de ondersteuning voor
medezeggenschapsraden van Sterk Medezeggenschap af. Sterk
Medezeggenschap is een project dat door middel van een opdracht van
OCW aan CAOP de afgelopen jaren is uitgevoerd. Hierin werkt CAOP
samen met Aob, CNV, FvOV, LAKS, VOO, Ouders en Onderwijs, AVS, VO-
raad, en PO-raad. Zij boden medezeggenschapsraden informatie aan over
het versterken van hun medezeggenschap.
·        De ondersteuning van Sterk Medezeggenschap stopt, omdat  de doelen
van het programma niet bereikt zijn.
·        Op dit moment en ook na 30 juni kunnen (geledingen van)
medezeggenschapsraden bij diverse plekken terecht voor informatie en
hulp. Denk hierbij onder andere aan de vakbonden, stichting
Onderwijsgeschillen en CAOP.
·        Het eindrapport wijst op het belang van ondersteuning op het gebied van
medezeggenschap, voor zowel de medezeggenschapsraad als de
schoolleider, bestuurder en intern toezichthouder. Naast ondersteuning
specifiek gericht op medezeggenschap is er ook behoefte aan bevordering
van het ‘goede gesprek; in de school- en bestuursorganisatie. Het ‘goede
gesprek’ is in het eindrapport genoemd als een van de belangrijkste
factoren bij goede besluitvorming en verantwoording.
·        Gelet op het belang van goed functionerende medezeggenschap voor
besluitvorming in de school, adviseren wij om ondersteuning bij
medezeggenschap en het ‘goede gesprek’ te realiseren. In de tabel
hieronder zijn twee opties opgenomen.
·        Ook adviseren wij u om in gesprek met sociale partners en andere
partijen te bezien hoe de thema’s medezeggenschap en het ‘goede
gesprek’ onder de aandacht gebracht kunnen worden.
·        Ook voor de medezeggenschap in Caribisch Nederland is ondersteuning
gewenst. Parallel aan het Breed gesprek is ook in Caribisch Nederland
3
 Kamerstukken II, 2022/23, 36 200 VIII, nr. 106
Pagina 3 van 9
