Onze referentie 
instromen in het onderwijs vanuit een lastigere omgeving, concentratie van het 
38987618 
lerarentekort op scholen met veel kinderen van ouders met een laag inkomen, 
aan het einde van het basisonderwijs een schooladvies dat niet passend is bij de 
potentie van leerlingen, minder kans op stapelen in het voortgezet onderwijs en 
ga zo maar door. Dat wil dit kabinet veranderen en daarmee ook op de lange 
termijn impact hebben. Met deze investeringen zorgen we ervoor dat alle 
kinderen, maar in het bijzonder diegenen die dat het hardste nodig hebben, goed 
en extra onderwijs en ondersteuning krijgen. In mijn brief van 10 maart jl. heb ik 
1
breed toegelicht welke stappen we zetten op dit gebied.   
 
Kinderen en jongeren brengen gemiddeld zo’n 26 uur per week op school door. 
De rest van de tijd zijn ze thuis of in de wijk, en juist daar ontstaan de grootste 
verschillen. Het ene kind gaat naar muziekles en judo, krijgt hulp van zijn ouders 
bij het maken van opdrachten voor school of leest boeken, oefent met 
programmeren of leert in het bos over de natuur. Voor een ander kind is dit niet 
weggelegd omdat ouders dit niet kunnen betalen of er door stress of problemen 
geen mentale ruimte is om dit te regelen, doordat ouders of kind het belang 
hiervan niet inzien, maar soms ook door het gebrek aan aanbod in de wijk. Om te 
zorgen dat ook die kinderen hun talenten, interesses en vaardigheden optimaal 
kunnen ontwikkelen, investeert het kabinet in totaal structureel € 433 miljoen in 
een buitenschools verrijkend aanbod met het programma School en Omgeving.  
 
Extra aanbod van tien uur voor de leerling die dit het hardste nodig heeft 
De komende jaren wil ik ervoor zorgen dat die kinderen die dit het hardste nodig 
hebben, een verrijkt aanvullend aanbod krijgen van uiteindelijk tien uur per week. 
In sommige wijken, zoals in Rotterdam Zuid, zien we al hoeveel dit kan 
betekenen voor de kinderen. Daar zien we dat leerlingen aan verschillende 
activiteiten meedoen waar ze anders niet of minder makkelijk mee in aanraking 
zouden komen, en komen en leren ze op plekken waar zij anders niet zouden 
2
komen. Dat wil ik realiseren voor zoveel mogelijk kinderen in Nederland, te 
beginnen op die plekken waar dit het hardste nodig is.  
 
Dit schooljaar zijn we van start gegaan met 127 coalities van scholen, gemeenten 
en andere lokale partijen zoals sport- en cultuurorganisaties, buitenschoolse 
opvang, welzijnswerk en bedrijven uit de regio. 44 van deze gebieden zijn 
voorlopers die al veel ervaring hebben met het aanbieden van een verrijkte 
schooldag. Met de voorlopers werken we samen in een lerende aanpak, waarin we 
zowel praktijk- als wetenschappelijke kennis opbouwen en uitwisselen en samen 
 3
toewerken naar een duurzaam en structureel aanbod. Alle 127 coalities 
ontvangen subsidie om een verrijkt aanbod op te starten, uit te breiden of door te 
ontwikkelen.  
 
De komende schooljaren ga ik nog gerichter investeren in die leerlingen die dit 
 
het hardste nodig hebben.De scholen in de huidige coalities kunnen in september 
opnieuw subsidie aanvragen voor de komende twee schooljaren. Aanvullend 
                                                 
 
1
 Kamerbrief Visie Kansengelijkheid in het funderend onderwijs, Kamerstuk 31 293, nr. 660 
2
 Sardes. Dagprogrammering in Rotterdam in 2022: Rapportage van 6 schouwen.  
3
 Kamerbrief Programma School en Omgeving in het funderend onderwijs, Kamerstuk 31293, nr. 639 
 
 Pagina 2 van 5
