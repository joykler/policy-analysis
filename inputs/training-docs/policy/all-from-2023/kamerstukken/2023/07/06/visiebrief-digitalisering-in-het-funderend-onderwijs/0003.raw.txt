Onze referentie 
Dit vraagt ten eerste van elke school dat zij een visie op digitalisering ontwikkelt, 
39236091 
die geworteld is in de schooleigen visie op goed onderwijs.5 
 Daarbij is het 
belangrijk dat scholen menselijkheid voorop zetten, zodat technologie de 
(ontwikkeling van) persoonlijke relaties in het onderwijs versterkt.
6  
Schoolbesturen kunnen scholen hierbij ondersteunen en met strategisch 
personeelsbeleid faciliteren dat de visie in praktijk wordt gebracht. 
Het funderend onderwijs bevindt zich in een krachtenveld dat zich uitstrekt van de 
leverancier om de hoek tot de grootste (tech)bedrijven ter wereld. Dit vraagt van 
schoolbesturen om de handen ineen te slaan. De cooperatie SIVON verricht goed 
werk op dit vlak, zoals SURF dat in het mbo en ho doet. SIVON helpt alle scholen 
door afspraken te maken met leveranciers over tijdige levering van goede en 
betaalbare leermiddelen. Ook bereidt SIVON afspraken voor die de 
afhankelijkheid van scholen van grote internationale techbedrijven indamt. SIVON 
zorgt voor een goed en aantrekkelijk aanbod voor haar leden. Ik waardeer dat 
steeds meer schoolbesturen de meerwaarde zien, zich solidair tonen en hun 
verantwoordelijkheid nemen door lid te zijn van SIVON. Uw Kamer heeft verzocht 
een plan te maken zodat zoveel mogelijk schoolbesturen aansluiten bij SIVON.7  
OCW is met SIVON en de sector in gesprek over een stabiele en krachtige positie 
van SIVON. Uw Kamer wordt voor de zomer van 2024 over de uitkomsten en het 
vervolg geInformeerd. 
Van marktpartijen vraagt deze opgave dat zij aanbod ontwikkelen dat past bij de 
behoefte, de vraag en de (voor)waarden die voor het onderwijs belangrijk zijn. Of 
het nu gaat om leermiddelenmakers, innovatieve start-ups, of big tech; zij dienen 
de meerwaarde van hun producten en diensten voor het onderwijs die met 
publieke middelen gefinancierd worden centraal te stellen, op een veilige en 
verantwoorde manier. 
Niet in de laatste plaats is een betrokken overheid nodig, die naast 
onderwijsprofessionals staat.8  Hiervoor is al veel in gang gezet. De overheid 
investeert flink in waarborgen voor belangrijke waarden als privacy en veiligheid, 
in het verbeteren van de marktwerking en het stimuleren van innovaties op een 
verantwoorde manier. Tegelijkertijd gaan de ontwikkelingen snel. Ook vragen de 
vaardigheden van leraren, goede en betaalbare leermiddelen en praktijkkennis 
over effectieve aanpakken en begrenzing om meer aandacht. 
5 
 Hiervoor kunnen scholen gebruik maken van het vier-in-balans model van Kennisnet: 
httos://www.kennisnet.nl/publicaties/vier-in-balans-een-betrouvvbaar-houvast-bij-keuzes-
voor-ict-inzet-in-het-oridervvils/#1-visie-op-ondervvils-met-ict  
6  Deze ambities gelden onverminderd voor scholen in het Caribisch deel van ons Koninkrijk. 
De ambities van de scholen op Saba, St. Eustatius en Bonaire op gebied van digitalisering 
zijn onderdeel van de derde onderwijsagenda Caribisch Nederland. Uw Kamer ontvangt deze 
agenda na de zomer. 
Motie van de leden El Yassini (VVD) en van Baarle (DENK), Kamerstukken II 2022/23, 
32034, nr. 42. 
8  Zo ziet de Onderwijsraad dat de overheid leraren, schoolleiders en bestuurders beter kan 
ondersteunen door kaders te scheppen die privacy en dataveiligheid waarborgen, door 
heldere leerdoelen te formuleren voor digitale geletterdheid, door de markt voor intelligente 
onderwijstechnologie te reguleren, en door te stimuleren dat er samen met leraren 
toepassingen van intelligente technologie worden ontwikkeld. 
Pagina 3 van 13
