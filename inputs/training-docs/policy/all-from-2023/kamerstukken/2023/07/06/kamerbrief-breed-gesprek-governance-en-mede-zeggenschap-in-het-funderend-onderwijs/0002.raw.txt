Onze referentie 
38347466  
Regioplan heeft in samenwerking met CAOP en Leeuwendaal op verzoek van 
voormalig minister voor Primair en Voortgezet Onderwijs tussen oktober 2022 en  
april 2023 een breed gesprek georganiseerd over governance en 
(mede)zeggenschap. Met deze brief bied ik u het eindrapport over dat breed 
gesprek aan. Daarmee voer ik tevens de motie van de leden Westerveld en 
3
Kwint uit, waarmee uw Kamer heeft verzocht de bestuursstructuur in het 
funderend onderwijs te evalueren.  
 
Deze brief heeft betrekking op de bestuursstructuur in de school- en 
bestuursorganisaties in het funderend onderwijs. De bestuursstructuur van 
samenwerkingsverbanden is onderdeel van de verbeteraanpak passend onderwijs 
waar in het debat van 5 april over is gesproken en waar ik u weer over informeer 
in de volgende voortgangsrapportage passend onderwijs in het voorjaar van 
2024.  
 
Kernbegrippen 
Zeggenschap 
Het recht om over iets te beslissen. In het funderend onderwijs heeft alleen het 
bevoegd gezag zeggenschap. Het bevoegd gezag heeft de mogelijkheid om 
beslissingen bij leraren of schooldirecteur neer te leggen (bijvoorbeeld via het 
professioneel statuut of managementstatuut), maar het bevoegd gezag blijft 
eindverantwoordelijk. 
 
Medezeggenschap 
Het recht van over iets mee te mogen spreken, met gedachte aan invloed op de 
beslissing of besluitvorming. In het bijzonder het recht van werknemers om in het 
beheer van de school mee te spreken. Met medezeggenschap kun je ‘meepraten’ 
over en invloed uitoefenen op beslissingen, zodat degene met zeggenschap dit 
kan of moet meewegen in de beslissing. In de huidige bestuursstructuur hebben 
onderwijspersoneel, ouders en vo-leerlingen medezeggenschap. Dit is geregeld in 
de Wet medezeggenschap op scholen (hierna: WMS). De WMS schrijft voor dat 
over bepaalde voorstellen van het bevoegd gezag de (gemeenschappelijke) 
medezeggenschapsraad of ondersteuningsplanraad advies of instemming mag 
geven. Het besluit wat de (gemeenschappelijke) medezeggenschapsraad of 
ondersteuningsplanraad neemt, is echter een beslissing over al dan niet 
instemming of positief of negatief advies. De inhoudelijke beslissing ligt ook in die 
gevallen nog steeds bij het bevoegd gezag. 
 
Governance of bestuursstructuur 
De manier waarop rollen, beslissingsbevoegdheden en verantwoordelijkheden in 
de school- en bestuursorganisatie belegd zijn en hoe de besluitvorming tot stand 
komt. Het gaat daarbij om vragen als wie mag wat beslissen in de school- en 
bestuursorganisatie, en wie daarover mag meepraten. 
 
Bevoegd gezag 
De rechtspersoon die een school in stand houdt en bestuurt. Het bevoegd gezag 
kan uit één orgaan bestaan met functionele scheiding tussen intern toezicht en 
bestuur: bestuur, inclusief toezichthoudende bestuursleden. Of het kan uit twee 
organen bestaan met organieke scheiding tussen intern toezicht en bestuur. Het 
 
 
3
 Kamerstukken II, 2021/22, 34 251, nr. 99 
 
 Pagina 2 van 10
