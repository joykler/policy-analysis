Datum
Toelichting
2 juni 2022
Politieke context
· In het regeerakkoord van het kabinet Rutte III was de opdracht
opgenomen om een instemmingsrecht op hoofdlijnen van de begroting
voor medezeggenschapsraden te regelen. In 2019 heeft de Tweede
Kamer met de motie van het lid Van Meenen7   verzocht om onder
hoofdlijnen van de begroting in ieder geval te verstaan; het
onderwijsgevend en onderwijsondersteunend personeel, de allocatie van
middelen binnen het bestuur, de inzet van reserves en materiele lasten.
Het wetsvoorstel is tussen 13 juli en 11 september 2020 in
internetconsultatie geweest. Uit de reacties blijken twee grote
knelpunten: 1) veel vragen over wat hoofdlijnen op de begroting precies
zijn en op welk niveau ((G)MR) dit instemmingsrecht dan ligt, 2) vragen
over de rol(vermenging) in de driehoek medezeggenschap, schoolbestuur
en intern toezicht. Begin 2021 is besloten het wetsvoorstel te
deprioriteren. Dit in verband met capaciteitsproblemen voortkomend uit
de inzet vanwege de coronacrisis en het Nationaal Programma Onderwijs.
· Het brede gesprek over (mede)zeggenschap betekent wel dat het
wetsvoorstel nog wat langer op zich zal laten wachten. Echter de vragen
en knelpunten die uit de internetconsultatie kwamen, zijn dezelfde
vragen die we nu hebben rondom het versterken van de zeggenschap.
Dat biedt ook een kans: zo kunnen we dit wetsvoorstel verstevigen met
de uitkomsten van het brede gesprek over (mede)zeggenschap. Ook
biedt dit wetsvoorstel een goede plek om de uitkomsten van het brede
gesprek te effectueren. Met dit wetsvoorstel kunnen we de zeggenschap
op middelen op het schoolniveau, die nu in losse trajecten geregeld is,
verankeren.
· Recent is ook de motie Westerveld en Kwint8  aangenomen. In deze motie
verzoekt de Tweede Kamer om het functioneren van de bestuursstructuur
in het funderend onderwijs te evalueren in het kader van de wet
versterking bestuurskracht. Met het brede gesprek geven we invulling
Persoonsg...
aan de motie.
· We hebben in november 2020 van de Stichting Onderwijsgeschillen een
rapport met aanbevelingen ontvangen voor het versterken van
1P
medezeggenschap bij holdings. Dit rapport is reeds naar de Tweede
Kamer verzonden, echter zonder inhoudelijke beleidsreactie. Deze
beleidsreactie zal pas na het brede gesprek over (mede)zeggenschap
gegeven worden, zodat de uitkomsten meegewogen kunnen worden. Er
is een beperkt aantal holdings in het onderwijs actief en vanuit de
Tweede Kamer is tot op heden Been vraag naar deze beleidsreactie. De
urgentie voor de beleidsreactie is daarmee beperkt en kan wachten op de
uitkomsten van het brede gesprek.
· 
In de (concept) werkagenda is afgesproken dat medio 2023 op basis van
de uitkomsten van een brede consultatie bezien wordt welke maatregelen
worden getroffen voor het versterken van de zeggenschap van de
onderwijsprofessional. Dit betekent dat op z'n vroegst in de tweede helft
van 2023 gestart kan worden met het effectueren van de maatregelen.
Dit betreft bijvoorbeeld het aanvullen van het wetsvoorstel, deze zou dan
zomer 2024 ingediend kunnen worden bij de Tweede Kamer.
7 Kamerstukken II, 2018/19, 31 293, nr. 448
8 Kamerstukken II, 2021/22, 34 251, nr. 99
Pagina 3 van 4
