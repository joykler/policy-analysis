Onze referentie 
Studiefinanciering 
39477421 
 
Naar aanleiding van de aanbeveling van de Nationale Ombudsman is een 
werkgroep opgericht om de mogelijkheden te onderzoeken voor een automatische 
gegevensuitwisseling tussen DUO en de Belastingdiensten van Curaçao, Aruba en 
Sint Maarten. Met een dergelijke uitwisseling zou het inkomen – indien tijdig 
bekend bij de lokale Belastingdienst – gedeeld kunnen worden met DUO om de 
hoogte van de aanvullende beurs en de draagkracht bij terugbetalen te bepalen. 
De (ex-) student hoeft daar dan zelf geen actie voor te ondernemen.  
 
Om een dergelijke gegevensuitwisseling mogelijk te maken zijn er meerdere 
randvoorwaarden. Zo moet er een grondslag in de Europees Nederlandse 
wetgeving zijn, zodat DUO de gegevens mag ontvangen en verwerken. Deze is 
reeds aanwezig in de Wet Studiefinanciering 2000. Ook is een veilige manier om 
de gegevens conform de eisen van de AVG uit te wisselen nodig. Hiervoor wordt 
gewerkt aan consensus Rijkswetgeving.  
 
Daarnaast moet er nog een grondslag in de wetgeving in Aruba, Curaçao en Sint 
Maarten zijn om de gegevens te mogen verstrekken. De wetgeving van de drie 
landen bevat op dit moment geen grondslag om gegevens te mogen verstrekken 
aan DUO. Daarom wordt er op dit moment door de landen gekeken naar de 
mogelijkheid om een dergelijke grondslag te creëren.  
 
Platform hoger onderwijs  
 
Naar aanleiding van het M4LO in 2022 is er een werkgroep onderwijsonderzoek 
ingesteld, waarin de University of Aruba, University of Curaçao, de University of 
St Martin zitting hebben. De werkgroep komt voort uit de wens om de 
samenwerking in het hoger onderwijs, in het bijzonder op het gebied van 
praktijkgericht onderwijsonderzoek, in het Caribisch deel van het Koninkrijk te 
versterken.  
 
Aan de ministers is voorgesteld om de werkgroep voort te zetten in 2023, waarbij 
de scope van de werkgroep breder geformuleerd wordt als platform voor 
samenwerking hoger onderwijs Caribisch deel van het Koninkrijk. Samenwerking 
tussen de instituten is gezien de kleinschalige context van de eilanden en de 
gedeelde opgaven en uitdagingen van groot belang. Een gezamenlijk platform kan 
die samenwerking verstevigen. In deze bredere overlegstructuur is er zowel 
ruimte voor onderwerpen op het gebied van onderwijs als andere relevante 
thema’s voor de drie Caribische universiteiten. Onderwijsonderzoek blijft binnen 
het netwerk een thema op de agenda. Daarnaast zal het netwerk gezamenlijk een 
Caribisch pre-academic programma voor een betere aansluiting op het 
vervolgonderwijs uitwerken. 
 
Doorlichting 
 
In het kader van de landspakketten hebben de Arubaanse, Curaçaose en Sint 
Maartense onderwijsinspecties in duo-samenwerking met de Inspectie van het 
Onderwijs een doorlichting van het onderwijsbestel op respectievelijk Aruba, 
Curaçao en Sint Maarten uitgevoerd. De Nederlandse Inspectie van het Onderwijs 
heeft enkele rode draden en gezamenlijke uitdagingen gepresenteerd tijdens het 
M4LO in januari. De ministers hebben afgesproken een specifieke werkgroep op te 
 
 Pagina 2 van 6
