manier mee om kunnen gaan en hoe we leraren het beste kunnen ondersteunen Onze referentie 
	
39236091 
bij deze nieuwe uitdagingen. 
Digitalisering: nooit een doel, altijd een middel en de leraar centraal 
In deze brief leest u mijn visie op digitalisering in het funderend onderwijs en wat 
ik doe om deze visie te realiseren.3  Digitalisering in het onderwijs is voor mij nooit 
een doel, maar altijd een middel om het onderwijs te verbeteren. Tot enkele jaren 
geleden werd alleen de gereedschapskist van de leraar gedigitaliseerd. 
Geavanceerde ontwikkelingen als AI hebben een fundamentelere impact op de 
relatie tussen leraar en leerling. Er komt een actor bij in de klas. 
Technologie zal de rol van de leraar nooit kunnen vervangen. Als het al zou 
kunnen, zou ik het niet willen. De tijd, aandacht en deskundigheid van leraren zijn 
essentieel om de ontwikkeling van leerlingen te voeden en hun welzijn en 
gezondheid te borgen. Zoals de Onderwijsraad terecht opmerkt beschikt immers 
alleen de leraar over de brede opmerkzaamheid, pedagogische sensitiviteit en het 
vermogen om didactisch in te spelen op specifieke en onverwachte situaties.4  
Technologie kan hier niet aan tippen, het kan enkel de leraar ondersteunen. 
Het is van het grootste belang dat digitalisering in dienst staat van goed 
onderwijs voor iedere leerling en we de risico's voor ons onderwijs adresseren. 
Belangrijke onderwijswaarden als kwaliteit, kansengelijkheid en autonomie 
moeten we blijvend hoog in het vaandel houden. En wanneer digitalisering de 
leerlingen meer slecht dan goed doet is het nodig hier paal en perk aan te stellen. 
Het is in de eerste plaats de leraar die hiermee in de kias wordt geconfronteerd en 
oplossingen in concrete lessituaties moet vinden. Het is belangrijk dat we de 
leraar helpen het beste uit zijn of haar leerlingen te halen met behulp van digitale 
technologie. En waar nodig, het gebruik van digitale technologie aan banden te 
leggen. Daarvoor is het nodig dat de leraar: 
1. 
de ruimte krijgt om te leren en innoveren en kan begrenzen waar nodig; 
2. kan vertrouwen op eigen digitale vaardigheden; 
3. beschikt over een rijk aanbod van kwalitatief goede en betaalbare (digitale) 
leer- en hulpmiddelen; 
4. kan rekenen op een goede, veilige en toekomstvaste infrastructuur. 
Een gezamenlijke, gefocuste en langdurige inspanning 
We kunnen de leraar hier niet alleen in laten staan. Schoolleiders, bestuurders, 
opleiders, wetenschappers, experts,. aanbieders en de overheid moeten er samen 
voor zorgen dat leraren maximale ruimte en ondersteuning ervaren om het 
onderwijs voor al hun leerlingen te verbeteren op een veilige en verantwoorde 
manier. En waar dat nodig is, actief te helpen met begrenzen. 
3 
 Hiermee wordt voortgebouwd op de beleidsreactie rapport over hoogwaardig digitaal 
onderwijs en verkenning inzet intelligente technologie die recent aan uw Kamer is verstuurd, 
Kamerstukken VIII, 36200, nr. 207. 
4  Inzet van intelligente technologie 
(2022), Onderwijsraad, Den Haag. 
Pagina 2 van 13
