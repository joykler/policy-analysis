Onze referentie 
kunnen worden ingezet voor het verbeteren van de aansluiting tussen onderwijs 
39477421 
en arbeidsmarkt. 
 
In het virtueel M4LO in april 2023 hebben de ministers ingestemd met een 
programmateam Strategic Education Alliance (SEA), bestaande uit leden van alle 
vier landen, dat zich gaat toeleggen op de uitvoering van de drie prioriteiten 
evenals het verkennen van andere voorstellen uit de werkconferentie. De 
slotconclusies van de M4LO’s zijn bijgevoegd bij deze brief.  
 
Cultuurfonds  
 
In de afgelopen jaren heeft de werkgroep Cultuurfonds gewerkt aan een voorstel 
voor een nieuw fonds om de culturele samenwerking tussen de landen te 
versterken. De ministers zetten in op een fonds dat onderzoeks- en 
documentatieprojecten over de cultuur en geschiedenis van het Caribisch deel van 
het Koninkrijk kan ondersteunen. Op verzoek van de ministers werkt de 
werkgroep nu aan het operationeel maken van het fonds, zodat het voor het 
M4LO van 2024 operationeel kan zijn. 
 
Immaterieel Erfgoed  
 
De werkgroep Immaterieel Erfgoed werkt aan een nieuwe nominatieprocedure 
voor de internationale ICH (intangible cultural heritage) lijsten van Unesco. 
Tijdens een werksessie in Den Haag in februari 2023 zijn de leden van de 
werkgroep bij elkaar gekomen en is er consensus bereikt over een 
nominatieprocedure, waarbij er vanuit gelijkwaardigheid van alle 6 de eilanden 
binnen het Koninkrijk is samengewerkt. Deze wordt nu uitgewerkt door de 
werkgroep.  
 
 
Herdenkingsjaar Slavernijverleden  
 
In de overige gesprekken tussen de ministers van de vier landen is het 
slavernijverleden onderwerp van gesprek geweest. We blijven gedurende het 
Herdenkingsjaar Slavernijverleden en daarna in dialoog over dit onderwerp. De 
opvolging van de toezeggingen die voortvloeien uit de kabinetsreactie 
slavernijverleden staan centraal. Aruba, Curaçao en Sint Maarten zijn hier reeds 
mee van start gegaan.  
 
De commissie ‘Bewustwording slavernijverleden Aruba’ is voortvarend van start 
gegaan met een bewustwordingscampagne en dient als belangrijkste 
gesprekspartner in de opvolging van de excuses. Het Nationaal Archief Aruba is 
aan de slag met het doorzoekbaar maken van de Koloniale Archieven met behulp 
van handschriftherkenningssoftware. Op Curaçao is het Plataforma Sklabitut i 
Herensha di Sklabitut (Platform Slavernij en Slavernijerfenis) betrokken bij de 
opvolging van de excuses. Daarnaast zal in Curaçao, op 3 oktober van dit jaar de 
rehabilitatie van Tula plaatsvinden. De minister-president van Sint Maarten heeft 
de Advisory Committee on Slavery, Atonement and Reparations ingesteld. De 
commissie heeft als opdracht de regering van Sint Maarten te adviseren over de 
opvolging van de excuses, onder andere op basis van een maatschappelijk 
dialoog. 
 
 
 Pagina 4 van 6
