Onze referentie 
Het is belangrijk dat scholen voldoende te kiezen hebben. Daarom zal OCW de 
39236091 
komende tijd, in lijn met de moties van de leden van Baarle (DENK) en Kathmann 
(PvdA)33, in samenwerking met SURF en Kennisnet, de mogelijkheden van open 
source toepassingen in het onderwijs als aanvulling op en als alternatief voor de 
producten van grote internationale techbedrijven verder verkennen. Dit vraagt om 
een lange adem en gezamenlijke inspanningen. Daarom is Europese 
samenwerking de eerst aangewezen route. Uw Kamer wordt over de voortgang 
voor de zomer van 2024 nader geinformeerd. 
Basisinfrastructuur op orde  
Om het gebruik van digitate middelen op scholen te ondersteunen is een landelijk 
dekkend landschap nodig van organisaties, voorzieningen, afspraken en 
standaarden dat het funderend onderwijs veilig, efficient en flexibel kan 
faciliteren. De komende jaren bouwt OCW stap voor stap aan een veilige, 
betrouwbare en toegankelijke ICT-basisinfrastructuur. Daarbij wordt zo goed 
mogelijk aangesloten op de behoeften van het onderwijs en op bestaande 
voorzieningen en diensten, zoals het Nationaal Dienstencentrum (NDC) en de 
Nummervoorziening bij Kennisnet en de dienst Veilig Internet van SIVON, evenals 
de Nederlandse Cybersecurity Strategie (NLCS). Uw Kamer wordt voor de zomer 
van 2024 geinformeerd over de uitkomsten van een beleidsadvies dat naar de 
ICT-basisinfrastructuur wordt uitgevoerd. 
Tot slot 
Ik vind het belangrijk dat leraren de kansen kunnen benutten die digitalisering 
biedt voor goed onderwijs, zodat zij hun leerlingen optimaal begeleiden. We 
mogen de leraar hier niet alleen in laten staan. Het is nodig dat schoolleiders, 
bestuurders, opleiders, wetenschappers, aanbieders en de overheid er met de 
leraar voor zorgen dat iedere leerling het beste uit zichzelf kan halen en goed 
voorbereid is op de samenleving van morgen. 
De minister van Onderwijs, Cultuur en Wetenschap, 
Robbert Dijkgraaf 
33  Kamerstukken II 2022/23, 32034, nr. 46 en Kamerstukken II 2022/23, 32761, nr. 277. 
Pagina 13 van 13
