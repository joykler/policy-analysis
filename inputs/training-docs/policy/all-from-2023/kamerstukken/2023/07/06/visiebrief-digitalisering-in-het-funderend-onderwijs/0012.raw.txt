april 2023 gepubliceerd.
3' Scholen kunnen hiermee aan de slag om, aanvullend Onze referentie 
	
39236091 
op wat ze al doen, hun digitale veiligheid en weerbaarheid te verhogen. 
2) Bewustwording, professionalisering en ondersteuning 
Scholen voldoen nu nog niet aan alle normen. Het is voor schoolleiders en 
bestuurders vaak onduidelijk wat ze moeten doen en hoe ze dat moeten doen. 
Een deel van de scholen is al op de goede weg, een ander deel moet nog een flink 
aantal stappen zetten. Het programma ondersteunt alle scholen met passende 
producten, diensten en communicatie. 
Samen met de VO-raad en PO-Raad, SIVON en Kennisnet is het normenkader in 
een aantal goedbezochte digitale bijeenkomsten gelanceerd en toegelicht. De 
samenwerking en informatie-uitwisseling komt goed op stoom. Het materiaal dat 
scholen nodig hebben om aan de normen te voldoen wordt samen met scholen 
ontwikkeld. 
Om scholen te helpen met de afhandeling van cyberincidenten, wordt een 
ondersteuningspunt ingericht. Op basis van de meldingen is er actueel inzicht in 
cyberdreigingen. Later dit jaar starten de eerste activiteiten om het 
ondersteuningspunt door te ontwikkelen tot een CERT (Computer Emergency en 
Response Team) voor het funderend onderwijs. Wanneer het CERT operationeel is 
zal er ook een meldplicht voor cyberincidenten gaan gelden. 
3) Toezicht en handhaving 
Het normenkader is opgesteld om duidelijk te maken wat ik verwacht van 
schoolbesturen. Het programma helpt scholen stap voor stap om aan het 
normenkader te voldoen. In 2027 moeten alle scholen aan het normenkader 
voldoen en zal er toezicht en handhaving plaatsvinden. Op basis van een 
onderzoek dat de Auditdienst Rijk uitvoert besluit OCW in 2024 hoe beheer, 
toezicht en handhaving gaan plaatsvinden, waarbij het verhogen van de digitale 
veiligheid met een minimum aan administratieve lasten gerealiseerd wordt. Om 
zicht te houden op de voortgang, zijn schoolbesturen vanaf hun jaarverslag over 
2024 verplicht expliciet aandacht te besteden aan informatiebeveiliging en 
privacy. 
Ook (software)leveranciers in het funderend onderwijs moeten aan de normen 
voldoen. Vanuit het programma wordt door SIVON, samen met SURF gewerkt aan 
het uitvoeren van DPIA's op producten die gebruikt worden in het funderend 
onderwijs. Bijvoorbeeld op Microsoft 365 en Google Workspace, waarover uw 
Kamer onlangs is geInformeerd.
32  Het collectief uitvoeren van DPIA's neemt 
individuele scholen veel werk uit handen. DPIA's leiden tot goede privacy-
afspraken met leveranciers en OCW ziet erop toe dat we hiermee doorgaan. 
Alternatieven voor Big Tech 
31  Zie digitaalveiligonderwijs.nl
. Het normenkader bestaat uit de beschrijving van de norm, 
het toetsingskader waarin wordt aangegeven wat van de school verwacht wordt, en 
voorbeeldmaatregelen waarin staat hoe een school hier invulling aan kan geven. 
32  Kamerstukken II 2022/23, 32034, nr. 52. 
Pagina 12 van 13
