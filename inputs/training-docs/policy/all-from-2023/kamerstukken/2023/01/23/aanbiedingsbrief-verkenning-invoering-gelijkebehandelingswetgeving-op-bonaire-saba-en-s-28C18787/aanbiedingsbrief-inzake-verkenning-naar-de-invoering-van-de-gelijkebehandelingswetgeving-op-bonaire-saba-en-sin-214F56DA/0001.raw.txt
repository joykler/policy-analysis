Directie Constitutionele 
Aan de Voorzitter van de Tweede Kamer der Staten-
Zaken en Wetgeving
Generaal
Turfmarkt 147
Den Haag
Postbus 20018
www.rijksoverheid.nl
www.facebook.com/minbzk
www.twitter.com/minbzk
2500 EA  Den Haag
www.linkedin.com/company/
ministerie-van-bzk
Kenmerk
2023-0000045087
Uw kenmerk
Bijlage(n)
1
Datum 23 januari 2023
Betreft Verkenning naar de invoering van de 
gelijkebehandelingswetgeving op Bonaire, Saba en Sint 
Eustatius
 
Hierbij bied ik u, mede namens de minister van Onderwijs, Cultuur en 
Wetenschap, de minister voor Rechtsbescherming, de minister voor 
Armoedebeleid, Participatie en Pensioenen, de staatssecretaris van 
Koninkrijksrelaties en Digitalisering en de staatssecretaris van Volksgezondheid, 
Welzijn en Sport, de verkenning aan naar de invoering van de 
gelijkebehandelingswetgeving op Bonaire, Saba en Sint Eustatius (de BES).  
 
Ik ben de externe commissie, bestaande uit de heer Glenn Thodé (oud-
gezaghebber van Bonaire en voorzitter van de Commissie toezicht bescherming 
persoonsgegevens BES (Cbp-BES)) en de heer Jacques van Eck (oud-Staatsraad 
Raad van State en lid van de Cbp-BES), zeer erkentelijk voor de grondige wijze 
waarop ze de verkenning hebben uitgevoerd, zowel in het Europese als het 
Caribische deel van Nederland. De geluiden en signalen van de eilanden over de 
verschijningsvormen van discriminatie maken duidelijk hoezeer bewustwording, 
wetgeving en instituties nodig zijn om artikel 1 Grondwet ook daar te 
verwezenlijken. 
 
Het doel van de verkenning was in kaart te brengen wat er voor nodig is om de 
gelijkebehandelingswetgeving en hoofdstuk 2 van de Wet op het College voor de 
rechten van de mens van toepassing te kunnen verklaren voor de Caribische 
openbare lichamen. Bij dat onderzoek zou onder meer betrokken worden de 
wenselijkheid van invoering op korte of langere termijn en de belasting  
die invoering van de wetgeving met zich brengt voor bestuur en burgers  
van de openbare lichamen. 
 
De commissie beveelt aan over te gaan tot het integraal invoeren van de 
gelijkebehandelingswetgeving, waarbij geldt dat de invoering katalyserend kan 
werken voor de acceptatie van diversiteit en gelijke behandeling op de BES.  
Ik volg deze aanbeveling op. Ik zal op basis van de verkenning en conform de 
wens van de bestuurscolleges van Bonaire, St. Eustatius en Saba, het College 
voor de rechten van de mens, de Nationaal Coördinator tegen Discriminatie en 
Racisme, de gemeentelijke antidiscriminatievoorzieningen en de Nationale 
ombudsman, op korte termijn het wetgevingstraject in gang zetten om de 
gelijkebehandelingswetgeving van toepassing te verklaren op het Caribische deel 
Pagina 1 van 3
