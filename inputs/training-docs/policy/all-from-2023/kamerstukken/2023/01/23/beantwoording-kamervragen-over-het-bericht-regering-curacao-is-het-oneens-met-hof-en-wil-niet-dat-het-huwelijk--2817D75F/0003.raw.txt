Ministerie van Binnenlandse 
Zaken en Koninkrijksrelaties
Kenmerk
2023-0000037253
landen gevestigde belangenpartijen. Daarnaast heeft BZK in 2022 een subsidie 
gegeven aan de organisatie van het Pride festival op Curaçao waar ook een 
medewerker van de Nederlandse Vertegenwoordiging, namens BZK, heeft 
1
gespeecht. Ook heb ik het onderwerp in het kader van de toezegging aan het lid 
Dittrich in verschillende overleggen met de landen ter sprake gebracht. 
 
Verder wordt er bij de dienstreizen van bewindslieden steeds meer aandacht 
gevraagd voor de (geschiedenis van de) lhbtiq+ gemeenschap op de eilanden. Zo 
is de minister van Justitie en Veiligheid recentelijk meegenomen op een tour door 
Otrabanda op Curaçao waarbij stilgestaan werd bij de uitdagingen voor de 
gemeenschap.  
 
 
Vraag 4 
Heeft u contact gehad met de Curaçaose regering over het voornemen om in 
cassatie te gaan tegen de gerechtelijke uitspraak? Zo ja, op welke wijze? 
 
Ja, er is contact geweest met de Curaçaose regering over de beweegredenen om 
cassatie in te stellen. Het al dan niet instellen van cassatie blijft wel een 
aangelegenheid van het land zelf. Aruba heeft overigens nog geen beslissing 
genomen over het wel of niet instellen van cassatie.  
 
Vraag 5 
Kunt u een indicatie geven van het geschatte aantal huwelijken van personen van 
hetzelfde geslacht dat doorgang zou kunnen vinden als de gerechtelijke uitspraak 
van het Gemeenschappelijke Hof van Justitie gehandhaafd blijft? Zo ja, hoe groot 
is dit aantal? 
 
Een grove schatting zou zijn dat het om tientallen huwelijken zou gaan.  
 
Vraag 6 
Wat vind u van het feit dat een geregistreerd partnerschap op Aruba wel mogelijk 
is voor personen van hetzelfde geslacht, maar dit op Curaçao niet het geval is? 
[3] 
 
Zoals ik bij de beantwoording van vraag 2 heb aangegeven: het is in beginsel aan 
het autonome land zelf om zorg te dragen voor de verwezenlijking van de 
fundamentele mensenrechten. Ook heb ik de positieve verplichting die uit de 
jurisprudentie van het EHRM volgt benoemd. Aruba heeft een eerste stap gezet 
met het wettelijk verankeren van een geregistreerd partnerschap. Al is hierbij wel 
de kanttekening te plaatsen dat het op dit moment nog niet helemaal een 
volwaardige vervanging is van het huwelijk daar de rechtsgevolgen nog niet 
hetzelfde zijn. Overigens is door het Hof geoordeeld dat ook Aruba het 
discriminatieverbod heeft geschonden door partners van gelijk geslacht uit te 
sluiten van het huwelijk. 
 
Naast de schending van het discriminatieverbod, heeft het Hof geoordeeld dat 
Curaçao ook de door het EHRM bepaalde positieve verplichting heeft geschonden. 
 
1
 De toezegging luidt: De staatssecretaris van Binnenlandse Zaken en Koninkrijksrelaties 
zegt de Kamer, naar aanleiding van een vraag van het lid Dittrich (D66), toe met de 
Caribische landen van het Koninkrijk te bespreken dat in het Caribisch deel van het 
Koninkrijk de mogelijkheid wordt geboden tot het aangaan van een huwelijk tussen partners 
van gelijk geslacht en de Kamer daarover te informeren. 
Pagina 3 van 4
