Ministerie van Binnenlandse 
Zaken en Koninkrijksrelaties
Kenmerk
2023-0000037253
Vragen van het Kamerlid Kamminga (VVD) aan de staatssecretaris van 
Binnenlandse Zaken en Koninkrijksrelaties over het bericht ‘Regering 
Curaçao is het oneens met Hof en wil niet dat het huwelijk wordt 
opengesteld’ (ingezonden 21 december 2022). 
 
 
Vraag 1 
Bent u bekend met het bericht dat de regering van Curaçao in cassatie wil gaan 
tegen een gerechtelijke uitspraak van Het Gemeenschappelijke Hof van Justitie 
met betrekking tot het openstellen van het huwelijk van personen van hetzelfde 
geslacht? [1] [2] 
 
Ja. 
 
Vraag 2 
Bent u het ermee eens dat het van het grootste belang is dat alle inwoners van 
het Koninkrijk der Nederlanden en dus ook Curaçao, de mogelijkheid hebben om 
met een partner van hetzelfde geslacht te kunnen trouwen? Indien dit niet het 
geval is, waarom niet? 
 
Ik ben het daar zeker mee eens. Ik vind het ook van groot belang dat overal 
binnen het Koninkrijk zorg wordt gedragen voor de verwezenlijking van de 
fundamentele mensenrechten. De keerzijde is echter dat die verwezenlijking in 
beginsel aan de autonome landen zelf is. Wat wel uit de jurisprudentie van het 
Europese Hof voor de Rechten van de Mens (hierna: EHRM) volgt, is dat er een 
positieve verplichting op staten rust die het huwelijk niet openstellen voor 
partners van gelijk geslacht. Deze positieve verplichting houdt in dat er een 
alternatief, zoals bijvoorbeeld een vorm van een geregistreerd partnerschap, 
wettelijk moet worden verankerd. Een contractuele lappendeken, zoals het EHRM 
het noemt, is niet gelijkwaardig aan een wettelijk stelsel. Veel rechtsgevolgen van 
het huwelijk zijn immers niet contractueel te bereiken. Deze verplichting geldt ook 
voor de landen binnen het Koninkrijk.  
 
 
Vraag 3 
Kunt u aangeven wat de Nederlandse regering de afgelopen jaren heeft gedaan 
op het gebied van het huwelijk voor personen van hetzelfde geslacht in haar 
relaties met de autonome landen? 
 
In 2010 is het Pink Orange Akkoord gesloten tussen de lhbtiq+ organisaties 
binnen het Koninkrijk der Nederlanden. Het ministerie van OCW ondersteunde 
deze Pink Orange Alliantie van 2012 tot 2017 door middel van subsidies voor 
emancipatie. Hiermee zijn jaarlijks verschillende activiteiten op de eilanden 
georganiseerd voor emancipatie van de lhbtiq+ gemeenschap. Ook met het 
huidige emancipatiebeleid wordt ingezet op de voortzetting van het Pink Orange 
Akkoord. Deze heeft tot doel om de lhbtiq+ organisaties te versterken om zo 
gelijke rechten en acceptatie van lhbtiq+ personen in het Caribische gebied te 
verwezenlijken. De minister van OCW heeft als coördinerend minister voor 
emancipatie tijdens zijn bezoek aan Aruba, Bonaire en Curaçao in januari 2023 
tevens aandacht gevraagd voor de gelijke rechten van de lhbtiq+ gemeenschap. 
 
Vanuit het ministerie van Binnenlandse Zaken en Koninkrijksrelaties (hierna: 
BZK) zijn er onder andere verschillende gesprekken gevoerd met diverse op de 
Pagina 2 van 4
