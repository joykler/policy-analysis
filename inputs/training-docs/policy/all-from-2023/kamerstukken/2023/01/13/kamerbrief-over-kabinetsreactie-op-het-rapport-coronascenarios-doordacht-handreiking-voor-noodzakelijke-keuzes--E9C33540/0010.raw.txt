Zoals al is onderschreven in de kabinetsreactie op het WRR-rapport van 3 juni jl., 
Kenmerk
3466324-1039478-PDCIC
is het realiseren van houdbare zorg niet alleen een opdracht aan de zorg, maar 
vergt dit ook een heroriëntatie op de verwachtingen die we als maatschappij van 
32
de zorg hebben. Het kabinet wil verkennen in hoeverre de maatschappelijke 
verwachtingen over de reikwijdte van de zorg uiteen lopen. Het kabinet wil 
daartoe in samenspraak met de samenleving en het zorgveld nader verkennen op 
welke wijze in tijden van langdurige schaarste – die niet alleen met regels en 
middelen bestreden kan worden – zorg op een zo rechtvaardig mogelijke wijze 
geleverd kan worden, welke uitgangspunten daarbij in het geding zijn en welke 
keuzes daarbij dienen te worden gemaakt. In het in januari 2023 te verschijnen 
signalement ‘Code Rood. Verkenning van morele uitgangspunten bij langdurige 
schaarste in de zorg’, heeft het Centrum voor Ethiek en Gezondheid (CEG) 
ethische denkrichtingen en strategieën aangedragen die een dergelijke verkenning 
kunnen ondersteunen. Ook is met het Integraal Zorgakkoord een belangrijke stap 
gezet om samen met het zorgveld de toegankelijkheid van zorg, ook in tijden van 
33
schaarste, te borgen. Met de twaalf ondertekenende zorgpartijen zijn concrete 
afspraken gemaakt om de beweging naar passende zorg in te zetten en daarmee 
de zorg ook in de toekomst houdbaar te houden.  
 
Daarnaast wil het kabinet het perspectief van de burger ophalen met betrekking 
tot dilemma IV (persoonlijke vrijheid van het individu versus het beschermen van 
anderen). Bij dit dilemma doet de vraag zich ook voor in hoeverre we bereid zijn 
om in te leveren op persoonlijke vrijheden om mensen met een kwetsbare 
gezondheid te beschermen. Wat is hierin de grens? Een concrete stap in het 
doordenken van (een deel van) dit dilemma, is het werken met maatschappelijke 
dialogen. Zo wordt op dit moment ten aanzien van vaccineren gewerkt met 
maatschappelijke dialogen. Deze dialogen beogen meer inzicht te bieden in de 
diverse en uiteenlopende perspectieven, waarden en beweegredenen die in de 
maatschappij bestaan rondom vaccinatie tegen COVID-19. Hiermee kunnen het 
beleid en de richtlijnen over COVID-19-vaccinaties beter aansluiten op de wensen 
en behoefte in de praktijk. Over deze dialogen is uw Kamer op 18 november jl. 
34
uitgebreider geïnformeerd door de minister van VWS.   
 
Met aandacht voor de verschillende partijen en hun uiteenlopende waarden en 
belangen moet de overheid uiteindelijk een afweging maken met oog op het 
algemeen belang. Daar kunnen pijnlijke en complexe keuzes bij komen kijken, 
zeker in de ernstigere scenario’s. Het valt niet te verwachten dat een 
maatschappelijke dialoog zal leiden tot consensus over een te maken keuze. Dat is 
ook niet het doel van een dergelijke dialoog. Het doel is om mensen mee te 
nemen in de complexiteit en de consequenties van de keuzes die in een pandemie 
op tafel kunnen komen te liggen, niet alleen bij de overheid maar ook bij andere 
partijen (zoals zorgprofessionals). Een maatschappelijke dialoog brengt de 
sentimenten en kernwaarden van verschillende partijen in de samenleving samen, 
met als doel wederzijds begrip en het verrijken van de afweging in de 
besluitvorming. 
  
 
32
 https://www.wrr.nl/adviesprojecten/houdbare-zorg en Kamerstuk 35 925 XVI, nr. 192.  
33
 Kamerstuk 31 765, nr. 655 
34
 Kamerstuk 25 295, nr. 1969. 
PaginaPagina 10  10 vavan 18n 18
