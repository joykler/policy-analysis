Kenmerk
kabinetsreactie op het tweede OvV-rapport die tegelijk met deze reactie naar uw 
3466324-1039478-PDCIC
49
Kamer is gestuurd. Dit wetsvoorstel is nog niet behandeld in het parlement. Het 
is op dit moment daarom niet mogelijk om collectieve juridisch afdwingbare 
maatregelen te treffen tegen het coronavirus of andere A1-infectieziekten als dat 
nodig is, vanwege het ontbreken van een wettelijke basis. Om goed voorbereid te 
zijn op alle scenario’s is een snelle behandeling van het wetsvoorstel eerste 
tranche wijziging Wpg noodzakelijk en ziet het kabinet het als zijn taak dat ook de 
volgende tranches zo snel als mogelijk worden ingediend, zodat zij vervolgens 
door uw Kamer behandeld kunnen worden. Hierbij moet vermeld worden dat voor 
dertien sectoren het coronatoegangsbewijs (CTB) een wenselijke – en in een 
aantal gevallen zelfs de enige werkbare – maatregel is om renderend open te 
kunnen blijven tijdens een zware opleving van het virus. Zoals eerder aangegeven 
in de Kamerbrief van 16 september jl. valt een wetsvoorstel te overwegen ter 
ondersteuning van de sectorplannen, waarin onder voorwaarden de inzet van een 
50
CTB, mits daarvoor bij uw Kamer draagvlak is. Tot nu toe is niet voldoende 
gebleken dat dit draagvlak er is. Het langer wachten op politiek draagvlak is niet 
opportuun. Een wetsvoorstel kost tijd, waarmee een CTB niet ingezet kan worden 
bij een zware opleving deze winter. Voorts kent het CTB een relatie met de 
Europese DCC-verordening, deze verloopt per 1 juli 2023. Om deze redenen is het 
kabinet nu niet voornemens een separaat wetsvoorstel in procedure te brengen. 
Daardoor kan het CTB op dit moment niet ingezet worden door de dertien 
sectoren die dit als wenselijke maatregel hebben opgenomen in hun sectorplan om 
rendabel open te blijven bij een hevige opleving van het virus. Zowel het MIT als 
de Raad van State (in het WRR-rapport) adviseren om op alle coronamaatregelen 
die nodig zouden kunnen zijn voor te bereiden.  
 
Kaders voor een afgewogen besluitvorming 
Het uitgangspunt van de langetermijnaanpak van het coronavirus is de 
samenleving open houden. Daarbij staan twee gelijkwaardige en nevengeschikte 
doelen centraal: sociaal-maatschappelijke en economische continuïteit/vitaliteit, 
en toegankelijkheid van de gehele zorgketen voor iedereen. Een toename van het 
aantal besmettingen in combinatie met oplopende druk op de zorg kan in principe 
op drie manieren worden ondervangen: door inzet op vaccinatie, maatregelen in 
de zorgketen, en beperkende maatregelen. Ook voor zwaardere scenario’s beziet 
het kabinet het handelingsperspectief van de Rijksoverheid langs deze lijnen. 
Absolute voorspelbaarheid over wat ons op welk moment te wachten staat, kan 
het kabinet niet bieden. We zullen moeten accepteren dat er onzekerheden blijven 
bestaan en dat definitieve keuzes over precieze maatregelen afhankelijk zijn van 
de omstandigheden van dat moment. In lijn met de opmerking van de Raad van 
State in het WRR-rapport, namelijk dat het lastig is op om zwaardere scenario’s te 
anticiperen, kiest het kabinet er dus bewust voor flexibiliteit te behouden, mocht 
een zwaar scenario zich voltrekken. Vanwege het grote maatschappelijke belang 
van fysiek onderwijs heeft het kabinet zich in ieder geval gecommitteerd om 
maatregelen in deze sector bij het treffen van maatregelen “onderop de stapel te 
leggen”.  
 
Het is belangrijk om het draagvlak voor en de naleving van eventuele maatregelen 
zo hoog mogelijk te houden tijdens een opleving. Om dit te bewerkstelligen moet 
de overheid beter inzicht krijgen in de effectiviteit van maatregelen. Hiertoe zetten 
wij stappen in samenwerking met onder andere het OMT en het RIVM. Het kabinet 
verwijst hierbij naar de kabinetsreactie op het tweede OvV-rapport die gelijktijdig 
naar uw Kamer is gestuurd, en naar de Kamerbrief van 11 november jl.  
 
 
49
 Kamerstuk 25 295, nr. 1964. 
50
 Kamerstuk 25 295, nr. 1959. 
PaginaPagina 16  16 vavan 18n 18
