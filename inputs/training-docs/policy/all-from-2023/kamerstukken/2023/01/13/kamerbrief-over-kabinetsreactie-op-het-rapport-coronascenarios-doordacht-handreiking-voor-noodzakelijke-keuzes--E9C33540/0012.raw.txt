tevens meewegen wat het MIT inbrengt over de mogelijke impact van de 
voorgestelde maatregelen op andere groepen kwetsbaren.  
Kenmerk
 
3466324-1039478-PDCIC
In de passages hieronder worden de door het MIT geïdentificeerde groepen één 
voor één langs gelopen.  
 
Ten aanzien van de groep medisch kwetsbare personen: beperkende maatregelen 
kunnen bijdragen aan de bescherming van de gezondheid van deze groep. Zoals 
genoemd in het WRR-rapport, moet het kabinet hierbij echter een lastige afweging 
maken tussen virusbestrijding enerzijds, en de negatieve effecten van 
maatregelen anderzijds. Bij de afweging rondom het opleggen van beperkende 
maatregelen is het belangrijk dat de verbinding met vertegenwoordigers van de 
medisch kwetsbare groepen wordt gezocht. Dat sluit aan op het advies van het 
MIT om extra in te zetten op het bereiken van medisch kwetsbare groepen. 
Hiervoor wordt onder andere het bestaande reguliere overleg met cliënt- en 
patiëntvertegenwoordigers en een regulier koepeloverleg met partijen in de 
langdurige zorg benut. Medisch kwetsbare personen zijn in de huidige 
najaarscampagne van de herhaalprik met voorrang gevaccineerd, net zoals dat bij 
eerdere vaccinatierondes het geval was. Tenslotte is het kabinet voornemens om 
in 2023, zoals eerder toegezegd, een advies te vragen aan de Gezondheidsraad 
met betrekking tot de bescherming van medisch kwetsbaren voor de langere 
38
termijn. 
 
Ten aanzien van de groepen die – bijvoorbeeld vanwege hun beroep - een hogere 
kans hebben om in aanraking te komen met het virus: in de kamerbrief over de 
lange termijnaanpak COVID-19 (d.d. 16 september 2022) is aandacht gevraagd 
voor de veilige werkomgeving en de plicht die werkgevers hebben om daar zorg 
voor te dragen. Zoals ook in die brief is aangegeven, speelt de risico-inventarisatie 
en -evaluatie (RI&E) en het daarbij behorende Plan van Aanpak hierbij een 
belangrijke rol. Met het Meerjarenprogramma RI&E (2020-2023) wordt 
beleidsmatig ingezet op het vergroten van de kwaliteit van al bestaande RI&E’s. 
Omdat risico’s kunnen veranderen in de loop der tijd, is het bovendien belangrijk 
om de RI&E actueel te houden. Zo kan technologische vooruitgang met nieuwe 
apparaten op de werkvloer, nieuwe risico’s meebrengen. Ook Covid-19 heeft de 
afgelopen jaren nieuwe risico’s op de werkvloer geïntroduceerd. Het is van belang 
dat de RI&E ingaat op het beheersen van het risico op besmetting met corona op 
de werkvloer en op nieuwe risico’s bijvoorbeeld als gevolg van thuis- en/of hybride 
werken. Het kabinet heeft in die brief werkgevers eveneens opgeroepen om 
sectorplannen waar passend te vertalen naar hun RI&E en Plan van Aanpak, 
waarbij rekening wordt gehouden met de arbeidshygiënische strategie.  
 
Ten aanzien van de groepen die gevoelig zijn voor de economische gevolgen van 
maatregelen: werknemers met een flexibel- of een nuluren-contract, of ZZP’ers 
zijn doorgaans gevoeliger voor schokken in de economie. Tijdens de coronacrisis 
waren deze groepen dan ook extra kwetsbaar ten opzichte van werknemers met 
een vast contract. Hoewel het Rijk uitgebreide steunmaatregelen zoals de NOW-, 
Tozo-, TONK, en TVL-regelingen in korte tijd heeft neergezet om deze schok zo 
goed mogelijk te compenseren, blijft deze groep zonder vast contract 
kwetsbaarder. Begin komend jaar komt het kabinet dan ook terug op hoe de 
39
sociale zekerheid zich verhoudt tot deze groepen. Om beter zicht te krijgen op 
kwetsbaarheid op de arbeidsmarkt heeft het ministerie van Sociale Zaken en 
Werkgelegenheid opdracht gegeven aan het CBS om in kader van de evaluatie 
ESF (Europees programma gericht op kwetsbare werkenden en werkzoekenden) 
en REACTEU (Europees herstelprogramma n.a.v. de Covid pandemie) een 
nulmeting  
 
 
38
  Kamerstuk 25 295, nr. 1927. 
39
 Kamerstuk 35 420, nr. 508, Kamerstuk 35 420, nr. 387.  
PaginaPagina 12  12 vavan 18n 18
