III. Prioriteren tussen en binnen sectoren: elke maatschappelijke 
sector is van waarde, en toch zullen er in de ernstigste scenario’s 
Kenmerk
keuzes moeten worden gemaakt. Binnen sectoren zal gelden: welke 3466324-1039478-PDCIC
activiteiten gaan door en welke worden stilgelegd? Tussen sectoren 
moeten keuzes gemaakt worden welke wellicht geheel gesloten moeten 
worden in geval van ernstige oplevingen. 
IV. Persoonlijke vrijheid van het individu versus het beschermen 
van anderen: in de ernstigere scenario’s zal zich de discussie 
aandienen of zachtere/hardere vormen van vaccinatiedwang wenselijk 
zijn.  
 
Tabel 2. Dilemma’s en brede maatschappelijke afweging. 
 
Tijdens de pandemie zijn we in nieuwe mate geconfronteerd met keuzes over 
leven en dood. De in het WRR-rapport geschetste dilemma’s wijzen ons nogmaals 
op de heftigheid en complexiteit van de situaties die zich kunnen voordoen tijdens 
een pandemie of andere perioden van schaarste. Het doordenken van deze 
dilemma’s helpt om bepaalde uitgangspunten in de keuzeafweging scherp te 
krijgen. Het inhoudelijk doordenken van de vier dilemma’s is echter geen 
eenvoudige opgave. Er zijn immers geen klip en klare antwoorden op de vraag 
hoe om te gaan met deze dilemma’s. Dilemma’s als deze zijn in hun aard nooit 
definitief op te lossen, ze blijven bestaan. Tegelijkertijd zullen er wel besluiten 
nodig zijn. Het is dus cruciaal om voortdurend de dilemma’s te doordenken op hun 
maatschappelijke betekenis en op de manieren waarop beleid hier vorm aan kan 
geven. Het kabinet voelt deze verantwoordelijkheid en heeft hier daarom stappen 
in gezet.  
 
Een voorbeeld hiervan is het traject van de sectorale aanpak, waarin de overheid 
samen met sectoren heeft gekeken naar welk type maatregelen passend is voor 
8
verschillende sectoren tijdens verschillende fasen van het virus. Dit traject is een 
stap naar meer transparantie, uitlegbaarheid en voorspelbaarheid van te nemen 
maatregelen (dilemma II). Binnen de sectorale aanpak hebben sectoren 
nagedacht over welke maatregelen voor hen werkbaar zijn en welke activiteiten 
noodzakelijk zijn voor de bedrijfsvoering (dilemma III). Ook met betrekking tot 
dilemma IV, omtrent persoonlijke vrijheid van het individu versus het beschermen 
van anderen, heeft het kabinet concrete stappen ondernomen om dit dilemma te 
doordenken en een plaats te geven. Op verzoek van het kabinet heeft de 
Gezondheidsraad het rapport “Ethische en juridische afwegingen COVID-19-
9
vaccinatie” (d.d. 4 februari 2021) opgesteld. In dit advies beschrijft de 
Gezondheidsraad welke categorieën beleidsinterventies met betrekking tot 
vaccinatie mogelijk zijn, van helemaal niet ingrijpen in de keuzevrijheid van 
mensen tot het uitoefenen van drang en dwang, en binnen welke ethische en 
juridische kaders afwegingen op dergelijke interventies gemaakt dienen te 
worden. Van dit advies is onder meer gebruik gemaakt bij het opnemen van het 
vaccinatiebewijs in het digitaal coronacertificaat (DCC) en het 
coronatoegangsbewijs (CTB), en bij de inzet van deze instrumenten. Dergelijke 
adviezen bieden een handreiking bij het doordenken van dilemma’s en bij het 
wetenschappelijk onderbouwen van beleid. 
  
 
8
 Kamerstukken II, vergaderjaar 2022-2023 25 295, nr. 1959. 
9
 Gezondheidsraad (2021). Zie: https://www.gezondheidsraad.nl/documenten/adviezen/2021/02/04/ethische-en-
juridische-afwegingen-covid-19-vaccinatie 
PaginaPagina 4  4 vanvan 18 18
