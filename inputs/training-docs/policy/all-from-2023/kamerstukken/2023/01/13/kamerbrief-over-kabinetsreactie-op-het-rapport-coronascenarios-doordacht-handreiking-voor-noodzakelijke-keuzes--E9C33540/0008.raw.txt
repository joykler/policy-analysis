onderzoeken aansluiten bij de behoefte vanuit het veld. Het doel van deze 
gesprekken is om (meer) duidelijkheid en richtinggevende afspraken over 
Kenmerk
3466324-1039478-PDCIC
inhoudelijke aspecten van beide trajecten te krijgen. Daarnaast blijft de 
minister van VWS bij zijn Europese collega’s aandacht vragen voor 
gezamenlijk onderzoek naar post-COVID en het faciliteren van data-
uitwisseling en betere kennisdeling van behandelopties voor post-COVID. 
- In het kader van pandemische paraatheid start bij ZonMw een 
kennisprogramma op het domein maatschappij. Dit programma richt 
zich op scenario’s voor de verspreiding van pathogenen in de 
samenleving, afwegingskaders voor verschillende (kwetsbare) 
doelgroepen en draagvlak voor interventies. 
- Met middelen uit het steun- en herstelpakket is tijdens de coronacrisis de 
‘Aanpak Jeugdwerkloosheid’ opgezet. In deze aanpak zetten 
gemeenten, scholen en andere partners zich in om kwetsbare jongeren te 
ondersteunen richting vervolgonderwijs of werk door middel van extra 
begeleiding en nazorg. Dit wordt gecontinueerd en omgezet naar een 
23
structurele aanpak. 
 
Ten aanzien van internationale samenwerking: 
- De Europese samenwerking in de bestrijding van grensoverschrijdende 
gezondheidsbedreigingen is versterkt door de aanscherping van bestaande 
en door de introductie van nieuwe wetgeving. Zo is de bestaande 
wetgeving rondom ernstige grensoverschrijdende bedreigingen van de 
24
gezondheid uitgebreid en vastgelegd in een verordening. Daarnaast zijn 
de mandaten van het Europees Geneesmiddelenagentschap (EMA) en de 
European Centre for Disease Prevention and Control (ECDC) uitgebreid om 
25
snel te kunnen handelen bij een crisis. Ook heeft de Europese Commissie 
in 2021 de Health Emergency Preparedness and Response Authority 
26
(HERA) opgericht. Daarnaast heeft Nederland een financiële bijdrage 
geleverd aan de Coalition for Epidemic Preparedness Innovations (CEPI).  
- In het kader van de Nederlandse mondiale gezondheidsstrategie 
2023-2030 wordt extra ingezet op het verbeteren van internationale 
pandemische paraatheid en het minimaliseren van grensoverschrijdende 
27
gezondheidsdreigingen. Wereldwijde toegang tot medicijnen en 
gezondheidsproducten en het versterken van internationale inzet op 
antimicrobiële resistentie (AMR) en zoönosenbeleid vormen hierbij de 
speerpunten. Ook de Nederlandse inzet op het versterken van 
gezondheidssystemen wereldwijd draagt bij pandemische paraatheid.    
- Er is met zowel Official Development Assistance (ODA) als non-ODA 
middelen bijgedragen aan het Financial Intermediary Fund for 
Pandemic Prevention, Preparedness and Response (The Pandemic 
Fund), dat onder andere tot doel heeft lage- en middeninkomenslanden te 
28
helpen hun pandemische paraatheid en responsstructuren te versterken. 
- Er is ingezet op de versterking van de samenwerking met buurlanden, 
29
zoals de gezamenlijke coronaverklaring met Noordrijn-Westfalen. 
 
23
 Kamerstuk 26 695, nr. 140. 
24
 Verordening (EU) 2022/2371 van het Europees Parlement en de Raad van 23 november 2022 inzake ernstige 
grensoverschrijdende gezondheidsbedreigingen en tot intrekking van Besluit nr. 1082/2013/EU. (PB L 314, 
6.12.22; blz. 26). 
25
 Verordening (EU) 2022/2370 van het Europees Parlement en de Raad van 25 januari 2022 betreffende een 
grotere rol van het Europees Geneesmiddelenbureau inzake crisisparaatheid en -beheersing op het gebied van 
geneesmiddelen en medische hulpmiddelen. (PB L 20, 31.1.2022, blz. 1), en Verordening (EU) 2022/2370 van het 
Europees Parlement en de Raad van 23 november 2022 tot wijziging van Verordening (EG) nr. 851/2004 tot 
oprichting van een Europees Centrum voor ziektepreventie en – bestrijding. (PB L 314, 6.12.22, blz. 1). 
26
 Besluit van de Commissie van 16 september 2021 tot oprichting van de Autoriteit voor paraatheid en respons 
inzake noodsituaties op gezondheidsgebied (PB C 393 I, 29.9.2021, blz. 3). 
27
 Kamerstuk 36 180, nr. 25. 
28
 Kamerstuk 36 180, nr. 25.  
29
 Grenslandagenda Noordrijn Westfalen Nederland 2022 | Publicatie | Rijksoverheid.nl en 
https://www.rijksoverheid.nl/actueel/nieuws/2021/09/30/gezamenlijke-corona-verklaring-gepresenteerd-op-
grenslandconferentie.  
PaginaPagina 8  8 vanvan 18 1
