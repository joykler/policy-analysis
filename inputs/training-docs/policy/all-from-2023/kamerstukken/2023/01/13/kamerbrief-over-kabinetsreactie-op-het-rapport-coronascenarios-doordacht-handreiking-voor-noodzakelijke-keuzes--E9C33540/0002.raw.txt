1. Verkoudheidsscenario: het coronavirus leidt alleen tot milde 
Kenmerk
klachten, vergelijkbaar met een verkoudheid. Er is geen grote druk op 3466324-1039478-PDCIC
het zorgsysteem. 
2. Griep+ scenario: er is sprake van (periodieke uitbraken van) een 
ernstiger, griepachtig verloop. Dit kan tot zware belasting van de zorg 
leiden, zeker als het virus samenvalt met een stevig griepseizoen. 
3. Externe dreiging scenario: in Nederland en Europa is het virus onder 
controle, in tegenstelling tot andere delen van de wereld. 
4. Continue strijd scenario: er is een hoog risico op overbelasting van 
de zorg, door bijvoorbeeld een nieuwe variant die besmettelijker is, 
door een onzeker of ernstiger ziektebeeld of als gevolg van afnemende 
immuniteit. 
5. Worst case scenario: een situatie ontstaat van (zeer) hoge ziekte en 
sterfte, bijvoorbeeld als gevolg van een nieuwe, ernstige variant, die 
veel slachtoffers eist en waartegen opgebouwde immuniteit en vaccins 
slechts in beperkte mate beschermen. De kans dat dit scenario zich 
voordoet is erg klein, maar bestaat wel. 
 
Tabel 1. Geschetste scenario’s in het WRR-rapport. 
De WRR benoemt in het rapport zes hoofdthema’s, als overkoepelende lessen die 
getrokken kunnen worden uit het doordenken van de verschillende scenario’s: 1) 
van tevoren doordenken van maatregelen en besluitvorming; 2) proactieve 
communicatie en denken vanuit de burger; 3) het belang van alertheid en 
wendbaarheid; 4) het belang van een robuuste digitale infrastructuur; 5) oog voor 
kwetsbaarheid; en 6) het belang internationale samenwerking. Tot slot worden – 
naast een breed scala aan thema-specifieke lessen en aanbevelingen – in de 
conclusie drie belangrijke algemene aandachtspunten meegegeven voor 
toekomstig coronabeleid: 1) benut de goede tijden om de slechte tijden te 
doordenken; 2) zorg voor een brede maatschappelijke afweging; en 3) ontwijk de 
ingewikkelde keuzes niet.  
 
Naast het WRR-rapport, heeft het Maatschappelijk Impact Team (MIT) op 30 
september 2022 het advies ‘Fit voor het najaar: Aandachtspunten Maatschappelijk 
Impact Team bij de langetermijnaanpak COVID-19’ aangeboden aan het kabinet 
5
(hierna: ‘het MIT-advies’). In dit eerste advies geeft het MIT aandachtspunten 
voor de korte- en lange termijn mee om te bezien wat er mogelijk nog mist in de 
voorbereiding op een nieuw ‘coronaseizoen’ in het licht van de vijf scenario’s die 
door de WRR c.s. worden onderscheiden.  
 
Deze kabinetsreactie bevat zowel een reactie op het WRR-rapport als een reactie 
op het MIT-advies, vanwege de samenhang in thematiek. Het WRR-rapport en het 
MIT-advies schetsen beide een gewijzigde context van de corona-aanpak. Dat uit 
zich bijvoorbeeld in de wijziging van het scenario ‘terug naar normaal’ uit het 
eerste rapport van de WRR, naar ‘verkoudheid’ in het meest recente WRR-rapport. 
Het ‘terug naar normaal’ scenario wordt niet langer realistisch geacht; we moeten 
ons instellen op het feit dat COVID-19 niet meer verdwijnt uit onze samenleving. 
Leren leven met het virus betekent dat we niet meer kunnen terugkeren naar de 
situatie van voor de uitbraak van COVID-19. We treden een toekomst met 
blijvende aanwezigheid van het virus tegemoet. Hierin moeten we ook voorbereid 
zijn op ernstige scenario’s, zoals geschetst door de WRR.  
 
5
 https://www.rijksoverheid.nl/documenten/kamerstukken/2022/09/30/mit-advies-1-fit-voor-het-najaar.  
PaginaPagina 2  2 vanvan 18 18
