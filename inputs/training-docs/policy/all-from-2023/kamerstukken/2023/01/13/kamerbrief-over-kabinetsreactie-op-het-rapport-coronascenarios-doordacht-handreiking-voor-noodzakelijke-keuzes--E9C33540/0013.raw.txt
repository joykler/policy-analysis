Kenmerk
uit te laten voeren naar de mate van kwetsbaarheid op de arbeidsmarkt voor deze 
3466324-1039478-PDCIC
populaties en voor de gehele Nederlandse beroepsbevolking. In het kader van de 
evaluatie van deze programma’s zullen ook een één- en twee-meting volgen. 
 
Het kabinet werkt aan een hervorming van de arbeidsmarkt, mede om de positie 
van werkenden met een flexibel contract en zzp’ers structureel te versterken. In 
40
de Hoofdlijnenbrief Arbeidsmarkt is aangekondigd dat het kabinet de verschillen 
tussen flexibele contracten en contracten voor onbepaalde tijd wil verkleinen. Een 
belangrijk aandachtspunt hierbij is de effectuering van rechten. Rechten op papier 
betekenen namelijk helaas niet automatisch rechten in de praktijk. Concreet zet 
het kabinet in op hervormingen rond oproepcontracten, uitzendcontracten, en de 
ketenbepaling. Met deze hervormingen wil het kabinet werknemers meer 
inkomens- en roosterzekerheid bieden, het risico op werkloosheid verlagen, en 
voorkomen dat structureel werk in permanente tijdelijkheid wordt ingevuld.  
 
Daarnaast heeft het kabinet ook aandacht voor het hybride werken. Sinds de 
pandemie zijn er inzichten en ervaringen opgedaan met langdurig thuiswerken en 
hybride werken van werkenden. Langdurig thuiswerken heeft niet geleid tot een 
significante vergroting van de psychosociale arbeidsbelasting en ook niet tot meer 
41
klachten aan arm, nek of schouders, de zogeheten KANS klachten. Het 
ontbreken van sociale contacten met collega’s wordt als een van de nadelige 
effecten van langdurig thuiswerken beschouwd. Hierdoor kan eentonigheid en 
42
isolement toenemen en kunnen werknemers zich eenzamer voelen. Het kabinet 
houdt de ontwikkelingen op het gebied van hybride werken nauwlettend in de 
gaten, zo zijn er bijvoorbeeld extra vragen in de jaarlijkse NEA van TNO 
opgenomen om de ontwikkelingen te monitoren.  
 
Ten aanzien van de groepen die gevoelig zijn voor de sociale gevolgen van 
maatregelen: zoals eerder aangegeven aan uw Kamer, is inmiddels duidelijk dat 
het sluiten van het onderwijs en de kinderopvang tijdens de pandemie schadelijke 
gevolgen heeft gehad voor de cognitieve, mentale, en sociale ontwikkeling van 
kinderen en jongeren alsmede voor de economie en maatschappij, zowel op de 
43
korte als de lange termijn. Het herhaaldelijk en over een langere periode 
aanbieden van afstandsonderwijs heeft geleid tot een stapeling aan leervertraging 
en de kansenongelijkheid vergroot. Het gaat daarbij niet alleen om de cognitieve 
ontwikkeling, ook is er aandacht nodig voor het sociaal-emotioneel welzijn, wat op 
afstand moeilijk te volgen is. Om die reden is het van belang dat 
onderwijsinstellingen en kinderopvang fysiek open blijven. Het kabinet heeft 
aangegeven dat het onderwijs bij het treffen van maatregelen “onderop de stapel 
ligt”.   
 
Het kabinet onderschrijft dat mensen die onvoldoende basisvaardigheden hebben 
(taal, rekenen en digitale vaardigheden), gevoelig kunnen zijn voor de sociale 
gevolgen van maatregelen. Met het landelijke actieprogramma ‘Tel mee met Taal’ 
zetten de ministeries van OCW, SZW, VWS en BZK in op het verbeteren van deze 
basisvaardigheden. De ministeries stellen in de periode 2020-2024 jaarlijks 25 
44
miljoen euro ter beschikking als bijdrage aan het programma ‘Tel mee met Taal’. 
Met deze middelen worden onder andere aanbieders van cursussen, werkgevers, 
bibliotheken en maatschappelijke organisaties ondersteund om (digitaal) 
laaggeletterden te herkennen, door te verwijzen en te scholen. Daarnaast wordt er 
vanaf 2023 jaarlijks 15 miljoen euro extra toegevoegd door de ministeries van 
 
40
 Kamerstuk 29 544, 1112.  
41
 Zie TNO, rapportage NEA Covid-19, februari 2022. 
42
 Zie TNO, rapportage effect van langdurig thuiswerken gedurende de coronapandemie op de gezondheid, mei 
2022. 
43
 Kamerstuk 25 295, nr. 1834. 
44
 Kamerstuk 28 760, nr. 84.  
PaginaPagina 13  13 vavan 18n 18
