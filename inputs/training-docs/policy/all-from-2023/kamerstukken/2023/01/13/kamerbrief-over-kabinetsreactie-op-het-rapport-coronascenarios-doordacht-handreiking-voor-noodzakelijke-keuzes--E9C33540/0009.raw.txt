Verschillen in de bestrijding van grensoverschrijdende 
gezondheidsdreigingen laten zich het sterkst voelen in de grensregio’s, 
Kenmerk
wat extra uitdagingen voor de uitvoerbaarheid van maatregelen oplevert. 
3466324-1039478-PDCIC
Het uitgangspunt van het coronabeleid is het openhouden van de 
samenleving. Open grenzen zijn daarvoor cruciaal. 
- Er is ook ingezet op de versterking van de Europese coördinatie in 
crisistijd in het geïntegreerde politieke crisisrespons-mechanisme 
(IPCR). IPCR fungeert als sector-overstijgend crisisinstrument dat de 
centrale plek vormt voor (voorbereiding van) besluitvorming van de Raad 
van EU ministers. Dit is bijvoorbeeld van belang rondom maatregelen die 
het internationaal grensverkeer raken en bij een eventuele opschaling van 
30
reismaatregelen.  
4. Extra aandacht voor specifieke aandachtspunten 
Het kabinet onderschrijft de aanbevelingen uit zowel het WRR-rapport als het MIT-
advies. In deze passage wordt een aantal specifieke aanbevelingen uitgelicht, 
namelijk: 1) betrek een breed maatschappelijk perspectief, 2) heb oog voor 
kwetsbaarheid, 3) maak sectorplannen voor de overheid en 4) benut de goede 
tijden om de slechte tijden te doordenken. Deze aanbevelingen worden zowel in 
het WRR-rapport als het MIT-advies genoemd en hebben sterke overlap met de 
aanbevelingen uit de rapportages van de Onderzoeksraad voor Veiligheid over de 
corona-aanpak. Waar het kabinet al gerichte inzet pleegt op verschillende 
aanbevelingen uit het WRR-rapport en MIT-advies (zie hiervoor paragraaf 3), ziet 
het kabinet de specifieke vier aanbevelingen in deze paragraaf als belangrijke 
aandachtspunten voor aanvullende actie.  
 
4.1  Breed maatschappelijk perspectief  
In paragraaf 2 van deze brief is ingegaan op de beschrijving van de vier dilemma’s 
van de WRR. In deze paragraaf wordt verder ingezoomd op de samenhang van de 
dilemma’s met het maatschappelijk proces, naar aanleiding van de aanbevelingen 
van de WRR en het MIT om een breed maatschappelijk perspectief te betrekken. 
Onder dit brede maatschappelijke perspectief vallen onder andere jongeren en 
mensen met een beperking. Het kabinet wil specifiek aandacht geven aan 
dilemma’s I en IV, omdat het kabinet van mening is dat deze twee dilemma’s – 
die fundamenteel van aard zijn – een gesprek met de samenleving onmisbaar is.   
 
Eén van de dilemma’s die door COVID-19 acuut is geworden, betreft de spanning 
tussen planbare zorg en acute zorg. De planbare (IC-)zorg heeft de afgelopen 
jaren voortdurend onder druk gestaan van de toestroom in ziekenhuizen van 
(ernstig zieke) COVID-19-patiënten die een acute zorgvraag hebben. De 
achterstanden in de uitgestelde zorg zijn nog niet weggewerkt. Ook wijst 
onderzoek van het RIVM uit dat het afschalen van reguliere zorg in de afgelopen 
31
jaren heeft geleid tot een verlies van 320.000 levensjaren in goede gezondheid. 
Het vraagstuk of een patiënt met acute coronacomplicaties voorrang heeft op een 
patiënt met een andere levensbedreigende aandoening is in eerste plaats 
medisch-inhoudelijk van aard en in beginsel een afweging die medische 
professionals maken. Om deze professionele afweging ethisch verantwoord en met 
maatschappelijk draagvlak te kunnen doen, is voortdurend maatschappelijke 
herijking van het vraagstuk nodig.  
  
 
30
 Kamerstuk 25 295, nr. 1970. al. 
31
 https://www.rivm.nl/publicaties/gezondheidsgevolgen-uitgestelde-operaties-tijdens-coronapandemie.  
PaginaPagina 9  9 vanvan 18 18
