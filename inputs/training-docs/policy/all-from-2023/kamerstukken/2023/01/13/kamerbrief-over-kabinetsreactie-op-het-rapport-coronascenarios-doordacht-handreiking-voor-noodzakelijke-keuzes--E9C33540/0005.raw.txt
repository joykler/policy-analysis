Leven met het virus gaat over het treffen van voorbereidingen en over het maken 
van lastige keuzes als de situatie daartoe aanleiding geeft. Het maken van een 
Kenmerk
3466324-1039478-PDCIC
brede maatschappelijke afweging staat hierbij centraal en vergt het doordenken 
van complexe dilemma’s. De weging van dilemma’s is in de kern niet alleen een 
politiek en bestuurlijk, maar ook een maatschappelijk proces. Vanwege de 
complexiteit van de ethische keuzes die voor ons liggen, blijft het kabinet daarom 
doorlopend in gesprek met verschillende actoren, waaronder 
belangenorganisaties. De dilemmabeschrijving van de WRR leert ons dat de 
proportionaliteit van maatregelen voortdurend moet worden afgezet tegen 
maatschappelijke kernwaarden. Het kabinet is het daarbij met de WRR eens dat 
een periode met een wat rustiger epidemiologisch beeld de gelegenheid biedt om 
deze maatschappelijke waardentoetsing uit te voeren ter voorbereiding op een 
eventuele ernstigere situatie. Een maatschappelijke dialoog alleen kan dilemma’s 
niet oplossen, maar inzichten uit een dergelijke dialoog zorgen ook voor draagvlak 
en zijn van belang om mee te nemen in besluitvorming en beleidsacties, op het 
moment dat dit aan de orde is. 
 
In paragraaf 4 wordt verder ingezoomd op de samenhang tussen het 
maatschappelijk proces en het doordenken van dilemma’s, specifiek dilemma’s I 
en IV.  
 
3. Overkoepelende lessen en de vertaling daarvan in staand beleid 
In het WRR-rapport zijn zes overkoepelende lessen uit de verschillende 
aanbevelingen van de betrokken adviesraden gedestilleerd. Het kabinet 
onderschrijft deze zes lessen. In eerdere brieven aan uw Kamer is aangegeven 
hoe het kabinet zich, onder andere samen met sectoren en maatschappelijke 
partijen, inspant op de verschillende terreinen, en dit ligt in het verlengde van de 
lessen uit het WRR-rapport. Deze inspanningen beslaan voor een groot deel ook 
de aanbevelingen uit het MIT-advies. Om uw Kamer een beeld te geven van deze 
inspanningen, volgt in deze paragraaf een beknopte weergave daarvan.   
 
Ten aanzien van het van tevoren doordenken van maatregelen en besluitvorming:  
- Op 14 september 2022 is het wetsvoorstel Eerste tranche Wet publieke 
gezondheid (Wpg) aangeboden aan uw Kamer. Dit wetsvoorstel voorziet 
in de noodzaak om een structurele wettelijke voorziening te treffen die de 
acute en ernstige gevolgen van een toekomstige epidemie het hoofd kan 
10
bieden. 
- De maatregelenladders, gebaseerd op de sectorplannen, staan aan de 
basis van eventueel te nemen maatregelen bij een nieuwe opleving van 
11
het virus. Dit is gepresenteerd aan uw Kamer op 16 september 2022.  
- Op 1 april 2022 heeft het kabinet haar langetermijnvisie op 
12
coronasteun gedeeld met de Kamer. Met deze brief is zo veel mogelijk 
duidelijkheid en perspectief geboden aan ondernemers en werkenden ten 
aanzien van coronasteun in de toekomst. In de brief is aangegeven dat 
alleen in een situatie van volledige en langdurige sluiting gerichte, bij 
voorkeur sectorale steun overwogen zal worden en dat in andere situaties 
het zaak is de coronaseizoenen te verwerken in het nieuwe 
ondernemersrisico. Binnenkort wordt uw Kamer verder geïnformeerd over 
de resultaten van het onderzoek naar opties om gerichte(re) coronasteun 
mogelijk te maken voor ondernemers en werkenden. 
 
10
 Kamerstuk, 36 194. 
11
 Maatregelenladders voor sectorale aanpak Covid-19, 
https://www.rijksoverheid.nl/documenten/publicaties/2022/09/16/maatregelenladders (bijlage Kamerstuk 25 
295, nr. 1959). 
12
 Kamerstuk 35 420, nr. 485. 
PaginaPagina 5  5 vanvan 18 18
