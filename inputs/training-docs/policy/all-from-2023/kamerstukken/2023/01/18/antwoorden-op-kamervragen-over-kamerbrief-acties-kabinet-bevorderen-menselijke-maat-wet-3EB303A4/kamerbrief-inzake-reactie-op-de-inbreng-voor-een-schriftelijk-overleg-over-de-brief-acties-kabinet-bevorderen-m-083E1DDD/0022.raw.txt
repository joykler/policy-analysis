Kenmerk
2023-0000040301
tegenover dat uitvoeringsorganisaties voorafgaand aan de aanwending van de 
bevoegdheid om zo’n clausule toe te passen, beleidskeuzes zullen moeten maken. 
Ook daar is tijd voor nodig. Onder de streep is het daarom maar zeer de vraag of 
hardheidsclausules leiden tot versnelling bij het daadwerkelijk wegnemen van 
hardvochtigheden. Verder wordt het gebruik van hardheidsclausules, zoals ook 
aangegeven in de brief van 11 juli 2022, soms minder goed doordacht (zie ook 
het antwoord op vraag 26). Er zijn in sommige gevallen betere oplossingen dan 
een hardheidsclausule. Ik verwijs hierbij ook naar het onderzoek “Maatwerk en 
35
bijzondere wetgeving, ondanks of dankzij?”.  
 
24. De leden van de PvdA-fractie delen de mening van het kabinet dat het beter is 
om te voorkomen dat er hardvochtigheden in wetten komen te staan. 
Desalniettemin kunnen er in de uitvoeringspraktijk toch onvoorziene gevolgen zijn 
die hardvochtig uitpakken en waarbij de menselijke maat verloren dreigt te gaan. 
In die gevallen zou een hardheidsclausule van belang kunnen zijn, zo menen deze 
leden. Waarom zijn hardheidsclausules in wetgeving niet het uitgangspunt bij het 
maken van nieuwe wetgeving? Temeer omdat het kabinet zelf erop wijst dat de 
toepassing van een hardheidsclausule een signaalfunctie heeft om in beeld te 
krijgen waar de wet in de praktijk knelt. 
 
Antwoord op vraag 24 
Het kabinet erkent dat hardheidsclausules een middel kunnen zijn om 
uitvoeringsorganisaties de ruimte te bieden onvoorziene en hardvochtige effecten 
van wetgeving weg te nemen. Toch wil het kabinet ertegen waken om 
hardheidsclausules het uitgangspunt van alle wetgeving te maken. Aan dergelijke 
clausules kleven immers ook serieuze nadelen, zoals geschetst in de brief van 11 
juli 2022. Het is op de eerste plaats de taak van de bijzondere of sectorale 
wetgever om dergelijke effecten te voorzien en te voorkomen. Om een voorbeeld 
te geven: de taak en de verantwoordelijkheid om eenduidige 
verdelingsbeslissingen te nemen die inherent zijn aan regelgeving waarin 
bijvoorbeeld het recht op een uitkering of toeslag wordt geregeld, behoort primair 
bij de wetgever te liggen en niet doorgeschoven te worden naar het 
bestuursorgaan. Het uitgangspunt van goede wetgeving moet daarom zijn dat 
adequate en inhoudelijke normen worden gesteld die voorzien in passende 
rechtsgevolgen. Slechts wanneer niet langs andere weg gegarandeerd kan worden 
dat voldoende ruimte voor maatwerk zal bestaan, is opname van een 
hardheidsclausule aangewezen. De opname van een hardheidsclausule dient 
daarom naar mening van het kabinet een optioneel instrument te zijn, maar geen 
standaardelement in wetgeving. 
 
25. De leden van de PvdA-fractie lezen dat het kabinet op enkele vermeende 
nadelen van hardheidsclausules wijst. Zo is het een probleem dat niet iedere 
burger in staat is om zelf een beroep te doen op een hardheidsclausule. Kan dat 
bezwaar weggenomen worden om de burger die van mening is dat hij te hard 
getroffen wordt door de uitvoering van een wet de benodigde laagdrempelige hulp 
te bieden om zijn bezwaren te uiten dan wel een beroep te doen op een 
hardheidsclausule? Zo ja, hoe gaat de minister dit onderdeel van de menselijke 
maat versterken? Zo nee, waarom niet? 
 
Antwoord op vraag 25 
 
35
 A.C.M. Meuwese en C.J. Wolswinkel, “Maatwerk en bijzondere wetgeving, ondanks of dankzij?”, Tilburg 2020-
2021, Bijlage bij Kamerstukken II 2020/21, 29362, nr. 289. 
Pagina 22 van 33
