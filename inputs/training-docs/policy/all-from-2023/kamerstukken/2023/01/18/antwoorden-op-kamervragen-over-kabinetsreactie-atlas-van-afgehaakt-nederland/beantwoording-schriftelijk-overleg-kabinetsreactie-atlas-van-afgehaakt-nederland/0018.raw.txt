Kenmerk
2023-0000010189
op zoek naar manieren om werken meer te laten lonen. Daarbij helpt het, zoals 
de leden van de PvdA-fractie stellen, om de lasten op arbeid te verlagen en de 
lasten op vermogen te verhogen. De voorgenomen maatregelen in het 
belastingplan 2023 zetten hierin de eerste stappen.  
 
29. Wat gaat het kabinet doen om deze trend te keren en als overheid juist 
wel weer zichtbaar te zijn in wijken en dorpen en voorzieningen open te 
houden in plaats van te laten verdwijnen?  
 
Antwoord 
De financiering vanuit het gemeentefonds is gebaseerd op het uitgangspunt dat 
gemeenten, uitgaande van een gelijke belastingdruk, een gelijk 
voorzieningenniveau kunnen realiseren. Vanuit deze gelijke financiële 
uitgangspositie kunnen gemeenten zelf keuzes maken welk voorzieningenniveau 
zij daadwerkelijk willen realiseren en welke middelen zij hiervoor beschikbaar 
willen stellen. De middelen uit het gemeentefonds zijn vrij besteedbaar. Het is 
uiteindelijk aan de lokale democratie (gemeenteraad) hoe de middelen uit het 
gemeentefonds daadwerkelijk besteed worden. 
 
Het voorzieningenniveau is één van de onderdelen van de ervaren leefbaarheid 
waar de vragenstellers aan refereren. Het eenduidig meten van het 
voorzieningenniveau voor inwoners is, zoals ik heb gemeld in mijn Kamerbrief 
d.d. 28 maart 2022, een complexe opgave. Gemeenten hebben een open 
huishouding en bepalen dus zelf, binnen wettelijke kaders, welke beleidsdoelen ze 
stellen en hoe ze die invullen. Dit alles maakt dat er geen eenduidige wijze is om 
het voorzieningenniveau op een betrouwbare en vergelijkbare manier te vatten. 
Een gemeente kan bijvoorbeeld een bibliotheek sluiten, maar de functie hiervan 
verplaatsen naar een buurthuis. Dit kan voor inwoners ook een verbetering zijn, 
gelet op nabijheid van voorzieningen.  
 
Vragen en opmerkingen van de leden van de ChristenUnie-fractie 
 
30. Deze leden zien uit naar het onderzoek dat het kabinet voert naar 
mogelijke oorzaken waarom deze gemeenschapszone positief naar voren 
komt. Zij vragen wanneer het kabinet de uitkomst van het onderzoek 
verwacht en of hier bij ook aandacht is voor de eventuele rol van 
religieuze gemeenschappen. Voorts vragen de leden van de ChristenUnie-
fractie welke onderzoeken het kabinet nog meer voornemens uit te 
voeren is op basis van het overleg dat met het SCP plaatsvindt.  
 
Antwoord 
Om hier meer zicht op te krijgen, financier ik een project van Movisie dat 
verdiepend onderzoek gaat doen in gebieden van ‘afgehaakt’ en ‘aangehaakt’ 
Nederland. Deze gemeenschapszone maakt daar ook deel van uit. Het doel is om 
handelingsperspectief te krijgen op de factoren die bijdragen aan het meer 
‘aangehaakt’ zijn. Naar verwachting kunnen eerste bevindingen rond de zomer 
van 2023 worden verwacht. De rol van religieuze gemeenschappen en andere 
maatschappelijke verbanden zal daarin zeker aandacht krijgen.  
Pagina 18 van 29
