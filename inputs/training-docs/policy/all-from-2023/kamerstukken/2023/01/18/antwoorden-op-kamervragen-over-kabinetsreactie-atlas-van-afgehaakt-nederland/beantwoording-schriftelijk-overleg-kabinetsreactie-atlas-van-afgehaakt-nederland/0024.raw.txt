Kenmerk
2023-0000010189
vanuit een brede (integrale) blik naar de kansen en opgaven in de regio’s aan de 
grens te kijken en om de samenwerking met de buurlanden verder uit te bouwen. 
Juist deze aanbevelingen en de geluiden uit de verschillende regio’s heb ik ter 
harte genomen bij de huidige kabinetsinzet via het programma Regio’s aan de 
11
grens. Hierover heb ik u per Kamerbrief geïnformeerd op 13 mei 2022. 
Daarnaast komt deze aanpak ook tot uiting bij de inzet van regio Deals. 
Overigens zien we in recente cijfers vaak ook een trek van mensen naar de eerder 
zogenoemde ‘krimpgebieden’. Dit blijkt bijvoorbeeld uit de in december 2022 
verschenen derde Achterhoek Monitor. Sinds 2020 stijgt het aantal inwoners in de 
Achterhoek. Ten aanzien van de personeelstekorten geldt dat deze op dit moment 
helaas in heel Nederland aanwezig zijn in veel sectoren van de arbeidsmarkt. 
Het kabinet ziet dat de maatschappelijke rol en de regionale functie die een aantal 
hogescholen in bepaalde regio’s vervult mede door bevolkingsdaling en dalende 
12
studentenaantallen onder druk staat. De hogescholen, die hiermee 
geconfronteerd worden, voorzien hierdoor knelpunten bij het behoud van een 
breed aanbod aan opleidingen in de regio, waaronder opleidingen ten behoeve 
van tekortsectoren of een specifieke regionale arbeidsvraag. Naast de regionale 
vitaliteit komt daarmee ook de toegankelijkheid van het hoger beroepsonderwijs 
onder druk te staan. Zoals aangekondigd in de beleidsbrief hoger onderwijs en 
wetenschap investeert het kabinet daarom € 90 miljoen voor de periode 2022-
2025 om de problematiek van krimpende studentenaantallen in het hbo aan te 
13
pakken. Voor de invulling van deze financiële impuls is in het Bestuursakkoord 
2022 hoger onderwijs en wetenschap afgesproken dat de Vereniging Hogescholen 
onder onafhankelijk voorzitterschap een plan opstelt voor de vitalisering en 
14
instandhouding van opleidingen die cruciaal zijn voor krimpregio’s. De 
Vereniging Hogescholen werkt momenteel aan dit plan, dat in het eerste kwartaal 
van 2023 gereed zal zijn en op basis waarvan de middelen toegekend gaan 
worden aan de hogescholen. Daarnaast zal in het plan nadrukkelijk worden 
ingegaan op de langetermijnoplossingen voor vraagstukken rond krimp en de 
manier waarop hogescholen dit kunnen opvangen. Ook is het 
langetermijnvraagstuk rond krimp onderdeel van de eerder aangekondigde 
toekomstverkenning die de minister van OCW samen met de Vereniging 
Hogescholen en de Vereniging Universiteiten van Nederland is gestart. 
Ook binnen het mbo is sprake van een afname van het aantal studenten. Daarom 
verkent de minister van OCW ook daar hoe een adequaat regionaal aanbod 
behouden kan blijven, zowel op de langere als de kortere termijn. Voor de kortere 
termijn heeft het kabinet ook voor het mbo middelen vrijgemaakt, € 30 miljoen 
per jaar in de periode 2024-2026, om de eerste gevolgen van krimp te kunnen 
opvangen. Voor de langere termijn wordt het vraagstuk rond krimp en de wijze 
waarop een adequaat aanbod dichtbij huis behouden kan blijven, meegenomen in 
de toekomstverkenning mbo. 
38. Deze leden pleiten al langer voor expliciete aandacht voor gevolgen van 
wet- en regelgeving en beleid op krimp- en grensgebieden. Krijgt dit nu 
 
11
 Kamerstukken II, 2021/22, 32851, nr. 75 
12
 Kamerstukken II, 2021/22, 31288, nr. 988 
13
 Kamerstukken II, 2021/22, 31288, nr. 964 
14
 Kamerstukken II, 2021/22, 31288, nr. 969 
Pagina 24 van 29
