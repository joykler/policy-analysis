van medische informatie over patiënten. Ter verbetering van de digitale 
gegevensuitwisseling onderzoek ik de mogelijkheden van een (regionaal) 
elektronisch patiënten dossier en op welke vlakken aansluiting gevonden kan 
worden op lopende ontwikkelingen in Europees Nederland. 
 
5.  
Kunt u aangeven welke afspraken op 10 oktober 2010 onder leiding van de heer 
Bernard ter Haar van het ministerie van Volksgezondheid, Welzijn en Sport zijn 
gemaakt, aangezien de indieners berichten ontvangen dat het toen goed was 
geregeld en er adequate doorverwijzingen waren? 
 
Antwoord vraag 5 
Wij kunnen niet nagaan op welke afspraken u doelt. De heer Bernard Ter Haar kan 
geen afspraken gemaakt hebben namens het ministerie van VWS, omdat hij niet 
werkzaam geweest is binnen het ministerie van VWS. 
 
6.  
Hoeveel meldingen heeft de Inspectie Gezondheidszorg en Jeugd (IGJ) ontvangen 
van zorginstellingen/zorgprofessionals c.q. van burgers over inadequate 
gezondheidszorg? Kunt u een overzicht over de laatste 5 jaar geven? 
 
Antwoord vraag 6 
In de wetgeving voor Caribisch Nederland is geen meldingsplicht voor calamiteiten 
beschreven zoals in de Wet kwaliteit, klachten en geschillen zorg (Wkkgz). De IGJ 
stimuleert zorgaanbieders wel om incidenten en calamiteiten te melden om 
hiervan te kunnen leren en/of te verbeteren. Ook kunnen bijvoorbeeld burgers en 
medewerkers van zorginstellingen via het Landelijk Meldpunt Zorg of het Meldpunt 
IGJ een melding doen of een signaal doorgeven. In totaal heeft de IGJ in die 
periode 13 meldingen en signalen ontvangen. Deze meldingen en signalen kunnen 
betrekking hebben op de kwaliteit of de organisatie en bekostiging van de zorg of 
op specifieke gebeurtenissen in of rond de zorg. 
 
7.  
Hoe is de vertegenwoordiging van de IGJ georganiseerd in Caraïbisch Nederland? 
 
Antwoord vraag 7 
Het toezicht op de gezondheidszorg en jeugdhulp op Caribisch Nederland is 
onderdeel van het reguliere toezicht van de IGJ, met aandacht voor de bijzondere 
situatie op de eilanden. Het toezicht krijgt op vergelijkbare manier invulling, dus 
met regelmatige gesprekken en inspectiebezoeken.  
  
8.  
Klopt het dat op Bonaire patiënten wel dialyse krijgen onder toezicht van een 
verpleegkundige, maar dat wordt gesteld dat dat niet mogelijk is voor Sint 
Eustatius? Zo ja, wat is uw toelichting hierop? 
 
Antwoord vraag 8 
Op Bonaire is er een dialysecentrum, dat onderdeel is van FM, waar dialyse wordt 
uitgevoerd door een gespecialiseerd dialyse verpleegkundige, onder 
verantwoordelijkheid van een nefroloog. 
 
Pagina 3 van 4
