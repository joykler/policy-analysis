Kenmerk
2023-0000040301
In het dossier over de belastingheffing in box 3 heeft het kabinet na het 
onderzoeken van verschillende opties de moeilijke keuze gemaakt om geen op 
16
rechtsherstel gerichte compensatie te bieden aan niet-bezwaarmakers. Het 
kabinet is tot dit besluit gekomen, nadat door de Hoge Raad in het arrest van 20 
mei jl. is geoordeeld dat op grond van wet- en regelgeving aan niet-
bezwaarmakers geen op rechtsherstel gerichte compensatie hoeft te worden 
verleend. Voordat dit besluit is genomen, heeft het kabinet de verschillende opties 
onderzocht. Het kabinet heeft er voor gekozen om prioriteit te geven aan de 
bestaanszekerheid van mensen die nu al moeite hebben de rekeningen te betalen. 
Daarom is de keuze gemaakt om de beschikbare middelen in te zetten voor het 
ondersteunen van de koopkracht van burgers, met name gericht op de meest 
kwetsbare huishoudens. Het besluit heeft tot zeer veel reacties van niet-
bezwaarmakers bij de Belastingdienst geleid. Het kabinet stelt daarom voor om 
een procedure ‘massaal bezwaar plus’ in te richten, zodat de rechtsvragen die nog 
17
leven op een laagdrempelige manier kunnen worden beantwoord. Het oordeel 
dat uiteindelijk uit deze procedure zal komen geldt voor alle niet-bezwaarmakers. 
Dit voorkomt dat alle niet-bezwaarmakers afzonderlijk een verzoek moeten doen. 
 
15. De minister kondigt aan dat het kabinet zich richt op ‘dienstverlening op 
maat’, bijvoorbeeld door de ontwikkeling van een éénloketfunctie. De leden van 
de CDA-fractie lezen over het project 1Overheid waarin een centraal loket wordt 
ontwikkeld voor burgers met een vraag aan de Nederlandse overheid. Wat is de 
stand van zaken hiervan? Verder vragen deze leden of dat loket ook wordt 
ingericht om burgers van dienst te zijn die een probleem hebben met de overheid. 
 
Antwoord op vraag 15 
Bij de inrichting van de loketfunctie waar de CDA-fractie naar vraagt, gaat het om 
eenduidige, makkelijke toegang tot informatie en dienstverlening van de 
overheid. Dit is vooral van belang als meer overheidsorganisaties gelijktijdig 
betrokken zijn. De loketfunctie van de overheid heeft drie functionaliteiten. Het 
gaat ten eerste om gestandaardiseerde dienstverlening. Ten tweede heeft het 
loket een wegwijsfunctionaliteit: een persoonlijk overzicht op maat. Ten derde wil 
de overheid mensen de helpende hand bieden, inclusief casemanagement indien 
nodig. 
 
Publieke dienstverlening wordt momenteel zo ingericht dat burgers hier 
gemakkelijk gebruik van kunnen maken. Levensgebeurtenissen en andere 
klantreizen waarin mensen zich bevinden staan hierbij centraal, niet de processen 
en organisatie van de overheid. Mensen kunnen altijd zelf kiezen via welk kanaal 
(digitaal, telefonisch of fysiek) ze gebruik willen maken van de dienstverlening. En 
ze worden daar geholpen. Met het wetsvoorstel Wet elektronisch bestuurlijk 
18
verkeer dat momenteel in de Eerste Kamer ligt , wordt bovendien in artikel 2:1 
van de Awb een zorgplicht ingevoerd voor bestuursorganen om passende 
ondersteuning te bieden aan mensen bij het verkeer met de overheid. Mijn 
ministerie ondersteunt gemeenten en uitvoeringsorganisaties bij de invoering 
hiervan. 
 
De gemeente Amsterdam begint eind dit jaar in samenwerking met 
uitvoeringsorganisaties en sociaal raadslieden met een fysieke ingang op afspraak 
op de locaties Noord, Zuidoost en West. De gemeenten Utrecht en Enschede 
 
16
 Kamerstukken II, 2021/22, 32 140, nr. 137. 
17
 Kamerstukken II, 2021/22, 32 140, nr. 141.  
18
 Kamerstukken I, 2021/22, 35261, nr. A. 
Pagina 14 van 33
