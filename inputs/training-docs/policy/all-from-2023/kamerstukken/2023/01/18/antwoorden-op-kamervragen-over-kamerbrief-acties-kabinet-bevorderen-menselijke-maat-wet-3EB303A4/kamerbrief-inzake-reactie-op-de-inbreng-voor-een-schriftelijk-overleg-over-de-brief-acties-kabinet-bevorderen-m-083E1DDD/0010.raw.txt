Kenmerk
2023-0000040301
voorkeur. Het gaat immers om een regel die voor alle onderdelen van het 
bestuursrecht en dus bij de toepassing van alle bestuursrechtelijke wetten moet 
gelden. In de Awb is reeds van aanvang af artikel 3:4 Awb opgenomen, waarin 
(onder meer) het evenredigheidsbeginsel is gecodificeerd. Het is juist de 
toepassing van die bepaling die aanpassing behoeft, door ook bij zogeheten 
gebonden bevoegdheden in formele wetten een evenredigheidstoets mogelijk te 
maken. Dit neemt niet weg dat de sectorwet bij uitstek de plaats is om de 
normstelling evenredig in te richten. Dat wil zeggen dat in de sectorwet de 
regeling van de rechten en plichten van degenen op wie die wet van toepassing 
is, evenwichtig moet zijn. Daarbij moet het bestuursorgaan bij de uitvoering van 
die sectorwet genoeg ruimte krijgen om verschillende omstandigheden af te 
wegen.  
 
7. De leden van de D66-fractie zijn het eens met de constatering van de minister 
dat een multinational en een kwetsbare burger niet hetzelfde zijn. Deze leden 
vragen aan de minister of zij de mening deelt dat de sectorwetten daarom hier al 
rekening mee moeten houden. 
 
Antwoord op vraag 7 
Ja, deze mening deel ik. Zoals in de brief van 11 juli 2022 en het antwoord op 
vraag 1 reeds is toegelicht, is het van groot belang dat bij het ontwerpen van 
sectoraal beleid, wetten en regels rekening wordt gehouden met de 
geadresseerden hiervan. Maatwerk, een meer mensgerichte Awb of 
hardheidsclausules zijn geen panacee voor niet goed doordachte, te strenge of 
niet uitvoerbare wetgeving. Het gaat dan om: welk probleem wordt opgelost, wat 
komt in het beleid aan de orde, hoe wordt daar uitvoering aan gegeven en welke 
verschillende doelgroepen zijn er (waarbij rekening wordt gehouden met 
doenvermogen)? Het nieuwe Beleidskompas en de in vraag 2 aan de orde 
gekomen aanpassing van de Aanwijzing voor de regelgeving helpen hierbij.  
 
8. De leden van de D66-fractie hebben met interesse kennisgenomen van de 
constatering dat er steeds meer contact is tussen uitvoeringsinstanties en de 
burgers om mogelijke fouten te herstellen. Alhoewel deze leden positief zijn 
gestemd zijn dat dit gebeurt, zien zij in de praktijk dat het nog steeds te vaak 
voorkomt dat het kabinet veel te ingewikkelde regels maakt. Daarnaast worden 
voor iedere regeling andere voorwaarden toegekend. Zij vragen aan de minister 
om te reflecteren op de vraag waar de preventieve lijnen zijn voor de menselijke 
maat bij het maken van wet- en regelgeving. Zij merken op dat met meer 
preventie aan de voorkant, de uitvoeringsorganisaties minder hoeven te 
repareren aan de achterkant. 
 
Antwoord op vraag 8 
De preventieve lijnen voor de menselijke maat komen tot uitdrukking in het 
wetgevingskwaliteitsbeleid waar alle departementen zich aan dienen te houden. 
Voor de recente ontwikkelingen wordt verwezen naar het antwoord op vraag 1 
over de beleidscyclus en het burgerperspectief daarbij.  
 
9. De leden van de D66-fractie vragen aan de minister in hoeverre de ambtenaren 
ervaren dat zij in een open en veilige werkomgeving kunnen functioneren. Deze 
leden vragen of de ambtenaren ook daadwerkelijk de vrijheid en de veiligheid 
ervaren om dingen aan te passen, om af te wijken, of om aan te kaarten wanneer 
volgens hen een wet of een regeling niet werkt. Zij vragen of deze groep 
voldoende daarin worden gehoord en hoe dit op rijksbreed niveau wordt 
Pagina 10 van 33
