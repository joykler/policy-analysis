Kenmerk
2023-0000040301
10. De leden van de D66-fractie vragen aan de minister op basis van welke 
indicatoren de acties en bijbehorende resultaten worden gemeten om de 
menselijke maat te bevorderen. Deze leden vragen of zowel met ambtenaren als 
burgers wordt gesproken over de uitvoeringstoets. Zij vragen of de 
webformulieren en andere zaken ook getest worden door de burgers die deze 
specifieke regelingen nodig hebben.  
 
Antwoord op vraag 10 
De brief van 11 juli 2022 bevat in paragraaf 5 een aantal andere acties waarmee 
de menselijke maat wordt bevorderd. Daarnaast valt te wijzen op de Staat van de 
wetgevingskwaliteit, zoals die door de minister voor Rechtsbescherming is 
aangekondigd in zijn brief over de versterking van de kwaliteit van beleid en 
15
wetgeving van 25 juni 2021. Deze Staat, die tweejaarlijks aan de beide Kamers 
van de Staten-Generaal wordt aangeboden, zal reflecties bevatten op de 
rijksbrede wetgevingskwaliteit.  
 
De reflecties kiezen enkele centrale noties van wetgevingskwaliteit als 
uitgangspunt zoals rechtszekerheid, rechtsstatelijkheid en de menselijke maat. De 
eerste Staat van de wetgevingskwaliteit wordt in de tweede helft van 2023 naar 
de Kamer verzonden. Zeer binnenkort wordt uw Kamer over de opzet en planning 
van deze Staat nader geïnformeerd door de Minister voor Rechtsbescherming. 
 
Voor het burgerperspectief in algemene zin en testen en webformulieren wordt 
verwezen naar het antwoord op vraag 1. Het huidige IAK, en straks het 
Beleidskompas, vraagt om na te denken over uitvoerbaarheid en effecten van 
voornemens op onder andere uitvoerende partijen en burgers. De 
uitvoeringstoets is in eerste instantie bedoeld voor uitvoeringsorganisaties om in 
kaart te brengen wat beleidsvoornemens of voorgenomen regelgeving betekenen 
voor de uitvoering als het bijvoorbeeld gaat om werkprocessen, opleiding, 
financiële middelen etc. Daar waar uitvoeringsinstanties met voornemens te 
maken hebben die burgers raken, wordt in het bredere kader van uitvoerbaarheid 
van de regeling gekeken naar de effecten op die burger. Zo is bij de herinvoering 
van de basisbeurs een klantbelevingsonderzoek uitgevoerd onder studenten, in 
het kader van de uitvoeringstoets. Ook bij de nieuwe wet inburgering was een 
doenvermogentoets onderdeel van de uitvoeringstoets.  
 
Verder stimuleert het overheidsbrede programma Werk aan uitvoering de reeds 
ingezette beweging van uitvoeringsorganisaties om de dienstverlening te 
verbeteren, zodat deze beter passend is bij de verwachtingen van burgers en 
bedrijven met oog voor menselijke maat. In de voortgangsrapportage WaU wordt 
inzicht gegeven in de rijksbrede voortgang. In de standen van de uitvoering 
geven de uitvoeringsorganisatie een stand van zaken. Diverse 
uitvoeringsorganisaties werken inmiddels met klantreizen, klantpanels en 
klanttevredenheidsonderzoeken om het burgerperspectief op de dienstverlening 
goed vorm te geven. Samen met experts op het gebied van gedrag en 
doenvermogen worden interventies ontwikkeld om de dienstverlening aan burgers 
te verbeteren. 
 
11. Tot slot vragen de leden van de D66-fractie wanneer de minister verwacht om 
de wijzigingen van de Awb te sturen naar de Kamer.  
 
Antwoord op vraag 11 
 
15
 Kamerstukken II 2020/21, 35570-VI, nr. 115. 
Pagina 12 van 33
