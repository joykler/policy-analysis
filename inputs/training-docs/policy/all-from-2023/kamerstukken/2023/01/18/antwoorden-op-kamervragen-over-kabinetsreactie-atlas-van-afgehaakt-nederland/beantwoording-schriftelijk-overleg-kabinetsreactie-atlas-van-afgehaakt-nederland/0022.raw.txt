Kenmerk
2023-0000010189
Op welke wijze spant het kabinet zich in om meer aandacht te hebben 
voor het belang van vitale gemeenschappen, verbindingen en 
voorzieningen in de MKBA bij infrastructurele projecten, zodat de weging 
vaker dan nu positief doorslaat voor economisch minder krachtige 
gebieden?  
 
Antwoord 
Het ministerie van IenW zet in op een goede bereikbaarheid van het hele land, 
zowel de Randstad als daarbuiten. Dit is onder andere terug te zien in de 
afspraken die zijn gemaakt over de Lelylijn en de RegioExpres. De 
Maatschappelijke kosten-baten analyse (MKBA) is een instrument dat 
voornamelijk is bedoeld om projectvarianten af te wegen. De wijze waarop we dit 
in het kader van het MIRT doen is vastgesteld in de Werkwijzer MKBA bij MIRT 
verkenningen. De MKBA is een objectief evaluatie-instrument gebaseerd op 
wetenschappelijke kennis.   
 
8
Recent is er – naar aanleiding van een publicatie van CPB en PBL - een 
9
addendum vanuit bredewelvaartsperspectief bij deze Werkwijzer verschenen . In 
het addendum wordt onder andere meer aandacht gevraagd voor verschillende 
belangen bij het toepassen van de MKBA. Zo schrijft het addendum het breder 
identificeren van mogelijke stakeholders en maatschappelijke belangen voor. 
Daarnaast verplicht de werkwijzer dat de verdeling van effecten in beeld wordt 
gebracht. Hier wordt aandacht gevraagd voor verschillende soorten 
verdelingseffecten, waaronder de verdeling tussen regio’s. Het addendum vraagt 
om alert te zijn op de toepasbaarheid van de waardering van effectinschattingen 
voor specifieke doelgroepen. Tijdens het notaoverleg MIRT van 28 november jl. is 
aangekondigd dat er voor genoemde werkwijzer in 2023 een volledige herziening 
is voorzien. 
 
36. Zij merken op dat een te grote focus op kansrijke gebieden juist ook 
mensen raakt in diezelfde gebieden die het moeilijk hebben. Het 
aantrekken van bijvoorbeeld internationaal georiënteerde 
werkgelegenheid kan gentrificatie en verdringing op de woningmarkt tot 
gevolg hebben. Hoe kan het kabinet ook oog hebben voor burgers die 
afhaken in meer aangehaakte regio’s?  
 
Antwoord 
Het kabinet beaamt dat het van belang is om burgers te betrekken bij beleid. In 
Nederland zien we dat het generieke beleid goed werkt voor de overgrote 
meerderheid van de samenleving, maar voor een klein deel van de samenleving 
werkt het minder goed. Voor deze groep, die zich in toenemende mate 
geografisch concentreert in kwetsbare wijken, moeten we het anders doen.  
Daarom is het vorige kabinet gestart met het Nationaal Programma Leefbaarheid 
en Veiligheid. Dit interdepartementaal programma moet met een integrale 
 
8
 CPB PBL Notitie 'Maatschappelijke kosten-batenanalyse en brede welvaart; een aanvulling 
op de Algemene MKBA-Leidraad' | CPB.nl 
9
 https://www.rwseconomie.nl/documenten/rapporten/2022/november/7/addendum-brede-
welvaart-werkwijzer-mkba-bij-mirt-verkenningen  
Pagina 22 van 29
