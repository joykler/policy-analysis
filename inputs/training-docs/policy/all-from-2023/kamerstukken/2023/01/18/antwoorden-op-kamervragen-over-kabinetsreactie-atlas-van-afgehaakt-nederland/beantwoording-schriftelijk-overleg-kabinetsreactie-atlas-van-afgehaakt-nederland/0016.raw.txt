Kenmerk
2023-0000010189
optreedt als een bedrijf in plaats van als een bondgenoot en zij burgers 
als klanten ziet in plaats van als mensen. Welke concrete lessen trekt het 
kabinet uit het handelen van de overheid? Wat gaat het kabinet doen om 
hier verandering in te brengen?  
 
Antwoord 
Het kabinet zet zich in om de menselijke maat in en bij de toepassing van wetten 
6
en regels te bevorderen. Hardvochtige effecten van wetten en regels worden 
waar nodig in regelgeving aangepast. Het kabinet meent dat het voorkomen van 
hardvochtigheden primair gerealiseerd zou moeten worden door meer aandacht te 
geven aan dat aspect bij het opstellen van wetten en regels om daar dan 
vervolgens adequate maatregelen voor te treffen. Dit kan bijvoorbeeld door in de 
regeling meer beslisruimte te geven aan medewerkers in de uitvoering of door 
voor bepaalde (kwetsbare) doelgroepen bijzondere regels te maken.  
Ik zal (samen met de minister voor Rechtsbescherming) het wetsvoorstel om het 
waarborgkarakter van de Algemene wet bestuursrecht te versterken binnenkort in 
pre-consultatie voorleggen aan belanghebbenden. De Algemene wet 
bestuursrecht zal onder meer op de volgende punten worden aangepast:  
  Voor de gevallen waarin burgers getroffen worden door een onevenredig hard 
besluit komt er meer ruimte voor maatwerk.  
  Als een burger opkomt tegen een besluit of geldschulden heeft, wordt meer 
rekening gehouden met doenvermogen.  
  Mensen krijgen een aanspraak op het herstel van kennelijke schrijffouten, 
rekenfouten of andere kennelijke fouten die zich voor eenvoudig herstel 
lenen.  
Verder wordt persoonlijk contact met de overheid bevorderd. Andere maatregelen 
om de menselijke maat te bevorderen, door betere beleidsvoorbereiding en 
ambtelijk vakmanschap, worden voortgezet. Zo wordt verder gewerkt aan een 
overheid die betrouwbaar, dienstbaar, dichtbij en rechtvaardig is. 
 
26. Deelt de minister de mening dat om hardvochtige effecten voor mensen te 
voorkomen het daarbij vooraf betrekken van mensen en het vooraf in de 
praktijk toetsen hoe wetgeving en beleid uitpakt van nut kan zijn om die 
menselijke maat te waarborgen? 
 
Antwoord 
Ja deze mening deel ik. Het perspectief van mensen betrekken in de fase van 
beleidsvorming is essentieel. Hierbij heeft de doenvermogentoets een belangrijke 
rol, net als het instrument van internetconsulatie. Ook meer directe vormen van 
burgerparticipatie kunnen nuttig zijn, zoals burgerpanels en ronde tafel-
gesprekken. Essentieel is tevens de uitvoeringstoets die moet worden gedaan 
alvorens een wetvoorstel of algemene maatregel van bestuur via de ministerraad 
aan de Raad van State voor advies wordt aangeboden. 
 
27. Naar de mening van de leden van de PvdA betreft dit onderwerp het 
algemeen regeringsbeleid en is het belang van de democratie en iedereen 
daarbij betrekken in plaats van laten afhaken zo groot dat de regie van de 
 
6
 Kamerstukken II, 2021/22, 35510, nr. 102 
Pagina 16 van 29
