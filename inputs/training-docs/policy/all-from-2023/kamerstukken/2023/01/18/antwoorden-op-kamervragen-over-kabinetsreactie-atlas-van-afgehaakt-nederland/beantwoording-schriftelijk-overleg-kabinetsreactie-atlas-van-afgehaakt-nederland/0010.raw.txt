Kenmerk
2023-0000010189
samenleving tijdig en goed kunnen betrekken. In het nieuwe beleidskompas, 
ontwikkeld door het ministerie van J&V, en in het Rijksbrede e-learning en 
opleidingsaanbod komt daar meer aandacht voor.  
 
16. Het kabinet wil met verschillende initiatieven de positie van jongeren in de 
democratie versterken, zodat besluitvormers beter rekening kunnen 
houden met de gevolgen van beleidskeuzes voor jongeren en toekomstige 
generaties. De leden van de CDA-fractie vragen de minister in dit verband 
ook aandacht te besteden aan de diverse jongerenraden.  
 
Antwoord 
In het kader van de gesprekken over de motie Bromet is ook gesproken met 
leden van jongerenraden. Op zeer korte termijn wordt een brief naar de Tweede 
Kamer gestuurd over de uitvoering van de motie Bromet. 
 
17. Deze leden zijn het met het kabinet eens, dat de producten en diensten 
van de overheid op eenvoudige wijze toegankelijk moeten zijn voor 
iedereen, op maat, digitaal en persoonlijk. Zij vragen wanneer inwoners 
hier echt iets van merken.  
 
Antwoord 
Publieke dienstverlening wordt momenteel zo ingericht dat burgers hier 
gemakkelijk gebruik van kunnen maken. Levensgebeurtenissen waarin mensen 
zich bevinden staan hierbij centraal, niet de processen en organisatie van de 
overheid. Mensen kunnen altijd zelf kiezen via welk kanaal (digitaal, telefonisch of 
fysiek) ze gebruik willen maken van de dienstverlening. En ze worden daar 
geholpen. Met het wetsvoorstel Wet elektronisch bestuurlijk verkeer, dat 
3
momenteel in de Eerste Kamer ligt , wordt bovendien in artikel 2:1 van de Awb 
een zorgplicht ingevoerd voor bestuursorganen om passende ondersteuning te 
bieden aan mensen bij het elektronisch verkeer met de overheid. Mijn ministerie 
ondersteunt gemeenten en uitvoeringsorganisaties bij de invoering hiervan. 
De gemeente Amsterdam begint eind dit jaar in samenwerking met 
uitvoeringsorganisaties en sociaal raadslieden met een fysieke ingang op afspraak 
op de locaties Noord, Zuidoost en West. De gemeenten Utrecht en Enschede 
starten in 2023 ook met zoâ€™n loket. Op deze manier kijken we wat goed werkt en 
dat wordt meteen toegepast en ingevoerd.   
Nu al kunnen mensen op rijksoverheid.nl voor dertig levensgebeurtenissen een 
persoonlijk overzicht samenstellen. Alles wat je moet regelen met de overheid of 
waar je recht op hebt, wordt door het beantwoorden van een beperkt aantal 
vragen voor je op een rijtje gezet. Bijvoorbeeld als je een woning gaat huren, een 
samenlevingscontract afsluit of een kind wil adopteren. 
Daarnaast wordt gewerkt aan de (door)ontwikkeling van een landelijke website 
inclusief contactfunctionaliteit over publieke dienstverlening, waar informatie in 
samenhang wordt aangeboden op basis van levensgebeurtenissen van mensen. 
 
18. Deze leden vragen op welke manier het kabinet investeert in het 
vakmanschap van gemeenteambtenaren die wetten moeten uitvoeren? 
 
3
 Kamerstukken I, 2021/22, 35261, nr. A 
Pagina 10 van 29
