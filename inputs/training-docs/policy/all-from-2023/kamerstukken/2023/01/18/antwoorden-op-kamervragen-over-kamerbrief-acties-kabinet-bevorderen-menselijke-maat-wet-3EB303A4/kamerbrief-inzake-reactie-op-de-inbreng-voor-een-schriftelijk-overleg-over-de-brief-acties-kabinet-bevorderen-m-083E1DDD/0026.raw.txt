Kenmerk
2023-0000040301
Ja, een gezelschap van wetenschappers met kennis van en ervaring met het 
bestuurs(proces)recht wordt uitgenodigd voor de expertsessies en zal daarnaast 
schriftelijk op de stukken kunnen reageren.  
 
30. Ook lezen deze leden dat er een aanpassing komt van de Awb waardoor bij 
een gebonden bevoegdheid in een formele wet, door bestuur en in laatste 
instantie de rechter een evenredigheidstoets kan worden gedaan. Is deze 
evenredigheidstoets hetzelfde als de toets die nu al mogelijk is bij lagere regels 
dan een formele wet? Zo nee, waarom niet? Wat is dan het verschil? Vraagt de 
motie Jetten/Marijnissen (Kamerstuk 35510, nr. 15) niet van het kabinet dat er 
geen verschil is tussen een toets bij formele wetten en bij lagere regels? Wat 
wordt in dat verband bedoeld met ‘ultimum remedium’? 
 
Antwoord op vraag 30  
Bij de preconsultatie van het wetsvoorstel wordt afzonderlijk een mogelijke 
wijziging van artikel 3:4 Awb voorgelegd. Het betreft een stuk dat nog in discussie 
is. We willen de meedenkkracht en reflecties vanuit de belanghebbende 
organisaties benutten en daarmee de discussie verder brengen. Vanwege de 
fundamentele aard van het voorstel wordt de stakeholders in de preconsultatie 
gevraagd om in hun reflectie in ieder geval de gevolgen voor bestuursorganen en 
de rechterlijke macht te betrekken. In dat voorstel wordt aangesloten bij het 
toetsingskader dat in de rechtspraak van de Raad van State is ontwikkeld en 
waarin verschillende factoren de intensiteit van de toetsing mede bepalen. Ook 
het karakter van de regeling, of dit een wet is in formele zin, dan wel of dit een 
lagere regeling is, kan daarbij een rol spelen. Deze toets geschiedt bij het nemen 
van een besluit en bij het beroep tegen dat besluit bij de rechter door middel van 
een exceptieve toetsing van de regeling waarop het besluit is gebaseerd. 
Algemeen wordt aangenomen dat een dergelijke toets reeds mogelijk is bij lagere 
wetgeving. Reeds in 1993 overwoog de Hoge Raad “dat geen rechtsregel eraan in 
de weg staat dat de rechter een, niet door de formele wetgever gegeven, 
algemeen verbindend voorschrift (...) onverbindend kan achten op de grond dat 
sprake is van schending van algemene rechtsbeginselen, waaronder het 
39
gelijkheidsbeginsel”. Hieronder valt ook het evenredigheidsbeginsel.  
 
40 41
De Centrale Raad van Beroep en de Afdeling bestuursrechtspraak hebben 
inmiddels over exceptieve toetsing overwogen dat daarbij “de algemene 
rechtsbeginselen en de algemene beginselen van behoorlijk bestuur een 
belangrijk richtsnoer” vormen. De bevoegdheid voor een dergelijke exceptieve 
toets wordt gelezen in artikel 8:69, tweede lid, Awb dat de bestuursrechter 
verplicht ambtshalve rechtsgronden aan te vullen bij in beroep aangevoerde 
42
gronden. Tot op heden wordt een dergelijke toets bij gebonden bevoegdheden 
in formele wetten niet mogelijk geacht. Het kabinet leest in de motie 
Jetten/Marijnissen inderdaad een verzoek hiertoe. Met de term ultimum 
remedium wordt bedoeld dat toetsing aan het evenredigheidsbeginsel alleen nodig 
 
39
 HR 1 december 1993, ECLI:NL:HR:1993:ZC5523, m.nt. M. Scheltema NJ 230. 
40
 CRvB 1 juli 2019, ECLI:NL:CRVB:2019:2016. 
41
 ABRvS 12 februari 2020, ECLI:NL:RVS:2020:452. R.o. 6: “Bij het beoordelen van deze beroepsgronden is 
sprake van een zogenoemde exceptieve toetsing. Deze toetsing houdt in dat algemeen verbindende voorschriften 
die geen wet in formele zin zijn, door de rechter kunnen worden getoetst op rechtmatigheid, in het bijzonder op 
verenigbaarheid met hogere regelgeving. De rechter komt tevens de bevoegdheid toe te bezien of het betreffende 
algemeen verbindend voorschrift een voldoende deugdelijke grondslag biedt voor het in geding zijnde besluit. Bij 
die, niet rechtstreekse, toetsing van het algemeen verbindende voorschrift vormen de algemene rechtsbeginselen 
en de algemene beginselen van behoorlijk bestuur een belangrijk richtsnoer.” 
42
 Zie Conclusie staatsraad advocaat-generaal Widdershoven 22 december 2017, ECLI:NL:RVS:2017:3557, r.o. 
4.3. 
Pagina 26 van 33
