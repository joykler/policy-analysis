Antwoorden op Kamervragen van de leden Van den Berg (CDA) en Paulusma 
(D66) over een gesprek met de Eilandsraad van Sint Eustatius (2022Z26285, 
ingezonden 23 december 2022). 
 
 
1.  
Klopt het dat er binnen de pilot met direct doorverwijzen, die is gestart vanaf de 
derde week van november 2022, alleen wordt doorverwezen naar het ziekenhuis 
op Sint Maarten, dat slechts beperkte faciliteiten heeft en vaak niet de 
behandeling kan geven die nodig is? Zo nee, waar wordt dan naartoe 
doorverwezen? Zo ja, waarom alleen naar Sint Maarten? 
 
Antwoord vraag 1 
De pilot directe verwijzingen is gestart op 21 november 2022 en houdt in dat de 
verwijzingen op een zelfde manier worden georganiseerd als op Bonaire. 
Huisartsen op Bonaire verwijzen direct naar het lokale ziekenhuis Fundashon 
Mariadal (FM) zonder tussenkomst van de medisch adviseur van Zorg en Jeugd 
Caribisch Nederland (ZJCN). Sint Maarten Medical Center (SMMC) is het 
aangewezen ziekenhuis voor Saba en St. Eustatius. Huisartsen op Saba en St. 
Eustatius kunnen in het kader van de pilot nu direct doorverwijzen naar SMMC. De 
nieuwe werkwijze wordt geëvalueerd na zes maanden met een tussentijdse 
evaluatie na drie maanden. Voor de verwijzingen naar andere zorgbestemming op 
Curaçao, Sint Maarten, Aruba, Colombia en Nederland (derdelijnszorg) is 
afgesproken dat het zal blijven gaan zoals gewoonlijk op initiatief van de 
behandelend specialist. Dit is gelijk op zowel Bonaire als Saba en St. Eustatius. 
 
2. 
Klopt het dat er geen goedkeuring komt als een arts bijvoorbeeld doorverwijzing 
naar Colombia adviseert? En zo ja, waarom wordt het advies van de arts niet 
gevolgd? 
 
Antwoord vraag 2 
Alle verwijzingen worden getoetst aan de Regeling Aanspraken Zorgverzekering 
BES (RAZ-BES) waarin aangegeven staat aan welke voorwaarden een verwijzing 
moet voldoen. Afkeuring geschiedt alleen indien de verwijzing daaraan niet 
voldoet. Belangrijk uitgangspunt bij dat bij de doorverwijzingen wordt gehanteerd 
is “zo dichtbij mogelijk als kan en verder weg als het moet”. 
 
3.  
Klopt het dat er mensen zijn overleden door ‘lack of handling’? 
 
Antwoord vraag 3 
Nee. 
 
4.  
Wat is de reactie van u op de vele klachten dat medische informatie verloren gaat 
en dat deze dus niet meer vindbaar is in dossiers c.q. niet aanwezig is bij 
overdracht? 
 
Antwoord vraag 4 
Het verloren gaan van medische informatie moet zoveel mogelijk voorkomen 
worden. Specialisten en huisartsen zijn onderling verantwoordelijk voor het delen Pagina 2 van 4
