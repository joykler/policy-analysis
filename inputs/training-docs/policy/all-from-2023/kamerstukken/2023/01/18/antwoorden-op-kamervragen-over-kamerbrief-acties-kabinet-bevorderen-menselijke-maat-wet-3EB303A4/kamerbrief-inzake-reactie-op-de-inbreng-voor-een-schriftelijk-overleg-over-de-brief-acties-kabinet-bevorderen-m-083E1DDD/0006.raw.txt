Kenmerk
2023-0000040301
die kunnen ontstaan na wijziging van wetten en regels. Brieven en de website 
worden zo begrijpelijk mogelijk gemaakt en daarin worden wetswijzigingen 
meegenomen.  
Vanuit mijn ministerie ondersteun ik departementen, uitvoeringsorganisaties en 
decentrale overheden via het programma Direct Duidelijk. Dit programma is 
gestart in 2018 en begin 2021 samengegaan met Gebruiker Centraal. Hiermee is 
één plek gecreëerd waar overheden terecht kunnen voor kennis en kunde over 
begrijpelijke, toegankelijke en gebruiksvriendelijke dienstverlening. Hierbij staat 
de gedachte centraal dat iedereen moet kunnen meedoen, ook in de digitale 
samenleving. Bij Gebruiker Centraal kunnen organisaties vragen stellen over 
gebruiksvriendelijkheid van hun eigen prototype, app of website, is er een 
schrijfwijzer te vinden om duidelijk te communiceren en zijn er tips over het 
correct gebruik van beeldtaal. 
 
3. Check- en (re)act-fase 
In de check-fase gaat de overheid veel meer dan voorheen actief op zoek naar 
knelpunten voor mensen en naar knelpunten in de uitvoering. Dat betekent dat 
het burgerperspectief in deze fase van uitvoering meer tot uitdrukking komt. Hoe 
de regeling in de praktijk uitwerkt voor de doelgroep is daarom ook heel 
8
nadrukkelijk één van de twee pijlers onder de invoeringstoets. Verder wordt 
regelmatig geëvalueerd hoe wetten in de praktijk werken door middel van extern 
onderzoek. Zo zal de al eerder genoemde Wet inburgering 2021 worden 
onderzocht met de vraag of vanuit het perspectief van de inburgeraar de wet 
werkt zoals de wetgever heeft beoogd.  
 
Ervoor zorgen dat mensen zich gehoord en geholpen voelen wordt ook via de 
verdere ontwikkeling van ambtelijk vakmanschap gestimuleerd. Waarden 
gedreven ambtelijk vakmanschap stimuleert ambtenaren om mens en opgave 
centraal te stellen. De Gids Ambtelijk Vakmanschap helpt ambtenaren in alle 
fasen van de beleidscyclus om te gaan met dilemma’s, en het gesprek aan te 
gaan over wanneer overheidsoptreden en het burgerperspectief schuurt. Wat 
mensen ervaren aan knelpunten komt via een beter signaalmanagement op de 
juiste plekken in de organisatie terecht. Ambtenaren worden uitgenodigd en 
gestimuleerd om zich uit te spreken wanneer zij zien dat beleid niet uitpakt zoals 
verwacht, of er knelpunten ontstaan. Hiertoe worden onder andere opleidingen en 
dialoogsessies georganiseerd, maar ook leidinggevenden worden geëquipeerd om 
met deze signalen om te gaan. De in de brief van 11 juli 2022 genoemde standen 
van uitvoering en de invoeringstoets zullen eraan bijdragen dat met die signalen 
vervolgens ook daadwerkelijk iets gebeurt. Dit wordt opgepakt in de (re)act-fase 
waarin beleid en uitvoering worden verbeterd.  
 
Verder wijs ik op meer aandacht voor de do, check en(re)act-fasen op decentraal 
niveau. Het wetsvoorstel ‘Versterking participatie op decentraal niveau’ dat ik 
9
onlangs bij de Tweede Kamer heb ingediend is hier van belang. Zoals ik heb 
aangegeven in memorie van toelichting bij dit wetsvoorstel en in de 
kabinetsreactie op de Atlas voor afgehaakt Nederland, zetten decentrale 
overheden in de praktijk een grote verscheidenheid en combinaties aan vormen 
van participatie in om inwoners bij de voorbereiding, uitvoering en evaluatie van 
10
beleid te betrekken. Het gaat hierbij zowel om beproefde werkwijzen zoals 
dorps- en wijkraden, als om nieuwe vormen van participatie. Werkwijzen als 
 
8
 De tweede pijler is de werking in de praktijk voor de uitvoering. Zie ook de brief over de inkleuring en stand van 
zaken van de invoeringstoets, Kamerstukken II 2021/22, 35510, nr. 96. 
9
 Kamerstukken II, 2022/23, 36210, nr. 2.  
10
 Kamerstukken II, 2022/23, 36200-VII-17, p. 14. 
Pagina 6 van 33
