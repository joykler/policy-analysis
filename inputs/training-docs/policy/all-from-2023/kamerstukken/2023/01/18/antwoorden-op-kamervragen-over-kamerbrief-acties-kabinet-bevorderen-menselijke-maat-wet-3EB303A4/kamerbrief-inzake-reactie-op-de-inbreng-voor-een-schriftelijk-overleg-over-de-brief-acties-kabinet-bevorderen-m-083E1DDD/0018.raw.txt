Kenmerk
2023-0000040301
samenwerkingsafspraken met decentrale overheden. Zij vragen de minister hierop 
nader in te gaan. 
 
Antwoord op vraag 18  
In mijn hoofdlijnenbrief van 24 januari jl. informeerde ik u al over mijn 
voornemen een uitvoerbaarheidstoets decentrale overheden (UDO) te 
27
ontwikkelen. Het instrument benadrukt het belang en faciliteert het proces om 
als Rijk en medeoverheden samen op te trekken bij het ontwikkelen van nieuwe 
beleidsvoornemens van het Rijk die de medeoverheden raken. Hierbij is het mijn 
streven om een UDO toe te passen bij alle beleidsvoornemens die medeoverheden 
raken, maar de omvang van het gezamenlijke proces van de UDO verschilt wel al 
naar gelang de mate waarin het nieuwe beleidsvoornemen gevolgen heeft voor 
diezelfde medeoverheden.. Voor wat betreft de medeondertekening zoals 
gevraagd in de motie Van Dijk/Grinwis ben ik voornemens u binnenkort in mijn 
actieagenda Sterk bestuur nader te informeren. Ook wil ik u dan nadere details 
verstrekken over het instrument van de UDO. 
 
De leden van de SP-fractie hebben de volgende vragen gesteld:  
 
19. De leden van de SP-fractie hebben de brief omtrent de voortgang om 
hardvochtige wet- en regelgeving te onderzoeken en aan te passen gelezen en 
hebben hierover nog enkele vragen en opmerkingen. Deze leden onderschrijven 
uiteraard het belang van het controleren van wetten en maatregelen op basis van 
onevenredige nadelige gevolgen voor mensen. Het kan echter ook het geval zijn 
dat wetten al gebaseerd zijn op het uitgangspunt van een overheid die mensen 
wantrouwt. Indien dit het geval is zal een hardheidsclausule immers geen 
oplossing bieden. Kan de minister hierop reflecteren? Wat onderneemt het kabinet 
om te voorkomen dat bij het maken van wetten de wantrouwende overheid het 
uitgangspunt is?  
 
Antwoord op vraag 19 
Ik ben het met de leden van de SP-fractie eens dat voorkomen dient te worden 
dat de overheid te veel uit gaat van wantrouwen in beleid, wetten en regels. Als 
dat namelijk het geval is, kunnen onterechte veronderstellingen bij het opstellen 
van regels ervoor zorgen dat bij de uitvoering knelpunten ontstaan voor mensen 
die geen fraude in de zin hebben, maar bijvoorbeeld door verminderd 
doenvermogen of onnodige complexiteit niet aan de regels kunnen voldoen.  
 
Bij het opstellen van nieuwe wetten en regels en bij het heroverwegen of 
onderhouden van bestaande, is het nodig een goede balans te vinden tussen 
enerzijds rekening houden met een realistisch mensbeeld en anderzijds, daar 
waar nodig, het voorkomen van misbruik van voorzieningen of het ontduiken van 
verplichtingen. Dit wordt mede naar aanleiding van het onderzoek naar 
hardvochtige effecten van wetten en regels per beleidsdomein en soms ook in 
onderlinge samenhang opgepakt. Zo werken mijn ambtsgenoten, de minister van 
Sociale Zaken en Werkgelegenheid en de minister voor Armoedebestrijding, 
Participatie en Pensioenen aan deze thematiek in het kader van de herziening van 
de Participatiewet en de herijking van het handhavingsinstrumentarium in de 
28
sociale zekerheid . Ook in mijn eigen BZK-inventarisatie zal ik – als dat aan de 
orde is – er alert op zijn dat we uitgaan van mensen die het goede willen doen. 
 
27
 Kamerstukken II, 2021/22, 35 925 VII, nr. 129.  
28
 Zie de eerder genoemde kabinetsreactie op het Panteia rapport van 18 november: Kamerstukken II 2021-
2022, 29362, nr. 313. 
Pagina 18 van 33
