Kenmerk
2023-0000010189
Vragen en opmerkingen van de leden van de VVD-fractie 
 
1. De schrijvers van de Atlas beschrijven de “burgerschapszone”. Het 
kabinet wil daar nader onderzoek naar laten doen. Maar vallen daar nu al 
lessen uit te trekken? Zo ja, welke zijn dat dan? Wat zou het kabinet 
daarmee willen? Graag krijgen deze leden een reactie.  
 
Antwoord 
Een belangwekkende observatie uit de Atlas is dat er in het land gebieden zijn 
waar burgers meer meedoen in de democratie in de zin van stemmen en 
participatie dan in andere gebieden die vergelijkbaar zijn wat betreft opleiding, 
inkomen en gezondheid. Het doel van nader onderzoek naar dat gegeven is 
inderdaad om daar lessen uit te trekken. Ervaren inwoners daar een sterkere 
gemeenschapszin en sociale cohesie, waardoor het ook vanzelfsprekend is om een 
bijdrage te leveren aan de democratische gemeenschap? Scoort het gebied hoog 
op andere indicatoren van de brede welvaart, zoals het CBS dat meet? Zijn er 
factoren, die maken dat inwoners van die gebieden meer regie over hun eigen 
leven ervaren? Zijn de verschillen die men binnen die gebieden ervaart op het 
terrein van inkomen, opleiding en gezondheid wellicht kleiner dan elders, zodat de 
interne tegenstellingen geringer zijn? Vanuit het oogpunt van beleid is daarbij de 
meest relevante vraag of verklaringen die worden gevonden, te beïnvloeden zijn 
door overheden of dat dit vooral autonome verklaringen zijn. In het eerste geval 
levert een en ander een handelingsperspectief op voor overheden in andere 
gebieden waar veel burgers ‘afhaken’ of dit dreigen te doen. 
 
2. Er moet aandacht zijn voor “ongewenste maatschappelijke scheidslijnen”. 
De minister schrijft dat naast de overheid ook anderen daarbij een rol in 
het maatschappelijk leven van alledag spelen, zoals allerlei organisaties, 
maar ook individuele burgers in hun onderlinge relaties. Dat spreekt de 
leden van de VVD-fractie aan. Niet alleen de overheid heeft hierin een 
verantwoordelijkheid, maar ook de inwoners van Nederland zelf hebben 
een verantwoordelijkheid. Hoe ziet het kabinet dat, zo vragen deze leden.  
 
Antwoord 
Zoals de kabinetsreactie op de Atlas al aangeeft, vormt het bestaan en de 
gevolgen van ongewenste maatschappelijke scheidslijnen een hardnekkige 
kwestie. Niet alle maatschappelijke verschillen zijn een probleem, noch zijn zij 
helemaal vermijdbaar. Maar het kan niet zo zijn dat inkomen, opleiding of 
gezondheid doorslaggevend zijn voor de verbondenheid met de gemeenschap en 
de democratie.  
Juist door de hardnekkigheid van deze kwestie is de overheid niet de enige speler 
die hierin een rol heeft. Werkgevers, vakbonden, instellingen in zorg en welzijn, 
onderwijsinstellingen en individuele docenten, verenigingen en buurtgenoten 
kunnen bijdragen aan kansen van mensen én aan de sociale cohesie. Beide zijn 
elementen die kunnen voorkomen dat burgers afhaken. Tenslotte hebben burgers 
ook een eigen verantwoordelijkheid om hun leven vorm te geven. 
 
3. In de brief van de minister wordt aangegeven dat meerdere 
bewindslieden een bijdrage leveren aan een oplossing van de 
Pagina 2 van 29
