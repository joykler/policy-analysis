Kenmerk
2023-0000010189
kansen Alliantie in het opstellen van agenda’s in samenwerking met gemeenten 
om lokale interventies op te zetten, en bij de City Deal in het uitwisselen en leren 
van aanpakken, en het onderzoeken waar aanpassing van wet- en regelgeving 
nodig is om te komen tot goede uitvoering. Bijvoorbeeld eigenaar-bewoners in 
kleine VVE’s in kwetsbare gebieden komen in aanmerking voor begeleiding en 
ontzorging door adviseurs met kennis van zake en ervaring met kwetsbare 
huishoudens. Met middelen uit de lokale aanpak van het Nationaal 
Isolatieprogramma kunnen gemeenten tot en met 2030 de verduurzaming van 
woningen (inclusief appartementen) met de slechtste energielabels ondersteunen 
en Energiearmoede zoveel mogelijk tegengaan.  
 
23. Hoe verhoudt de proceshouding van de Staat zich volgens u tot het 
belang dat er wordt gehecht aan het zijn van een betrouwbare overheid? 
Deelt u de mening dat wanneer er vanuit de ene overheidsdienst 
gewaarschuwd wordt dat men waakzaam moet zijn voor digitale aanvallen 
en hierop noodpakketten moet aanschaffen omdat er een grote dreiging is 
en vanuit de andere overheidsdienst tegelijkertijd het principe wordt 
gehanteerd dat alle overheidsprocessen digitaal moeten waar dat kan, dit 
niet bijdraagt aan het zijn van een betrouwbare overheid? 
 
Antwoord 
Een overheid die betrouwbaar is, vertrouwen heeft in burgers en oog heeft voor 
de menselijke maat is volgens dit kabinet een voorwaarde voor het herstellen van 
het vertrouwen tussen burgers. Het bevorderen van de digitalisering en het 
waakzaam zijn voor digitale aanvallen dienen naar mijn mening juist samen te 
gaan.   
 
24. De leden van de SP-fractie maken zich grote zorgen over de 
terugtrekkende rol van de overheid en de invloed van de New Public 
Management denkwijze. De leden van de SP-fractie zijn blij dat de 
5
minister dit erkent in haar interview met de krant Trouw. Wat voor 
concrete acties worden er verbonden om dit denken te veranderen? Deze 
leden vragen in het licht van de terugtrekkende overheid ook naar de 
stand van zaken met betrekking tot de voorgenomen plannen voor een 
overheidsloket. Kan de minister toelichten wanneer de Kamer deze 
plannen kan verwachten en kan zij in grote lijnen schetsen hoe deze 
loketten vormgegeven zullen worden? 
 
Antwoord 
Het kabinet is aan de slag om de menselijke maat meer en meer terug te laten 
komen in haar wetten, regels en dienstverlening. Het is daarbij noodzakelijk dat 
de regelingen van de overheid toegankelijk, begrijpelijk en eenvoudig zijn. Ons 
beleid, onze wet- en regelgeving en de uitvoering daarvan, hebben continu 
onderhoud nodig. Nu staan sommige regels de beoogde werking in de weg. Of 
sluit de dienstverlening door onze uitvoering en de gemeenten niet altijd aan op 
wat mensen nodig hebben. Werken vanuit het perspectief van burgers en 
 
5
 Trouw, 11 oktober 2022, Minister Hanke Bruins Slot: ‘Ik wil niet spreken over mensen die 
afgehaakt zijn’.  
Pagina 14 van 29
