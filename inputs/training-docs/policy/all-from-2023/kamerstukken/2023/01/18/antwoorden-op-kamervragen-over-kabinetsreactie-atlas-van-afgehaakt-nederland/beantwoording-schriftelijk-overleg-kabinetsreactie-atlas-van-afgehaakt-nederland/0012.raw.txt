Kenmerk
2023-0000010189
daar thuis voelen en klaar voor de toekomst? Wat is daarbij de rol van de lokale 
gemeenschappen? Hoe komt het dat vertrouwen en participatie daar hoger zijn 
dan het inkomens- en opleidingsniveau zou doen vermoeden? Onder andere in 
overleg met het SCP zal ik bezien op welke andere onderdelen van de Atlas 
vervolgonderzoek zinvol is. Daarbij denk ik aan de vraag wat de causale relaties 
tussen verschillende factoren zijn en of er nog andere factoren van belang zijn die 
ons helpen deze ‘burgerschapszone’ beter te begrijpen. Daarbij is het belangrijk 
om te werken aan een overheid die dienstbaar is aan de samenleving, dichtbij 
mensen staat en responsief is. Om dit te bereiken kan het nodig zijn om in 
bepaalde situaties ruimte te laten aan het eigen initiatief van mensen en 
organisaties. Tegelijk vergt dit ook dat we oog dienen te hebben voor de 
kwetsbaren in de samenleving en voor de mensen die minder goed mee kunnen 
komen in de samenleving. 
 
20. Kan de minister aangeven wat zij bedoelt met: “Veel van de in de Atlas 
besproken ontwikkelingen, zoals de trek van het platteland naar de stad, 
hebben zich voor een deel zelfstandig voltrokken en beperken zich niet tot 
Nederland.”? Wat betekent hier zelfstandig voltrokken? Vindt de minister 
het bijvoorbeeld zelfstandig dat (overheids)voorzieningen uit dorpen 
verdwijnen, openbaar vervoersverbindingen in landelijke regio’s of de 
spreiding van werkgelegenheid slechter worden? Kan de minister 
aangeven in datzelfde licht ook wat zij bedoelt met: “Ook de sterke 
doorwerking van maatschappelijke verschillen in het functioneren van het 
democratisch bestel zien we in andere democratieën terug.”? In hoeverre 
zijn deze maatschappelijke verschillen volgens de minister een 
natuurverschijnsel en in hoeverre is maatschappelijke ongelijkheid een 
gevolg van politieke keuzes?  
 
Antwoord 
Met het door u aangehaalde citaat doel ik op het gegeven dat niet alleen in 
Nederland, maar ook in de ons omringende landen te zien is dat sommige burgers 
zich geen deel meer voelen van het democratisch bestel en ‘afhaken’. Dit zet het 
vertrouwen in het democratische stelsel en het functioneren daarvan onder druk. 
Ook in die landen zien wij dit in sommige regio’s sterker dan in andere en bij 
sommige groepen meer dan bij andere. Ook daar is dit deels te verklaren uit 
ervaren ongelijke kansen en uit het achterblijven van de ontwikkeling in bepaalde 
gebieden. Gedeeltelijk is dat een autonome ontwikkeling, bijvoorbeeld door de 
trek van hoger opgeleiden naar hoogwaardige werkgelegenheid in stedelijke 
gebieden die internationaal te zien is. Voor een ander deel is de gesignaleerde 
ongelijkheid inderdaad een gevolg van politieke keuzes uit het verleden, om het 
functioneren van de overheid toentertijd op orde te krijgen. Dit heeft ertoe geleid 
dat er bijvoorbeeld investeringen zijn gedaan in bepaalde gebieden en in andere 
niet. Met de kennis van nu constateren we ook de effecten van de sterke nadruk 
op marktdenken en efficiency in de publieke sector. Ook die keuzes zijn niet 
exclusief Nederlands geweest, en op dit moment zien we dan ook een bezinning 
op de gevolgen ervan.  
 
21. De minister schrijft terecht volgens deze leden: “Voor het verkleinen van 
scheidslijnen in de samenleving die ervoor zorgen dat mensen afhaken 
Pagina 12 van 29
