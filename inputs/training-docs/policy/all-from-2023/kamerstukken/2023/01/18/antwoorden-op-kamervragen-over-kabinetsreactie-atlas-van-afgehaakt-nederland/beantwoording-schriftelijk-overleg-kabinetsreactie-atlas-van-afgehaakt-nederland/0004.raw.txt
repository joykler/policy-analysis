Kenmerk
2023-0000010189
burgerschapsonderwijs in het voortgezet onderwijs en op mbo-scholen een 
bijdrage kan leveren aan vroegtijdige betrokkenheid bij het democratisch proces. 
Ik blijf me daarbij inzetten voor gerichte communicatie op alle jongeren om te 
gaan stemmen. 
 
5. In de brief van de minister wordt ingegaan op de “Maatschappelijke 
Impact Analyse” van voorgenomen beleid. Dit instrument zal worden 
ingezet om vooraf het goede gesprek te voeren over de maatschappelijke 
gevolgen van beleid. Was dat voorheen dan geen onderdeel bij het 
ontwikkelen van beleid? Waarom specifiek een Maatschappelijke Impact 
Analyse? Zou dat geen onderdeel van de uitvoeringstoets moeten zijn en 
later in de fase ook van de invoeringstoets? Zien we straks door de 
bomen het bos nog wel als het gaat om alle toetsen en analyses die 
worden uitgevoerd? Zij vragen het kabinet hierop in te gaan.  
 
Antwoord 
Het inschatten van de maatschappelijke impact is vanzelfsprekend ook nu al 
onderdeel van elk beleidstraject. De ‘Maatschappelijke Impact Analyse’ is een 
hulpmiddel om het gesprek hierover gestructureerd te voeren. Het biedt een 
overzicht van de diverse dimensies van sociale cohesie (zoals participatie of 
vertrouwen) en reikt vragen aan voor de dialoog hierover. Dit kan beleidsmakers 
helpen bij de beleidsontwikkeling, bij het betrekken van de juiste stakeholders en 
bij de communicatie. De uitvoeringstoets decentrale overheden (UDO) en 
invoeringstoets leveren uitspraken op over de uitvoerbaarheid van beleid; deze 
toets heeft een ander karakter in de beleidsvoorbereiding. Het biedt een extra 
mogelijkheid tot zelfreflectie op de maatschappelijke impact. Waar behoefte is 
aan een stevige toetsing van maatschappelijk impact ook in financiële termen, 
bijvoorbeeld van grote infrastructurele projecten, bestaat tenslotte de 
Maatschappelijke Kosten- en Batenanalyse (MKBA).  
 
Vragen en opmerkingen van de leden van de D66-fractie 
 
6. De leden van de D66-fractie staan positief tegenover de intenties van 
verschillende programma’s, maar vragen aan de minister om te 
reflecteren op de structurele impact die deze programma’s hebben op 
gemeenschappen in kwetsbare gebieden. In hoeverre biedt incidenteel 
geld een oplossing voor problemen die een structureel karakter hebben?  
Daarnaast constateren deze leden dat veel van de doelstellingen uit de 
verschillende programma’s elkaar overlappen. Zij vragen de minister te 
reflecteren op de doelmatigheid en de mate van samenhang van deze 
programma’s.   
 
Antwoord 
De verschillende programma’s (Regio Deals, Leefbaarheid en veiligheid, Regio’s 
aan de grens, Agenda Stad) zien toe op verschillende onderwerpen en gebieden in 
Nederland. De programma’s kennen weliswaar afzonderlijke doelstellingen, maar 
ze zijn wel aanvullend aan elkaar. Om die reden zijn de verschillende 
programma’s organisatorisch ook bij elkaar ondergebracht binnen het ministerie 
van BZK. De programma’s hebben allen met elkaar gemeen dat ze heel 
Pagina 4 van 29
