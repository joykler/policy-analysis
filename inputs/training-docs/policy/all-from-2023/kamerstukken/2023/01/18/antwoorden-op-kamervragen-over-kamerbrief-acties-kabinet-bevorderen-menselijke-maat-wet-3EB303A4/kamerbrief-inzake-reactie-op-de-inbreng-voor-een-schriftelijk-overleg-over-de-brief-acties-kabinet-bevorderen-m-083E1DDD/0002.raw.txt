Kenmerk
2023-0000040301
 
De leden van de VVD-fractie hebben de volgende vragen gesteld.  
 
1. De leden van de VVD-fractie merken op dat het van groot belang is om de 
menselijke maat in wetten en regels te bevorderen. In de brief staat dat beoogd 
is het inwonersperspectief daarbij te betrekken. Hoe krijgt het erbij betrekken van 
het inwonersperspectief vorm? In hoeverre zijn inwoners daarbij betrokken 
geweest? Is er bijvoorbeeld gebruik gemaakt van inwonerpanels? Zo nee, waarom 
niet? Gaarne krijgen deze leden een reactie van de minister.  
 
Antwoord vraag 1 
In verband met vergelijkbare en aanverwante vragen van de leden van andere 
fracties (zie vragen 4, 5, 8 en 10 van leden van de D66-fractie en vragen 12, 13 
en 16 van de leden van de CDA-fractie) plaats ik uw vraag in de bredere context 
van de beleidscyclus en ga ik hier uitgebreid op in.  
 
Net als in paragraaf 5 van de brief van 11 juli 2022 wordt hieronder aan de hand 
van de verschillende fasen van de kwaliteitscirkel (plan, do, check, (re)act) 
beschreven wat het kabinet doet om in al deze fasen het burgerperspectief 
nadrukkelijker dan voorheen mee te nemen. Het versterken van de menselijke 
maat in wetten en regels vraagt grote en volhardende inzet.  
 
1. Plan-fase 
Bij de beleidsvoorbereiding (plan-fase) gelden verschillende kwaliteitsnormen om 
expliciet af te kunnen wegen of wetten en regels voldoende begrijpelijk en 
doenlijk zijn. Deze dienen steeds beter ingebed te worden in de gehele cyclus van 
beleidvorming en het ontwikkelen van wetten en regels. 
 
Doenvermogentoets 
Een eerste belangrijke aanvliegroute zit in de aandacht voor menselijk gedrag. De 
doenvermogentoets is reeds als een verplichte kwaliteitseis opgenomen in het 
1
Integraal afwegingskader voor beleid en regelgeving (voortaan: Beleidskompas ) 
en komt heel nadrukkelijk naar voren in de Beleidskompas-werkwijze voor de 
2
beleidsvoorbereiding. Ook is het doenvermogen steeds vaker een onderdeel van 
de uitvoeringstoets en krijgt het aandacht in bijvoorbeeld de rijksbrede 
3 4
wetgevingstoets en de wetgevingsadvisering door de Raad van State.  
 
Bij de doenvermogentoets zijn het primair de betrokken overheidsmedewerkers 
(beleid, uitvoering, toezicht) die zich in de inwoners van Nederland moeten 
verplaatsen en bekijken hoe eenvoudig het is gemaakt om een regel na te leven. 
Zij bekijken ook hoe eventuele barri√®res die het lastig maken om de regel na te 
leven kunnen worden weggenomen. Met de juiste training kun je als 
overheidsmedewerker zelf al veel doen door je te verplaatsen in de positie van 
een burger en je bewust te zijn van de mensbeelden die je als uitgangspunt 
5
hanteert. De betrokken medewerkers zoeken ook naar ondoenlijke samenloop 
van wetten en regels en de toets roept op de doelgroepen en burgerprofielen van 
voorgenomen beleid nauwkeurig in kaart te brengen. Daartoe raadplegen zij 
onderzoek waar perspectieven van inwoners naar voren komen, zoals uit 
 
1
 Kamerstukken II 2022/23, 36200-VI, nr. 10. 
2
 https://www.wrr.nl/adviesprojecten/doenvermogen/doenvermogentoets.  
3
 Kamerstukken I 2020/21, 31731, nr. I.  
4
 Beoordelingskader Afdeling advisering van de Raad van State, oktober 2022. 
5
 Mensbeelden bij beleid, SCP: oktober 2022.  
Pagina 2 van 33
