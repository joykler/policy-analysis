Kenmerk
2023-0000010189
Het voorzieningenniveau is één van de onderdelen van de ervaren leefbaarheid 
waar de vragenstellers aan refereren. Het eenduidig meten van het 
voorzieningenniveau voor inwoners is, zoals ik heb gemeld in mijn Kamerbrief 
d.d. 28 maart 2022, een complexe opgave. Gemeenten hebben een open 
huishouding en bepalen dus zelf, binnen wettelijke kaders, welke beleidsdoelen ze 
stellen en hoe ze die invullen. Dit alles maakt dat er geen eenduidige wijze is om 
het voorzieningenniveau op een betrouwbare en vergelijkbare manier te vatten. 
Een gemeente kan bijvoorbeeld een bibliotheek sluiten, maar de functie hiervan 
verplaatsen naar een buurthuis. Dit kan voor inwoners ook een verbetering zijn, 
gelet op nabijheid van voorzieningen.  
 
9. De leden zijn van mening dat de problematiek rondom armoede niet 
alleen in Europees Nederland afspeelt, maar ook in Caribisch Nederland 
en dat vraagt ook voor de inwoners daar om concrete doelstellingen. Zij 
vragen aan de minister of de vijf punten die worden aangehaald in de 
kabinetsreactie (p. 12) ook van toepassing zijn op Caribisch Nederland. 
Deze leden vragen of net als in Europees Nederland een samenhangend 
pakket aan maatregelen is geformuleerd waarbij de behoeften van de 
mensen centraal zijn gesteld. Zo nee, kan de minister nader toelichten 
waarom niet?  
 
Antwoord 
In Caribisch Nederland is de armoedeproblematiek groot. Ook voor inwoners van 
Bonaire, Sint-Eustatius en Saba wil het kabinet, net als voor inwoners van 
Europees Nederland, de bestaanszekerheid versterken. De vijf punten die worden 
aangehaald in de Kabinetsreactie zijn ook voor de aanpak van geldzorgen, 
armoede en schulden in Caribisch Nederland leidend. Hierbij kijkt het Kabinet wat 
in Caribisch Nederland nodig is en werkt.  
Voor Caribisch Nederland werkt het kabinet toe naar een sociaal minimum. In 
2023 zal een onafhankelijke commissie onderzoek doen naar de hoogte van een 
sociaal minimum voor Caribisch Nederland. Per 1 januari 2023 zijn het wettelijk 
minimumloon en de minimumuitkeringen in Caribisch Nederland verhoogd.  Over 
andere maatregelen die het kabinet treft, mede in het licht van de in de 
kabinetsreactie genoemde punten, heeft de minister voor Armoedebeleid, 
Participatie en Pensioenen u eerder geïnformeerd in de Voortgangsrapportage 
ijkpunt sociaal minimum Caribisch Nederland 2022.   
 
10. Daarnaast zijn de leden van de D66-fractie van mening dat alle burgers in 
Nederland te allen tijde moeten kunnen vertrouwen op toegang tot 
kwalitatieve zorg. Deze leden vinden het onacceptabel dat niet iedereen 
een gelijke kans heeft op gezondheid. Zij vragen de minister of bij de 
aanpak om gezondheidsachterstanden terug te dringen ook nader 
toegelicht kan worden op welke wijze het kabinet van plan is om 
discriminatie in de zorg te bestrijden.  
 
Antwoord 
In 2022 heeft het ministerie van VWS voor zijn beleidsterrein een brede aanpak 
discriminatie en gelijke kansen gestart. Binnen deze aanpak wordt er gewerkt aan 
vraagstukken over discriminatie in de zorg, welzijn en sport. Zo wordt er gewerkt 
Pagina 6 van 29
