Kenmerk
2023-0000010189
jaren daarna is nieuwe sterkte verdeeld over de eenheden op basis van de 
sterkteverdelingsystematiek die ten grondslag ligt aan de percentages voor 
politiesterkte per eenheid uit het Besluit verdeling sterkte en middelen, en op 
basis van politieke en/of bestuurlijke afspraken voortvloeiend uit 
maatschappelijke problematiek. De komende jaren wordt gewerkt aan een nieuwe 
sterkteverdelingsystematiek, waarbij alle variabelen van de verdelingsystematiek 
opnieuw tegen het licht worden gehouden. Daarbij is het goed om op te merken 
dat de minister van JenV gaat over de verdeling óver de regionale eenheden, en 
dat de verdeling bínnen de eenheden de verantwoordelijkheid van de gezagen is. 
De verdeling binnen een eenheid tussen stedelijk gebied en landelijk gebied valt 
daar dus ook onder. Zoals reeds door de Minister van Justitie en Veiligheid 
17
toegezegd in het tweede halfjaarbericht van 2022 wordt uw Kamer over de 
voortgang van deze exercitie nader geïnformeerd in volgende halfjaarberichten 
politie.  
 
45. In het MIRT worden infrastructurele projecten gekoppeld aan grote 
bouwprojecten. Hoe meer woningen er gebouwd worden, hoe meer er 
geïnvesteerd wordt in infrastructuur. Veel van deze grootschalige 
bouwlocaties zitten in de Randstad, waardoor zij miljarden aan extra geld 
krijgen terwijl het platteland al achterloopt met infrastructuur. Snapt de 
minister dan ook dat dit de kloof binnen Nederland vergroot? 
 
46. Het OV en bredere mobiliteit hebben een groot sociaal belang. Dit moet 
dan ook zwaarder meewegen bij de keuzes waar wordt geïnvesteerd in 
infrastructuur en hoeveel er geïnvesteerd wordt in infrastructuur. Ook de 
Randstad heeft goede infrastructuur nodig, maar niet ten koste van de 
infrastructuur van het platteland. Er gaat disproportioneel veel geld naar 
de projecten in en rondom de Randstad. Het lid van de BBB-fractie vindt 
het belangrijk voor de nationale ontsluiting dat er wel projecten gebeuren 
in de Randstad, maar op deze manier blijven er gebieden achter die al 
een achterstand hadden. Deze gebieden hebben juist deze extra aandacht 
nodig. Snapt de minister ook dat dit kabinet door andere keuzes te maken 
de kloof binnen Nederland vergroot? 
 
Antwoord vraag 45 en 46  
Het ministerie van IenW zet in op een goede bereikbaarheid van het hele land. Bij 
het maken van keuzes over bereikbaarheidsopgaven binnen het Mobiliteitsfonds is 
de Integrale Mobiliteitsanalyse (IMA) en het coalitieakkoord de basis. De IMA 
geeft inzicht in de mobiliteitsontwikkeling en -opgaven voor het personen- en 
goederenvervoer op de lange termijn en wordt eens in de vier jaar uitgevoerd. 
  
18
In de IMA-2021 zijn de mobiliteits- en bereikbaarheidsopgaven in Nederland 
zeer gedifferentieerd, voor een groot deel ingegeven door het verschil in de 
ruimtelijke structuren. De stedelijke regio’s (zowel de Randstad als steden in het 
noorden, oosten en zuiden van Nederland) verdichten, zowel door de woningbouw 
als de groei van banen en voorzieningen. In de steden wordt daardoor de 
nabijheid van banen en voorzieningen groter, maar worden fietspaden, wegen en 
 
17
 Kamerstukken II 2022/23, 29628, nr. 1139, bijlage 2 Moties, toezeggingen en 
aanvullende zaken, p. 15 
18
 Kamerstukken II, 2020/21, 31305, nr. 328 
Pagina 28 van 29
