Kenmerk
2023-0000010189
voor de bestrijding van sociale problematiek en het vergroten van de 
betrokkenheid bij het bestuur op de BES-eilanden.  
 
Antwoord 
De Atlas van afgehaakt Nederland is een weerslag van onderzoek over de 
samenhang tussen politiek-maatschappelijk onbehagen - ‘afhaken’ - en 
verschillen in opleidingsniveau, inkomen en gezondheid in Europees Nederland. 
Het onderzoek is niet uitgevoerd in Caribisch Nederland. Het zou onvoldoende 
recht doen aan de unieke situatie van Bonaire, St. Eustatius en Saba om de 
resultaten en lessen direct te vertalen naar de lokale situatie daar. 
De bestrijding van sociale problematiek heeft de aandacht van meerdere van mijn 
collega-bewindslieden. Zo wordt er bijvoorbeeld ingezet op het verhogen van 
bestaanszekerheid, een voorzieningenniveau dat op termijn gelijkwaardig is aan 
het niveau van het Europees-Nederlandse stelsel en op economische ontwikkeling. 
 
Vragen en opmerkingen van het lid van de BBB-fractie 
 
42. Het lid van de BBB-fractie vraagt de minister of zij beseft en erkent dat dit 
mooie woorden zijn maar dat hele praktische besluiten zoals genoemd 
ervoor zorgen dat veel mensen buiten de Randstad afhaken. Praten over 
inclusie en gelijke rechten is mooi. Maar bijvoorbeeld bij de uitvoering van 
regelingen zoals het energieplafond en het geen rekening houden met 
mensen met medische aandoeningen laat mensen afhaken. Dit lid vraagt 
de minister aandacht voor het feit dat de woorden vaak niet aansluiten op 
de daden. Wat kan en gaat de minister hieraan doen?  
 
Antwoord 
Woorden dienen inderdaad aan te sluiten op de daden. Ik zie het dan ook als mijn 
belangrijkste opgave om de verbinding met de samenleving te herstellen. Een van 
de kernelementen hiervan is dat de overheid betrouwbaar is en waarmaakt wat ze 
belooft. De overheid dient dienstbaar te zijn, responsief en realistisch. Een 
dienstbare overheid beschouwt mensen niet als klant of kostenpost, maar 
verplaatst zich in mensen en luistert naar hen. Een dergelijke overheid let niet 
alleen op regels, maar kijkt ook hoe haar handelen voor mensen uitpakt. Zo’n 
overheid spreekt niet van ‘afgehaakte mensen’. Zij realiseert zich dat mensen zich 
door falen van de overheid afgewezen en in de steek gelaten kunnen voelen. Zij 
luistert naar hen en neemt hun kritiek serieus. Een betrouwbare overheid dient 
ook responsief te zijn. Door goed te luisteren naar wat er leeft en ervoor te 
zorgen dat signalen haar bereiken over wat goed gaat en wat niet. Zij dient 
ervoor te zorgen dat wetgeving, beleid en uitvoering veel meer één geheel 
vormen. Dat positieve en negatieve signalen uit de uitvoering ook snel bij de 
beleidsmakers terugkomen. Want uitstekende wetgeving en prima beleid zijn 
weinig waard als de uitvoering het niet aankan.  
Ik realiseer me dat het een enorme opgave is om de geschetste verandering te 
bewerkstelligen. Het is als een mammoettanker die van koers dient te 
veranderen; dit kost tijd en helaas zal dit zeker niet altijd goed gaan.  
 
43. Leefbaarheid en bereikbaarheid: het lid van de BBB-fractie durft zelfs te 
stellen dat de bereikbaarheid en nabijheid van zorg een kwalitatief 
Pagina 26 van 29
