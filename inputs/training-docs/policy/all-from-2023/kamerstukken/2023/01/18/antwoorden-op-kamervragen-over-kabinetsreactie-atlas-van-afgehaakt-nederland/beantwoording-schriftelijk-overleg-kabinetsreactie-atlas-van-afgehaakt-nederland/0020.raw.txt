Kenmerk
2023-0000010189
die bij gezondheidsverschillen meespeelt (die op streekniveau plaatsvindt, 
maar in grote steden bijvoorbeeld ook op wijkniveau aanwezig is)?  
 
Antwoord 
Gezondheidsachterstanden zijn maatschappelijk onwenselijk omdat dit een 
negatieve impact heeft op de kwaliteit van leven en op de mogelijkheden voor 
mensen om te participeren in het economisch en maatschappelijk leven. 
Tegelijkertijd blijkt uit diverse rapporten en de inzet van gemeenten en 
kennisinstituut Pharos van de afgelopen jaren dat een oplossing niet eenvoudig is 
en dat een lange adem nodig is om maatschappelijke oorzaken van 
gezondheidsachterstanden aan te pakken en patronen te doorbreken voor 
volgende generaties. De aanpak van gezondheidsachterstanden vergt meer dan 
de algemene inzet op gezondheid. Om gezondheidsachterstanden te kunnen 
verminderen is bredere blik op gezondheid en achterliggende problematiek van 
belang en is een integrale langdurige nodig.  
In het coalitieakkoord is afgesproken dat vermijdbare gezondheidsverschillen 
worden aangepakt. De staatssecretaris van VWS zet daarom op korte termijn een 
aantal gerichte maatregelen in die bijdragen aan het terugdringen van 
gezondheidsachterstanden. Zo is In het onlangs afgesloten Integraal Zorgakkoord 
ook aandacht voor het terugdringen van gezondheidsachterstanden. De 
ondertekenende partijen voelen zich er gezamenlijk voor verantwoordelijk om 
gezondheidsachterstanden terug te dringen. De komende periode maakt iedere 
stakeholder expliciet welke bijdrage hij daaraan gaat leveren. Daarnaast is veel 
aandacht voor het terugdringen van gezondheidsachterstanden in het nog af te 
sluiten Gezond en Actief Leven Akkoord (GALA), waarmee het Rijk, gemeenten en 
zorgverzekeraars bouwen aan het fundament voor een gerichte lokale en 
regionale aanpak op het gebied van preventie, gezondheid en sociale basis. Het 
GALA richt zich op alle burgers, met specifieke aandacht voor groepen waar de 
meeste gezondheidswinst is te behalen. De gezamenlijke inzet binnen het GALA is 
erop gericht om de levensverwachting en het aantal jaren in goed ervaren 
gezondheid voor mensen met een lage sociaaleconomische positie te doen 
toenemen. Binnen het GALA worden afspraak gemaakt over de lokale aanpak van 
gemeenten voor het terugdringen van gezondheidsachterstanden. Uitgangspunt 
daarbij is een brede, domein overstijgende aanpak. De staatssecretaris van VWS 
stelt daarvoor middelen beschikbaar aan gemeenten. Daarnaast sluiten we aan bij 
de wijk- en gebiedsgerichte aanpak. Want in een aantal gebieden en steden staan 
de leefbaarheid en veiligheid onder druk. In deze gebieden blijft de gezondheid 
van inwoners ook achter. Met het Nationaal Programma Leefbaarheid en 
Veiligheid wordt er vanuit verschillende ministeries geïnvesteerd om de stapeling 
van problemen aan te pakken. Het programma omvat 20 ‘stedelijke 
focusgebieden’ in 19 gemeenten waar in totaal ongeveer 1 miljoen mensen 
wonen. Het kabinet wil deze problematiek samen met gemeenten en hun lokale 
partners en bewoners aanpakken. Daarnaast stelt de staatssecretaris van VWS 
middelen beschikbaar voor het programma Kans voor de Veenkoloniën. Dit 
programma loopt door tot en met het voorjaar van 2024 en is een voorbeeld van 
een gebiedsgerichte aanpak in de regio. Het programma is gericht op het 
verminderen van gezondheidsverschillen in de regio. Gemeenten, 
zorgverzekeraars en andere organisaties zetten zich binnen dit programma in om 
de gezondheid in de regio te verbeteren. Daarin heeft het vergroten van de 
Pagina 20 van 29
