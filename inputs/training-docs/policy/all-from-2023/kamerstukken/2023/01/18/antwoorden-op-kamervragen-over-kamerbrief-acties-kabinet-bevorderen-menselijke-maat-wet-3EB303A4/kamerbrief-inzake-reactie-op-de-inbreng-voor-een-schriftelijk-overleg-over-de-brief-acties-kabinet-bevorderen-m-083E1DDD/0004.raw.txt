Kenmerk
2023-0000040301
burgers de afgelopen periode via een PWE meedenken over het 
onderwerp medische rijgeschiktheid en over het ontwerp van de 
maatschappelijke raad Schiphol en het Omgevingshuis. In 2023 vindt een 
PWE plaats over het Nationaal Milieuprogramma en toepassing ervan 
wordt door IenW ook verkend bij MIRT-projecten door het uitvoeren van 
meerdere pilots. Ook wordt in opinie- en publieksonderzoeken gevraagd 
wat het Nederlandse publiek vindt van een bepaalde wet/regel. Een 
voorbeeld hiervan is het onderzoek naar ‘Draagvlak luchtvaart in 
Nederland’, met de vraag of er steun is voor het verhogen van de 
vliegtaks. Recent zijn focusgroepen met burgers en een opiniepeiling 
georganiseerd over ‘betalen naar gebruik’.  
 
Internetconsultatie 
Een tweede aanvliegroute zit in de transparantie van het wetgevingsproces. 
Wanneer beleidsvoornemens concreet zijn geworden, kunnen mensen, bedrijven 
en instellingen via internetconsultatie informatie krijgen over wetgeving die in 
voorbereiding is. Ook kunnen zij suggesties doen om de kwaliteit en 
uitvoerbaarheid van deze voorstellen te verbeteren. Internetconsultatie vergroot 
de transparantie van het proces, de mogelijkheden voor publieke participatie en 
levert een bijdrage aan de kwaliteit van wetgeving. Het kabinet is het platform 
voor internetconsultatie aan het moderniseren, met als doel onder meer de 
gebruiksvriendelijkheid en begrijpelijkheid te vergroten, en daarmee de 
betrokkenheid van mensen bij de totstandkoming van beleid.  
 
Onderzoek en Awb pre-consultatie 
7
Verder laat ik naar aanleiding een motie van het Kamerlid Van Dijk onderzoeken 
welke mogelijkheden er al zijn voor burgerbetrokkenheid bij beleidsvorming op 
nationaal niveau en hoe die in de praktijk worden benut. De resultaten van dit 
onderzoek worden in het eerste kwartaal van 2023 verwacht. 
 
Vooruitlopend hierop wil ik, samen met de minister voor Rechtsbescherming, 
directe participatie van burgers bij de beleidsvoorbereiding bevorderen door het 
burgerperspectief te betrekken bij de pre-consultatie van het wetsvoorstel tot 
aanpassing van de Algemene wet bestuursrecht (hierna: Awb) om de waarborg 
functie van deze wet te versterken (zie paragraaf 3 van de brief van 11 juli 2022). 
Begin 2023 worden één of meer sessies georganiseerd waarin mensen in 
informele setting hun mening kunnen geven over de uitgangspunten van het 
wetsvoorstel en hun ervaringen over contact met de overheid en het 
bestuurs(proces)recht kunnen delen.  
De pre-consultatie dient ertoe inzicht te krijgen in de gevolgen van de voorstellen 
tot wijziging van de Awb voor de praktijk en voor de uitvoering, zodat de 
uitvoerbaarheid kan worden verbeterd en andere benodigde aanpassingen kunnen 
worden aangebracht. 
 
Parlement  
Tot slot noem ik nog het volgende. In onze rechtsstaat ligt de 
verantwoordelijkheid voor de menselijke maat in beleid, wetten en regels niet 
alleen bij het kabinet, maar ook bij het parlement dat mensen vertegenwoordigt 
vanuit een rijke schakering van groepen, achtergronden en waarden. Kamerleden 
hebben op regelmatige basis direct contact met burgers, belanghebbende 
organisaties en de journalistiek. Op deze manier wordt de stem van mensen dus 
ook gehoord in de plan-fase. Zowel de Tweede als de Eerste Kamer organiseren 
 
7
 Kamerstukken II, 2021/22, 35729, nr. 11.  
Pagina 4 van 33
