Kenmerk
2023-0000040301
toets aan het evenredigheidsbeginsel, zoals het Hof van Justitie van de Europese 
Unie (en de Duitse rechter) dat beginsel toepast (via de trits geschiktheid van het 
50
middel, noodzakelijk in specifieke geval en vermijden van een wanverhouding).  
 
Schreuder-Vlasblom geeft aan dat (mede onder invloed van Hirsch Ballin) in 
recente rechtspraak niet langer de formule “niet in redelijkheid” wordt gebruikt, 
waarmee 
 
“de recente rechtspraktijk blijk (geeft) van een zekere intensivering van 
de toetsing. waarbij centraal staat de vraag of de weging van het bestuur 
berust op een voldoende kennis van alle relevante belangen, of ze 
deugdelijk is gemotiveerd en of het resultaat van de afweging niet leidt 
tot een zodanige mate van aantasting van bepaalde belangen dat die 
onevenredig is aan de met het besluit te dienen doelen. De mate van 
indringendheid van deze toetsing verschilt naar gelang het gewicht van de 
51 52
getroffen belangen.”  
 
Volgens Schreuder-Vlasblom hebben deze ontwikkelingen geleid tot een wat 
indringender toetsing op onevenredigheid tussen de door het besluit aangetaste 
belangen en de door het besluit te dienen doelen, die direct aansluit op de 
53
maatstaf van artikel 3:4, tweede lid, Awb. Ook de Afdeling bestuursrechtspraak 
signaleerde in haar Reflectierapport de ontwikkeling naar een meer indringende 
54
toets.  
 
In een zaak die betrekking had op een besluit ter uitoefening van discretionaire 
bevoegdheden, heeft de Afdeling een toetsingskader ontwikkeld voor de 
toepassing van artikel 3:4 Awb. De Afdeling heeft daarbij expliciet gebroken met 
de Maxis-Praxisformule en nauw aansluiting gezocht bij de tekst van artikel 3:4, 
55
tweede lid, Awb. In de conclusie van de advocaten-generaal Widdershoven en 
Wattel die aan deze uitspraak voorafging, werd het pleidooi van Hirsch Ballin 
herhaald voor een evenredigheidstoets in drie stappen waarvoor zij de termen 
56
geschiktheid, noodzakelijkheid en evenredigheid in strikte zin gebruiken. De 
Afdeling onderkent het belang van deze maatstaven, maar is van oordeel dat niet 
bij elk besluit een dergelijke drietrapstoets noodzakelijk is. Zo zal de geschiktheid 
van het besluit naar het oordeel van de Afdeling al aan de orde komen bij de 
exceptieve toetsing van het algemeen verbindend voorschrift of de beleidsregel 
waarop het besluit is gebaseerd en zal de noodzakelijkheid van een besluit 
57
relevanter zijn bij een belastend besluit en minder bij een begunstigend besluit. 
Voor de intensiteit van de toetsing hanteert de Afdeling twee oriëntatiepunten: 
(1) de aard en het gewicht van de bij het besluit betrokken belangen en (2) de 
ingrijpendheid van het besluit en de mate waarin het fundamentele rechten van 
de belanghebbenden aantast. De intensiteit van de toetsing hangt volgens de 
Afdeling af van vele factoren die leiden tot een glijdende schaal waarop alle 
 
50
 E.M.H. Hirsch Ballin, Dynamiek in de bestuursrechtspraak, in VAR-reeks 154, 2015, p. 50. 
51
 M. Schreuder-Vlasblom, Rechtsbescherming en bestuurlijke voorprocedure, Deventer 2017, p. 627-628. 
52
 In haar uitspraak van 18 november 2015, ECLI:NL:RVS:2015:3578, toetst de Afdeling of de afweging van de 
minister “in overeenstemming is met het in [de wet] gestelde kader, berust op voldoende kennis over de 
relevante feiten en belangen, deugdelijk is gemotiveerd en of de voor één of meer belanghebbenden nadelige 
gevolgen van het besluit niet onevenredig zijn in verhouding tot de met het besluit te dienen doelen”. 
53
 Schreuder-Vlasblom, p. 628.  
54
 Reflectierapport, p. 65. 
55
 ABRvS 2 februari 2022, ECLI:NL:RVS:2022:285 (drugspand Harderwijk) 
56
 Conclusie van de advocaten-generaal Wattel en Widdershoven van 7 juli 2021, ECLI:NL:RVS:2021:1468, par. 
8.2.3. 
57
 ABRvS 2 februari 2022, ECLI:NL:RVS:2022:285 (drugspand Harderwijk), r.o. 7.8. 
Pagina 32 van 33
