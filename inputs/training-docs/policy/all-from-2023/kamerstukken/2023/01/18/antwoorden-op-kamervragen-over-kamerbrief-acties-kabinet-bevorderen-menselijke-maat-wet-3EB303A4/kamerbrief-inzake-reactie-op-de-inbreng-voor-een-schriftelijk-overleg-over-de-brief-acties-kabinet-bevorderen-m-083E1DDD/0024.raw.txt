Kenmerk
2023-0000040301
minder zorgvuldig gaat worden ten aanzien van het voorkomen van 
hardvochtigheid? Waar haalt het kabinet het vermoeden vandaan dat 
hardheidsclausules “een excuus bieden om slechte wetgeving uit te vaardigen”? 
In het Integraal afwegingskader voor beleid en regelgeving of de Aanwijzingen 
voor de regelgeving kan daar toch al rekening mee worden gehouden? Bovendien, 
zou het kabinet dit niet zelf doen, kunnen de advisering afdelingen van de Raad 
van State dan wel het parlement ook nog extra alert zijn op ingebakken 
hardvochtigheden?  
 
Antwoord op vraag 26  
 
Ik ben het met de leden van de PvdA-fractie eens dat juist bij de totstandkoming 
van beleid, wetten en regels rekening moet worden gehouden met het voorkomen 
van hardvochtigheden. Erkend moet worden dat dit in de praktijk niet altijd 
gebeurt. In bijvoorbeeld de adviezen van de Afdeling advisering van de Raad van 
State wordt gesignaleerd dat niet in alle gevallen aan de voorkant afdoende wordt 
36
doordacht hoe hardheden adequaat te voorkomen. De opgave is om het juiste 
instrumentarium te kiezen en dat goed te onderzoeken en te motiveren. Het 
Integraal afwegingskader voor beleid en regelgeving faciliteert dit, bijvoorbeeld 
met de doenvermogentoets. In het Beleidskompas (dat het IAK binnenkort 
vervangt), zal nog sterker de nadruk worden gelegd op de gevolgen van beleid en 
regelgeving. Daarnaast zal de eerder genoemde aanpassing van de Aanwijzingen 
voor de regelgeving bevorderen dat nog meer wordt ingezet op het voorkomen 
van onevenredige effecten van wetten en regels (zie het antwoord op vraag 2). 
Zoals aangegeven in de brief van 11 juli 2022 is de hardheidsclausule een 
instrument om te voorkomen dat mensen buitensporig in de knel komen door 
wetten en regels, maar niet het enige instrument en ook zeker niet in alle 
gevallen het meest geëigende. De hardheidsclausule mag niet een snelle 
oplossing zijn, die in de plaats komt van een gedegen analyse. Het kabinet zal 
hier zelf alert in zijn en weet zich daarin gesteund door andere spelers in het 
wetstraject, zoals de Raad van State en het parlement.  
 
27. Kortom: de leden van de PvdA-fractie zijn van mening dat het tegengaan van 
hardvochtigheden in wetten door zowel meer aandacht te schenken aan dat 
aspect bij het maken van wetten als door het opnemen van hardheidsclausules 
kan worden bereikt. Naar hun mening sluit het eerste het tweede niet uit en 
kunnen beide goed samengaan. Kunt u daarop ingaan en hierbij aangeven hoe dit 
zich verhoudt tot de aangenomen moties Ploumen/Jetten en Van Brenk? 
 
Antwoord op vraag 27  
Het kabinet is het van harte eens met de stelling dat het tegengaan van 
hardvochtigheden bij het opstellen van wetgeving, niet per definitie uitsluit dat in 
die wetgeving hardheidsclausules worden opgenomen. In de brief van 11 juli 2022 
is daarom ook aangekondigd dat het kabinet wil bewerkstelligen dat in de 
Aanwijzingen voor de regelgeving wordt vastgelegd dat wetgeving 
bestuursorganen voldoende in staat moet stellen om onevenredige besluiten te 
kunnen voorkomen. Tevens zal daarin worden vastgelegd dat opname van 
hardheidsclausules geboden is, indien er aanleiding bestaat om te verwachten dat 
het niet mogelijk is door de normstelling onevenredige besluiten te voorkomen. 
Voor zover regels niet dwingend voorschrijven welke beslissing moet worden 
genomen, heeft de opname van een hardheidsclausule geen toegevoegde waarde. 
 
36
 Advies van de Raad van State inzake het ontwerp van een algemene maatregel van bestuur tot uitvoering van 
de Wet inburgering 2021 (Besluit inburgering 2021), Staatscourant 2021, nr. 40037. 
Pagina 24 van 33
