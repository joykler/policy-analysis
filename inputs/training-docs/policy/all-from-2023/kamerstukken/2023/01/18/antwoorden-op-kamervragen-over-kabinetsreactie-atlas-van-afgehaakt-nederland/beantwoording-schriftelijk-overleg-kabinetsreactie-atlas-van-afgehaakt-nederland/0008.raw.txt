Kenmerk
2023-0000010189
(42% in 2021), terwijl er voor de niet-ABD topfuncties nog een langere weg 
te gaan is. Naast de aandacht voor instroom werken departementen ook aan 
doorstroming, onder meer via kennisuitwisseling en specifieke 
mentoringprogramma’s. 
  Op het gebied van culturele diversiteit is er sprake van een gestage groei. Het 
aandeel medewerkers met een niet-westerse migratieachtergrond over het 
geheel van de Rijksdienst is bijvoorbeeld gestegen van 12,5% in 2020 naar 
13,2% in 2021. Momenteel worden maatregelen voorbereid om hier 
versnelling in te brengen, met name in de hoge schalen.  
 
Vragen en opmerkingen van de leden van de CDA-fractie 
 
12. De minister voegt daar terecht aan toe dat het van belang is dat we 
waarmaken wat we toezeggen en niet meer beloven dan we kunnen 
waarmaken. Deze leden vragen hoe de Kamer kan beoordelen of dit 
consequent gedaan gaat worden. Hoe gaan de inwoners dit merken? Is de 
minister bijvoorbeeld van plan het rapportagestelstel hierop aan te 
passen?  
 
Antwoord 
Het coalitieakkoord kenmerkt het huidige tijdgewricht in de behoefte aan een 
overheid die betrouwbaar, dienstbaar, nabij en rechtvaardig is. Het kabinet werkt 
daarom aan een sturingsfilosofie, waarin deze waarden worden uitgedragen. Het 
perspectief van de samenleving op de publieke dienstverlening vereist een andere 
manier van sturen en verantwoorden, waarbij ruimte moet zijn ook voor andere 
manieren van sturen dan de klassieke verticale sturing vanuit politiek en beleid. 
Een manier van overheidssturing, die meer ruimte biedt voor initiatief van en 
vertrouwen in de professional. BZK werkt aan de ontwikkeling van een 
sturingsfilosofie voor de centrale overheid die meer focus legt op publieke waarde 
en de inhoudelijke principes van goed overheidsbestuur. 
 
13. De leden van de CDA-fractie constateren dat er veel aandacht is voor de 
verschillen. Deze leden vragen of er ook inzicht is in gedeelde waarden. 
Deelt de minister de mening dat het soms gemakkelijker is elkaar daarop 
te vinden? 
 
Antwoord 
Uit het meest recente Continu Onderzoek Burgerperspectieven van het SCP blijkt 
1
dat er in ieder geval gedeelde zorgen zijn. Burgers maken zich zorgen over 
polarisatie en onderlinge verhoudingen en omgang.  
In 2021 liet het SCP kwalitatief onderzoek doen naar de waarden die mensen 
2
belangrijk vinden in het samenleven. De waarden die het meest dichtbij mensen 
staan zijn tolerantie, vertrouwen, respect, gelijkwaardigheid, vrijheid, 
rechtvaardigheid, veiligheid en eigenheid. Meer concreet gaat het erom:  
 
1
 SCP, Burgerperspectieven 2022-2 
2
 S. Tjepkema en J. Kabalt, ‘Goed samenleven’: wat betekent dat?, Groepsinterviews voor 
het Sociaal Cultureel Planbureau, Kessels en Smit, december 2021 
Pagina 8 van 29
