Kenmerk
2023-0000040301
responsieve en laagdrempelige manier worden opgelost, en dat mensen wanneer 
dat nodig is, goed in staat worden gesteld om rechtsbescherming te verkrijgen.  
 
De leden van de GroenLinks-fractie vragen verder waarom een 
termijnoverschrijding niet altijd verschoonbaar is, zolang er geen derden 
betrokken zijn bij een besluit. Op dit moment regelt de Awb dat een te laat 
ingediend bezwaar- of beroepschrift in beginsel niet-ontvankelijk wordt verklaard. 
Dit is slechts anders indien redelijkerwijs niet kan worden geoordeeld dat de 
indiener in verzuim is geweest (artikel 6:11 Awb). Deze uitzondering wordt, mede 
op grond van jurisprudentie, strikter toegepast dan uit de wetsgeschiedenis volgt. 
De lat voor verschoonbaarheid ligt hoog. Het kabinet is zoals ook hiervoor 
aangegeven voornemens om deze lat te verlagen, door meer ruimte te geven 
voor verschoonbaarheid wegens bijzondere persoonlijke omstandigheden. Bij de 
voorbereidingen is overwogen om een regeling te treffen die bestuursorganen en 
bestuursrechters in alle gevallen de bevoegdheid geeft om een 
termijnoverschrijding verschoonbaar te achten, tenzij de belangen van derden 
daaraan in de weg staan. Dat sluit aan bij het alternatief dat de leden van de 
GroenLinks-fractie noemen (met dien verstande dat met dat alternatief sprake 
zou zijn van een verplichting in plaats van een bevoegdheid, als gevolg waarvan 
er in tweepartijengeschillen de facto geen termijn meer zou gelden). Hier is 
uiteindelijk niet voor gekozen. De belangrijkste reden daarvoor is dat het niet 
eenvoudig is om te bepalen wanneer sprake is van een tweepartijengeschil. Het is 
niet altijd op voorhand evident of, en zo ja wie, naast de primair belanghebbende 
nog meer belanghebbend zijn bij een besluit. Om die reden kiest het kabinet 
ervoor om de ruimte om een termijnoverschrijding verschoonbaar te achten op 
een andere wijze te vergroten. 
 
32. Onder wijziging nr. 7 lezen de leden van de GroenLinks-fractie: "Mensen 
krijgen een aanspraak op het herstel van kennelijke schrijffouten, rekenfouten of 
andere kennelijke fouten die zich voor eenvoudig herstel lenen". Is er, zo vragen 
deze leden, niet meer nodig dan dat? Moet er niet ook een mogelijkheid zijn om 
aanvullende gegevens of veranderde omstandigheden te melden? 
 
Antwoord op vraag 32  
Met het voorgenomen wetsvoorstel wordt beoogd om de positie van de burger op 
dit punt verder te versterken. Naast het door de leden van de GroenLinks-fractie 
uit de brief van 11 juli 2022 aangehaalde voornemen, wordt bijvoorbeeld beoogd 
om uitdrukkelijk te regelen dat de heroverweging die het bestuursorgaan maakt 
in de bezwaarprocedure, niet alleen plaatsvindt op basis van het bezwaarschrift 
maar ook op basis van hetgeen bij de behandeling van het bezwaar is gebleken. 
Daarmee wordt buiten kijf gesteld dat allerlei aanvullende informatie, die mogelijk 
bij de primaire besluitvorming nog niet bekend was, eveneens bij de 
heroverweging moet worden betrokken. Voor gevallen waarin een geschil tot een 
rechterlijke procedure leidt, regelt het wetsvoorstel daarnaast een aparte 
bevoegdheid voor de rechter om een belanghebbende specifiek de mogelijkheid te 
geven een door hem aangedragen stelling in de procedure aannemelijk te maken 
(“burgerlijke lus”). Deze bevoegdheid stimuleert om meer dan met de reeds 
bestaande mogelijkheden aan een burger de gelegenheid te geven om alsnog 
nader bewijs te leveren en zo zijn procespositie te versterken. Met de genoemde 
maatregelen wordt beoogd de positie van de burger in geval van geschillen met 
de overheid te versterken.  
Als het gaat om het herstellen van fouten, is er op dit moment al veel mogelijk. 
Zo regelt de Awb bijvoorbeeld dat een bestuursorgaan een onvolledige aanvraag 
Pagina 28 van 33
