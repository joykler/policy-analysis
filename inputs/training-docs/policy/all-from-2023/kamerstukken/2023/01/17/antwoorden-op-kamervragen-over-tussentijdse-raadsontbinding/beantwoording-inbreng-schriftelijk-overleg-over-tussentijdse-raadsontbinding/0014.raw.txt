kenbaarheid van de verkiezingen bij inwoners en voorkomt een enorme verspreiding van 
verkiezingsmomenten door het land. De vraag is echter wel wat dit betekent voor een 
tussentijdse raadsontbinding aan het einde van een periode van vier jaar. Betekent dit dat de 
termijn dan verkort wordt of kan dit ook betekenen dat een volgende termijn verlengd wordt 
tot bijvoorbeeld vijf, zes of zeven jaar? 
 
Het uitgangspunt zal zijn dat zo snel mogelijk weer wordt teruggekeerd naar de normale 
verkiezingscyclus. Vanzelfsprekend is het echter niet werkbaar als bijvoorbeeld drie maanden 
na de voortijdige verkiezingen alweer nieuwe raadsverkiezingen volgen. Waar precies de 
grens wordt gelegd, betreft de precieze uitwerking en in dat stadium bevinden we ons zoals 
gezegd nog niet. Het in algemene zin onmogelijk maken van tussentijdse raadsontbinding 
binnen een bepaalde periode voor de reguliere gemeenteraadsverkiezingen zou in ieder geval 
niet mijn voorkeur hebben. Er zijn namelijk situaties denkbaar waarin verstoorde 
verhoudingen tot een acute bestuurscrisis kunnen leiden die ertoe noodzaakt direct in te 
grijpen, hoe kort het tijdpad tot de reguliere raadsverkiezingen ook is. 
 
De minister hecht naar het oordeel van de leden van de fractie van GroenLinks terecht veel 
waarde aan het hoofdschap van de gemeenteraad. Zij verwijst daarbij evenwel ook naar het 
feit dat het hoofdschap nauw verbonden is met het monisme. Kan de minister reflecteren op 
het hoofdschap in relatie tot het dualisme? Op welke wijze is het hoofdschap door het 
dualisme veranderd? 
 
Hoewel het hoofdschap van de raad inderdaad al bestond ten tijde van het monisme, heeft de 
wetgever er nadrukkelijk voor gekozen het dualisme in te voeren met behoud van het 
hoofdschap. In de toelichting is hierover destijds opgemerkt dat het hoofdschap al sinds de 
grondwetsherziening van 1848 moet worden gezien als een uitdrukking van de bijzondere 
plaats die de raad als gekozen volksvertegenwoordiging in het lokaal bestuur toekomt. Dit 
resulteert in wat in de toelichting wordt aangeduid als een eindverantwoordelijkheid van de 
10
raad. Wat met de dualisering is veranderd, is de samenstelling van de organen en de door 
de wetgever toegekende bevoegdheden. Hiermee is een duidelijke scheiding aangebracht 
tussen de raad enerzijds en het college anderzijds. Wat niet is veranderd is de verhouding 
tussen beide organen in constitutioneel opzicht. Voor deze verhouding doet het er niet toe of 
men een monistisch of een dualistisch stelsel hanteert. Voor de onderhavige discussie heeft de 
dualisering dus geen verdere implicaties. 
 
In de drie varianten die de minister schetst - de zelfontbinding, de ontbinding door een ander 
orgaan op decentraal niveau en de ontbinding door de regering bij koninklijk besluit - zien de 
leden van de fractie van GroenLinks net als de regering voor- en nadelen. Voor deze leden is 
het daarom de vraag of er naar het oordeel van de regering ook nog tussenvarianten te 
bedenken zijn die mogelijke bezwaren zouden kunnen wegnemen. Zij denken hierbij â€“ zonder 
hier een voorkeur voor uit te spreken - bijvoorbeeld aan een variant waarbij zowel elementen 
uit de zelfontbindingsvariant als uit de variant van de ontbinding door een ander orgaan op 
decentraal niveau zouden worden gekoppeld. Als voorbeeld noemen zij een variant waarbij 
een meerderheid in de gemeenteraad een verzoek zou kunnen indienen bij de provincie om 
over te gaan tot tussentijdse raadsontbinding. Hiermee wordt voorkomen dat de wens van de 
lokale volksvertegenwoordiging opzij wordt geschoven en blijft het primaat voor een 
eventuele ontbinding bij de lokale volksvertegenwoordiging liggen, maar wordt ook 
voorkomen dat al te eenvoudig door een politieke meerderheid besloten wordt tot een 
 
10
 Zie ook de brief van 17 april 2015 van de minister van Binnenlandse Zaken en Koninkrijksrelaties over de Beschouwing inzake Hoofdstuk 
7 van de Grondwet, Kamerstukken II 2014/15, 31 570, nr. 28, p. 23. 
14
