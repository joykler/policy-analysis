DG Volkshuisvesting en 
Bouwen
Directie Bouwen en Energie
2022Z23327 
 
Kenmerk
Vragen van de leden Boulakjar en Wuite (beiden D66) aan de ministers voor 
2022-0000689213
Volkshuisvesting en Ruimtelijke Ordening, van Infrastructuur en Waterstaat en 
voor Natuur en Stikstof over de Kamerbrief en het rapport Nationale aanpak 
Klimaatadaptatie gebouwde omgeving fase 1 
 
Vraag 1: 
Bent u bekend met het "comply or explain"–principe dat van toepassing is op 
beleid- en besluitvorming voor Caribisch Nederland? Kunt u toelichten op welke 
wijze dit principe is toegepast op de Nationale aanpak Klimaatadaptatie gebouwde 
omgeving? Wat was het resultaat?  
 
Antwoord 1: 
Ja, ik ben bekend met het principe van “comply or explain” dat van toepassing is 
op beleid- en besluitvorming voor Caribisch Nederland.  
In 2016 is de Nationale Klimaatadaptatie Strategie (NAS) vastgesteld. De NAS 
was het Nederlandse antwoord op de oproep van de Europese Commissie om 
uiterlijk in 2017 een klimaatadaptatiestrategie vast te stellen. De NAS geeft een 
breed overzicht van de belangrijkste klimaatrisico’s voor verschillende sectoren. 
De gebouwde omgeving en ruimtelijke ordening zijn twee van deze sectoren. De 
Nationale aanpak Klimaatadaptatie gebouwde omgeving is daarmee een 
uitwerking van de NAS.  
De NAS heeft betrekking op Europees Nederland. Daarom is er voor gekozen ook 
de Nationale aanpak Klimaatadaptatie gebouwde omgeving betrekking te laten 
hebben op Europees Nederland. De klimaatproblematiek in Caribisch Nederland is 
1
significant anders en vereist een afzonderlijk plan . Hiervoor lopen diverse 
2
trajecten zoals eerder aan de Tweede Kamer gemeld . 
 
Vraag 2: 
Deelt u de mening dat de door u geschetste problematiek als gevolg van 
klimaatverandering, evenzeer en misschien wel met een nog grotere urgentie 
geldt voor het Caribisch deel van het Koninkrijk der Nederlanden en kunt u dit 
antwoord nader toelichten? Zo nee, waarom niet? 
 
Antwoord 2: 
Het kabinet maakt zich zorgen over de gevolgen van klimaatverandering voor alle 
Nederlanders, dus ook die van de bewoners van Caribisch Nederland. Diverse 
rapporten laten zien dat Caribisch Nederland niet ontkomt aan de gevolgen van 
klimaatverandering (zie bijvoorbeeld ook Kamerstuk 30 825, nr. 218 over de 
staat van instandhouding van de natuur in Caribisch Nederland). 
Klimaatverandering raakt een breed spectrum van thema’s en maatschappelijke 
functies waarvan de belangrijkste zijn: bescherming tegen overstromingen, 
gevolgen van wateroverlast, droogte, zoetwatervoorziening, functioneren van 
netwerken, biodiversiteit. 
 
1 Nationale Klimaatadaptatiestrategie, 2016, pagina 38. 
2 Kamerbrief over brief en rapport Greenpeace klimaatverandering Bonaire, 17 november 
2022. 
Pagina 2 van 4
