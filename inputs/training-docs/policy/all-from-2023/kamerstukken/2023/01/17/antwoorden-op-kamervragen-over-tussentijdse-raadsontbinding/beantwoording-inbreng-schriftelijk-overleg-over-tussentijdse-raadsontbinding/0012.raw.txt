ruimer tijdsbeslag. De uitkomst staat bovendien niet vast, maar is anders dan bij een 
koninklijk besluit afhankelijk van aanvaarding door de beide Kamers.    
 
Vragen en opmerkingen van de leden van de PvdA-fractie    
 
De leden van de Partij van de Arbeid-fractie hebben met belangstelling kennisgenomen van 
de notitie van de minister van Binnenlandse Zaken en Koninkrijksrelaties met betrekking tot 
de voorbereiding van het mogelijk maken tot vervroegde verkiezingen van de gemeenteraad.   
De leden van de PvdA-fractie zijn voorstander van het mogelijk maken van vervroegde 
raadsontbinding. Daarbij merken deze leden op dat ze geen voorstander zijn van ontbinding 
op het moment dat er een politieke impasse is. De raadsontbinding moet, net zoals nu het 
geval is, met terughoudendheid worden ingezet en alleen bij uiterste noodzaak. Zij waarderen 
namelijk de huidige praktijk van harmonie en samenwerking in de gemeenteraden. Deze 
harmonie komt onder druk te staan op het moment dat de raadsontbinding een politiek middel 
wordt. Bovendien geldt dat burgers, helaas, in mindere mate weten, en zich interesseren, in 
wat er zich afspeelt in de gemeentelijke politiek. Dit heeft tot gevolg dat de opkomst bij 
tussentijdse gemeenteraadsverkiezingen laag zal zijn, vooral als er vaak ontbindingen 
plaatsvinden. Dit zorgt ervoor dat de democratische legitimiteit van de gemeenteraden 
ondermijnd wordt. Deze leden zien wel de noodzaak van raadsontbinding als de gemeenteraad 
ernstig nalatig is in het wegsturen van bijvoorbeeld corrupte bestuurders.  
Het standpunt dat gemeenteraden alleen bij uiterste noodzaak ontbonden moeten worden, 
heeft volgens de leden van de PvdA-fractie grote gevolgen voor de manier waarop ontbinding 
plaats zou kunnen vinden. Zo vinden deze leden dat de beslissing tot ontbinding zoveel 
mogelijk van politiek getouwtrek onttrokken moet zijn.  
De leden van de PvdA-fractie vinden daarmee de optie tot zelfontbinding onwenselijk. 
Immers, bij zelfontbinding wordt de raadsontbinding een politieke optie. Daarbij doet het ook 
geen recht aan de reden wanneer zelfontbinding nuttig is, namelijk op het uitzonderlijke 
moment dat gemeenteraden niet in staat zijn om bestuurlijke wanordelijkheid weg te nemen.  
De leden van de PvdA-fractie delen bovendien de mening van de minister dat ontbinding door 
het college van burgemeester en wethouders, de ontbinding door het college van gedeputeerde 
staten of de ontbinding door de burgemeester onwenselijk is. Bij de ontbinding door het 
college van burgemeester en wethouders speelt daarin eveneens de onwenselijkheid van 
politieke ontbinding mee. Bij de ontbinding door het college van gedeputeerde staten is het 
staatsrechtelijk argument over de hiÃ«rarchie tussen bestuurslagen overtuigend om niet te 
kiezen voor deze optie. Ontbinding door de burgemeester is weliswaar logisch vanuit zijn 
functie als hoeder van integriteit in het lokaal bestuur, echter onwenselijk vanwege de 
politisering van het burgemeestersambt.  
Ook de laatste optie, ontbinding door een koninklijk besluit, vinden de leden van de PvdA-
fractie bezwaarlijk. Deze leden vinden niet dat de regering zoveel invloed moet kunnen 
hebben op het gemeentelijk bestuur zonder controle van de volksvertegenwoordiging.  
De leden van de PvdA-fractie denken dat er andere manieren mogelijk zijn die zowel recht 
doen aan de checks-and-balances die de raadsontbinding behoeft, als de wens om 
raadsontbinding makkelijker te maken. Zo denken deze leden dat een mogelijkheid tot 
ontbinding bij koninklijk besluit mogelijk is, op het moment dat er een voordracht is gedaan 
12
