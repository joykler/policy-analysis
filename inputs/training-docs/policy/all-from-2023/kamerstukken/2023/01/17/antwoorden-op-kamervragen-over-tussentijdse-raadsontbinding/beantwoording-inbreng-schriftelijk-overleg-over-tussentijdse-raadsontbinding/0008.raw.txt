Eerst zou dan gekeken moeten worden of de partijen die betrokken zijn bij het conflict er 
onderling uit kunnen komen met elkaar, eventueel met een bemiddelende rol van de 
burgemeester en vervolgens de commissaris van de Koning (als rijksorgaan). 
Een verstoring van de bestuurlijke verhoudingen in een bepaalde gemeente kan verschillende 
oorzaken hebben. Eén van de mogelijke oorzaken is een conflict binnen de raad, maar het kan 
ook gaan om een conflict tussen raad en college. Inherent aan een bevoegdheid tot 
zelfontbinding is dat het gaat om een lokaal-politieke afweging.   
Bij de variant van zelfontbinding door de raad zou gekozen kunnen worden voor de drempel 
van een gekwalificeerde raadsmeerderheid, wat de mogelijkheid van een blokkerende 
minderheid onverlet laat. De ervaring leert dat slechts bij een klein deel van de betrokken 
partijen de wil om tot een doorbreking van de bestuurlijke impasse te komen, op voorhand 
ontbreekt. Dan gaat het echter om de invulling van één van de mogelijke varianten; zoals 
gezegd moet nu eerst de vraag worden beantwoord of tussentijdse raadsontbinding überhaupt 
de gewenste oplossing is voor het vraagstuk van aanhoudende bestuurlijke problemen. 
 
De leden van de D66-fractie lezen voorts dat aan zelfontbinding het nadeel zou kleven dat dit 
sterk vatbaar is voor calculerend gedrag en daarmee van negatieve invloed zou zijn op de 
bestuurlijke stabiliteit. Deze leden vragen de minister op dit punt een parallel te trekken met 
de ontbinding van de Tweede Kamer bij kabinetscrises. In hoeverre speelt daarbij volgens de 
minister (sterk) calculerend gedrag een rol? Zit hierin een verschil tussen de gemeenteraad en 
Tweede Kamer? En in hoeverre en waarom zou zelfontbinding bij beiden echt tot een 
negatieve invloed op de bestuurlijke stabiliteit leiden? Graag ontvangen deze leden hierbij een 
reflectie op de beschouwingen van de Staatscommissie Parlementair Stelsel over ontbinding 
bij kabinetscrises. 
 
De Tweede Kamer wordt ontbonden bij koninklijk besluit (artikel 64 van de Grondwet). 
Volgens de Grondwet is er dus geen sprake van zelfontbinding. Bij de Grondwetsherziening 
van 1983 is de bevoegdheid om de Kamer te ontbinden aangeduid als een autonoom recht van 
5
de regering. Vanaf het moment dat kabinetten gingen steunen op een coalitie van 
Kamerfracties, is de bevoegdheid om de Kamer te ontbinden in de praktijk steeds meer 
gebruikt om conflicten binnen de coalitie aan de kiezer voor te kunnen leggen en om een 
kiezersmandaat voor de vorming van een nieuw kabinet te verkrijgen. Omdat de opstelling 
van fracties hierbij politiek bepalend is, wordt in deze context weleens de term zelfontbinding 
gebruikt. 
 
De staatscommissie parlementair stelsel heeft erop gewezen dat er sinds de jaren ’60 een 
automatisme is ontstaan om na een kabinetscrisis de Tweede Kamer te ontbinden. De 
staatscommissie stelde dat een ontbinding van de Kamer echter niet altijd nodig is en dat het 
soms de voorkeur zou genieten om een nieuw kabinet te vormen zonder voorafgaande 
6
Kamerontbinding. In het kabinetsstandpunt is niet inhoudelijk ingegaan op deze aanbeveling 
en is aangegeven dat dit een van de aanbevelingen was die primair de Kamer betreffen. Dit 
houdt verband met het feit dat sinds 2012 in het Reglement van Orde van de Tweede Kamer is 
opgenomen dat de Kamer na de tussentijdse val van een kabinet kan beraadslagen over de 
wenselijkheid of richting van een nieuwe kabinetsformatie (artikel 11.1, vijfde lid). Het is aan 
uw Kamer om te beslissen of deze bepaling in een voorkomend geval wordt toegepast. Een 
verschil in de effecten van tussentijdse raadsontbinding ten opzichte van tussentijdse 
Kamerontbinding, is dat voor gemeenteraden gewoonlijk een vast verkiezingsmoment geldt. 
Dit betekent dat een tussentijds verkozen raad waarschijnlijk een (significant) kortere 
 
5
 Handelingen II 1981/82, p. 387 
6
 Staatscommissie Parlementair Stelsel, p. 187
