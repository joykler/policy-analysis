Beantwoording gestelde vragen betreffende het schriftelijk overleg over de notitie 
varianten tussentijdse raadsontbindingError! Bookmark not defined.Error! Bookmark 
not defined.Error! Bookmark not defined. 
 
Ik ben de fracties die inbreng hebben geleverd erkentelijk voor de gestelde vragen. Voor mij 
bevestigen deze vragen dat het instrument tussentijdse raadsontbinding en de eventuele 
invulling hiervan nog de nodige vragen oproept en nadere doordenking vraagt. 
Graag weeg ik het instrument tussentijdse raadsontbinding af tegen andere mogelijke 
instrumenten die een oplossing zouden kunnen bieden voor aanhoudende bestuurlijke 
problemen in gemeenten. Hierbij kan zowel worden gedacht aan instrumenten die binnen het 
huidige wettelijk kader al mogelijk zijn, eventueel gecombineerd met aanvullend beleid, als 
aan eventuele nieuwe instrumenten. Ik ben voornemens die eventuele nieuwe instrumenten 
nader uit te werken en uw Kamer hierover in het eerste kwartaal van 2023 te informeren. 
Vervolgens ga ik graag het gesprek aan met uw Kamer over de verschillende mogelijke 
oplossingen voor aanhoudende bestuurlijke problemen. 
 
Vragen en opmerkingen van de leden van de VVD-fractie    
 
De leden van de VVD-fractie bedanken de minister van Binnenlandse Zaken en 
Koninkrijksrelaties voor de brief van 25 juni 2020, waarin varianten voor tussentijdse 
raadsverkiezingen worden gegeven. De brief is een reactie op de in de Tweede Kamer 
aangenomen motie Middendorp c.s. (Kamerstuk 35 300-VII, nr. 14), waarin de regering wordt 
verzocht met een voorstel tot grondwetswijziging te komen om tussentijdse raadsverkiezingen 
mogelijk te maken in situaties waarin er sprake is van ernstig verstoorde verhoudingen 
waardoor gemeenten onbestuurbaar worden. De motie werd met een ruime meerderheid 
aangenomen. Graag willen deze leden de minister een aantal vragen voorleggen. Maar 
allereerst merken zij op dat er voorbeelden van gemeenten, maar ook provincies zijn, waar 
ernstig verstoorde verhoudingen aan de orde zijn. De lokale democratie is een belangrijke 
democratie, waar veel gebeurt. Als we deze serieus willen nemen, kan er in bepaalde situaties 
alle reden zijn om tussentijds de kiezers te raadplegen.  
 
De minister stelt in de brief dat, indien de wens er is tussentijdse raadsontbinding in geval van 
ernstig verstoorde bestuurlijke verhoudingen gemakkelijker te maken dan via een 
afzonderlijke wet in formele zin, de Grondwet moet worden gewijzigd. Betekent dit dat als er 
in een gemeente sprake is van ernstig verstoorde verhoudingen de regering in feite nu al kan 
ingrijpen door het tot stand komen van een wet, waarmee de raad wordt ontbonden en 
verkiezingen kunnen worden uitgeschreven? Gedoeld wordt hier niet op de situatie van grove 
taakverwaarlozing. De leden van de VVD-fractie vragen de regering daar op in te gaan. Wat 
is het verschil tussen de in de brief genoemde derde variant (ontbinding door de regering bij 
koninklijk besluit) en een aparte wet à la de Tijdelijke wet taakverwaarlozing Sint Eustatius, 
zo vragen deze leden. 
 
Blijkens artikel 129, vierde lid, van de Grondwet is de zittingsduur van de gemeenteraad vier 
jaren, behoudens bij de wet te bepalen uitzonderingen. De grondwetgever heeft  aangegeven 
dat van deze uitzonderingsmogelijkheid enkel gebruik mag worden gemaakt in incidentele en 
1
bijzondere gevallen. Gemeentelijke herindelingen en grove taakverwaarlozing kunnen in 
2
ieder geval als zo’n incidenteel en bijzonder geval worden beschouwd. Deze voorbeelden zijn 
 
1
 Kamerstuk 13 990, nr. 6, p. 22. 
2
 Kamerstuk 13 990, nrs. 1-4, 6, p. 18, 22. 
2
