DG Volkshuisvesting en 
Bouwen
Directie Bouwen en Energie
 
We zullen zowel in Europees als Caribisch Nederland tijdig voorbereid moeten zijn 
Kenmerk
op de gevolgen van klimaatverandering. Er zijn uiteraard verschillen in de aard 
2022-0000689213
van de gevolgen, waar de grootste urgentie ligt en de benodigde aanpak. Daar 
waar in Europees Nederland de nadruk ligt op bescherming tegen overstromingen, 
ligt het handelingsperspectief in Caribisch Nederland in het tijdig waarschuwen 
van de bewoners en het inzetten van de crisisorganisatie om voorbereid te zijn op 
stormen en orkanen.  
Vraag 3: 
Kunt u nader toelichten of het vaststellen van een aanpak voor klimaatadaptatie 
in de gebouwde omgeving een rijkstaak of eilandelijke taak is? Kunt u dit nader 
toelichten? 
 
Antwoord 3: 
De openbare lichamen zijn allereerst zelf verantwoordelijk voor het ontwikkelen 
van adaptatiestrategieÃ«n en het (ruimtelijk) sturen op een transitie naar meer 
weerbaarheid. Het Rijk zal de openbare lichamen hierbij ondersteunen. Dit wordt 
onder andere gefaciliteerd via de samenwerking op het Natuur en 
milieubeleidsplan 2020-2030 (NMBP) voor Caribisch Nederland, dat door zowel de 
openbare lichamen als BZK, IenW en LNV getekend is. In het kader van dit 
beleidsplan zal in 2023 een bredere beoordeling plaatsvinden van de gevolgen 
van klimaatverandering voor de eilanden. Ook is Bonaire voornemens om een 
Klimaattafel op te zetten om de gevolgen van klimaatverandering zo goed 
mogelijk op te vangen en een aanpak te formuleren die aansluit op de lokale 
context. De minister voor Klimaat en Energie stelt hiervoor een kwartiermaker 
beschikbaar. Hierbij zal zowel mitigatie als adaptatie aan de orde komen. Het Rijk 
zal bovendien de openbare lichamen ondersteunen bij het opstellen van een 
adaptatiestrategie: in de vorm van klimaatscenario-ontwikkeling door KNMI en 
van klimaateffect-atlassen die de basis vormen voor de stresstesten en 
risicodialogen van de openbare lichamen. Ook is in het kader van het 
kennisprogramma zeespiegelstijging een quickscan gedaan naar 
zeespiegelstijging in Caribisch Nederland.  
 
Vraag 4: 
Kunt u toelichten waarom u, zoals aangekondigd in de Kamerbrief, wel in overleg 
treedt met provincies, gemeenten en waterschappen, maar de openbare lichamen 
van Bonaire, Sint-Eustatius en Saba niet in het rijtje van beoogde overlegpartners 
zijn opgenomen? 
 
Antwoord 4: 
Zie ook het antwoord van vraag 1. Omdat er voor is gekozen de Nationale aanpak 
Klimaatadaptatie gebouwde omgeving betrekking te laten hebben op Europees 
Nederland is er overleg en afstemming geweest met de koepels van provincies, 
gemeenten en waterschappen. Het lag niet voor de hand de openbare lichamen 
van Bonaire, Sint Eustatius en Saba te betrekken bij de aanpak van Europees 
Nederland. Uiteraard vindt er wel overleg en afstemming plaats daar waar het de 
specifieke problematiek van Caribisch Nederland betreft.  
 
Pagina 3 van 4
