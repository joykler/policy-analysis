Directie Democratie en 
Bestuur
Kenmerk
2022-0000688029
5. Hoofdlijnennotitie over versterking van de 
kandidaatstellingsprocedure  
 
Op 30 november is de evaluatie van de gemeenteraadsverkiezingen met uw 
10
Kamer gedeeld. Ook het advies van de Kiesraad over de mogelijkheden die de 
Kiesraad ziet voor het verbeteren van de kandidaatstellingsprocedure is als 
onderdeel van deze evaluatie naar uw Kamer gezonden. 
  
Over de uitvoering van dit advies ben ik met de Kiesraad in gesprek gegaan. Ook 
heb ik overleg gevoerd met de gemeenten en politieke partijen over waar zij 
tegenaan lopen in de huidige procedure en of zij verbetering zien op deze punten 
in de voorgenomen maatregelen. De inbreng van de gemeenten en politieke 
partijen zal worden meegenomen in de aan uw Kamer toegezegde 
hoofdlijnennotitie over de versterking van de kandidaatstellingsprocedure.  
 
Eerder heb ik gemeld voornemens te zijn deze hoofdlijnennotitie voor het einde 
van het jaar naar uw Kamer te laten gaan. Vanwege de zorgvuldigheid van het 
proces is dit helaas niet mogelijk gebleken. De hoofdlijnennotitie zal in plaats 
daarvan in het voorjaar van 2023 naar uw Kamer worden gestuurd.  
 
6. Voortgang onderhandelingen initiatiefvoorstel inzake EU-Kiesakte 
 
Conform de vastgestelde afspraken informeer ik u ten slotte over de voortgang 
11
van de onderhandelingen over de Europese Kiesakte. Dit aanvullend op eerdere 
12
momenten waarop u bent geïnformeerd over de voortgang op dit dossier. 
 
In juni 2022 zijn de eerste gesprekken in Raadsverband gestart over de Kiesakte. 
Nederland heeft bij de onderhandelingen steeds geïntervenieerd conform het 
kabinetsstandpunt en de uitkomst van het debat met uw Kamer hierover op 21 
13 14
juni jl. Zo heeft Nederland, conform de motie van het lid Strolenberg c.s. , 
zorgen geuit over het voorstel voor transnationale kieslijsten. Daarnaast heeft 
Nederland zich kritisch uitgelaten over het voorstel voor een vaste verkiezingsdag 
15
op 9 mei (conform de motie van het lid Bisschop ). Het is op dit moment 
onduidelijk wanneer een definitief besluit over het initiatiefvoorstel van het 
Europees Parlement voor een nieuwe Kiesakte verwacht kan worden binnen de 
Raad. Uit de gesprekken in Raadsverband komt naar voren dat meerdere lidstaten 
bezwaren hebben ten aanzien van verschillende elementen uit het 
16
initiatiefvoorstel.  
 
In het kader van het krachtenveld in de Raad is het van belang te benadrukken 
dat dit initiatiefvoorstel een bijzondere wetgevingsprocedure volgt, waarbij het 
Europees Parlement initiatiefrecht heeft, en de Raad besluit op basis van 
unanimiteit, na goedkeuring door het Europees Parlement. Het Raadsbesluit moet 
daarnaast goedgekeurd worden volgens de grondwettelijke bepalingen van elke 
 
10
 Kamerstukken II 2022/23, 35165, nr. 50. 
11
 Kamerstukken II 2021/22, 36104, nr. 3.  
12
 Kamerstukken II 2022/23, 21501-02, nr. 2541; Kamerstukken II 2022/23, 21501-02, nr. 
2539; Aanhangsel Handelingen II 2022/23, nr. 352. 
13
 Kamerstukken II 2021/22, 36104, nr. 2. 
14
 Kamerstukken II 2021/22, 36104, nr. 6. 
15
 Kamerstukken II 2021/22, 36104, nr. 4. 
16
 De huidige standpunten van de lidstaten (voor zover bekend) kunt u raadplegen op 
Delegates Portal, documentnummer 9333/22. 
Pagina 7 van 8
