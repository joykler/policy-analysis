Directie Democratie en 
Bestuur
Kenmerk
2022-0000688029
stembureau de opdracht krijgen om opnieuw in openbare zitting bijeen te komen, 
om eventueel resterende fouten te corrigeren.  
Met deze veranderingen zullen gemeenten in de organisatie een aantal nieuwe 
werkwijzen moeten implementeren en uitvoeren. Om de gemeenten goed voor te 
bereiden op de wetswijziging heeft het ministerie van BZK in oktober en 
november zestien regiobijeenkomsten georganiseerd voor de ambtenaren die zijn 
belast met de voorbereiding en organisatie van de verkiezingen (en een digitale 
voorlichtingsbijeenkomst aan de openbare lichamen). Aan hen is informatie 
2
gegeven (ondersteund door een bundel factsheets ) over de wijzigingen en over 
de wijze waarop zij zich daarop moeten voorbereiden. In de komende maanden 
zullen per regio digitale inloopspreekuren worden georganiseerd waar gemeenten 
terecht kunnen met hun vragen. Verder is er het Informatiepunt verkiezingen, 
een gezamenlijk initiatief van de Kiesraad en het ministerie van BZK, waar 
gemeenten (en ook kiezers) telefonisch en per e-mail hun vragen kunnen stellen. 
Ook met de openbare lichamen zijn er korte lijnen via welke zij hun vragen 
kunnen stellen. Elke overgang naar nieuwe werkwijzen heeft tijd nodig. Zo zullen 
gemeenten voor de organisatie van de stemopneming een inschatting moeten 
maken hoeveel stembussen mogelijk herteld moeten worden vanwege 
onverklaarde telverschillen of (vermoedens van) fouten.  
Met de voorbereidingen die gemeenten nu treffen voor een zorgvuldige 
stemopneming, en de mogelijkheid dat het centraal stembureau kan 
terugverwijzen naar het gemeentelijk stembureau bij (vermoedens van) 
gemaakte fouten, verwacht ik dat de gewijzigde Kieswet de waarborgen van een 
transparante en controleerbare uitslag verder zal versterken. Ook in de evaluatie 
van de verkiezingen geef ik bijzondere aandacht aan de uitvoering van de nieuwe 
procedure. 
 
1.2 Toegankelijkheid 
Bij Najaarsnota heeft het kabinet besloten dat gemeenten eenmalig totaal €2,7 
miljoen ontvangen als impuls om de toegankelijkheid van verkiezingen te 
vergroten. Gemeenten kunnen deze bijdrage naar eigen inzicht inzetten om de 
toegankelijkheid van de verkiezingen voor personen met een beperking te 
verbeteren. Daarbij kan bijvoorbeeld gedacht worden aan verbeteringen aan de 
inrichting van een stemlokaal om dit rolstoeltoegankelijk te maken, of aan het 
aanschaffen van stemmallen voor mensen met een visuele beperking.  
 
Ook zijn er, in vervolg op het actieplan Toegankelijk Stemmen dat is uitgevoerd 
bij de Tweede Kamer- en gemeenteraadsverkiezingen, voor gemeenten in 
november en december zes regionale bijeenkomsten georganiseerd over 
toegankelijke verkiezingen. Daar gingen gemeenteambtenaren in gesprek met 
ervaringsdeskundigen en belangenorganisaties, en wisselden zij tips en 
ervaringen uit over de toegankelijkheid van de verkiezingen en manieren om die 
verder te verbeteren. Ook in de communicatie zetten we – in samenwerking met 
belangenorganisaties - net als bij de vorige verkiezingen in op begrijpelijke en 
toegankelijke communicatie voor specifieke doelgroepen. 
 
1.3 Corona 
Op 1 juli 2022 is de Tijdelijke wet verkiezingen covid-19 vervallen. Daarmee zijn 
ook alle maatregelen uit deze wet, zoals vervroegd stemmen, vervallen en gelden 
 
2
 Te vinden op: 
https://www.rijksoverheid.nl/onderwerpen/verkiezingen/verkiezingentoolkit/verkiezingen-
provinciale-staten-en-waterschappen-2023/nieuwe-procedure-vaststelling-
verkiezingsuitslagen.  
Pagina 2 van 8
