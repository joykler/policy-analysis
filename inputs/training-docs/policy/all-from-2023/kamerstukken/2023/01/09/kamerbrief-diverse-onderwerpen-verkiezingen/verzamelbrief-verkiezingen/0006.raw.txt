Directie Democratie en 
Bestuur
Kenmerk
2022-0000688029
van de briefstemmen die worden afgegeven bij de diplomatieke en consulaire 
7
vertegenwoordigingen.  
 
Kiezers buiten Nederland kunnen er in de nieuwe procedure voor kiezen of zij hun 
briefstem zelf opsturen of afgeven bij de gemeente Den Haag, of dat zij deze in 
persoon afgeven bij of per post opsturen naar een consulaat of ambassade. De 
ambassade of het consulaat dient deze briefstemmen vervolgens onverwijld door 
8
te sturen naar het briefstembureau van de gemeente Den Haag. 
 
Om de diplomatieke en consulaire vertegenwoordigingen te informeren over de 
wettelijke regels rond het ontvangen en onverwijld doorsturen van briefstemmen, 
heeft de gemeente Den Haag in samenwerking met het ministerie van BZ en BZK 
een instructie opgesteld. Deze instructie zal eind januari met alle diplomatieke en 
consulaire vertegenwoordigingen worden gedeeld. U vindt de instructie in de 
bijlage bij deze brief. 
 
4. Tijdelijke experimentenwet assistentie bij het stemmen 
 
In mijn antwoorden op Kamervragen over stemmen door mensen met een 
9
beperking d.d. 13 juli 2022 heb ik toegezegd om de Kamer voor het einde van 
2022 te informeren over gesprekken die gevoerd zouden worden met organisaties 
die op de consultatie van de Tijdelijke experimentenwet assistentie bij het 
stemmen hebben gereageerd. Ook heb ik toen toegezegd de Kamer voor het 
einde van 2022 te informeren over hoe de bijstand in het stemhokje geregeld 
gaat worden.  
Zoals ik al eerder aan de Kamer heb laten weten, levert uitbreiding van hulp in 
het stemhokje een aantal dilemmaâ€™s op. Enerzijds kan dit de toegankelijkheid van 
het verkiezingsproces vergroten en mensen helpen zo zelfstandig mogelijk hun 
stem uit te brengen. Anderzijds kan uitbreiding van de mogelijkheid tot 
assistentie worden misbruikt om inbreuk te maken op het stemgeheim en de 
stemvrijheid. 
Inmiddels hebben gesprekken met belangenorganisaties (Iederin, Kennis over 
Zien, Alzheimer Nederland, de Landelijke Federatie Belangenverenigingen), het 
College voor de Rechten van de Mens, de Vereniging van Nederlandse 
Gemeenten, de Kiesraad en de Nederlandse Vereniging voor Burgerzaken 
plaatsgevonden. In de versie van het wetsvoorstel dat in consultatie is gebracht is 
voorgesteld dat ieder die hulp zegt nodig te hebben kan worden geholpen door 
een stembureaulid. Voor de meeste personen, zoals bijvoorbeeld laaggeletterden 
die geholpen willen worden, zal deze vorm van hulp voldoende kunnen zijn. 
Belangenorganisaties geven echter aan dat een deel van de mensen met een 
beperking juist gebaat is bij hulp door iemand die zij zelf kiezen en vertrouwen. 
Tijdens de gevoerde gesprekken is een aantal opties besproken inzake of en hoe 
dit vorm zou kunnen krijgen. Op basis van de gesprekken en een juridische 
analyse weeg ik nu af of het wetsvoorstel zoals dat in consultatie is gegaan, 
aanpassing behoeft alvorens het aan de Afdeling advisering van de Raad van 
State wordt aangeboden. 
 
 
 
7
 Voor een toelichting op de nieuwe termijnen zie Kamerstukken II 2019/20, 35489, nr. 3 en 
Kamerstukken II 2021/22, 35489, nr. 7 (toelichting op de nota van wijziging).  
8
 Kamerstukken II 2021/22, 35489, nr. 7.  
9
 Aanhangsel Handelingen II 2021/22, nr. 3520. 
Pagina 6 van 8
