Directie Democratie en 
Bestuur
Kenmerk
2022-0000688029
De Rijksdienst Caribisch Nederland (RCN) neemt de informatiecampagnes over de 
aanstaande verkiezingen voor zijn rekening. Er zal in deze informatiecampagnes 
worden gefocust op de eilandsraadverkiezingen, de kandidaatstelling voor het 
kiescollege en de kiescollegeverkiezingen. Ook gaat er extra aandacht uit naar 
communicatie richting kiezers over het wettelijk kader voor het verlenen van een 
volmacht. 
 
3. Kiezers buiten Nederland 
 
3.1 Kiescollege niet-ingezetenen 
Op 15 maart zal ook voor het eerst een kiescollege niet-ingezetenen worden 
gekozen door de Nederlanders buiten Nederland die zich daarvoor (eenmalig) 
hebben geregistreerd. De leden van dit kiescollege nemen op 30 mei 2023 deel 
aan de Eerste Kamerverkiezing, samen met de leden van provinciale staten en de 
kiescolleges BES. Op 4 januari 2023 waren er 24.756 geregistreerde 
kiesgerechtigden voor de verkiezing van het kiescollege niet-ingezetenen. De 
verzending van de briefstembewijzen per post naar de geregistreerde kiezers is 
inmiddels gestart. Tot 1 februari kunnen kiesgerechtigden zich nog registreren om 
bij de kiescollegeverkiezing van 15 maart hun stem uit te kunnen brengen. De 
ervaring na de invoering van de permanente registratie in 2017 is dat het aantal 
registraties (ook voor Tweede Kamer- en Europees Parlementsverkiezingen) 
geleidelijk toeneemt. Op basis daarvan is het aannemelijk dat er ook tijd nodig is 
om het aantal registraties voor de kiescollegeverkiezing te vermeerderen. Dat 
neemt niet weg dat Nederlanders in het buitenland goed worden geïnformeerd 
over deze nieuwe verkiezing en de mogelijkheden om zich daarvoor als kiezer te 
registreren en dat mijn inzet en die van de gemeente Den Haag en het ministerie 
3
van Buitenlandse Zaken daar ook op is gericht. 
 
3.2 Aandacht voor registratie kiezers buiten Nederland tijdens verlenging 
paspoort 
Tijdens de internetconsultatie van het wetsvoorstel voor de Wet kiescollege niet-
ingezetenen deed de CDA-afdeling België de suggestie om kiezers buiten 
Nederland bij het verlengen van hun Nederlands paspoort actief te wijzen op de 
mogelijkheid zich als kiezer buiten Nederland te registreren in de permanente 
4
registratie. Naar aanleiding van deze suggestie en de aanvullende vragen van de 
CDA-fractie hierover tijdens de plenaire behandeling van het wetsvoorstel, heb ik 
toegezegd dit voorstel samen met de minister van Buitenlandse Zaken te 
verkennen en daarbij ook te kijken hoe deze suggestie praktisch vormgegeven 
5
zou kunnen worden. 
 
Graag meld ik uw Kamer hierbij dat op basis van deze verkenning is 
geconcludeerd dat het voorstel om Nederlanders in het buitenland actief te wijzen 
op de mogelijkheid tot registratie tijdens het verlengen van hun paspoort kan 
worden uitgevoerd. Een geldig Nederlands paspoort is voor Nederlanders in het 
buitenland randvoorwaardelijk om zich te laten opnemen in de permanente 
registratie én om vervolgens hun stem uit te kunnen brengen. Met de 
mogelijkheid om bij de consulaire posten bij de aanvraag voor (verlenging van) 
een paspoort aandacht te vragen voor de registratiemogelijkheid om te stemmen, 
 
3
 Zie ook de beantwoording van de schriftelijke vragen van de leden Sjoerdsma en Dekker-
Abdulaziz (beiden D66) over Nederlanders in het buitenland die mogen stemmen op het 
kiescollege niet-ingezetenen (Aanhangsel Handelingen II 2022/23, nr. 1196.) 
4
 https://internetconsultatie.nl/kiescollege/reactie/63831d41-ff45-4767-91ab-fb5df1b6cf93.  
5
 Kamerstukken II 2021/2022, 36071, nr. 6 en Kamerstukken II 2021/22, nr. 107, item 22.  
Pagina 4 van 8
