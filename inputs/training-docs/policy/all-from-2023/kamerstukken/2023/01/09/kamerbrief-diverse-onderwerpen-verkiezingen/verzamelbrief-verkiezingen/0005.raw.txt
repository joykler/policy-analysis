Directie Democratie en 
Bestuur
Kenmerk
2022-0000688029
ontstaat een goede aanvullende manier om alle Nederlanders in het buitenland 
die zich zouden kunnen registreren om te stemmen via persoonlijk contact direct 
te bereiken. Wel dient in ogenschouw genomen te worden dat het paspoort 
slechts éénmaal in de tien jaar dient te worden verlengd; de effectiviteit van deze 
maatregel zal zich daarom vooral op de lange termijn kunnen voordoen.  
 
De maatregel zal aanvullend zijn op de communicatie-inspanningen die nu al 
worden verricht door de gemeente Den Haag – op grond van de Kieswet 
verantwoordelijk voor (het beheer van) de permanente registratie en voor het 
organiseren van de verkiezingen voor de kiezers buiten Nederland –, het 
ministerie van Buitenlandse Zaken (BZ) en het ministerie van Binnenlandse Zaken 
en Koninkrijksrelaties (BZK). Voorbeelden zijn het actief aanschrijven door de 
gemeente Den Haag van Nederlanders die naar het buitenland emigreren, de 
actieve informatievoorziening via websites zoals 
www.stemmenvanuithetbuitenland.nl en www.nederlandwereldwijd.nl, de inzet 
van campagnes via sociale media en netwerken van diplomatieke 
vertegenwoordigingen en de actieve informatievoorziening in mailcontact en 
telefonische gesprekken van Nederland Wereldwijd. 
 
Voor de praktische uitvoering is in samenspraak met de minister van Buitenlandse 
Zaken en de gemeente Den Haag besloten een flyer te ontwikkelen over de 
permanente registratie en de mogelijkheid om als kiezer buiten Nederland te 
stemmen. Deze flyer zal op korte termijn worden ontwikkeld en verspreid. Tijdens 
de aanvraag voor (verlenging van) het paspoort zullen Nederlanders in het 
buitenland door de medewerkers op de consulaire posten actief op deze flyer 
worden gewezen. Er zal een instructie worden opgesteld voor deze medewerkers 
over hoe zij dit kunnen doen. De uitvoering van deze maatregel zal samen met 
het ministerie van Buitenlandse Zaken en de gemeente Den Haag in 2025 worden 
geëvalueerd. Over de uitkomsten daarvan zal ik uw Kamer informeren. 
 
Nederlanders in het buitenland kunnen hun paspoort niet alleen verlengen bij de 
consulaire posten, maar ook bij de grensgemeenten (inclusief de balie op 
Schiphol). In overleg met de grensgemeenten is afgesproken dat ook bij 
verlenging van het paspoort in deze gemeenten middels de flyer actief gewezen 
zal worden op de mogelijkheid tot registratie en stemmen. Ik zal daarnaast in 
overleg treden met Curaçao, Aruba en Sint Maarten om te bezien of het actief 
wijzen op deze flyer bij het verlengen van het Nederlands paspoort aldaar ook 
opportuun kan zijn. Hiervoor zal een aangepaste flyer nodig zijn, omdat de 
voorwaarden voor kiesgerechtigdheid voor de Tweede Kamerverkiezing en de 
verkiezing van het kiescollege niet-ingezetenen respectievelijk die voor de 
Europees Parlementsverkiezing van elkaar verschillen. 
 
3.3 Instructie doorzendplicht posten  
Met de inwerkingtreding van de Wet nieuwe procedure vaststelling 
verkiezingsuitslagen per 1 januari 2023 vervalt de mogelijkheid tot het instellen 
van briefstembureaus bij diplomatieke of consulaire vertegenwoordigingen en 
6
militaire missies. Zoals eerder aan uw Kamer gemeld, is het afschaffen van deze 
briefstembureaus mogelijk omdat zij gepaard gaat met een verruiming van de 
termijnen voor de ontvangst bij het briefstembureau van de gemeente Den Haag 
 
6
 Wet nieuwe procedure vaststelling verkiezingsuitslagen, Stb, 2022, nr. 292.  
Pagina 5 van 8
