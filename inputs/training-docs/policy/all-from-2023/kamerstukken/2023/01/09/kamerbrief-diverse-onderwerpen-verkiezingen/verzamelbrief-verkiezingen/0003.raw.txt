Directie Democratie en 
Bestuur
Kenmerk
2022-0000688029
bij de verkiezingen van 15 maart 2023 enkel de regels uit de Kieswet. Gezien de 
huidige epidemiologische situatie is er op dit moment geen noodzaak tot het 
nemen van coronamaatregelen bij de aankomende verkiezingen en daarom 
hoeven de stemlokalen niet te worden ingericht met inachtneming van 
coronamaatregelen. Wel heeft het ministerie van BZK de gemeenten geadviseerd 
om preventief kuchschermen in de stemlokalen in te zetten, waarover de 
gemeenten al beschikken vanwege het gebruik bij eerdere verkiezingen. 
 
Er moet wel rekening worden gehouden met kiezers die graag afstand willen 
houden. Deze kiezers moeten ook worden gefaciliteerd in het uitbrengen van hun 
stem. Daarom heeft het ministerie van BZK aan gemeenten gevraagd om, 
ongeacht of er maatregelen gelden, een of meerdere stemlokalen in de gemeente 
zo ruim in te richten dat kiezers die dat willen afstand kunnen houden en op 
dezelfde wijze hun stem kunnen uitbrengen als bij de gemeenteraadsverkiezingen 
van maart 2022. Dat houdt in:  
  Een ruime locatie waarin het mogelijk is om 1,5 meter afstand te houden.  
  Bij voorkeur met een aparte in- en uitgang.  
  Kuchschermen op de tafels tussen de stembureauleden en de kiezers. 
  Een looproute met eenrichtingsverkeer, waar bij voorkeur dus geen 
sprake is van kruisverkeer.  
o Om een dergelijke looproute mogelijk te maken kan de stembus 
overal in het stemlokaal staan, mits een van de stembureauleden daar 
altijd toezicht op heeft.  
  Handdesinfectiemiddel bij de ingang van het stemlokaal. 
  Daarnaast kan er gedacht worden aan een extra stembureaulid dat als 
gastheer of gastvrouw optreedt. Dit stembureaulid kan kiezers vragen om 
afstand te houden of even te wachten bij de ingang indien het in het 
stemlokaal te druk is om afstand te houden. 
 
De gemeenten kunnen zelf het aantal stemlokalen bepalen dat op deze wijze 
wordt ingericht, rekening houdend met het aantal kiesgerechtigden in de 
gemeente. Gemeenten wordt gevraagd om in de communicatie, zoals in de brief 
bij de stempas of op de achterkant van het overzicht van kandidaten, kiezers erop 
te wijzen welke stemlokalen op deze wijze worden ingericht. Het is toegestaan 
voor kiezers, stembureauleden en tellers om gebruik te maken van persoonlijke 
beschermingsmiddelen zoals een mondkapje, maar dit is niet verplicht. 
 
De ontwikkelingen rond het coronavirus zal ik in aanloop naar de verkiezingen 
blijven volgen. Er is gemeenten daarom ook gevraagd om in de voorbereiding 
rekening te houden met de mogelijkheid dat er op een later moment alsnog 
coronamaatregelen getroffen moeten worden in het stemlokaal.  
 
2. Eilandsraads- en kiescollegeverkiezingen 
 
Ook in Caribisch Nederland bereiden de openbaar lichamen zich voor op 
verkiezingen. Op 15 maart 2023 vinden daar de gecombineerde eilandsraads- en 
kiescollegeverkiezingen plaats. Gebruikelijk ondersteunt het ministerie van BZK 
de openbare lichamen in het voorbereiden van de verkiezingen. Hiertoe wordt 
regulier overleg gevoerd en worden verschillende bijeenkomsten met de 
betrokken ambtenaren georganiseerd, zoals een bijeenkomst over de 
eerdergenoemde Wet nieuwe procedure vaststelling verkiezingsuitslagen die ook 
in Caribisch Nederland per 1 januari 2023 in werking is getreden. 
 
Pagina 3 van 8
