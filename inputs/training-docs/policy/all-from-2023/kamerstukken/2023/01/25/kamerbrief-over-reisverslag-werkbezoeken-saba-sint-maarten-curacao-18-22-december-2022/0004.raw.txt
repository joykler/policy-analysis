Kenmerk
Curaçao  
3501322-1042505-ZJCN
Het werkbezoek aan de eilanden werd op 20 december voortgezet met een reis 
naar Curaçao. In de avonduren vond een constructieve ontmoeting plaats met de 
minister van Gezondheid, Natuur en Milieu, Dorothy Pietersz-Janga. De minister 
sprak haar waardering uit voor de vierlandensamenwerking met VWS. Curaçao zal 
de jaarlijkse bestuurlijke vierlandenoverleg in 2023 hosten. Een van de 
agendapunten bij het gesprek was het opzetten van de regionale IHR-hub. Ook 
werd uitgebreid gesproken over het belang van preventieve gezondheidszorg, een 
beleidsterrein waarin de regering van Curaçao de komende jaren meer aandacht 
zal gaan besteden. Minister Pietersz-Janga gaf aan positiever te zijn geworden 
over het vinden van een oplossing van de problemen bij het Curaçao Medical 
Center (CMC), waarbij in zekere zin gebruik gemaakt zal worden van de adviezen 
van het NZa. Ook werd de mogelijkheid besproken dat ook de CAS landen aan 
ZonMw programma’s mee kunnen doen. 
 
Op 21 december heb ik samen met de minister van VWS een bezoek gebracht aan 
het grootste ziekenhuisinstelling van Curaçao, het CMC. Onze delegatie heeft een 
rondleiding door het ziekenhuis gekregen, waar met name afdelingen werden 
bezocht waar patiënten van de BES-eilanden naar toe gaan. Ook het bestuur van 
het ziekenhuis heeft  dankbaarheid jegens het VWS uitgesproken voor alle steun 
die gegeven is tijdens de covid-crisis. Er werd een toelichting gegeven over de 
financiële problematiek. In dit kader is gesproken over de NZa advisering. De 
minister VWS en ik hebben aangegeven bereid te zijn mee te helpen aan 
mogelijke oplossingen, met name met technische ondersteuning. Ook hebben wij 
stilgestaan bij de samenwerking van het CMC met de DCHA. Het bestuur van het 
ziekenhuis is hier positief over. Samenwerking is naar inzien van het bestuur echt 
nodig om hoogwaardige ziekenhuiszorg in de regio te houden en om het aantal 
medische uitzendingen terug te dringen. 
 
Na ons werkbezoek bij het CMC volgde een audiëntie bij de gouverneur van het 
land Curaçao, mevrouw Lucille George–Wout.  
 
Na audiëntie bij de gouverneur vond er een ontmoeting plaats met het bestuur 
van de coöperatie van samenwerkende ziekenhuizen, Dutch Caribbean Hospital 
Alliance (DCHA). Hierbij kregen wij een uitgebreide toelichting over de stand van 
zaken rond de oprichting van de coöperatie. De  samenwerking tussen de 
ziekenhuizen verloopt voorspoedig. Inmiddels zijn de ziekenhuisinstellingen van 
Saba en Sint Eustatius bij DCHA aangesloten. Verwacht wordt dat het Advent 
Ziekenhuis van Curaçao op termijn ook bij de DCHA zal aansluiten. De 
verwachting is dat het aantal medische uitzendingen buiten het Koninkrijk met de 
oprichting van de DCHA op termijn kan worden verminderd. Het belang van een 
up to date ICT infrastructuur voor samenwerking werd besproken alsook de 
kansen die e-health toepassingen bieden.  
 
Aan het einde van mijn werkbezoek aan Curaçao hebben de minister van VWS en 
ik een bezoek gebracht aan het Sentro Deportivo Korsou. In dit stadion wordt de 
basis gelegd voor veel Curaçaose atleten. Van de voormalig koninkrijk-atleet, 
Carmin Douglas hebben wij uitgebreid uitleg gekregen van programma’s voor het 
stimuleren van de jeugd om te sporten, maar ook sportprogramma’s in 
samenwerking met lokale scholen. Er wordt hard gewerkt om met stimuleren van 
een sportcultuur om kinderen gezond op te laten groeien. De minister en ik 
hebben beiden onze grote waardering uitgesproken aan de vrijwilligers die dit 
mogelijk maken. 
 
 
Pagina 4 van 5
