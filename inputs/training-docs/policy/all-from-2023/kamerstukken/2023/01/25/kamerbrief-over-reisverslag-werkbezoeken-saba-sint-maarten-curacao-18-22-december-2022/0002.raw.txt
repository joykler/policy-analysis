Aangegeven werd dat de verzekerden blij zijn hun belevingen met mij te kunnen 
Kenmerk
delen.  
3501322-1042505-ZJCN
 
Op 19 december heb ik een bezoek gebracht bij de zorginstelling Saba Cares 
Foundation. Ik ben zeer onder de indruk van wat er allemaal de afgelopen jaren is 
gebeurd. De ervaringen tot nu toe met betrekking tot het pilotprogramma directe 
de
verwijzingen voor 2 lijn zorg buiten Saba was een van de voornaamste 
onderwerpen tijdens de ontmoeting met de directie van de instelling. Voornamelijk 
de noodzaak voor het verbeteren van de communicatie richting de patiënten en 
het belang van de rol van de huisartsen daarbij. Verbeteren van de samenwerking 
met het Sint Maarten Medical Center (SMMC). Ook hebben wij gesproken over het 
belang voor verbetering van de e-health services en van visiterende specialisten 
op het eiland, de zogenaamde omgekeerde medische uitzending. De directie van 
de instelling heeft ook een toelichting gegeven over hun ervaringen met 
betrekking tot de coöperatie van regionale ziekenhuizen, de Dutch Caribbean 
Hospital Alliance (DCHA). Dit in verband met het feit dat zij recentelijk zijn 
toegelaten zijn tot het bestuur van de coöperatie. De directie heeft ook een 
toelichting gegeven omtrent de voorbereidingen voor de nieuwbouw van het 
verpleeghuis. Hierna werd ik door het ziekenhuis en verpleeghuis rondgeleid en 
kans heb ik de kans gekregen een aantal personeelsleden te spreken.  
 
Na het bezoek bij Saba Cares Foundation heb een bezoek gebracht aan het Cruyff-
court en aan de Saba Educational Foundation. Hier had ik de gelegenheid bij te 
praten met de gedeputeerde belast met sport, Rolando Wilson die mij hierna het 
nieuwe sportplan van Openbaar Lichaam Saba aanbood. Bij de Saba Educational 
Foundation heb ik met de jeugdprofessionals van de ZJCN gesproken over de 
problematiek van de jeugd 13+ en de noodzaak tot het verbeteren van de 
naschoolse activiteiten. Onder anderen het zogenaamd jogg- en gezonde 
schoolprogramma.  
 
Belangrijk onderdeel van mijn bezoek aan Saba was een gesprek met een aantal 
cliënten van ZJCN over hun belevingen met betrekking tot medische uitzendingen 
naar bestemmingen buiten Saba, de dienstverlening van ZJCN, van Saba Cares en 
het SMMC. Naast positieve geluiden, uitten de cliënten ook hun zorgen over de 
dienstverlening rondom de organisatie van de medische uitzendingen en de 
bestemmingen voor zorg buiten Saba. Daar zouden de cliënten als verzekerden 
meer keuze in willen hebben, vooral meer ruimte om voor vervolgafspraken 
makkelijker naar de dezelfde behandelende specialist te mogen terugkeren.  
 
Wachttijden voor afspraken en de communicatie hieromtrent kan in de ogen van 
de cliënten waarmee ik heb gesproken ook beter. Inzet van, naar de mening van 
de cliënten, te kleine vliegtuigen voor luchtvervoer tussen Saba en Sint Maarten 
en de problematiek van punctualiteit van de luchtvaartmaatschappij Winair zijn 
tijdens het gesprek ook aan de orde gekomen. In lijn met mijn brief aan uw 
Kamer van 28 november heb ik ook aan de cliënten van ZJCN uitgelegd hoe ik 
werk aan het oplossen van deze problemen.  
 
Met de leden van de eilandsraad van het Openbaar Lichaam Saba heb ik een 
constructief gesprek mogen voeren over de zorgen die bij een aantal raadsleden 
bestaat over de uitvoering van de zorg. Door de raadsleden werd de noodzaak tot 
het verbeteren van de communicatie omtrent de zorgverzekering in het algemeen, 
maar in het bijzonder de medische uitzendingen wederom aangegeven. Ook hier 
kwam de problematiek van de chartervluchten aan de orde. Een verzoek werd aan 
de programmadirectie ZJCN gedaan om naar de mogelijkheden voor een andere 
mix van inzet van de chartervluchten te kijken en de mogelijkheden bekijken om 
wederom (meer) van de diensten van Winair te gebruiken. De raadslieden uitten 
hun waardering voor de inzet van VWS om te komen tot een nieuw verpleeghuis. 
 
Pagina 2 van 5
