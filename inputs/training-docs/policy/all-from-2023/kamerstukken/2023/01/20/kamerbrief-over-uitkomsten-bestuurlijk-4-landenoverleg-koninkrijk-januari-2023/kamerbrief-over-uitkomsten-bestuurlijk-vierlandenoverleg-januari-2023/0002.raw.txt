Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
Op 1 september jl. ontving ik het voorstel van de landen. Wegens primair 
agendatechnische redenen kon het bestuurlijk overleg echter pas nu, in januari 
Kenmerk
2023, plaatsvinden. Op ambtelijk niveau is in de tussentijd al wel gesproken over 
2023-0000033959
het voorstel van de landen, wat leidde tot een aantal concrete bespreekpunten op 
bestuurlijk niveau.  
 
Over deze punten heb ik tijdens het bestuurlijk vierlandenoverleg op een 
constructieve wijze kunnen spreken met de ministers-presidenten van de landen. 
We hebben op een open en eerlijke wijze onze standpunten met elkaar gedeeld, 
wat heeft geleid tot een hoofdlijnenakkoord over de wijze waarop we binnen het 
Koninkrijk gaan samenwerken aan hervormingen die bijdragen aan de 
weerbaarheid en duurzame ontwikkeling van de landen, ter verbetering van de 
welvaart van hun inwoners. Het gaat om de hervormingen zoals die zijn 
vastgelegd in de Landspakketten. De landen committeren zich middels deze 
regeling voor meerdere jaren aan de uitvoering van die hervormingen. Nederland 
committeert zich aan het bieden van ondersteuning hierbij met mensen en 
middelen. Dit betekent dat we de samenwerking voorzetten op de wijze waarop 
we dat de afgelopen twee jaar hebben gedaan. Centraal blijft staan dat de landen 
eigenaar zijn van de eigen hervormingen en dat zij deze hervormingen 
doorvoeren op het afgesproken tempo. De Tijdelijke Werkorganisatie (TWO) 
onder mijn ministerie blijft bestaan en de monitoring en ondersteuning vanuit 
Nederland verloopt via deze organisatie. 
 
Het bereikte hoofdlijnenakkoord zal de komende maand door de ambtelijke teams 
worden vertaald in aanpassingen aan de onderlinge regeling zoals die is 
voorgesteld door de landen. Wanneer gereed, zal deze regeling onder meer 
afspraken bevatten over de taken van de actoren betrokken bij de uitvoering van 
de hervormingen, de ondersteuning door Nederland, de manier van rapporteren 
over de voortgang en de duur van de samenwerking.  
 
Afspraken over liquiditeitssteun en de per 10 oktober 2023 aflopende leningen – 
die Nederland aan de landen heeft verstrekt in het kader van de coronapandemie 
– zullen geen deel uitmaken van de onderlinge regeling. We hebben met elkaar 
afgesproken dat het overleg over de aflopende leningen in februari 2023 zal 
worden opgestart. 
 
De verwachting is dat we de onderlinge regeling begin maart kunnen 
ondertekenen. Na ondertekening van de regeling zal het voorstel van Rijkswet 
COHO formeel worden ingetrokken. 
 
  
Pagina 2 van 3
