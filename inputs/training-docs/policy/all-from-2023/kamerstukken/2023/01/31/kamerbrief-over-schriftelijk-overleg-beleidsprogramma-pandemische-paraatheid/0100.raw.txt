De lessen en evaluaties van de COVID-19-pandemie, internationale analyses en 
de consultatie van het netwerk vormen nu een belangrijke basis voor de 
beleidsagenda pandemische paraatheid en de op- en inrichting van de LFI. 
Tegelijkertijd geldt dat een volgende pandemie anders van aard kan zijn en om 
een eigen aanpak vraagt. In voorbereiding hierop zijn scenario’s een belangrijk 
instrument om inzichtelijk te krijgen wat nodig is in de zorg en welke aanvullende 
acties wenselijk zijn zodat de zorg beter voorbereid, wendbaar en opschaalbaar is 
tijdens een pandemische uitbraak. Zoals in de beleidsagenda pandemische 
122
paraatheid geschetst, staan in deze aanpak in ieder geval de volgende 
uitgangspunten centraal: het kabinet streeft ernaar om slagvaardig, wendbaar en 
opschaalbaar te zijn, waardoor Nederland snel kan inspelen op wat er bij een 
uitbraak nodig is. Hierbij richt onze aanpak zich specifiek op de zorg en de 
infectieziektebestrijding, maar wel nadrukkelijk vanuit het streven naar het 
beperken van ziektelast én het minimaliseren van maatschappelijke en 
economische schade. 
 
Waarom gaat het LFI worden aangestuurd door het ministerie van 
Volksgezondheid, Welzijn en Sport? Is het niet beter om dit orgaan te laten 
aansturen door een onafhankelijke partij, met expertise op het gebied van 
infectiebestrijding? Zo nee, waarom niet? 
 
gezondheid reeds de taak om leiding te geven aan de bestrijding van een 
pandemie met een A-infectieziekte. Daarbij kan de minister van VWS de 
voorzitters van de Veiligheidsregio’s met opdrachten aansturen. In de 
voorgenomen Tweede Tranche wijziging Wpg wordt deze sturingsbevoegdheid 
aangevuld met een sturingsbevoegdheid rechtstreeks op de Directeuren Publieke 
Gezondheid. Deze sturing ziet op de medisch-operationele processen die tijdens 
een pandemie worden uitgevoerd door de GGD’en. De voorgestelde wijziging is in 
lijn met de aanbevelingen over de nationale crisisstructuur uit het eerste 
deelonderzoek Aanpak coronacrisis – Deel 1: tot september 2020” van de 
123
Onderzoeksraad voor Veiligheid (OvV) . De voorgenomen sturingsbevoegdheid 
van de minister van VWS, via de LFI, op de dPG’en van de GGD’en is nodig om tot 
een snelle uitvoering van (grootschalige) medisch-operationele processen te 
komen tijdens een pandemie. De consultatieprocedure van het wetsvoorstel 
tweede tranche wijziging Wpg die eind december 2022 startte, zal op 3 februari 
2023 worden afgesloten. Het wetsvoorstel zal naar verwachting voor de zomer 
worden aangeboden aan de Tweede Kamer. Daarbij komt dat de medisch 
operationele rol van de LFI ten tijde van een pandemie, gescheiden georganiseerd 
wordt van de onafhankelijke wetenschappelijke adviestaken van het RIVM, zoals 
de adviserende rol van het OMT. 
 
Hoe en door welke onafhankelijke partij worden het beleid en de overstijgende 
bevoegdheid en besluitvorming van de minister van Volksgezondheid, Welzijn en 
Sport die verankerd moet worden in de Wpg, bij een volgende pandemie getoetst? 
 
Het is aan de beide Kamers om controle uit te oefenen op het werk en wetgeving 
van het kabinet en de minister van VWS, ook in tijden van een pandemie.  
 
Pagina 100 van 116
122
 Kamerstuk II, 2021/22, 25 295, nr. 1836 
123
 Kamerstuk II, 2021/22, 25 295, nr. 1827
