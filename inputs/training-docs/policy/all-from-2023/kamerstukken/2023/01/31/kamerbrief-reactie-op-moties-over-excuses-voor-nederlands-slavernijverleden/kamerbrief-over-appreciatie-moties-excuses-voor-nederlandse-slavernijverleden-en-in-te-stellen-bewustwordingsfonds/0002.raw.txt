Datum
Kenmerk
2023-0000061181
onderzoeken wat een zorgvuldige en grondige manier is om deze geschiedenis te 
reconstrueren. Hiervoor kijken we samen naar alle beschikbare mogelijkheden, 
zoals genealogisch onderzoek in de archieven, het nazoeken van 
scheepsverslagen, maar ook naar DNA-onderzoek.’  
 
Ik laat deze motie ‘oordeel kamer’, met als voorstel om de uitkomsten van de 
gesprekken op Saba over dit onderwerp af te wachten. Ook merk ik hier nogmaals 
op dat eventueel toekomstig herkomstonderzoek, zoals in de motie wordt 
voorgesteld, bekostigd dient te worden uit de €200 mln. van het fonds, waarvan 
de invulling in samenwerking met nazaten en betrokken partijen plaatsvindt.  
 
De motie van lid-Simons (Tweede Kamer, 2023Z01347) overweegt dat 
met name de volgende punten weinig zijn besproken maar zeker aandacht 
en invulling verdienen: de repatriëring van de stoffelijke resten van 
totslaafgemaakte mensen, ontwikkelingsprogramma’s voor de inheemse 
bevolkingen van de voormalige koloniën, het oprichten van culturele 
instellingen, het adresseren van de publieke gezondheidscrisis onder 
nazaten van totslaafgemaakten, het uitroeien van analfabetisme onder 
nazaten, en psychosociale rehabilitatie van nazaten; 
 
verzoekt de regering om in de komende dialogen met nazaten de 
bovenstaande onderdelen van het CARICOM tienpuntenplan expliciet te 
behandelen als deel van ons gezamenlijke helingsproces voor een 
gelijkwaardige toekomst, 
 
Tijdens het debat gaf ik aan dat het merendeel van deze elementen reeds 
betrokken worden bij de uitwerking van de kabinetsreactie en van het gesprek 
daarover met het Caribisch deel van het Koninkrijk en Suriname. Daarom merk ik 
deze motie aan als ‘oordeel kamer’.  
Wel heb ik tijdens het debat benadrukt dat het kabinet niet kan en wil voldoen 
aan de onderdelen van het tienpuntenplan die ingaan op de eisen tot (individuele) 
herstelbetalingen en kwijtschelding van schulden.   
 
De motie van lid-Simons (Tweede Kamer, 2023D03202) verzoekt de 
regering een brede diversiteit aan burgers uit Nederland, Suriname en het 
Caribische gedeelte van het Koninkrijk te betrekken bij het bespreken van 
wat er achter de komma nodig is.  
Zoals het kabinet ook in de kabinetsreactie heeft aangegeven zal het fonds van 
€200 mln. in samenwerking met nazaten en andere betrokken partijen worden 
ingevuld. Hierbij streven wij ernaar om perspectieven vanuit verschillende hoeken 
mee te nemen in de organisatie en verdere uitvoering van de maatregelen. 
Daarom merk ik deze motie aan als ‘oordeel kamer’.  
De motie van lid-Ceder (2023D03329) verzoekt de regering in de 
opdracht voor het herdenkingscomité meerjarig aandacht voor blijvende 
saamhorigheid tussen gemeenschappen in het Koninkrijk en Suriname op 
te nemen.  
Pagina 2 van 3
