effecten daarvan op grote schaal voor publiek waren onbekend aan het begin van 
de COVID-19-pandemie. 
 
We hebben in algemene zin gezien dat de pandemie een impuls heeft gegeven 
47
aan kennis en innovatie op een breed palet aan onderwerpen. De WHO geeft aan 
dat met name onderzoek en ontwikkeling (R&D) geleid heeft tot veilige en 
effectieve COVID-19 vaccins en daarnaast geleid heeft tot snelle diagnose, goede 
identificatie van optimale bescherming apparatuur (PBM), een beter begrip van 
waarschijnlijke dierlijke gastheer(en) voor het virus en kandidaat-therapieën 
waarbij sommige positieve resultaten gaven voor het tegengaan van sterfte. Een 
mooi nationaal voorbeeld is de gegroeide functie en innovatie op de 
rioolwatersurveillance. Ik streef ernaar dit dus ook verder door te ontwikkelen en 
innoveren; ook met het oog op nieuwe ziekteverwekkers. Dan staan we bij en 
volgende pandemie op voorsprong. 
 
Genoemde leden willen graag weten welk niveau van kennis wordt nagestreefd en 
op welke termijn die in beginsel op orde kan zijn. Met welke kennisinstituten 
bouwt de minister de kennis- en innovatieagenda’s op? 
 
Zoals aangegeven is pandemische paraatheid een multidisciplinair vraagstuk 
waarbij een brede betrokkenheid is van veel partijen. Dat zien we al in de 
uitvoering van de projecten die al zijn gestart. Vanuit tal van disciplines is er grote 
belangstelling om een bijdrage te leveren aan kennis- en innovatieopgaven en de 
gedachtenvorming daarover. Nieuwe onderzoeksresultaten evenals nieuwe 
ontwikkelingen (in de samenleving, in de technologie, op het wereldtoneel etc) 
zullen ook weer tot nieuwe vragen leiden. Daarom pakken we kennis en innovatie 
programmatisch aan. 
 
Ik ben voornemens de kennisagenda te richten op drie elementen te weten a) het 
bevorderen van multidisciplinaire kennissamenwerking en het ontwikkelen van 
instrumenten daarvoor b) een aantal kennisvraagstukken die extra aandacht 
vragen en c) internationale en Europese kennissamenwerking en een actieve 
bijdrage van Nederlandse partijen daaraan. Een innovatie-agenda zal zich richten 
op verbeteren van de voedingsbodem voor toekomstige innovaties voor 
pandemieën. Therapieën en in het bijzonder vaccinaties zijn daarin belangrijke 
thema’s, ook in de internationale samenwerking hierop. 
Bij het opstellen van de agenda’s laat ik me breed inspireren, door analyses en 
inzichten die beschikbaar zijn en komen en zal ik partijen passend bij de 
voorliggende vraagstukken open uitnodigen. Ik denk hierbij aan academische 
centra, het bedrijfsleven, ZonMw, RIVM, TNO en KNAW. 
Wat is de rol van het RIVM, de Nederlandse Organisatie voor toegepast-
natuurwetenschappelijk onderzoek (TNO) en hoe wordt EU-breed samengewerkt? 
 
Het RIVM heeft verschillende rollen als het gaat om kennisontwikkeling voor 
pandemische paraatheid en infectieziektebestrijding. Het RIVM heeft een expert-
rol en adviseert daarmee het ministerie over de infectieziektebestrijding. Het RIVM 
ontwikkelt ook kennis en doet onderzoek op het brede domein van de 
infectieziektebestrijding. Dit kan zijn in het kader van lopende programma’s die 
Pagina 36 van 116
 
47
 COVID-19 Research and Innovation Achievements (who.int)
