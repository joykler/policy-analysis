beschermingsmiddelen is de minister nog bezig met het inrichten van een 
monitoring, coördinatie en regiestructuur, want er is helemaal geen zicht op waar 
zich welke voorraden bevinden. Een verplichting tot het aanhouden van voorraden 
hulpmiddelen is nog lang niet in zicht. Veel te laat, aldus deze leden. Genoemde 
leden zijn daarbij ontsteld dat de minister niet inzet op nationale voorraden, maar 
op Europese voorraden. Het was bijvoorbeeld Duitsland die tijdens de COVID-19-
pandemie een exportverbod instelde voor mondkapjes en vrachtwagens met 
hulpmiddelen bestemd voor België aan de grens tegenhield. Het was juist ieder 
voor zich tijdens de start van de COVID-19-pandemie. Waarom denkt de minister 
dat dit tijdens een volgende pandemie anders zal zijn? Nog afgezien van het feit 
dat de Inspectie Gezondheidszorg en Jeugd (IGJ) op Europese voorraden geen 
toezicht kan houden, is het de vraag of en hoe een Nederlandse aanspraak op 
Europese voorraden gehonoreerd zal worden. De leveringszekerheid bij Europese 
voorraden is niet gegarandeerd, terwijl het structureel verbeteren van de 
leveringszekerheid een van de drie beleidsopgaven is van het programma 
pandemische paraatheid. De focus moet daarom op Nederlandse voorraden liggen, 
aldus deze leden. Graag zien zij dat Nederland in eigen beheer in de eigen 
voorraad kan voorzien, zodat als het misgaat Nederland niet afhankelijk is van de 
goedheid van anderen of de slechtheid van criminelen en woekerwinsten. Graag 
ontvangen deze leden een reactie op alle voornoemde punten. 
 
Binnen het voorraadbeleid wordt gewerkt langs verschillende sporen. Hierbij moet 
telkens onderscheid worden gemaakt tussen wie verantwoordelijk is voor de 
voorraad en wie deze in beheer heeft (marktpartijen, zorgverleners of overheden). 
Voor zover het gaat over reguliere voorraden van geneesmiddelen volgens de 
beleidsregel, deze zijn in beheer van de handelsvergunninghouder en groothandel 
zelf en dus niet van een Nederlandse of Europese overheid. Volgens de 
beleidsregel mag deze voorraad in Europa liggen, maar deze moet wel geoormerkt 
zijn voor Nederland. Bij de consultatie van het veld over de haalbaarheid bleek dat 
bepaalde geneesmiddelen vanuit een centrale hub in Europa worden geleverd aan 
groothandels en/of ziekenhuizen. Een verplichting van al deze voorraden op 
Nederlands grondgebied zou te sterk afstaan van de huidige praktijk waarbij de 
keten ook in bepaalde mate internationaal is ingericht wat tot negatieve 
neveneffecten zou kunnen leiden (bijvoorbeeld het stoppen met beleveren van 
Nederland). De beleidsregel heeft als doel om tijdelijke leveringsonderbrekingen in 
de keten beter te kunnen laten ondervangen.  
 
Voor de crisisvoorraad IC-medicatie (CCV) geldt dat deze voorraden op 
Nederlands grondgebied liggen en in het beheer zijn van de ziekenhuizen. Voor 
hulpmiddelen en PBM geldt dat er op dit moment in Nederland een 
(nood)voorraad PBM en beademingsapparatuur aanwezig is. De (nood)voorraad is 
op dit moment in beheer van het ministerie van VWS. Zoals aangegeven houdt de 
overheid ook preventief voorraden aan van enkele specifieke geneesmiddelen 
zoals vaccins tegen besmettelijke ziekten en/of medische producten die ingezet 
kunnen worden bij CBRN-incidenten. Deze voorraden worden aangehouden bij of 
onder regie van het RIVM en/ of in de veiligheidsregio’s in ons land. 
Op Europees niveau wordt daarnaast gewerkt aan het aanleggen van 
noodvoorraden van crisis gerelateerde medische producten, die kritisch zijn bij 
een volgende ernstige grensoverschrijdende gezondheidsbedreiging zoals een 
Pagina 54 van 116
pandemie. Een deel ervan is al aangelegd, maar op initiatief van HERA zal hier de
