kunnen waarborgen of sprake is van landelijke knelpunten zoals ten tijde van een 
pandemie. 
 
Wanneer is de structuur met betrekking tot de persoonlijke beschermingsmiddelen 
beschikbaar? Waarom is er geen gebruikgemaakt van het Landelijk Platform 
Zorgcoördinatie (LPZ)? 
 
Ik heb het Zorginkoop Netwerk Nederland (ZINN) gesubsidieerd om voor 
medische hulpmiddelen (waaronder PBM) een meldpunt hulpmiddelen tekorten, 
een alternatievendatabase en coördinatie bij tekorten in te richten. Hierover 
informeer ik u verder in de reeds toegezegde brief over beschikbaarheid van 
medische hulpmiddelen begin 2023. 
 
Ten aanzien van de vraag betreffende het LPZ wil ik toelichten dat het LPZ 
capaciteitsgegevens van ziekenhuizen verzamelt zodat patiënten beter gespreid 
worden tussen de ziekenhuizen in tijden van crisis. Informatie over hulpmiddelen 
wordt niet verzameld in LPZ. Bovendien is LPZ uitsluitend toegankelijk voor 
specifieke zorgorganisaties, terwijl het wenselijk is de informatie over de 
beschikbaarheid van medische hulpmiddelen en mogelijke alternatieven breder te 
delen. Voor bijvoorbeeld leveranciers is deze informatie waardevol zodat zij zich 
hiermee kunnen voorbereiden op een eventuele grotere vraag. Ook voor patiënten 
is de informatie nuttig, onder andere als zij zelf medische hulpmiddelen 
aanschaffen.  
 
In het samenwerkingsverband ZINN zijn zorginkooporganisaties goed 
vertegenwoordigd. Kennis en ervaring met inkoop van medische hulpmiddelen zijn 
essentieel voor het ontwikkelen en beheren van een meldpunt hulpmiddelen 
tekorten en een alternatievendatabase. Daarom ben ik blij dat ZINN subsidie heeft 
aangevraagd om deze activiteiten te verrichten. 
 
Op pagina 21 van de brief schrijft de minister dat de sector medische producten 
produceert, niet de overheid. Maar dat staat toch los van eigenaarschap? Als 
voorbeeld verwijzen deze leden naar de NS, die railvervoer verzorgt, terwijl de 
overheid eigenaar is. De minister wil toch ook aandeelhouder worden bij Pallas? 
Op de tweede pagina van de brief schrijft de minister dat de overheid meer 
eigenaarschap gaat nemen. Graag ontvangen genoemde leden een reactie van de 
minister. 
 
De overheid zorgt voor de juiste condities voor onderzoek en een goed 
vestigingsklimaat voor de ontwikkeling en productie van medische producten door 
marktpartijen, onder meer door onderzoeksgelden, subsidies en fiscale regelingen. 
Om het publieke belang van de beschikbaarheid van medische producten te 
borgen is zeggenschap middels eigenaarschap van producenten niet nodig. 
In het specifieke geval van PALLAS geldt dat de insteek van de vorige kabinetten 
altijd is geweest om PALLAS een privaat initiatief te laten zijn. Helaas is gebleken 
dat de markt de risico’s die gepaard gaan met een investering in een dergelijk 
omvangrijk project niet wil dragen. In gesprekken met potentiële private 
investeerders bleek dit alleen mogelijk te zijn indien de risico’s geheel of 
grotendeels zouden worden afgedekt door de Staat, terwijl de opbrengsten primair 
Pagina 64 van 116
ten goede zouden komen aan private investeerders. Dit beeld is ook bevestigd in
