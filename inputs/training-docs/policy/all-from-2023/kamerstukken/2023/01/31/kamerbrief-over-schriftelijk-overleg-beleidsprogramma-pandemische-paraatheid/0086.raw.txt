van persoonlijke beschermingsmaatregelen in de leidraad omgaan met dode wilde 
vogels.  
 
Heeft sinds begin maart nog een deskundigenberaad zoönosen plaatsgevonden, 
waar meer artsen en virologen aan deelnemen? Zo ja, wanneer en kan de Kamer 
hier verslag van ontvangen?  
 
Nee, sindsdien heeft er geen DB-Z plaatsgevonden. De besmettingen met 
vogelgriep bij vogels en zoogdieren worden nauwkeurig gevolgd. Het RIVM 
beoordeelt de situatie met het oog op volksgezondheid. De situatie in de 
afgelopen maanden gaf geen aanleiding om wederom een DB-Z te organiseren.  
Recente ontwikkelingen (een humane besmetting in Ecuador en 
zoogdiertransmissie bij een uitbraak op een nertsenhouderij in Spanje) hebben 
mij doen besluiten om opnieuw een DB-Z over vogelgriep aan te vragen. Ik heb 
dit verzoek aan de voorzitter van het DB-Z, de heer van Dissel van het RIVM 
gedaan en verwacht dat dit binnenkort plaatsvindt. 
 
In het deskundigenberaad in maart 2022 werd gewaarschuwd dat het reëel is dat 
voor de mens gevaarlijkere virusvarianten in de komende seizoenen deze kant op 
zullen komen. Ook een bijzonder hoogleraar moleculaire virologie aan Erasmus MC 
wees deze week nog op zo’n variant, vogelgriepvirus H5N6, die in China al heeft 
101
gezorgd voor veel besmettingen bij zoogdieren, waaronder tientallen mensen . 
Daarmee lijkt het beter aangepast te zijn aan zoogdieren. Ongeveer de helft van 
de besmette mensen is overleden. Kan de minister toelichten op welke manier 
wordt gemonitord of H5N6 zich verder aan het verspreiden is? Is de informatie-
uitwisseling hierover met de verschillende landen op de vogeltrekroutes voldoende 
op orde?   
 
De informatie uitwisseling is voldoende op orde. Lidstaten in de EU monitoren 
wilde vogels continu op het voorkomen van vogelgriepvirussen. Deze informatie, 
aangevuld door internationale gegevens over circulerende virustypen worden 
nauw gevolgd door de NVWA, het RIVM en Wageningen Bioveterinary Research. 
Zo wordt de internationale situatie goed in de gaten gehouden. Humane infecties 
met vogelgriepvirus, waaronder met H5N6, worden gemeld bij de WHO en in het 
Early Warning and Respons System (EWRS) van het ECDC. Daarnaast beoordeelt 
EFSA ook de situatie met uitbraken geregeld. Ook sequenties van 
vogelgriepvirussen worden via de GISAID-database in de gaten gehouden. Op 
deze manier kunnen vogelgriepvirussen worden gemonitord en worden beoordeeld 
of zich mutaties voordoen.  
 
Bij de Wereldorganisatie voor diergezondheid (WOAH) geven de aangesloten 
landen (vrijwel alle landen in de wereld) informatie over de dierziektesituatie in 
hun land. Dat gebeurt binnen 24 uur als er uitbraken zijn die voor het eerst 
optreden, op wekelijkse basis om het vervolg van die gebeurtenis te melden, en 
bij een stabiele dierziektesituatie op halfjaarlijkse basis. De gegevens zijn 
openbaar en kunnen op de website van de WOAH worden ingezien. Als er zich 
 
101
 De Volkskrant, 28 november 2022, ‘Allang niet meer alleen voor vogels: een paar mutaties, en de vogelgriep kan 
Pagina 86 van 116
pandemisch worden’ (https://www.volkskrant.nl/nieuws-achtergrond/allang-niet-meer-alleen-voor-vogels-een-paar-
mutaties-en-de-vogelgriep-kan-pandemisch-worden~b8149673/).
