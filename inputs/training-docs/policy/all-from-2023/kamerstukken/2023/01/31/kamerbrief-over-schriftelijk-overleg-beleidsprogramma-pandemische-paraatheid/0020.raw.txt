preventie, productie, kennisdeling en verdeling van genees- en hulpmiddelen aan 
derdewereldlanden. Zij tellen de jaarlijkse financiële bijdragen op tot dertien 
miljoen euro op dit terrein. Klopt dit? Deze leden vragen of deze bijdrage in 
verhouding staat met de totale financiële ruimte voor pandemische paraatheid, 
gelet op de ongelijke verdeling van toegang tot goede zorg en op het welbegrepen 
eigenbelang van Nederland om mondiale verspreiding van een virus te 
voorkomen. 
 
Vragen en opmerkingen van de leden van de Groep van Haga-fractie 
De leden van de Groep Van Haga hebben met belangstelling kennisgenomen van 
de brief van de minister met betrekking tot het beleidsprogramma pandemische 
paraatheid en hebben een aantal vragen. Genoemde leden willen graag 
geïnformeerd worden over de manier waarop en door wie toezicht wordt gehouden 
op de financiële middelen die worden uitgetrokken voor het versterken van de 
pandemische paraatheid. Tijdens de coronacrisis is gebleken dat vele uitgaven 
naderhand niet konden worden verantwoord. Hoe gaat gegarandeerd worden dat 
nu wel alle bonnetjes worden bewaard en hoe worden deze bedragen gedekt? 
Voorts vragen deze leden wat gaat gebeuren met de miljoenen die in 2023 en 
2024 worden gespendeerd aan de inrichting van een LFI. Wat gaat dit LFI precies 
doen? Wat betekent de ‘coördinerende rol’ die dit orgaan zal spelen bij een 
‘volgende pandemie’ en de ‘snelle opschaling en aansturing van medisch 
operationele processen’? Wie/wat gaan deel uitmaken van dit LFI? Waarom maakt 
het instrumentarium van testen, traceren en vaccineren in het beleidsprogramma 
bij voorbaat deel uit van de strategie van de LFI? Betekent dit dat er wordt 
voortgeborduurd op de COVID-19-strategie van de afgelopen jaren en zal een 
dergelijke aanpak voortaan bij alle uitbraken van (nieuwe) infectieziekten worde 
gezien? Waarom gaat het LFI worden aangestuurd door het ministerie van 
Volksgezondheid, Welzijn en Sport? Is het niet beter om dit orgaan te laten 
aansturen door een onafhankelijke partij, met expertise op het gebied van 
infectiebestrijding? Zo nee, waarom niet? Hoe en door welke onafhankelijke partij 
worden het beleid en de overstijgende bevoegdheid en besluitvorming van de 
minister van Volksgezondheid, Welzijn en Sport die verankerd moet worden in de 
Wpg, bij een volgende pandemie getoetst?  
Ook vragen de leden van de Groep Van Haga op welke manier de miljoenen die 
begroot zijn voor het structureel versterken van de GGD’en precies worden 
besteed en willen zij graag inzichtelijk hebben wat het versterkingsprogramma 
voor GGD’en precies inhoudt. Worden opnieuw en/of in het geval van een nieuwe 
infectieziektebedreiging vele nieuwe medewerkers aangetrokken, zoals bij de 
coronacrisis het geval was, terwijl voor hen op vele momenten helemaal niet 
genoeg werk was? Ook willen genoemde leden graag weten waarom de minister 
het noodzakelijk acht om in de tweede tranche van de wijziging van de Wpg 
verregaande overkoepelende bevoegdheden voor de minister van 
Volksgezondheid, Welzijn en Sport over de GGD’en te verankeren. Betekent dit 
dat de GGD’en zelf geen zeggenschap meer hebben over hun procesvoering en 
bestuur? Daarnaast willen deze leden graag een uiteenzetting van de manier 
waarop de beoogde nieuwe ICT-systemen en informatievoorzieningen worden 
ingezet en zullen bijdragen aan de pandemische paraatheid. Waarom zijn de 
huidige ICT-systemen niet toereikend en op welke manier wordt de (medische) 
privacy van burgers in deze nieuwe infrastructuur geborgd? Wat wordt precies 
Pagina 20 van 116
