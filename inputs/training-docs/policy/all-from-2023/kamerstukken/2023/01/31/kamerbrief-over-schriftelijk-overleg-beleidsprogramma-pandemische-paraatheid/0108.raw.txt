verschillende EU-instellingen zijn aangepast, is het tijd voor de implementatie van 
het nieuwe Europese kader voor preventie, paraatheid en bestrijding van ernstige 
grensoverschrijdende gezondheidsbedreigingen. Het goed op elkaar laten 
aansluiten van nationale plannen, zoals ook ons land die aan het uitvoeren is en 
zoals uiteengezet in de beleidsbrief pandemische paraatheid, op het nieuwe 
Europese plan van aanpak op grond van de nieuwe wetgeving, is daarbij 
essentieel. Ons land zal in samenwerking met andere lidstaten en de Europese 
Commissie, werken aan een samenhangend en elkaar aanvullend geheel. Daarbij 
moeten dubbelingen worden voorkomen, dienen taken en rollen tussen het 
nationale en Europese niveau helder gedefinieerd te worden en dient er waar 
mogelijk synergie bereikt te worden. Dit alles neemt niet weg dat lidstaten 
onverminderd zelf primair verantwoordelijk zullen blijven voor de mate waarin zij 
zich voorbereiden op een nieuwe ernstige grensoverschrijdende 
gezondheidsbedreiging. 
 
Hoe wordt het vergaren, delen en implementeren van onafhankelijke wetenschap 
geborgd bij de beoogde kennisgefundeerde aanpak en innovatie in het 
beleidsprogramma? 
 
Dit gebeurt op verschillende manieren. Onder andere door kennisprogramma’s op 
te zetten waarbij verschillende wetenschappelijke instituten worden betrokken, 
door de samenwerking tussen verschillende partijen uit verschillende disciplines te 
stimuleren en door de verkregen kennis beschikbaar en toegankelijk te maken. 
 
Ook vragen de leden van de Groep Van Haga om verduidelijking over wat er in de 
brief van de minister wordt bedoeld met een ‘vaccinatievoorziening voor 
volwassenen’. 
 
131
In zijn brief van 4 juli 2022 is de staatssecretaris van VWS uitgebreid ingegaan 
op de vaccinatievoorziening. Volwassenen (18 jaar en ouder) kunnen bij de 
vaccinatievoorziening terecht voor hun vaccinaties, en informatie en advies. Denk  
daarbij aan het voeren van een gesprek over vaccineren (zoals in geval van twijfel 
of bij onderliggende aandoeningen) en het krijgen van de prik of informatie over 
waar men de prik kan halen als de vaccinatie niet beschikbaar is bij de 
vaccinatievoorziening.  
 
Vanuit de vaccinatievoorziening wordt het vaccineren regionaal gecoördineerd en 
worden verbindingen gelegd met andere ketenpartners die betrokkenheid hebben 
bij het indiceren, voorlichten of zetten van vaccinaties. Het gaat bijvoorbeeld om 
huisartsen, JGZ-professionals en medisch specialisten. De vaccinatievoorziening 
wordt ondergebracht bij de GGD’en en is regionaal hét expertisecentrum op het 
gebied van vaccinatiezorg en is expert in het bereiken van specifieke doelgroepen 
aangezien zij weten wat er lokaal speelt. De definitieve randvoorwaarden voor 
deze vaccinatievoorziening worden vastgesteld na de uitvoeringstoets van het 
RIVM. 
 
Wordt vaccineren bij alle (nieuwe) virusuitbraken een standaard middel ter 
bestrijding? Zo ja, hoe weten genoemde leden of dit medisch verantwoord is en op 
Pagina 108 van 116
 
131
 Kamerstuk II, 2021/22, 32 793, nr. 615
