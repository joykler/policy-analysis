achtergrond van een zorgmedewerker? De minister schrijft op deze zelfde pagina 
van de brief dat het doel voor de NZR van 5.000 medewerkers nog niet gehaald 
is. Genoemde leden vragen welke acties worden ondernomen om dit doel in 
afzienbare tijd wel te halen. Zij vragen wat de huidige infrastructuur van het Rode 
Kruis is en wat de uitdagingen zijn. 
Op de zestiende pagina van de brief schrijft de minister over regionale en 
landelijke zorgcoördinatie dat inzicht zoveel mogelijk beschikbaar is op grond van 
een landelijk systeem. Genoemde leden vragen waarom dit ‘zoveel mogelijk’ 
beschikbaar komt, en waarom niet altijd. Waarom alleen bij crisis en niet altijd? 
Deelt de minister de mening dat voor veel zorg alleen landelijke informatie 
toereikend is (zie daarvoor bijvoorbeeld recente schriftelijke Kamervragen over 
11
verloskunde )? De minister geeft aan dat hij landelijk dekkende zorgcoördinatie 
beoogt vanaf 2025. Is de minister het met de leden van de CDA-fractie eens dat 
data-uitwisseling en inzicht eigenlijk beschikbaar moet zijn vanaf 2023? Is de 
minister bereid om dit te regelen? Zo nee, waarom moet dit nog zo lang duren? 
Deelt de minister de mening dat nationale monitoring en regie er altijd moet zijn, 
ook als er geen crisis is? Wanneer is de structuur met betrekking tot de 
persoonlijke beschermingsmiddelen beschikbaar? Waarom is er geen 
gebruikgemaakt van het Landelijk Platform Zorgcoördinatie (LPZ)? 
Op pagina 21 van de brief schrijft de minister dat de sector medische producten 
produceert, niet de overheid. Maar dat staat toch los van eigenaarschap? Als 
voorbeeld verwijzen deze leden naar de NS, die railvervoer verzorgt, terwijl de 
overheid eigenaar is. De minister wil toch ook aandeelhouder worden bij Pallas? 
Op de tweede pagina van de brief schrijft de minister dat de overheid meer 
eigenaarschap gaat nemen. Graag ontvangen genoemde leden een reactie van de 
minister. De minister schrijft op deze pagina tevens dat hij in nationaal en in EU-
verband investeert in het stimuleren van productie dichtbij huis (EU en 
Nederland). Op pagina 22 staat dat de minister wil investeren in het beschikbaar 
houden van essentiële productiecapaciteit in de EU voor kritisch medische 
producten. De leden van de CDA-fractie vragen waarom de minister 
zorgverzekeraars dan niet verplicht tot bepaalde inkoop binnen de EU of 
Nederland, waar dat kan. Daarnaast noemt de minister op deze pagina het belang 
om meer kennis te hebben over onder andere gedrag. De leden van de CDA-
fractie vragen of nader kan worden toegelicht welke specifieke acties er op dit 
gebied zijn, want de directeur van het Centrum Infectieziektebestrijding van het 
RIVM heeft op verzoek van genoemde leden in maart en november 2021 laten 
zien dat gedrag zeer grote impact heeft op effectiviteit van maatregelen. 
 
Vragen en opmerkingen van de leden van de PvdA- en GroenLinks-fractie 
De leden van de PvdA- en GroenLinks-fractie hebben met interesse 
kennisgenomen van de Kamerbrief over de beleidsagenda pandemische 
paraatheid. Waar deze leden kritisch waren over het lerend vermogen van de 
overheid tijdens de pandemie, steunen ze het doel van deze brief om voor de 
toekomst de juiste lessen te trekken. Zij hebben enkele vragen over de invulling 
van deze exercitie.  
De leden van de PvdA- en GroenLinks-fractie herkennen de behoefte voor meer 
leiding vanuit het ministerie van Volksgezondheid, Welzijn en Sport bij medisch-
 
11
 Vragen van het lid Van den Berg (CDA) aan de minister van Volksgezondheid, Welzijn en 
Sport over het capaciteitstekort in de verloskundige zorg en over «Noodkreet gynaecoloog» Pagina 12 van 116
(ingezonden 1 december 2022).
