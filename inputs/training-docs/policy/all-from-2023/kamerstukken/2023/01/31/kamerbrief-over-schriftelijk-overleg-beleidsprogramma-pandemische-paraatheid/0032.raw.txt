situatie (waarbij bijvoorbeeld de oversterfte onvoldoende makkelijk kan worden 
onderzocht door belemmeringen in de uitwisselingen)? 
 
Ik streef er bij de realisatie van een pandemisch paraat IV-landschap naar om de 
juiste informatie op het juiste moment op de juiste plek beschikbaar te hebben. 
Alleen op die manier kunnen de professionals in de IZB – zowel in de koude als in 
een warme fase – hun werk optimaal doen. Dat begint bij goede registratie door 
de professionals zelf, in systemen die gebruik maken van breed gedragen 
inhoudelijke (wat) en technische (hoe) standaarden. Wanneer gegevens door 
professionals op een goede manier worden geregistreerd, wordt hergebruik van de 
gegevens – bijvoorbeeld voor onderzoek of monitoring – mogelijk. De COVID-19-
pandemie heeft ons geleerd dat hiervoor echter niet altijd sprake is van een 
voldoende duidelijke juridische context, waarin bijvoorbeeld expliciete  
grondslagen voor uitwisseling zijn opgenomen. 
 
De derde tranche in de aanpassing van de Wet publieke gezondheid (Wpg) ziet 
specifiek op het duidelijk juridisch borgen van de mogelijkheid om gegevens uit 
het IZB-domein uit te wisselen, vanzelfsprekend binnen de kaders van de 
Algemene Verordening Gegevensbescherming. Over de planning en inhoud van de 
tranches van de Wpg informeer ik uw Kamer nog dit voorjaar. 
 
Daarnaast wordt, zoals het geval is bij het oversterfteonderzoek, gewerkt aan 
manieren waarop snel en zorgvuldig data toegankelijk gemaakt kunnen worden 
voor onderzoek. Zo zijn via de beveiligde Remote Access omgeving van het CBS 
de vaccinatiegegevens beschikbaar voor onderzoek, en worden op de korte 
termijn de data uitgebreid zodat het oversterfteonderzoek gedegen uitgevoerd 
kan worden. Hierover heb ik uw Kamer geïnformeerd in een brief op 28 september 
40
2022 . Ik zet mij ervoor in om naast het verduidelijken en verstevigen van de 
wettelijke basis, ook op de korte termijn oplossingen te kunnen bieden waardoor 
de uitwisseling van data soepeler kan verlopen. 
 
Een lid van de VVD-fractie heeft eerder schriftelijke vragen gesteld over het 
41
steunen van wetenschappers bij het voorbereiden op een volgende pandemie . In 
de brief wordt aangegeven dat om monitoring en onderzoek mogelijk te maken, 
ook de uitwisseling van gegevens tussen zorgverleners en onderzoekers mogelijk 
moet zijn. Dit vergt volgens de minister een meerjarige inspanning en een 
fundamentele aanpak, waarin zowel techniek als (juridische) grondslagen en 
aansturing aandacht vragen. Kan de minister een inschatting geven van de 
tijdspanne en hoe de voortgang hierbij bewaakt wordt? Wanneer zou deze aanpak 
gereed moeten zijn? 
 
Op dit moment werken de publieke partners – GGD GHOR Nederland, GGD’en en 
het RIVM – aan een meerjarig werkprogramma. Ik verwacht dat ik uw Kamer voor 
de zomerperiode nader kan informeren over de stand van zaken. 
Daarnaast ziet de derde tranche in de aanpassing van de Wet publieke gezondheid 
specifiek op het juridisch borgen van de mogelijkheid om gegevens uit het IZB-
domein uit te wisselen. Hierover informeer ik uw Kamer nog dit voorjaar, en 
 
40
 Kamerstuk II, 2022/23, 25 295, nr. 1944 
Pagina 32 van 116
41
 Vragen van het lid Tielen (VVD) aan de minister van Volksgezondheid, Welzijn en Sport over het bericht ‘Wetenschappers 
vragen kabinet om steun bij voorbereiding op volgende pandemie’ (ingezonden 4 oktober 2022).
