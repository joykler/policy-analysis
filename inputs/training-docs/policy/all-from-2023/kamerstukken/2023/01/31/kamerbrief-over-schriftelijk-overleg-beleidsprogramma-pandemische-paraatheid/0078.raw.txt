GGD’en (via de directeuren Publieke Gezondheid). Denk daarbij aan het 
voorkomen van verspreiding van de ziekte door grootschalig testen, traceren en 
vaccineren en centraal organiseren van logistieke voorzieningen zoals gezamenlijk 
klantcontact. Daarnaast wordt voorzien in een wettelijke grondslag om eisen te 
kunnen stellen die gaan over de manier waarop GGD’en hun taken in het kader 
van de algemene infectieziektebestrijding uitvoeren. Met deze kaderstelling wordt 
bijgedragen aan een meer uniforme werkwijze van de GGD’en. Hierdoor kan de 
infectieziektebestrijdingsketen sneller en adequater worden opgeschaald ingeval 
van een infectieziekte met pandemische potentieel. 
 
De leden van de SP-fractie vragen de minister hoe hij de afweging maakt tussen 
de noodzaak van een krachtige landelijke pandemiebestrijding en de autonomie 
van de lokale GGD’en tijdens de uitbraak van een pandemie. Hoe wordt 
voorkomen dat onuitlegbare verschillen ontstaan in de aanpak van een landelijke 
uitbraak van een infectieziekte? 
 
De GGD’en zijn van groot belang voor een effectieve pandemiebestrijding en zijn 
zelf verantwoordelijk voor hun bedrijfsvoering en organisatie onder aansturing van 
hun gemeentelijke besturen. Zoals benoemd in het LFI advies dat op 3 juni 2022 
92
werd meegezonden met de brief over onder meer de instelling van de LFI , wordt 
de noodzaak van centrale regie en sturing tijdens een pandemie en van 
uniformerende kaderstelling breed ondersteund. Met een tweede tranche wijziging 
van de Wet publieke gezondheid wordt een directe sturingsbevoegdheid van de 
minister, via de LFI, op de directeur publieke gezondheid (dPG) van de GGD voor 
de medisch operationele processen tijdens een pandemie wettelijk geborgd. Ook 
wordt voorzien in een grondslag om uniformerende regels te kunnen stellen aan 
de GGD’en om beter voorbereid te zijn voor opschaling tijdens een pandemie. 
Hierin is er ruimte behouden voor regionale verschillen evenals de autonomie van 
GGD’en waar dat nodig of nuttig is.  
 
De LFI zal de centrale regie hebben ten aanzien van de medisch-operationele 
processen op de voorbereiding op een uitbraak van een A-infectieziekte met 
landelijke impact. Onder meer door gebruik te maken van uniformerende 
kaderstelling, zoals beschreven in het antwoord op uw voorgaande vraag, 
waardoor medisch-operationele processen bij de GGD’en meer uniform moeten 
worden uitgevoerd. Ten tijden een pandemie zal de LFI zorgen voor snelle 
opschaling en aansturing van de medisch-operationele processen bij de GGD’en 
(via de directeuren Publieke Gezondheid). De uniforme sturing zal bijdragen aan 
het voorkomen van grote verschillen in de aanpak van een landelijke uitbraak van 
een infectieziekte. 
 
Is de minister van plan om een duidelijke scheiding aan te brengen tussen de 
structuren van advisering en besluitvorming tijdens volgende pandemieën? Zo ja, 
hoe? 
De huidige structuren zijn erop gericht dat we (onafhankelijk) advies krijgen van 
adviesorganen zoals OMT en MIT waarna mede op basis daarvan de politieke 
besluitvorming plaatsvindt. Om deze scheiding duidelijker te maken, zijn al eerder 
aanpassingen gemaakt, daarover heb ik uw Kamer onder andere geïnformeerd in 
Pagina 78 van 116
 
92
 Kamerstuk II, 2021/22, 25 295, nr. 1875
