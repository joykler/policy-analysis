bereikt. Ik vind de dreiging dusdanig reëel dat de voorbereiding daarop onder het 
intensiveringsplan preventie vogelgriep wordt uitgewerkt, dat uw Kamer op 
hoofdlijnen dit kwartaal ontvangt.  
 
Welke acties worden concreet ondernomen om nieuwe zoönosen tegen te gaan? 
 
In het Nationaal actieplan versterken zoönosenbeleid zijn 54 acties (met 
82
subacties) opgenomen. Het zwaartepunt van het actieplan ligt op preventie. 
Voorkomen is immers beter dan genezen. Op alle One Health terreinen wordt 
ingezet op een verbeterde preventie, bijvoorbeeld in het kader van 
(internationale) natuurbescherming, bioveiligheid op veehouderijen, het 
meewegen van zoönosenrisico’s in het Nationaal Programma Landelijk Gebied, 
inzet op vaccinatie tegen vogelgriep, intensivering van toezicht op dierenbeurzen, 
internationale inzet op wet markets, en kennis en bewustzijn verhogen door in te 
zetten op een verbeterde zoönosegeletterdheid bij zowel burgers als professionals. 
 
Indien er aanleiding is tot meer doen dan alleen onderzoek wat zijn dan mogelijk 
te nemen maatregelen, zijn daar al opvattingen en voorbereidingen voor 
getroffen? 
 
Het actieplan beschrijft voor sommige thema’s via welke tussenstappen we 
uiteindelijk komen tot het nemen van maatregelen, bijvoorbeeld door het doen 
van onderzoek. Maar op de meeste onderwerpen wordt direct overgegaan tot het 
ondernemen van actie, zoals bijvoorbeeld het ontwikkelen van 
bioveiligheidsplannen voor veehouderijsectoren, het updaten van de EmZoo-lijst, 
intensiveren van de monitoring van vectoren, updaten van draaiboeken en het 
opstellen van een Landelijk crisisplan infectieziektebestrijding. Dit komt bovenop 
de maatregelen die al gelden ten aanzien van preventie, detectie en respons.  
 
Waarom loopt het actieplan af in 2026?  
 
Het actieplan behelst een traject om het zoönosenbeleid de komende jaren te 
versterken, in de volle breedte van One Health. Nederland heeft een stevige basis 
voor het zoönosenbeleid. In de jaren 2022-2026 wordt dit beleid geïntensiveerd, 
en dit beleid wordt daarna gecontinueerd. Hier zijn structurele middelen voor 
beschikbaar. Zo wordt bijvoorbeeld in de komende jaren een platform ontwikkeld 
voor de gegevensuitwisseling van veterinaire en humane data. Dit One Health 
platform blijft uiteraard ook na afloop van het actieplan functioneel. 
 
Deelt de minister de opvatting dat het voorkomen van zoönosen beter is dan 
genezen? Zoja, welke maatregelen worden kabinetsbreed genomen om zoönosen 
daadwerkelijk te voorkomen? 
 
Die opvatting deel ik. Het doel van het actieplan is om risico’s op het ontstaan en 
de verspreiding van zoönosen in de toekomst verder te verkleinen en voorbereid 
te zijn op een eventuele uitbraak. In het Nationaal actieplan versterken 
zoönosenbeleid zijn hiervoor 54 acties (met subacties) opgenomen. Niet voor niets 
ligt het zwaartepunt van het actieplan op preventieve maatregelen. Voorkomen is 
Pagina 70 van 116
 
82
 Kamerstukken II, 2021/22, 25295, nr. 1935
