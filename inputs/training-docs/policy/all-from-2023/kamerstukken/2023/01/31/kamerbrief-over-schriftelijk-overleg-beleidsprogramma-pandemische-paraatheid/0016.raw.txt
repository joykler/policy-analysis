zij de productiefaciliteiten en/of de intellectuele eigendomsrechten hiervan in bezit 
hebben? Zij lezen daarnaast dat de minister schrijft dat hij daarnaast ‘innovatie 
[wil] stimuleren zodat een ecosysteem van academie en bedrijven samen 
oplossingen creëren voor het sneller detecteren, diagnosticeren en bestrijden van 
toekomstige pandemieën.’ Is de minister het ermee eens dat die innovatie niet 
gebaat is bij het monopoliseren van kennis? Genoemde leden lezen daarnaast dat 
de minister bij de innovatieagenda pandemische paraatheid ‘bijzondere aandacht’ 
heeft voor vaccins. Dit staat volgens deze leden in schril contrast met de 
privatisering van Intravacc, waarmee de minister een belangrijk deel van de 
Nederlandse innovatiekracht op het gebied van vaccins overlevert aan de vrije 
markt. Is de minister bereid om de daad bij het woord te voegen en de geplande 
privatisering van Intravacc af te blazen? 
De leden van de SP-fractie lezen dat momenteel gesproken wordt over de 
totstandkoming van een ‘pandemisch instrument’. Kan de minister ingaan op 
welke onderwerpen daarbij momenteel op tafel liggen? Op welke terreinen worden 
mogelijk afspraken gemaakt via dit instrument? Tot slot vragen genoemde leden 
of de financiering van het beleidsprogramma pandemische paraatheid wel in 
verhouding staat tot de forse ambities van de minister op dit gebied. Hoe wil de 
minister zijn doelen bereiken als er maar zo beperkt budget beschikbaar wordt 
gesteld? 
 
Vragen en opmerkingen van de leden van de PvdD-fractie 
De leden van de PvdD-fractie hebben met interesse het beleidsprogramma 
pandemische paraatheid doorgenomen. Deze leden zijn blij dat in dit 
beleidsprogramma ook het versterken van het zoönosenbeleid is opgenomen. Zij 
missen hierin nog altijd de inzet op preventie. De minister bevestigde zelf al in het 
commissiedebat Zoönosen en dierziekten van 13 oktober jongstleden dat het 
zoönosebeleid erop is gericht om signalen tijdig op te vangen en zo nodig in te 
grijpen. Uiteraard is dit van groot belang om te voorkomen dat een infectieziekte 
zich snel verder kan verspreiden. Maar op het moment dat moet worden 
ingegrepen heeft al een infectie plaatsgevonden. Hoewel infectieziekten van alle 
tijden zijn en het ontstaan van een nieuwe pandemie nooit kan worden 
voorkomen, is het van groot belang om de kans dat dit gebeurt zo klein mogelijk 
te maken, en zeker om de kans hierop niet onnodig groot te maken, zoals in 
Nederland nog altijd het geval is. Genoemde leden missen bij dit kabinet nog altijd 
het gevoel van urgentie om de grote risicofactoren aan te pakken. 
Eén van de zoönosen die volgens diverse wetenschappers zou kunnen leiden tot 
een nieuwe pandemie, is het vogelgriepvirus. Er is, niet alleen bij genoemde leden 
maar ook bij virologen en andere wetenschappers, serieuze twijfel of de 
waarschuwingssignalen wel voldoende worden gehoord. Het vogelgriepvirus 
verspreidt zich op dit moment ongekend lang en steeds verder over de wereld, 
waarbij steeds meer dieren en meer diersoorten besmet raken. Ook zoogdieren, 
waaronder mensen. Onlangs merkte een auteur in de New York Times op dat het 
overspringen van een virus van de ene diersoort naar de andere diersoort 
14
waarschuwingssignalen zijn. Hoe vaker dit gebeurt, hoe groter de kans dat één 
enkele infectie leidt tot een ramp. De vraag is of deze waarschuwingssignalen wel 
worden gehoord én of men bereid is hier op te reageren. Hoe ziet de minister dit? 
 
14
 The New York Times, 31 oktober 2022, ‘A Dolphin, a Porpoise and Two Men Got Bird Flu. Pagina 16 van 116
That’s a Warning to the Rest of Us.’
