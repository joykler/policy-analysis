kenden verschillende belemmeringen. Ik licht er een tweetal uit, waarbij ik 
aangeef welke opvolging ik hieraan geef. 
 
Procedures ontworpen ten behoeve van zorgvuldigheid en veiligheid kosten per 
definitie tijd. Soms ging er echter ook tijd verloren in de interpretatie van regels 
en kaders of onduidelijkheden over de te volgen routes. Ik verken daarom, onder 
andere in het kader van de oproep via ZonMw over regulatory science (het 
ontwikkelen en valideren van nieuwe standaarden en instrumenten om 
therapeutische interventies te evalueren), waar we hier in aanloop naar een 
volgende pandemie nog tijdswinst op kunnen boeken.  
 
Belemmeringen waren er soms ook in beschikbaarheid van middelen en 
materialen, om innovaties te kunnen toepassen of te kunnen omzetten naar 
producten. Denk aan de beschikbaarheid van meltblown voor de mondmaskers. 
Ook waren er uitdagingen in de opschaalbaarheid van productie, of de kwaliteit 
van snel opgeschaalde producten. In dit verband noem ik richting de toekomst het 
belang van samenwerking in Europees verband en in het bijzonder van HERA. 
Innoveren ten behoeve van snelle opschaalbaarheid en het wegnemen van 
belemmeringen daarin is voor HERA een belangrijke prioriteit.  
 
De leden van de VVD-fractie zijn blij te lezen dat wordt ingezet op het benutten 
van al in Nederland aanwezige excellente kennis op het gebied van therapie-
ontwikkelingen voor (preventieve) behandeling van infectieziekten met 
pandemisch potentieel. De minister spreekt over het creëren van een ecosysteem 
tussen academie en bedrijfsleven en investeert bijna tien miljoen euro in de 
Thematische Technology Transfer (TTT)-regeling. Is de minister het met deze 
leden eens dat ook middelbaar beroepsonderwijs (mbo)-instellingen hierbij 
betrokken moeten zijn, zodat hoogwaardige kennis en praktische toepassing 
optimaal gecombineerd kunnen worden? 
 
De TTT regeling richt zich zowel op onderzoeksorganisaties als op kleinere 
bedrijven cq. (kennis-)starters. MBO-instellingen horen niet onder de definitie van 
de onderzoeksorganisaties en kunnen dus niet rechtstreeks deelnemen en TTT-
subsidie ontvangen. Ze kunnen wel deelnemer zijn in een thematisch 
samenwerkingsverband danwel, met minimaal drie gekwalificeerde 
onderzoeksorganisaties, een TTT-consortium vormen. Het is aan de aanvrager zelf 
om een samenwerkingsverband aan te gaan. 
 
 
 
 
 
Vragen en opmerkingen van de leden van de D66-fractie 
 
De leden van de D66-fractie hebben kennisgenomen van de uitwerking van de 
beleidsagenda pandemische paraatheid. De beleidsagenda is een veelzijdige 
aanpak met veel verschillende componenten, waaruit de ambitie spreekt om op de 
geleerde lessen te anticiperen. Genoemde leden delen de opvatting dat de kern 
ligt in ons voorstellingsvermogen van mogelijke crises. Het is dan ook nuttig dat 
Pagina 38 van 116
scenario’s worden uitgewerkt. Keuzes kunnen daaruit voortvloeien. Deze leden
