64
in de brief van 23 december 2022 , onderhouden door de stichting Extra 
ZorgSamen (EZS). Eind 2022 bedroeg het aantal bij EZS aangemelde 
zorgreservisten 1.618. 
 
Het is, zoals ook aangegeven in uw motie, de bedoeling dat de NZR wordt ingezet 
als er sprake is van een crisis zoals een pandemie, ramp of terreuraanslag 
waardoor de zorgcontinuïteit in het gedrang dreigt te raken. In principe is hiervan 
op dit moment geen sprake (meer) en wordt de NZR als zodanig nog niet ingezet. 
Het huidige reservistenbestand staat echter stand-by om in te springen als het 
nodig is. 
 
Deze leden lezen dat de komende jaren geld wordt vrijgemaakt voor de 
zorgreservisten. Waarom is dit aanzienlijk minder dan dit jaar beschikbaar werd 
gesteld? Voor het jaar 2023 betreft dit namelijk 2,5 miljoen euro, voor 2024 3,9 
miljoen euro en voor 2025 en 2026 3,6 miljoen euro. In 2022 ging er nog 5 
miljoen euro naar de NZR. 
 
Op Prinsjesdag 2022 zijn extra financiële middelen vrijgemaakt voor de oprichting 
van de toekomstige NZR. Er is dus geen sprake van een vermindering van het 
budget. De door u genoemde bedragen komen bovenop het reeds begrote bedrag 
van 5 miljoen euro. Dus 7,5 miljoen euro in 2023, 8,9 miljoen in 2024 en 8,6 
65
miljoen in 2025 en 2026 . 
 
Deze leden begrijpen ook niet waarom de zorgreservisten nu een uiterste middel 
worden genoemd om de zorgcapaciteit op te schalen. Zorgreservisten zijn immers 
snel inzetbaar en kunnen direct bijspringen om het vaste zorgpersoneel te 
ondersteunen tijdens een crisis. Heeft de minister niet langer de ambitie om een 
volwaardige permanente zorgreserve op te bouwen? 
 
Het kabinet streeft nog altijd naar het opbouwen van een bestendige permanente 
zorgreserve. De NZR is echter wel uitdrukkelijk bedoeld als een ‘crisis-instrument’ 
en de inzet is daarom aan beperkingen gebonden. De NZR is immers geen 
oplossing voor de huidige structurele arbeidsmarkttekorten. In de brief van 23 
66
december 2022 is toegelicht dat het de bedoeling is dat zorginstellingen bij een 
crisis een escalatieladder doorlopen. Dat houdt in dat een zorginstelling, voordat 
zij een aanvraag kan doen voor inzet van de NZR, altijd eerst moet hebben 
gekeken naar andere oplossingen voor het aantrekken van extra personeel, zoals 
het inzetten van hun flexibele schil of inlenen van andere zorgaanbieders in de 
regio. 
Indien de NZR namelijk als een van de eerste middelen wordt ingezet, terwijl 
voornoemde opties niet zijn benut, dan kan de NZR als een soort uitzendbureau 
worden beschouwd en dat kan marktverstorend werken.  
Daarnaast is er een afbreukrisico als er te veel en te vaak een beroep op de 
reservisten wordt gedaan, omdat werkgevers van reservisten die in een andere 
branche zijn gaan werken hier bezwaar tegen zouden kunnen maken. 
 
 
64
 Kamerstuk II, 2022/23, 29 282, nr. 491 
65
 Kamerstuk II, 2022/23, 29 282, nr. 491 
Pagina 56 van 116
66
 Kamerstuk II, 2022/23, 29 282, nr. 491
