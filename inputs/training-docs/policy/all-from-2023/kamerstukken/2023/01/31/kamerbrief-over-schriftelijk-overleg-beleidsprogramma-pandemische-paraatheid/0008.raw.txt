Europa in een vierde lockdown met enorme schade voor ondernemers maar zat 
ook met het weer afschalen van reguliere ziekenhuiszorg voor andere patiënten 
dan COVID-19-patiënten. Gebrek aan capaciteit was een beperkende factor in de 
aanpak van de COVID-19-pandemie. Er was gebrek aan testcapaciteit, aan 
laboratoriumcapaciteit, aan zorgcapaciteit en aan IC-capaciteit, om maar wat te 
noemen. Dit wijst op de noodzaak van het aanhouden van buffers om op te 
kunnen schalen. Die buffers zijn er nog steeds niet en gaan er met dit 
beleidsprogramma ook niet komen, zo concluderen deze leden. Genoemde leden 
hebben daarom een aantal kritische vragen en opmerkingen. 
Zij zijn verbijsterd dat het tekort aan IC-capaciteit, zowel de bedden, de 
apparatuur als het personeel helemaal geen thema is in het beleidsprogramma 
pandemische paraatheid. Heeft de minister onder een steen geleefd de afgelopen 
jaren? Waarom ging Nederland op slot? Waarom vier keer een lockdown? Waarom 
gingen de scholen dicht? Waarom ging de horeca naar de afgrond? Waarom werd 
de reguliere zorg afgeschaald? Nooit van code zwart gehoord? Tijdens de COVID-
19-pandemie ging geen dag voorbij of de IC-capaciteit was in het nieuws. In 
meerdere debatten hebben genoemde leden erop gewezen dat Nederland 
onderaan bungelt als het gaat om het aantal beschikbare IC-bedden en dat 
Nederland minimaal moet opschalen naar een Europees gemiddelde. Deze leden 
willen de minister ook wijzen op de volgende uitspraak over de IC-capaciteit van 
voormalig zorgbestuurder de heer Kuipers in juli 2020: ‘Je moet er rekening mee 
houden dat je in een opgeschaalde fase zo'n 650 bedden extra nodig hebt. 
Opgeteld bij de normale 1.150 kom je uit op 1.800 bedden.’ In plaats van 1800 
IC-bedden zijn er op dit moment amper 1000. Onbegrijpelijk, aldus genoemde 
leden. Naast een flexibel opschalingsplan moet het aantal IC-bedden structureel 
omhoog. Als dit geen plaats krijgt in het beleidsprogramma pandemische 
paraatheid, dan is het hele plan een wassen neus. Graag ontvangen genoemde 
leden een reactie op alle voornoemde punten.  
De leden van de PVV-fractie zijn eveneens verbijsterd dat de aanwezigheid van 
strategische voorraden niet meteen aan de start van de COVID-19-pandemie in 
december 2019 werden gecontroleerd dan wel aangelegd, maar dat zeer lang 
werd gewacht waardoor een panieksituatie ontstond en in zee werd gegaan met 
criminelen en charlatans. Dit moet hoe dan ook voorkomen worden, als een 
nieuwe pandemie zich aandient en dient verankerd te worden in beleid. Daarnaast 
moet voorkomen worden dat zo goed als alle voorraden zomaar kunnen worden 
verpatst aan de hoogste bieder zoals dat gebeurde op 17 februari 2020 met de 
vlucht naar China. Het belang van de gezondheid van onze eigen 
zorgmedewerkers had moeten prevaleren. Deze leden vragen hoever de minister 
al gevorderd is met het aanleggen van strategische voorraden, waaronder van 
geneesmiddelen, hulpmiddelen en persoonlijke beschermingsmiddelen. In 2019 
stond in het Gupta rapport dat een strategische voorraad van vijf maanden de 
geneesmiddelentekorten voor 85% zou kunnen opvangen. Dat was dus een 
aanbeveling van voor de COVID-19-pandemie. Waar staan we nu? Voor 
geneesmiddelen komt er vanaf 1 januari 2023 een verplichting tot het aanhouden 
van acht weken voorraad en die verplichting is belegd bij vergunninghouders (zes 
weken) en groothandelaren (twee weken). Beetje magertjes, aldus deze leden. 
Voor hulpmiddelen en persoonlijke beschermingsmiddelen is de minister nog bezig 
met het inrichten van een monitoring, coördinatie en regiestructuur, want er is 
helemaal geen zicht op waar zich welke voorraden bevinden. Een verplichting tot 
Pagina 8 van 116
het aanhouden van voorraden hulpmiddelen is nog lang niet in zicht. Veel te laat,
