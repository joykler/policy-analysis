Thema kennis en innovatie 
  De KNAW wijst in haar rapport ‘Met de kennis van Straks. De wetenschap 
33
goed voorbereid op pandemieën’ onder meer op het belang van 
multidisciplinaire kennisontwikkeling en uitwisseling. Multidisciplinaire 
samenwerking is een randvoorwaarde voor kennisprogramma’s die reeds 
in gang zijn gezet, zoals ventilatie bij TNO en detectie&voorspelling en 
maatschappij&gedrag bij ZonMw. Bovendien beogen we daarom met 
inbreng en betrokkenheid van verschillende partijen, een kennisagenda 
pandemische paraatheid rond de zomer aan uw Kamer aan te bieden. 
Voor de totstandkoming van een kennisagenda wordt gebruik gemaakt 
van de lessen en evaluaties van de COVID-19-pandemie zoals die hier 
uiteen worden gezet, mede als internationale analyses, een netwerk 
analyse en consultatie van het netwerk. Naast kennisverrijking en 
versterking via programmering, wordt nadrukkelijk ingezet op bevorderen 
van kennisdeling tussen partijen in binnen- en buitenland en het 
aanmoedigen van multidisciplinaire samenwerking. 
 
Thema internationale samenwerking  
  Ook internationaal zijn diverse lessen getrokken, bijvoorbeeld door de 
34 35
Europese Commissie en in mondiaal verband door de WHO . Het belang 
van internationale samenwerking wordt door deze evaluaties 
onderstreept. Ook tonen de evaluaties dat de pandemische paraatheid 
wereldwijd tekort schoot. Internationale coördinatie en samenwerking 
kwam traag op gang, bijvoorbeeld op het terrein van surveillance, 
monitoring en crisisrespons. Cruciaal is dat een vroegtijdige signalering en 
alarmering nodig is om bij een volgende pandemie snel en adequaat te 
kunnen reageren. Dat vereist internationale samenwerking, coördinatie en 
onderling vertrouwen.  
  Eind 2020 presenteerde de Europese Commissie als onderdeel van de zgn. 
European Health Union een uitgebreid pakket aan wetgeving en 
instrumenten om de samenwerking rondom ernstige grensoverschrijdende 
gezondheidsbedreigingen in de EU te versterken. Ook op mondiaal niveau 
zijn er diverse initiatieven onderweg om de paraatheid en response tegen 
internationale gezondheidsbedreigingen te versterken, zoals de herziening 
van de International Health Regulations (IHR), onderhandelingen over een 
pandemie akkoord (voorheen pandemic treaty of instrument) en de 
oprichting van de Pandemic Fund (voorheen FiF-PPR).  
 
Aanvullend wil ik tot slot in reactie op uw vraag wijzen op de kabinetsreactie op 
het rapport ‘Coronascenario’s doordacht. Handreiking voor noodzakelijke keuzes’ 
van de Wetenschappelijke Raad voor het Regeringsbeleid dat u recent heeft 
36
ontvangen. Hierin is een aantal initiatieven van het beleidsprogramma 
pandemische paraatheid benoemd in reactie op lessen uit het WRR-rapport. Het 
gaat bijvoorbeeld om het kennisprogramma gedragsexpertise bij de Gedragsunit 
 
33
 Met de kennis van straks. De wetenschap goed voorbereid op pandemieën - KNAW 
34
 Europese Commissie. Sterker uit de pandemie komen: gevolg trekken uit de eerste geleerde lessen. 15 juni 2021. 
Beschikbaar via: https://ec.europa.eu/commission/presscorner/detail/nl/ip_21_2989  
35
 Global Preparedness Monitoring Board. (2020). A world in disorder: Global Preparedness Monitoring Board annual report 
2020. World Health Organization. 
Independent Panel for Pandemic Preparedness & Response (IPPPR). Ingesteld door de WHA73 (2020). 
Review Committee on the Functioning of International Health Regulations (RC-IHR). Ingesteld door de WHA74 (2021). 
Pagina 28 van 116
36
 Kabinetsreactie op het rapport ‘Coronascenario’s doordacht Handreiking voor noodzakelijke keuzes’, en het MIT-advies 
‘Fit voor het najaar’, 13 januari 2023
