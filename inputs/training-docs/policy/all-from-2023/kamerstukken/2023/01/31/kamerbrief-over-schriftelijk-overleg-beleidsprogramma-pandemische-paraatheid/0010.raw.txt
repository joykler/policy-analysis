ondemocratisch. Waarom zou men de commissievoorzitter Von der Leyen laten 
bepalen welke vaccins Nederland krijgt en wat Nederland daarvoor moet 
betalen? Genoemde leden bepleiten dat vaccininkoop weer een nationale 
aangelegenheid moet worden. 
7
Zij zijn tot slot niet tevreden met de uitvoering van de motie Maeijer . Deze motie 
verzoekt om onderzoek hoe generieke medicijnenproductie en 
grondstoffenproductie in Nederland kunnen worden behouden. De minister wil dit 
doen ‘zo veel mogelijk in samenhang met de inzet van andere EU lidstaten en de 
Commissie op (opschaalbare) productie dicht bij huis.’ Uit het debat bleek 
duidelijk dat deze motie de zelfvoorzienendheid van Nederland wil versterken, 
juist onafhankelijk van derde landen. Genoemde leden willen de garantie dat het 
onderzoek zich nadrukkelijk op Nederland richt. Graag ontvangen zij een reactie.  
 
Vragen en opmerkingen van de leden van de CDA-fractie 
De leden van de CDA-fractie hebben kennisgenomen van het beleidsprogramma 
pandemische paraatheid. Deze leden hebben hier enkele vragen bij. De minister 
geeft op de eerste pagina van de brief aan dat waar mogelijk en relevant 
Caraïbisch Nederland aansluit bij de voorbereidingen. Genoemde leden vragen hoe 
ermee omgegaan wordt als het wel relevant is dat Caraïbisch Nederland aan zou 
moeten sluiten, maar dit door omstandigheden niet mogelijk is. Of komt dat niet 
voor? Graag ontvangen deze leden wat meer toelichting, want in de brief komen 
Bonaire, Sint Eustatius en Saba de (BES)-eilanden verder niet meer voor. 
Op de derde pagina van de brief staat dat de structurele versterking van de GGD 
er pas vanaf 2025 is. De leden van de CDA-fractie vragen waarom dat niet eerder 
kan. Als voorbeeld zien deze leden nu dat schurft steeds meer voorkomt, waarbij 
een sterke GGD noodzakelijk is om dit probleem aan te pakken.  
Op de zesde pagina van de brief schrijft de minister dat hij de Wpg wil aanpassen 
zodat het mogelijk wordt om bij uitbraak van een A-ziekte de medische-
operationele processen aan te sturen. Op de vijftiende pagina staat dat hij 
landelijke regie wettelijk gaat borgen. De leden van de CDA-fractie vragen wat het 
tijdpad hiervan is. Genoemde leden vragen wat nu naar verwachting het tijdspad 
is met betrekking tot de tweede tranche van de aanpassing van de Wpg. 
Op de zevende pagina van de brief staat dat in HLD eisen staan ten aanzien van 
de flexibiliteit en opschaalbaarheid van data en gebruikers. De leden van de CDA-
fractie vragen welke eisen leveranciers krijgen. Uitwisseling van data kon eerder 
namelijk soms niet omdat systemen niet gekoppeld konden worden. Daarnaast 
schrijft de minister op deze pagina dat hij knelpunten heeft verzameld met 
betrekking tot juridische grondslagen voor de uitwisseling van gegevens. 
Genoemde leden vragen of secundair gebruik van data hierin is meegenomen. Op 
de achtste pagina schrijft de minister dat hij het RIVM gevraagd heeft het netwerk 
van referentielaboratoria te versterken. Zijn, c.q. worden alle laboratoria verplicht 
gegevens uit te wisselen en te delen met het RIVM?  
De minister schrijft over het versterken van het netwerk van laboratoria. Tevens 
staat in het Integraal Zorgakkoord (IZA) dat regionale inrichting van de zorg van 
belang is, waar diagnostiek een cruciaal onderdeel van is, volgens een recente 
8
position paper van de Federatie Medisch Specialisten (FMS) . De leden van de 
 
7
 Kamerstuk 35 766, nr. 5 
8
 De Federatie Medisch Specialisten, mei 2022, ‘Diagnostiek: koersbepalend’ Pagina 10 van 116
(https://demedischspecialist.nl/sites/default/files/2022-06/position_paper_diagnostiek.pdf).
