communicatie en campagne voor vaccinaties ook behandeld in deze toets? Wordt 
een snellere beoordeling van innovatieve vaccins, zoals in hoofdstuk ‘kennis en 
innovatie’ beschreven, ook onderdeel van deze uitvoeringstoets?  
De leden van de D66-fractie lezen dat de minister stelt dat een stevig 
zoönosenbeleid een belangrijke basis is voor een goede pandemische paraatheid. 
Deze leden onderschrijven deze constatering en zijn van mening dat de minister 
belangrijke stappen kan zetten om de overdracht van dierziekten op mensen te 
4
voorkomen. Zij verwijzen hierbij ook naar hun actieplan zoönose en hun actieplan 
5
tegen vogelgriep . Zij zijn bijvoorbeeld van mening dat zo snel als mogelijk 
ingezet moet worden op het vaccineren van pluimvee en dat gekeken moet 
worden naar mee koppelkansen binnen het Nationaal Programma Landelijk Gebied 
(NPLG). Wanneer kan de Kamer de onderzoeken verwachten in het kader van 
zoönosen-geletterdheid van het algemene publiek? Wordt hierin ook meegenomen 
hoe mensen moeten handelen wanneer zij een verdacht dier vinden in hun 
omgeving, bijvoorbeeld dieren met vogelgriepverschijnselen? Wanneer kan de 
Kamer de uitkomsten van de pilot monitoring en gegevensuitwisseling 
varkensinfluenzavirussen verwachten? Tot slot vragen deze leden of de minister 
kan toelichten hoe er ook op Europees verband wordt ingezet op een stevig 
zoönosenbeleid. 
Voor wat betreft het personeelsbeleid vragen genoemde leden in hoeverre de 
minister voor Langdurige Zorg en Sport van plan is om ook de andere adviezen 
van het Taskforce Ondersteuning optimale inzet zorgverleners over te nemen, 
zoals vergaande dualisering van het onderwijs (ad 1). Genoemde leden willen 
graag weten wat de verdere concrete acties zijn naar aanleiding van dit advies. 
Genoemde leden constateren voor wat betreft de regionale sturing dat veel 
verantwoordelijkheid komt te liggen bij Regionaal Overleg Acute Zorg (ROAZ’en) 
voor het borgen van goede zorg. Hoe is de minister van plan om de ROAZ’en te 
ondersteunen? Zijn daar ook financiële middelen voor vrijgemaakt? Daarnaast 
benadrukken de leden van de D66-fractie dat bij het onderzoeken wat nodig is om 
zorgcoördinatie landelijk in te richten, ook het sociaal domein van gemeenten 
aangehaakt dient te worden. Kan de minister dat toezeggen? 
De leden van de D66-fractie stellen inzake de verbeterde leveringszekerheid van 
medische producten dat het tijdig indiceren van geneesmiddelentekorten alleen 
kan in goede Europese samenwerking en dat hierin verbetermogelijkheden zijn. 
Kan de minister aangeven of het Europees Geneesmiddelenbureau (EMA) en de 
Autoriteit voor paraatheid en respons (HERA) voldoende informatie tot hun 
beschikking hebben uit alle lidstaten om een adequate inschatting te maken van 
schaarste aan medische producten? Deze leden vragen waar kwetsbaarheden 
zitten in het adequate monitoren van tekorten. Voorts vragen zij of de tekorten op 
dezelfde wijze worden gemonitord in de verschillende lidstaten, en of kennis en 
ervaringen met het Meldpunt geneesmiddelentekorten worden uitgewisseld met 
andere EU lidstaten. Deze leden lezen dat de EMA een basislijst heeft opgesteld 
met kritische farmacotherapautische categorieën voor spoedzorg, operatiezorg en 
Intensive Care (IC)-zorg. Kan de minister iets zeggen over de toepasbaarheid van 
 
4
 D66, 1 december 2020, ‘Actieplan zoönosebestrijding: 
bittere noodzaak’ (https://d66.nl/nieuws/voorkom-nieuwe-pandemie-door-zoonose/).  
5
 D66, 23 februari 2022, ‘Actieplan vogelgriep: voorkom 
een nieuwe pandemie’ (https://d66.nl/nieuws/actieplan-vogelgriep-voorkom-een-nieuwe- Pagina 6 van 116
pandemie/).
