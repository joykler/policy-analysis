een breder juridisch instrumentarium voor zal worden ontwikkeld, zodat niet 
alleen de dreiging van het vogelgriepvirus wordt aangepakt?  
Tevens vragen genoemde leden naar de uitvoering van de aangenomen motie van 
het lid Van Esch die de regering opriep om de aanbevelingen van de commissie-
Bekedam en van het RIVM, die zien op veedichtheid en afstandsnormen, als 
kaders mee te geven in de startpakketten aan de provincies, aangezien deze 
18
significante ruimtelijke consequenties hebben . Wordt dit in samenhang opgepakt 
met de voorgenoemde verkenning? 
Tot slot vragen de leden van de PvdD-fractie naar de stand van zaken met 
betrekking tot de monitoring van influenzavirusssen bij varkens (aangenomen 
19
motie Ouwehand/De Groot ). Wordt hierbij ook gekeken naar de aanwezigheid 
van vogelgriepvirussen in varkensstallen? Wat gaat de minister doen met de 143 
bedrijven die op dit moment nog zowel varkens als kippen houden, nog los van de 
vele varkens- en pluimveebedrijven die dicht bij elkaar staan - te dicht volgens de 
adviezen hierover van het RIVM? Met de huidige verspreiding van het 
vogelgriepvirus lijkt een adequaat systeem van monitoring van groot belang. 
Deelt de minister die mening? Komt er een verzwaard programma voor de 
monitoring van virussen bij gemengde bedrijven?   
 
Vragen en opmerkingen van de leden van de ChristenUnie-fractie 
De leden van de ChristenUnie-fractie hebben met belangstelling kennisgenomen 
van het beleidsprogramma pandemische paraatheid. Deze leden maken van de 
gelegenheid gebruik om enkele vragen te stellen. Wat betekent het dat de 
minister voor het beleidsprogramma pandemische paraatheid een periode van vier 
jaar heeft uitgetrokken? Hoe rijmt dit met de structurele middelen die voor 
pandemische paraatheid zijn gereserveerd? 
Genoemde leden juichen het toe dat de minister vanuit scenario’s wil werken voor 
mogelijke volgende pandemieën. Wanneer kan de Kamer deze scenario’s 
verwachten? Welke aspecten worden erin meegenomen? Deze leden vragen op 
welke manier bij de uitwerking het advies onder leiding van de Wetenschappelijke 
Raad voor het Regeringsbeleid (WRR) ‘Coronascenario’s doordacht: Handreiking 
voor noodzakelijke keuzes’ uit 2022 wordt betrokken.  
Genoemde leden vragen om de Kamer uitgebreider te informeren over de 
versterkingen van de infectieziektebestrijding die in het plan van aanpak 2023-
2024 staan, meer dan de vijf thema’s die in de brief worden genoemd. Worden 
met dit plan van aanpak alle kwetsbaarheden weggewerkt? Zo niet, welke niet? 
Welke afwegingen leiden tot deze keuze? De leden van de ChristenUnie-fractie 
lezen met instemming dat een onderdeel van de in te richten LFI, grootschalig 
testen is. Neemt het RIVM daarin de laatste inzichten en ervaringen mee over 
effectieve grootschalige testvormen die nog niet op grote schaal zijn toegepast in 
Nederland? Hoe worden evaluaties in omliggende landen betrokken voor het goed 
inrichten vandoor stelsel? 
Wanneer verwacht de minister de tweede en derde tranche van de wijziging van 
de Wpg aan de Kamer aan te bieden? Hoe verhoudt zich dit tot de verdere 
wetgevingsvoornemens van dit kabinet inzake de actualisatie van het crisisrecht? 
De leden van de ChristenUnie-fractie vragen of de aangekondigde ruim 3,5 mln. 
structureel beschikbaar is voor de opleidingscapaciteit voor artsen 
 
18
 Kamerstuk 29383, nr. 369. Pagina 18 van 116
19
 Kamerstuk 28807, nr. 258.
