Ik bevestig dat mijn onderzoek naar het in kaart brengen van bestaande 
productiecapaciteit van geneesmiddelen zich uitsluitend toespitst op activiteiten in 
68
Nederland. Ik heb uw Kamer nog recent over mijn aanpak geïnformeerd. 
Daarnaast streef ik niet naar zelfvoorzienendheid, maar zo veel mogelijk naar 
leveringszekerheid. De uitkomsten van dit onderzoek zal ik ook gebruiken in mijn 
analyse over welke rol Nederland in Europees verband kan spelen in het 
verminderen van afhankelijkheden en kwetsbaarheden in de productieketens.  
 
 
Vragen en opmerkingen van de leden van de CDA-fractie 
 
De leden van de CDA-fractie hebben kennisgenomen van het beleidsprogramma 
pandemische paraatheid. Deze leden hebben hier enkele vragen bij. De minister 
geeft op de eerste pagina van de brief aan dat waar mogelijk en relevant 
Caraïbisch Nederland aansluit bij de voorbereidingen. Genoemde leden vragen hoe 
ermee omgegaan wordt als het wel relevant is dat Caraïbisch Nederland aan zou 
moeten sluiten, maar dit door omstandigheden niet mogelijk is. Of komt dat niet 
voor? Graag ontvangen deze leden wat meer toelichting, want in de brief komen 
Bonaire, Sint Eustatius en Saba de (BES)-eilanden verder niet meer voor. 
 
Aangezien het beleid op het gebied van pandemische paraatheid dat wordt 
ontwikkeld in Europees Nederland niet één op één is over te nemen, wordt per 
initiatief bekeken óf en hoe Caribisch Nederland kan aansluiten bij de 
voorbereidingen die in Europees Nederland worden getroffen (volgens het principe 
‘comply or explain’). Het ministerie van VWS voert hierover gesprekken met de 
openbare lichamen en de uitvoerende partijen. Wanneer het relevant is dat 
Caribisch Nederland aansluit maar dit door omstandigheden (nog) niet mogelijk is, 
wordt een andere oplossingsrichting gezocht. Deze variëren bijvoorbeeld van 
alternatieve investeringen in opleiding van zorgpersoneel tot regionale initiatieven 
op het gebied van kennisdeling om de paraatheid voor grootschalige infectieziekte 
uitbraken te vergroten.  
 
Op de derde pagina van de brief staat dat de structurele versterking van de GGD 
er pas vanaf 2025 is. De leden van de CDA-fractie vragen waarom dat niet eerder 
kan. Als voorbeeld zien deze leden nu dat schurft steeds meer voorkomt, waarbij 
een sterke GGD noodzakelijk is om dit probleem aan te pakken. 
 
In de komende jaren 2023 en 2024 doet het kabinet incidentele investeringen bij 
de GGD’en met als doel ervoor te zorgen dat GGD’en een belangrijke stap kunnen 
zetten om de basis van de infectieziektebestrijding op orde te brengen om goed 
bij te kunnen dragen aan de opschaling tot de landelijke operatie in geval van een 
infectieziekte met pandemisch potentieel. Een van de onderdelen van het plan van 
aanpak “Versterking Infectieziektebestrijding en pandemische paraatheid GGD’en” 
is het aantrekken van gekwalificeerde en ervaren medewerkers uit de corona-
organisatie zowel met een medische als zonder medische achtergrond om zo de 
capaciteit voor infectieziektebestrijding bij GGD’en te vergroten en verbreden. 
Vanaf 2025 is het kabinet voornemens dit een vervolg te geven door structureel te 
investeren in de GGD’en zodat zij, in geval van een infectieziekte met pandemisch 
Pagina 58 van 116
 
68
 Kamerstuk II, 2022/23, 29 477, nr. 794
