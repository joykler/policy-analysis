Genoemd lid zou ook graag wat toelichting willen op ‘een vaccinatievoorziening 
voor volwassenen bij de GGD’. Wat wordt daar precies mee bedoeld? Is dit een 
voorziening die continu aanwezig is? 
 
134
In zijn brief van 4 juli 2022 is de staatssecretaris van VWS uitgebreid ingegaan 
op de vaccinatievoorziening. Volwassenen (18 jaar en ouder) kunnen bij de 
vaccinatievoorziening terecht voor hun vaccinaties, en informatie en advies. Denk 
daarbij aan het voeren van een gesprek over vaccineren (zoals in geval van twijfel 
of bij onderliggende aandoeningen) en het krijgen van de prik of informatie over 
waar men de prik kan halen als de vaccinatie niet beschikbaar is bij de 
vaccinatievoorziening.  
 
Vanuit de vaccinatievoorziening wordt het vaccineren regionaal gecoördineerd en 
worden verbindingen gelegd met andere ketenpartners die betrokkenheid hebben 
bij het indiceren, voorlichten of zetten van vaccinaties. Het gaat bijvoorbeeld om 
huisartsen, JGZ-professionals en medisch specialisten. De vaccinatievoorziening 
wordt ondergebracht bij de GGD’en en is regionaal hét expertisecentrum op het 
gebied van vaccinatiezorg en is expert in het bereiken van specifieke doelgroepen 
aangezien zij weten wat er lokaal speelt. De definitieve randvoorwaarden voor 
deze vaccinatievoorziening worden vastgesteld na de uitvoeringstoets van het 
RIVM. 
 
De vaccinatievoorziening is een voorziening die continu aanwezig is. De GGD’en 
worden de primaire opdrachtnemers voor de uitvoering van de vaccinaties voor 
volwassenen. De vaccinatievoorziening wordt structureel ingebed in de 
infrastructuur voor vaccinatiezorg. De vaccinatievoorziening wordt ook de primaire 
uitvoerder voor vaccinaties bij een uitbraak en/of pandemie. Daarmee is de 
vaccinatievoorziening zowel regulier (koude fase) als in een warme fase 
(bestrijding pandemie) primair verantwoordelijk voor de uitvoering van vaccinaties 
voor alle Nederlanders vanaf 18 jaar. 
Het lid van de BBB-fractie is van mening dat het verstandig is om in te zetten op 
het flexibel kunnen opschalen van de zorgcapaciteit. Maar het lid denkt ook dat 
daarvoor de basis goed moet zijn. In een situatie waarin voortdurend bezuinigd 
wordt op de zorg en er grote tekorten zijn aan zorgpersoneel, is daar geen sprake 
van. In hoeverre neemt de minister dit mee en kijkt de minister niet alleen naar 
de flexibele top van het opschalen maar ook naar een goede basis? De minister 
heeft het namelijk wel over technische innovaties en opleiden, maar zonder een 
juiste, passende beloning en een fijne werkomgeving wordt zorgpersoneel niet 
vastgehouden. Een perspectief daarop ziet het lid van de BBB-fractie niet terug in 
de plannen van de minister, ook niet in de toekomstplannen op het gebied van de 
arbeidsmarkt in de zorg. Hoe ziet de minister de inzet van zorgpersoneel vanuit 
het buitenland in dit kader? 
 
De basis is vanzelfsprekend belangrijk. Met het programma Toekomstbestendige 
Arbeidsmarkt Zorg en Welzijn wordt gewerkt aan de personeelstekorten in de 
zorg. Uw kamer is eind september 2022 geïnformeerd over de uitwerking van het 
programmaplan. Naast inzet op technologische en sociale innovatie wordt ingezet 
op behoud van zorgmedewerkers door goed werkgeverschap en zeggenschap en 
Pagina 114 van 116
 
134
 Kamerstuk II, 2021/22, 32 793, nr. 615
