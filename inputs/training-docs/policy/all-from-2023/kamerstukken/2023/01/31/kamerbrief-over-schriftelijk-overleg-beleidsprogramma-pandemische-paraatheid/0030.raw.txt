Nederland en de GGD’en. Welke lessen en verzamelde knelpunten uit de COVID-
19-pandemie gebruikt de minister hierbij? Zo zijn er storingen geweest waardoor 
vaccinaties niet geregistreerd konden worden en uitslagen niet worden ingezien. 
Dit heeft grote implicaties en dient voorkomen te worden. Hoe heeft dit een plek 
in het paraat maken van het informatievoorzieningslandschap? 
 
Op verschillende manieren neem ik lessen en verzamelde knelpunten mee bij het 
realiseren van een pandemisch paraat landschap voor informatievoorziening in het 
domein van de infectieziektebestrijding. Om te beginnen blijkt er uit (eerste) 
analyses én gevoed door de ervaring van betrokkenen tijdens de COVID-19-
pandemie – vanuit zowel GGD GHOR Nederland, de GGD’en als het RIVM - sprake 
te zijn van een stevige discrepantie tussen het huidige 
informatievoorzieningslandschap (IV-landschap) in het domein van de 
infectieziektebestrijding (IZB) aan de ene kant, en datgene wat nodig is om goed 
voorbereid te zijn voor een volgende (pandemische) uitbraak. Daartoe zijn door 
de genoemde partijen inmiddels enkele kaderstellende eisen geformuleerd – ook 
de LFI-eisen ten aanzien van IV en ICT zijn daarin meegenomen – die de 
paraatheid van het toekomstige IV-landschap in het IZB-domein borgen in termen 
van onder meer schaalbaarheid, wendbaarheid én betrouwbaarheid. Een 
‘eenvoudige’ aanpassing van de systemen in het huidige IV-landschap lijkt op 
basis van de huidige inzichten niet voldoende om dit toekomstbestendig te 
realiseren, hoewel zeker nog niet uit te sluiten valt dat sommige delen van het 
huidige IV-landschap hergebruikt kunnen (en in dat geval ook zullen) worden. 
Daarnaast betrek ik de lessen uit de volgende drie rapporten bij de meerjarige 
opgave van het realiseren van een pandemisch paraat IV-landschap in het IZB-
domein.  
 
Ten eerste heb ik – ten behoeve van de bestrijding van de COVID-19-pandemie – 
in het voorjaar van 2021 alle aanbevelingen van de destijds uitgevoerde Gateway 
review (naar aanleiding van de datadiefstal bij de GGD’en) overgenomen. Een 
belangrijke boodschap uit deze Gateway Review was dat alle genomen 
mitigerende maatregelen in het huidige IV-landschap afdoende waren voor de 
korte termijn (lees: de bestrijding van de COVID-19-pandemie), maar dat voor de 
38
lange termijn een fundamentelere aanpak nodig was . 
 
Ten tweede is in het LFI adviesrapport aanbevolen een landelijke organisatie in te 
richten die mij ondersteunt bij het geven van sturing aan de bestrijding van een 
pandemische uitbraak. Als randvoorwaarde voor het uitvoeren van deze taak door 
de LFI is een goed functionerend IV-landschap voorop gesteld. Het huidige IV-
landschap in het IZB-domein voldoet niet aan de eisen die de LFI aan dit IV-
landschap stelt. Om meer schaalbaar te zijn, wendbaarheid te vergroten en de 
betrouwbaarheid te borgen, is een ‘eenvoudige’ aanpassing van het huidige IV-
landschap niet voldoende. Het vraagt om een meer fundamentele aanpak. 
 
 
39
Tot slot betrek ik de voorgenomen wijziging in het Vaccinatiestelsel in de 
realisatie van het pandemisch parate IV-landschap in het IZB-domein. Vaccineren 
is, naast bijvoorbeeld het uitvoeren van bron- en contactonderzoek, een belangrijk 
 
Pagina 30 van 116
38
 Kamerstuk II, 2020/21, 25 295, nr. 1179 
39
 Kamerstuk II, 2021/22, 32 793, nr. 615
