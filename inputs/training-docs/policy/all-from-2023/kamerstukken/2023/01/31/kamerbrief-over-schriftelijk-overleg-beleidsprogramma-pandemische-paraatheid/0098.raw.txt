op de financiële middelen die worden uitgetrokken voor het versterken van de 
pandemische paraatheid 
 
Uw Kamer krijgt via de reguliere begrotingscyclus voorstellen voorgelegd over de 
inzet en besteding van de middelen voor pandemische paraatheid en houdt 
toezicht op de uitvoering van de begroting. De brief van 4 november over 
115
pandemische paraatheid geeft een beleidsmatige toelichting op de bestedingen 
tot dusver. U zult jaarlijks worden geïnformeerd over de voortgang van het 
beleidsprogramma en de bijbehorende bestedingen. Uitgangspunt is ten alle 
tijden, ook tijdens een nieuwe pandemie, dat uitgaven verantwoord kunnen 
worden. VWS controleert uiteraard ook zelf de besteding van middelen die het aan 
andere partijen toekent voor uitvoering van opdrachten zoals onderzoek, 
advisering, etc. 
 
Tijdens de coronacrisis is gebleken dat vele uitgaven naderhand niet konden 
worden verantwoord. Hoe gaat gegarandeerd worden dat nu wel alle bonnetjes 
worden bewaard en hoe worden deze bedragen gedekt? 
 
U zult via de reguliere begrotingsmomenten en jaarlijks per brief worden 
geïnformeerd over de voortgang van het beleidsprogramma en de bijbehorende 
bestedingen. De bestedingen zijn niet van die aard dat er sprake is van declaraties 
via bonnen. Uitgangspunt is ten alle tijden, ook tijdens een nieuwe pandemie, dat 
uitgaven verantwoord kunnen worden. VWS controleert uiteraard ook zelf de 
besteding van middelen die het aan andere partijen toekent voor uitvoering van 
opdrachten zoals onderzoek, advisering, etc. 
 
Voorts vragen deze leden wat gaat gebeuren met de miljoenen die in 2023 en 
2024 worden gespendeerd aan de inrichting van een LFI. 
 
116
Zoals benoemd in de Kamerbrief van 4 november 2022 , is er reeds structureel 
10,9 mln. euro per jaar toegekend voor de inrichting en de uitvoering van de LFI. 
Daarnaast zijn er in augustusbesluitvorming jl. incidentele middelen voor het jaar 
117
2023 toegekend aanvullend op de bestaande structurele middelen . De middelen 
worden onder andere gebruikt voor ontwerpen van LFI-functies zoals de scenario-
functie en het uitbreiden van aansluiting van de GGD’en, RIVM en andere 
betrokken organisaties op de programmaorganisatie LFI. Ook zijn er middelen 
gereserveerd voor het opstellen van minimumeisen (kaderstelling) waaraan de 
werkprocessen van GGD’en moeten voldoen zodat medisch-operationele 
processen opschaalbaar zijn. Er wordt met deze middelen ook bijgedragen aan de 
organisatorische inrichting van de LFI in de RIVM-organisatie als wel het 
beleidsmatig, juridisch en financieel verankeren van de LFI. Het organiseren van 
het proces van werving & selectie om de LFI-functies te bemensen en het 
organiseren van de interne en externe communicatie, worden ook bekostigd uit 
deze middelen. 
 
 
115
 Kamerstukken II, 2021/22, 25295, 1965 
Pagina 98 van 116
116
 Kamerstukken II, 2021/22, 25295, 1965 
117
 Kamerstuk II, 2021/22, 25 295, nr. 1964
