publieke gezondheid. Deze zorgt ervoor dat bepaalde gegevens in de 
infectieziektebestrijding gedeeld kunnen worden, in bepaalde gevallen ook zonder 
toestemming van burgers. De regeling van meldingsplichten werd 14 jaar geleden 
van kracht met de Wpg, en delen daarvan (zoals de meldingsplicht van artsen) 
dateren al uit de vijftiger jaren van de vorige eeuw. Voortschrijdende 
technologische ontwikkelingen, nieuwe laboratoriumtechnieken, Europeanisering 
en internationale ontwikkelingen maken dat het systeem op een aantal onderdelen 
is verouderd. 
 
De coronacrisis heeft dit beeld versterkt en de noodzaak van een aantal andere 
verbeteringen aan het licht gebracht. De huidige regeling van de meldingsplicht en 
de gegevensuitwisseling is niet langer toegesneden op een effectieve uitvoering 
van de wettelijke taken van zowel de regionale GGD’en als het RIVM. Er wordt nu 
gewerkt aan de derde tranche Wpg. Het doel is om meldingsplichten en 
gegevensuitwisseling zo goed mogelijk aan te sluiten bij de taken bij 
infectieziektebestrijding en de informatie die de betrokken instanties daarvoor 
nodig hebben, uiteraard binnen de kaders van de Avg. Daarbij zal ook worden 
bezien hoe een veilige uitwisseling van gegevens kan worden geborgd, en welke 
rol een opt-out-systeem daarbij zou kunnen vervullen om een meer efficiënte en 
effectieve gegevensuitwisseling bij de infectieziektebestrijding mogelijk te maken. 
 
Daarnaast vragen de leden van de D66-fractie of en op welke manier de minister 
zich inspant om (secundaire) gegevensuitwisseling op Europees niveau te 
bevorderen. 
 
Ik vind het bevorderen van de elektronische uitwisseling van 
gezondheidsgegevens voor zowel primaire als secundaire doeleinden op nationaal 
en Europees niveau belangrijk. De Europese Commissie heeft in mei 2022 een 
voorstel gepubliceerd voor een European Health Data Space (EHDS) verordening 
waarin één van de doelstellingen is “om onderzoekers, innovatoren en 
beleidsmakers in staat te stellen de gegevens doeltreffender en veiliger te 
gebruiken”. Deze doelstelling wordt uitgewerkt in een specifiek onderdeel van de 
conceptverordening betreffende secundair gebruik van gezondheidsgegevens, 
waar uitdrukkelijk aandacht is voor pandemische paraatheid en 
grensoverschrijdend onderzoek. Daarnaast worden in het Commissievoorstel ook 
maatregelen getroffen om de elektronische gegevensuitwisseling voor de levering 
van zorg (primair gebruik) te bevorderen.  
 
De onderhandelingen vinden op dit moment plaats in de Europese 
Raadswerkgroep. Ik zal uw Kamer informeren over de stand van zaken rondom de 
onderhandelingen in de voorbereiding van de Gezondheidsraad in het eerste 
kwartaal 2023. 
De leden van de D66-fractie hebben met interesse kennisgenomen van het 
voornemen om te komen tot een toekomstbestendig en wendbaar 
vaccinatiestelsel. Kan de minister omschrijven in welke hoedanigheid de 
genoemde organisaties betrokken worden bij de uitvoeringstoets? Welke andere 
organisaties worden hierbij betrokken, anders dan de GGD en huisartsen? 
 
Het RIVM voert een uitvoeringstoets uit die in beeld moet brengen wat er nodig is 
Pagina 40 van 116
om een vaccinatievoorziening voor volwassenen bij de GGD’en te realiseren. De
