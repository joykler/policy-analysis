Ten aanzien van breder voorraadbeleid om voorbereid te zijn op een nieuwe 
(gezondheids)crisis (pandemische paraatheid) kan naar verwachting structureel 
enige verspilling aanwezig zijn, omdat niet alle medische producten gebruikt 
zullen worden indien er geen sprake is van een nieuwe (gezondheids)crisis. Ik 
hecht aan duurzaamheid en het voorkomen van verspilling. Zo verken ik, met 
name om verspilling te voorkomen, de mogelijkheid om een decentrale voorraad 
PBM bij leveranciers of groothandels aan te houden waarbij jaarlijks een deel van 
de voorraad wordt verkocht en aangevuld (first in, first out voorraad). Ik kijk ook 
naar de mogelijkheid van hergebruik van PBM zodat minder voorraad nodig is. 
Hierover heb ik u reeds geïnformeerd in de Kamerbrief over Onderzoeken naar 
58
leveringszekerheid van medische producten.  
 
Welke hindernissen ziet de minister om ongebruikte voorraden te heruitgeven en 
is hij van plan hier stappen in te zetten? 
 
Ik zie hier geen hindernissen. Immers heruitgifte is in dit kader niet van 
toepassing, omdat van heruitgifte pas sprake is als het geneesmiddel of de PBM al 
is uitgegeven aan de patiënt. De beleidsregel van geneesmiddelen gaat uitsluitend 
over voorraden bij de groothandel en handelsvergunninghouder. Deze zijn dus 
nog niet uitgegeven aan de patiënt.  
 
Welke rol speelt verduurzaming bij het vormgeven van de wettelijke 
voorraadverplichting? 
 
Verduurzaming is geen doel van de voorraadverplichting. Wel is bij het vaststellen 
van de termijnen en de inrichting van de beleidsregel zoveel mogelijk rekening 
gehouden met het voorkomen van spillage. 
 
De leden van de D66-fractie lezen ten aanzien van kennis en innovatie dat de 
59
minister conform motie Paulusma in gesprek is gegaan met de sector en de 
minister hen op het belang van pandemische paraatheid en wendbaarheid van 
onderzoek heeft gewezen. Kan de minister toelichten met welke partijen de 
minister in gesprek is gegaan en welk resultaat dit heeft opgeleverd of op welke 
wijze de sector dit advies in uitvoering brengt? 
 
 
 
Ten tijde van de motie bleek het Sectorplan Medische en Gezondheids-
wetenschappen reeds in een vergevorderd stadium en is inmiddels door de 
60
Nederlandse Federatie van Universitair Medische Centra (NFU) gepubliceerd . 
Naar aanleiding van de motie heeft mijn ministerie desondanks contact gezocht 
met de NFU als penvoerder van het betreffende sectorplan. Conform de motie is 
aan NFU meegegeven dat de COVID-19-pandemie heeft aangetoond dat het 
essentieel is dat er tijdens een pandemie snel wetenschappelijke kennis 
beschikbaar komt. Wendbaarheid van onderzoek en multidisciplinaire 
samenwerking is daarin van belang. En dat het opnemen van pandemische 
paraatheid als eigenstandig domein in het sectorplan het overwegen waard is. 
 
58
 Kamerstuk II, 2022/23, 29 477, nr. 794 
Pagina 48 van 116
59
 Kamerstuk II, 2021/22, 25 295, nr. 1910 
60
 NFU. https://www.nfu.nl/themas/onderzoek-en-innovatie/sectorplan-versnellen-op-gezondheid
