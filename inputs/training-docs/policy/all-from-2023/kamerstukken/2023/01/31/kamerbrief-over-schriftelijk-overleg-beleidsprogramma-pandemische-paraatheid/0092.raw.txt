de GGD’en, GGD GHOR Nederland, VWS en de LCCB. Zij nemen in hun voorstellen 
en onderzoek lessen uit de COVID-19-pandemie uit binnen- en buitenland mee. 
Hoe worden evaluaties in omliggende landen betrokken voor het goed inrichten 
vandoor stelsel? 
 
Het verdiepen in andere landen scherpt de gedachtevorming en afwegingen bij 
verandervoorstellen die passen in de Nederlandse context. Bij het vormgeven van 
ons stelsel en vernieuwingen daarin wordt daarom goed gekeken naar evaluaties 
en ontwikkelingen in andere landen. Onder andere de evaluaties over de aanpak 
in Groot-Brittannië, Zweden en Denemarken worden bestudeerd en betrokken in 
het kader van de kennisprogrammering van het beleidsprogramma Pandemische 
Paraatheid. Ook in adviesaanvragen van het ministerie van VWS wordt gevraagd 
internationale inzichten te betrekken. In internationaal verband worden vele 
uitwisselingen georganiseerd, waaronder ambtelijke werkbezoeken aan Duitsland 
en de Verenigde Staten over de inrichting van de organisatie voor de 
pandemiebestrijding. Ook is het beleidsprogramma pandemische paraatheid 
betrokken bij conferenties over pandemische paraatheid, zoals bijvoorbeeld bij de 
Health Security in the EU Conference in Luxemburg in november jl.. Tot slot, 
wordt er ook in de inrichting van de LFI gekeken naar internationale ervaringen.  
 
Wanneer verwacht de minister de tweede en derde tranche van de wijziging van 
de Wpg aan de Kamer aan te bieden?  
 
Het streven is de tweede tranche van de aanpassing van de Wpg voor de zomer 
van 2023 aan uw Kamer aan te bieden. Dit voorjaar informeer ik uw Kamer over 
e
de planning van volgende tranches. Ik zal daarbij ook nader ingaan op de 3 
tranche. Vooruitlopend op deze planningsbrief kan ik zeggen dat het thema voor 
de derde tranche herziening Wpg is: het waar nodig optimaliseren van 
elektronische gegevensuitwisseling en het verduidelijken, wijzigingen of aanvullen 
van de benodigde juridische grondslagen uiteraard binnen de kaders van de Avg. 
Met de nadere uitwerking hiervan is al gestart.  
 
Hoe verhoudt zich dit tot de verdere wetgevingsvoornemens van dit kabinet 
inzake de actualisatie van het crisisrecht? 
 
Op 6 december jl. is door de minister van Justitie en Veiligheid het kader met 
algemene uitgangspunten voor de inrichting van het (staats)nood- en crisisrecht 
naar uw Kamer gestuurd. Hierin wordt aangegeven dat het kabinet zal werken aan 
een interdepartementale routekaart voor de modernisering van het 
staatsnoodrecht. Dit kader moet ervoor zorgen dat een zekere mate van 
consistentie geborgd blijft tijdens de gefaseerde aanpassing van de wetgeving. 
Pas nadat de aanpassingen van het bredere (staats)nood- en crisisrecht zijn 
afgerond wordt bezien of er nog aanpassingen van de Wpg benodigd zijn t.b.v. 
consistentie. 
 
De leden van de ChristenUnie-fractie vragen of de aangekondigde ruim €3,5 
miljoen structureel beschikbaar is voor de opleidingscapaciteit voor artsen 
infectieziektebestrijding en of dit voldoende is voor de geraamde 23 
arbeidsplekken per jaar. Daarnaast vragen deze leden welke inspanningen worden 
Pagina 92 van 116
verricht om de animo voor het volgen van deze specialisatie bij studenten
