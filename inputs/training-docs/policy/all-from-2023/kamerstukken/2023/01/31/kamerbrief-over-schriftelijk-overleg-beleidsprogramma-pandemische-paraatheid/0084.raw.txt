maar ook bij virologen en andere wetenschappers, serieuze twijfel of de 
waarschuwingssignalen wel voldoende worden gehoord. Het vogelgriepvirus 
verspreidt zich op dit moment ongekend lang en steeds verder over de wereld, 
waarbij steeds meer dieren en meer diersoorten besmet raken. Ook zoogdieren, 
waaronder mensen. Onlangs merkte een auteur in de New York Times op dat het 
overspringen van een virus van de ene diersoort naar de andere diersoort 
97
waarschuwingssignalen zijn. Hoe vaker dit gebeurt, hoe groter de kans dat één 
enkele infectie leidt tot een ramp. De vraag is of deze waarschuwingssignalen wel 
worden gehoord én of men bereid is hier op te reageren. Hoe ziet de minister dit?  
 
Verschillende adviezen zijn benut bij de totstandkoming van het Nationaal 
actieplan versterken zoönosenbeleid. Allereerst het rapport ‘Zoönosen in het 
vizier’ van de expertgroep zoönosen onder leiding van dhr. Bekedam, maar ook de 
evaluatie van de uitbraak van SARS-CoV-2 bij nertsen en verschillende adviezen 
van het Deskundigenberaad Zoönosen zijn benut. Daarnaast is het kabinet met 
betrokken en belanghebbende partijen in gesprek gegaan en zijn hun adviezen 
benut om tot dit actieplan te komen. De acties in dit plan zijn tot stand gekomen 
op basis van de genoemde adviezen, de inbreng van betrokken partijen, een 
analyse en weging van de bestaande beleidsinzet en op basis daarvan een nadere 
prioritering en fasering. 
 
In mei 2022 zijn adviezen gegeven door de experts, onder wie virologen, in het 
Deskundigenberaad Zoönosen Vogelgriep. De minister van LNV en ik hebben de 
aanbevelingen daaruit grotendeels overgenomen. Hiervoor verwijs ik naar mijn 
98
brief van 1 juni 2022 . Op 11 oktober 2022 heeft de minister van LNV, mede 
namens mij, een intensiveringsplan preventie vogelgriep toegezegd, omdat ook 
wij van mening zijn dat extra inspanningen nodig zijn. Dit intensiveringsplan 
preventie vogelgriep wordt op hoofdlijnen dit kwartaal naar de Kamer gestuurd. 
Naar mijn mening horen wij de waarschuwingssignalen dus wel degelijk en 
reageren wij hierop.  
 
In Nederland merkte een viroloog van het Erasmus MC onlangs op dat vogelgriep 
99
niet hoog genoeg op de politieke agenda staat . Eerder dit jaar zei ook de 
hoogleraar virologie aan het Erasmus MC te Rotterdam dat het ingewikkeld is om 
vogelgriep op de agenda te krijgen, terwijl het gaat om een permanente 
100
pandemische dreiging, direct in onze achtertuin . Hoe is het mogelijk dat 
vooraanstaande wetenschappers die onder andere ook het ministerie van 
Volksgezondheid, Welzijn en Sport adviseren, hier bij herhaling op wijzen? Wat 
gaat de minister doen om dit te veranderen?  
 
Ik deel de zorgen over de risico’s van het vogelgriepvirus, niet alleen vanwege de 
vele vogels die door dit virus worden besmet, maar ook vanwege de pandemische 
 
97
 The New York Times, 31 oktober 2022, ‘A Dolphin, a Porpoise and Two Men Got Bird Flu. That’s a Warning to the Rest of 
Us.’ 
98
 Kamerstuk II, 2021/22, 25 295, nr. 1872 
99
 NRC, 24 november 2022, ‘Kippen hebben nog altijd geen griepprik gekregen. Een viroloog wil haast maken’ 
(https://www.nrc.nl/nieuws/2022/11/24/kippen-hebben-nog-altijd-geen-griepprik-gekregen-een-viroloog-wil-haast-maken-
a4149223?t=1669292526). 
100
 VPRO, 20 februari 2022, Uitzending Buitenhof (https://www.vpro.nl/buitenhof/lees/in-de-uitzending/2022/20-
februari.html).  
Pagina 84 van 116
