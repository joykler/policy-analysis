de komende jaren voortgezet en uitgebouwd met als doel dat de Gedragsunit de 
kennis actueel en op orde houdt en de wetenschappelijke kennis en inzichten 
verzamelt en vertaalt naar adviezen voor beleid en de praktijk. Daarnaast wordt 
door ZonMw binnen het programma pandemische paraatheid dat ik daar belegd 
heb, onderzoek over het thema gedrag en maatschappij uitgezet, onder andere op 
het gebied van therapietrouw en het stimuleren van compliant gedrag. Op deze 
manier wordt inzicht verkregen in wat er in de voorbereidende fase van een 
pandemie nodig is en welke rol gedrag hierin speelt. Maar ook tijdens een 
pandemie helpen deze inzichten ons om effectiever te werk te gaan en de impact 
van een pandemie op de bevolking te beperken. 
 
 
Vragen en opmerkingen van de leden van de PvdA- en GroenLinks-fractie 
 
De leden van de PvdA- en GroenLinks-fractie hebben met interesse 
kennisgenomen van de Kamerbrief over de beleidsagenda pandemische 
paraatheid. Waar deze leden kritisch waren over het lerend vermogen van de 
overheid tijdens de pandemie, steunen ze het doel van deze brief om voor de 
toekomst de juiste lessen te trekken. Zij hebben enkele vragen over de invulling 
van deze exercitie.  
 
De leden van de PvdA- en GroenLinks-fractie herkennen de behoefte voor meer 
leiding vanuit het ministerie van Volksgezondheid, Welzijn en Sport bij medisch-
operationele processen, maar zijn benieuwd naar de invulling hiervan. Deze leden 
vinden het belangrijk dat er een duidelijke taakverdeling is, ook omdat 
rolvermenging tussen het ministerie van Volksgezondheid, Welzijn en Sport en het 
Outbreak Management Team (OMT) eerder in de COVID-19-pandemie tot een 
onwenselijke situatie heeft geleid. De LFI wordt ondergebracht bij het RIVM. Is het 
RIVM voldoende toegerust om deze nieuwe taak uit te voeren? Welke rol heeft de 
directeur van het Centrum Infectiebestrijding van het RIVM in die aansturing? Hoe 
past dat bij de rol die de directeur heeft binnen het OMT? Hoe verhoudt het 
ministerie van Volksgezondheid, Welzijn en Sport zich tot het RIVM in de leiding 
over medisch-operationele processen? 
 
Het RIVM is onderdeel van het ministerie van VWS en voert al wettelijke taken uit 
in het kader van de reguliere infectieziektebestrijding. Met deze wettelijke 
grondslag vormt het RIVM een solide basis voor de LFI. Daarnaast beschikt het 
RIVM over een eigen inkoopfunctie met voor het LFI relevante expertise, zoals ten 
aanzien van inkoop van vaccins en medische hulpmiddelen. Tot slot vervult het 
RIVM ook crisistaken op bijvoorbeeld het gebied van milieu en heeft het personeel 
met competenties op dit vlak. Met de keuze om de LFI onder te brengen bij het 
RIVM volgt de minister van VWS het LFI advies dat op 3 juni 2022 aan u werd 
77
aangeboden met de brief over onder meer de instelling van de LFI . 
De directeur van het Centrum Infectieziektebestrijding heeft geen rol in de 
operationele aansturing van de uitvoering. De operationele taken van het RIVM, 
zoals de medische operationele rol van de LFI ten tijde van een pandemie, worden 
gescheiden georganiseerd van de onafhankelijke wetenschappelijke adviestaken, 
zoals de adviserende rol van het OMT. De directeur van het Centrum 
Pagina 66 van 116
 
77
 Kamerstuk II, 2021/22,  25 295, nr. 1875
