81
kabinetsbeleid. Dit om de democratische controle door het parlement op de 
regering (waar de minister van VWS deel van uitmaakt) in stand te houden. 
 
Genoemde leden hechten erg aan bescherming van persoonsgegevens. Tijdens de 
COVID-19-pandemie is dit voor de GGD uitdagend gebleken. Welke extra stappen 
worden gezet om bescherming van persoonsgegevens beter te borgen? 
 
Centraal in het realiseren van een pandemisch paraat informatielandschap staat 
dat privacy en cyberveiligheid van gegevens geborgd moeten zijn. Alle onderdelen 
van het pandemisch parate IV-landschap zullen aantoonbaar voldoen aan de 
vigerende eisen – nationaal en Europees - ten aanzien van privacy en 
informatiebeveiliging. 
 
Deze leden steunen de inspanning om het informatielandschap op orde te krijgen. 
Kan de minister toelichten welke vraagstukken er voorliggen over aanvullende 
middelen in de aanstaande voorjaarsbesluitvorming? 
 
In de aanstaande voorjaarsbesluitvorming claimt VWS incidentele middelen voor 
het meerjarig realiseren van de opgave bij GGD GHOR Nederland, GGD’en en het 
RIVM. Dat heeft deels betrekking op middelen voor de inrichting van een passende 
(tijdelijke) programma organisatie bij de genoemde partijen, en deels betrekking 
op het voorbereiden, (laten) realiseren en vervolgens implementeren van de 
verschillende onderdelen in het IV-landschap. Hierbij moet ondermeer gedacht 
worden aan systemen die de primaire IZB-processen – zoals testen en bron- en 
contactonderzoek – ondersteunen. De incidentele middelen hebben betrekking op 
de tijdsperiode tot en met 2026. De ingezette realisatie zal dan naar verwachting 
nog niet klaar zijn. Ook zijn de kosten deels structureel. Vandaar dat ook ingezet 
wordt op het structureel borgen van additionele middelen zodat de publieke 
partijen de ingezette beweging duurzaam kunnen doorzetten. 
 
Is de minister het met deze leden eens dat geld nooit doorslaggevend mag zijn als 
het gaat om bescherming van medische persoonsgegevens? 
 
Het optimaal beveiligen van de (medische) gegevens van burgers staat voorop in 
een pandemisch paraat IV-landschap voor IZB. Daarover zijn ook kaderstellende 
eisen opgenomen, die niet vrijblijvend maar dwingend zijn bij de realisatie van 
onderdelen van het beoogde IV-landschap. Alle onderdelen van het pandemisch 
parate IV-landschap zullen aantoonbaar voldoen aan de vigerende eisen – 
nationaal en Europees - ten aanzien van informatiebeveiliging. De benodigde 
investeringen zullen worden afgestemd op wat nodig is om aan deze eisen te 
voldoen. 
De leden van de PvdA- en GroenLinks-fractie merken op dat de minister stelt dat 
er al verschillende acties lopen ten aanzien van het versterken van het 
zoönosenbeleid. Zij maken zich echter ernstig zorgen over het pandemisch 
potentieel van huidige zoönosen in omloop. Zo is het een gegeven dat het 
vogelgriepvirus slechts vijf mutaties weg is tot een infectieziekte die ook 
overdraagbaar is van mens op mens. Nu al zijn wereldwijd circa 450 mensen 
Pagina 68 van 116
 
81
 Kamerstuk II, 2013/14, 25 268, nr. 83
