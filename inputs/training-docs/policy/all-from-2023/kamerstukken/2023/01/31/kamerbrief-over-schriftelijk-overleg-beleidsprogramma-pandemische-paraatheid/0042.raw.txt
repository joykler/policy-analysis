actieplan tegen vogelgriep5. Zij zijn bijvoorbeeld van mening dat zo snel als 
mogelijk ingezet moet worden op het vaccineren van pluimvee en dat gekeken 
moet worden naar mee koppelkansen binnen het Nationaal Programma Landelijk 
Gebied (NPLG). Wanneer kan de Kamer de onderzoeken verwachten in het kader 
van zoönosen-geletterdheid van het algemene publiek?  
 
Het RIVM heeft in samenwerking met de NVWA, GGD’en en het LCR een 
inventarisatie gemaakt voor welke transmissieroutes en doelgroepen aanvullende 
communicatie zinvol is. Deze inventarisatie is gebruikt als basis voor een 
kwantitatief marktonderzoek onder ruim tweeduizend burgers dat heeft plaats 
gevonden van september tot en met oktober 2022. De resultaten van dit 
onderzoek zijn naar verwachting dit voorjaar beschikbaar. Op basis van deze 
resultaten wordt bepaald of intensivering van bestaande communicatie of 
aanvullende (communicatie-)inzet  nodig is. In de tussentijd wordt door het RIVM 
en onder andere de NVWA gewerkt aan de actualisatie van huidige 
communicatiemiddelen in het kader van zoönosengeletterdheid en gezorgd dat 
deze beter vindbaar zijn.   
 
Wordt hierin ook meegenomen hoe mensen moeten handelen wanneerzij een 
verdacht diervinden in hun omgeving, bijvoorbeeld dieren met 
vogelgriepverschijnselen? 
 
In het kwantitatief marktonderzoek dat is uitgevoerd zijn ook vragen opgenomen 
over wat burgers doen als zij wilde, zieke en/of dode dieren zien. Dieren met 
vogelgriepverschijnselen zijn in dit onderzoek niet specifiek aan de orde gekomen. 
De deelnemers van het onderzoek is gevraagd welke maatregelen volgens hen 
effectief zijn om te voorkomen dat je zelf ziek wordt na contact met wilde, zieke 
en/of dode dieren. De resultaten uit dit onderzoek kunnen zo nodig leiden tot 
intensivering van bestaande communicatie of aanvullende (communicatie-)inzet. 
Hiervoor wordt in het voorjaar een strategisch communicatieplan ontwikkeld. Via 
de brief van de minister van LNV van 30 november jl. (Kamerstuk 28 807, nr. 
279) bent u geïnformeerd over de leidraad ‘omgang met wilde vogels met 
vogelgriep’. Deze leidraad heeft als doel duidelijkheid te geven over de rollen en 
verantwoordelijkheden van diverse betrokkenen en ook de wettelijke kaders weer 
te geven die daaraan ten grondslag liggen. Het ministerie van LNV zal daarnaast 
samen met het ministerie van VWS een landelijke werkgroep ‘vogelgriep in wilde 
vogels’ oprichten. Voor die werkgroep worden experts, ervaringsdeskundigen en 
betrokkenen uit het land uitgenodigd. Deze werkgroep heeft als doel de regionale 
coördinatie te stimuleren en te faciliteren door onder andere relevante 
inhoudelijke vraagstukken en onderwerpen nader uit te werken. 
 
Wanneer kan de Kamer de uitkomsten van de pilotmonitoring en 
gegevensuitwisseling varkensinfluenzavirussen verwachten? 
 
Het RIVM voert op dit moment, in samenwerking met Gezondheidsdienst voor 
Dieren (Royal GD), Wageningen Bioveterinary Research en Erasmus-MC, een 
pilot-onderzoek uit waarbij zij een surveillancesysteem opzetten voor het volgen 
van (veranderingen in) de circulatie van varkensinfluenzavirussen op Nederlandse 
varkensbedrijven en deze varkensinfluenzavirussen vergelijken met humane 
Pagina 42 van 116
