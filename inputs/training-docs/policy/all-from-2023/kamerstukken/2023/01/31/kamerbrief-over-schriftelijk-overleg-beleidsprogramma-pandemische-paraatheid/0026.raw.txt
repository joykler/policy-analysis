het treffen van collectieve maatregelen. Met de tweede tranche Wpg wordt 
de directe sturing op de GGD’en gerealiseerd in lijn met het advies van de 
OvV. De derde tranche Wpg zal zich richten op gegevensuitwisseling.  
  Op 6 juli jl. heb ik samen met de minister van LNV en de minister voor 
26
N&S het Nationaal actieplan versterken zoönosenbeleid aan uw Kamer 
aangeboden dat onder andere de geleerde lessen van de expertgroep 
onder leiding van de heer Bekedam meeneemt.  
  Een andere les is dat er eerder en beter zicht nodig is op ziektekiemen die 
pandemieën kunnen veroorzaken. Hiervoor zal ik de monitoring en 
surveillance van infectieziekten versterken. Dit past bij de adviezen van 
o.a. het Verwey-Jonker Instituut, de OvV, de expertcommissie zoönosen 
(Bekedam) en meerdere internationale evaluaties. VWS heeft het RIVM 
daarom verzocht om hiertoe plannen van aanpak uit te werken. 
 
Beleidsopgave Zorg: goed voorbereid, flexibel en opschaalbaar 
  De adviezen van de OvV liggen ook ten grondslag aan de maatregelen 
vanuit het beleidsprogramma in de langdurige zorg. De OvV concludeert 
dat meer aandacht nodig is voor hygiëne en infectiepreventie in 
verpleeghuizen. Hiertoe wordt bijvoorbeeld een cyclus van leren en 
verbeteren op gang gebracht die geborgd wordt in de bestaande 
kwaliteitsstructuren en waarbij de sector ondersteund wordt. 
  Voor wat betreft de inzet op sturing en regie in de zorg concluderen zowel 
de OvV (eerste deelrapport), als het expertteam COVID-zorg (rapport 
27
COVID-zorg in Ziekenhuizen) dat verbeteringen nodig zijn. De OvV 
beveelt aan om de crisisstructuur voor het zorgveld aan te passen, zodat 
de minister van VWS de bevoegdheid heeft om sector-, regio- of 
instellings-overstijgende problemen effectief te kunnen aanpakken, 
waaronder in elk geval met rechtstreeks bindende aanwijzingen. In een 
aantal Kamerbrieven is daarop aangegeven dat de mogelijkheden voor 
meer landelijke regie en sturing onderzocht gaan worden en dat wordt 
ingezet op een versterking van de (landelijke) regie en sturing inclusief 
een aanscherping van taken, verantwoordelijkheden en bevoegdheden. 
  Het expertteam COVID-zorg beveelt tevens aan om te zorgen voor 
(verbeterd) inzicht in capaciteit van de verschillende zorgaanbieders in de 
regio en behoud van de mogelijkheid om patiënten te spreiden. In de 
28
Beleidsagenda toekomstbestendige acute zorg en in het Integraal 
Zorgakkoord staat dan ook dat de functies van inzicht in capaciteit en 
spreiding van patiënten structureel zullen worden belegd en bekostigd. 
Deze functies maken deel uit van zorgcoördinatie, om te zorgen dat de 
patiënt de juiste zorg krijgt, op het juiste moment en van de juiste 
zorgaanbieder die op dat moment capaciteit en deskundigheid beschikbaar 
heeft. Aan het eind van het eerste kwartaal van 2023 komen scenario’s 
beschikbaar voor de vormgeving van zorgcoördinatie. 
  Daarnaast beveelt de OvV aan om buffers in capaciteit te organiseren. Zo 
wordt er gewerkt aan een flexibele opschaling van zorgcapaciteit, 
waaronder brede inzetbaarheid van personeel. Flexibele opschaling wordt 
georganiseerd door het benutten van sociale en technologische innovatie 
 
26
 Kamerstuk II, 2021/22, 25 295, nr. 1935 
Pagina 26 van 116
27
 optimalisatie-ziekenhuiszorg-in-tijden-van-covid.pdf (overheid.nl) 
28
 Kamerstuk II, 2022/23, 29 247, nr. 362
