Het RIVM inventariseert op dit moment, samen met de betrokken medisch 
professionals, de inrichting van de microbiologische diagnostiek voor de publieke 
gezondheid in Nederland. Regionale samenwerking van zorgketens met een rol 
voor het medisch microbiologisch laboratorium (MML) en de arts-microbioloog 
(AM) komt hierbij aan de orde. Ook wordt ook gekeken naar het huidige stelsel en 
eventuele herijking. Met het uiteindelijke doel om te komen tot een duurzame 
inrichting van de microbiologische diagnostiek voor de actuele publieke 
gezondheid in Nederland en ook voor toekomstige pandemische paraatheid. Ik 
wacht het advies graag af. 
 
Op de dertiende pagina van de brief staat de opleiding Basis Acute Zorg (BAZ) zes 
maanden duurt. Van artsen hebben de leden van de CDA-fractie begrepen dat 
bijvoorbeeld een verpleegkundige anesthesie vrij snel ingewerkt kan worden als 
IC-verpleegkundige en dat dat geen maanden hoeft te duren, maar eerder dat 
weken voldoende zijn. Worden vrijstellingen gegeven afhankelijk van de 
achtergrond van een zorgmedewerker? 
 
De opleiding BAZ duurt ongeveer zes maanden en is afhankelijk van de 
competenties waarover een student beschikt bij aanvang van de opleiding. 
Vrijstellingen voor (onderdelen van) de opleiding zijn in overleg met de 
zorginstelling mogelijk bij soortgelijke eerder gevolgde opleidingen die met goed 
gevolg doorlopen zijn. Voor professionals met een basis in de acute zorg volstaat 
dus een beperkt inwerktraject. De BAZ-leerroute is vooral bedoeld voor 
verpleegkundigen die nog geen/weinig achtergrond hebben in de acute zorg. Een 
verpleegkundige met een anesthesie-diploma hoeft geen BAZ-opleiding te 
doorlopen om snel ingezet te kunnen worden op de IC bij opschaling in het kader 
van pandemische paraatheid. 
 
De minister schrijft op deze zelfde pagina van de brief dat het doel voor de NZR 
van 5.000 medewerkers nog niet gehaald is. Genoemde leden vragen welke acties 
worden ondernomen om dit doel in afzienbare tijd wel te halen. 
 
EZS heeft zowel vorig jaar als dit jaar (onder meer) een landelijke campagne 
gevoerd voor de werving van nieuwe reservisten en het vergroten van de 
naamsbekendheid van de NZR. Daarnaast verricht zij andere wervingsactiviteiten 
zoals het coördineren van opleidingen en trainingen van zorgreservisten, het 
creëren van een online-community voor reservisten en het organiseren van de 
landelijke reservistendag. Verder werkt EZS constant aan het verbeteren van 
administratieve processen, zodat aanmelding, koppeling en inzet van 
zorgreservisten zo soepel mogelijk verloopt. De inspanningen om meer reservisten 
te werven worden onverminderd voortgezet, maar het opbouwen van een solide, 
professioneel en bekwaam reservistenbestand vergt tijd, zeker omdat buiten  
crisistijd de animo om bij te springen minder groot is. In het AEF-rapport “De 
Nationale Zorgreserve, werven, binden, boeien en behouden” (hierna: “rapport 
wbbb”,) wordt dan ook aangegeven dat het realiseren van een zorgreserve van 
5.000 reservisten haalbaar is, maar geen eenvoudige opgave zal zijn. 
 
Zij vragen wat de huidige infrastructuur van het Rode Kruis is en wat de 
uitdagingen zijn. 
Pagina 62 van 116
