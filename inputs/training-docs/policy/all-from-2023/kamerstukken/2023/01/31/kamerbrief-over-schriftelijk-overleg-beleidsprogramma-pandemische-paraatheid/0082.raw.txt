beginsel niet over de verdeling van geneesmiddelen. Zij zijn partij bij de verkoop 
van geneesmiddelen aan organisaties en/of landen die uiteindelijk gaan over de 
verdeling. 
 
Zij lezen daarnaast dat de minister schrijft dat hij daarnaast ‘innovatie [wil] 
stimuleren zodat een ecosysteem van academie en bedrijven samen oplossingen 
creëren voor het sneller detecteren, diagnosticeren en bestrijden van toekomstige 
pandemieën.’ Is de minister het ermee eens dat die innovatie niet gebaat is bij het 
monopoliseren van kennis? 
 
Ja. Kennis moet vrij beschikbaar zijn. De toepassing van kennis kan in sommige 
gevallen echter wel beschermd zijn, wanneer hier een octrooi op is verkregen. 
Genoemde leden lezen daarnaast dat de minister bij de innovatieagenda 
pandemische paraatheid ‘bijzondere aandacht’ heeft voor vaccins. Dit staat 
volgens deze leden in schril contrast met de privatisering van Intravacc, waarmee 
de minister een belangrijk deel van de Nederlandse innovatiekracht op het gebied 
van vaccins overlevert aan de vrije markt. Is de minister bereid om de daad bij 
het woord te voegen en de geplande privatisering van Intravacc af te blazen? 
Op voorhand is onbekend welke remedies nodig zijn in een volgende pandemie. 
De deelname van de Staat in één bedrijf dat specifieke vaccinontwikkeling 
uitvoert, kan niet de publieke belangen in het hebben van voldoende vaccins in 
het kader van pandemische paraatheid borgen. Een groot aantal bedrijven in 
Nederland en daarbuiten is actief om vaccin- en therapieconcepten te testen en 
gereed te maken voor grootschalige eindproductie. Intravacc B.V. speelt hierin 
een bescheiden rol. Intravacc B.V. produceert zelf geen vaccins en heeft daarom 
ook geen rol bij productie, koop of distributie van de vaccins. Mijn strategie voor 
het borgen van voldoende beschikbaarheid van vaccins en andere therapieën richt 
zich daarom op het systeem als geheel en niet op één bedrijf of een specifiek 
vaccin of technologie. Ik blijf daarom voornemens om Intravacc B.V. te verkopen. 
De leden van de SP-fractie lezen dat momenteel gesproken wordt over de 
totstandkoming van een ‘pandemisch instrument’. Kan de minister ingaan op 
welke onderwerpen daarbij momenteel op tafel liggen? Op welke terreinen worden 
mogelijk afspraken gemaakt via dit instrument? 
 
De 194 lidstaten van de Wereldgezondheidsorganisatie (WHO) hebben op 1 
december 2021 besloten tot het starten van een proces voor de totstandkoming 
van een internationaal instrument met betrekking tot pandemische preventie, 
paraatheid en respons, het Pandemic Accord. Hiertoe is de Intergovernmental 
Negotiation Body (INB) opgericht, het lichaam waarbinnen de onderhandelingen 
tussen de WHO-lidstaten zullen plaatsvinden. Inmiddels hebben de lidstaten 
aangegeven welke onderwerpen zij belangrijk achten om een plaats te krijgen in 
een eventueel verdrag. De Nederlandse inzet hiervoor is in juni 2022 aan de 
95
Kamer medegedeeld .  
De onderwerpen die door de lidstaten zijn aangedragen zien onder meer op meer 
en eerlijkere toegang tot medicijnen en medische hulpmiddelen gedurende een 
pandemie; eerlijke toegang tot technologie en meer nadruk op regionale 
productiecapaciteiten om de sterke afhankelijkheid van aanleveringsroutes te 
beperken; het delen van genetische data en toegang tot biologische materialen; 
Pagina 82 van 116
 
95
 Kamerstuk II, 2021/22, 25 295, nr. 1924
