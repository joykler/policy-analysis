kapitaal is in het wereldwijde Life Science & Health ecosysteem nodig om tot 
nieuwe producten te komen.  
 
In Nederland vind ik het belangrijk dat kennisinstellingen, waar de ontwikkeling 
deels het gevolg is van publieke investeringen, zoveel mogelijk gebruik maken 
van de principes van Maatschappelijk Verantwoord Licentiëren (MVL) en de MVL-
toolkit. Dit biedt de mogelijkheid bij het licentiëren afspraken te maken over onder 
meer betaalbaarheid. Tegelijkertijd vind ik dat we moeten blijven letten op een 
gezonde balans tussen publieke en private belangen. Zoals aangegeven, zijn 
private partijen nodig om maatschappelijke waarde te creëren. Een potentiële 
innovatie moet niet stranden op de onaantrekkelijkheid van de propositie voor 
private partijen. Anderzijds, de toegang tot een innovatie moet ook niet stranden 
doordat de propositie voor de private partij wel heel aantrekkelijk is geworden. 
Ik vind deze balans belangrijk en dat is ook mijn inzet in internationale gremia 
waar het gaat over onderzoek, innovaties en toegang tot medische producten. 
Ook bij C-TAP. Tevens investeer ik vanuit deze beleidslijn in het EU Horizon 
programma Pandemic Preparedness en heb ik ook mijn bijdrage gedaan aan 
bijvoorbeeld de Coalition for Epidemic Preparedness Innovations (CEPI). 
 
Tot slot vragen genoemde leden hoe de zienswijze van de minister met betrekking 
tot C-TAP rijmt met het niet willen opnemen van het potentiële coronavaccin aan 
C-TAP van Intravacc in de verkoopvoorwaarden, ondanks deze gedane belofte van 
Intravacc zelf. 
 
Zoals aangegeven in mijn antwoorden bij het Nader verslag schriftelijk overleg 
Herstart verkoop Intravacc B.V., die ik op 20 januari 2023 aan uw Kamer heb 
verzonden, is er door Intravacc B.V. tijdens de COVID-19 pandemie de intentie 
uitgesproken tot opname van een COVID-19 vaccintechnologie in C-TAP. Er is op 
dit moment geen product patent op het nasaal COVID-19-vaccin (Avacc 10), 
omdat dit kandidaat-product nog in ontwikkeling is en pas in het najaar van 2022 
een fase 1, pre klinische onderzoeksfase is ingegaan. Om die reden is ook niet te 
voorzien of dit leidt tot opname in C-TAP. Ik zal om die reden deze eis 
contractueel niet van te voren aan partijen stellen, maar de inhoudelijke plannen 
van partijen worden wel beoordeeld op hun visie om deze intentie tot opname in 
C-TAP te continueren. 
 
 
Vragen en opmerkingen van de leden van de SP-fractie 
 
De leden van de SP-fractie hebben kennisgenomen van het beleidsprogramma 
pandemische paraatheid. Zij hebben hierover nog enkele vragen en opmerkingen. 
Genoemde leden lezen dat de minister stelt dat er voldoende zorgverleners 
moeten zijn. Tegelijkertijd stelt hij dat hun aantal niet mag groeien, terwijl er 
momenteel al forse personeelstekorten zijn. In plaats daarvan wil de minister 
inzetten op de flexibele inzet van zorgverleners. Genoemde leden vragen de 
minister wat het effect van deze keuzes is op het afschalen van de reguliere zorg 
ten tijde van een pandemie. Moet de reguliere zorg sneller worden afgeschaald als 
wordt ingezet op het niet-oplossen van personeelstekorten? 
 
Pagina 76 van 116
