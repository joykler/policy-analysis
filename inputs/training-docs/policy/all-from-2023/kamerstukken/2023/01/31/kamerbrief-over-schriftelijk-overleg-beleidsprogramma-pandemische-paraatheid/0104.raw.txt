opnieuw psychologische (druk)middelen in te zetten in het kader van 
ziektebestrijding, gezien de schade die dit tijdens de coronacrisis heeft 
aangericht? 
 
Medio vorig jaar heb ik de Gedragsunit opdracht gegeven om nationale en 
internationale lessen in kaart te brengen met betrekking tot gedragsinzichten. Het 
gaat daarbij onder andere om inhoudelijke lessen op basis van eigen onderzoek 
van de Gedragsunit en wetenschappelijke publicaties over effectieve interventies. 
Daarnaast worden lessen in kaart gebracht over de organisatie van de sociale en 
gedragswetenschappen in het kader van de bestrijding van de COVID-19 
pandemie, zowel nationaal als internationaal. Begin dit voorjaar brengt het RIVM 
een publicatie uit over de lessen, te vinden op www.rivm.nl/gedragsonderzoek. De 
opdracht aan het RIVM wordt de komende jaren voortgezet en uitgebouwd met als 
doel dat de RIVM Gedragsunit de wetenschappelijke kennis actueel en op orde 
houdt en deze als regisseur in een netwerk rondom gedrag openbaar beschikbaar 
stelt en vertaalt naar adviezen voor beleid en de praktijk. Op deze manier kunnen 
inzichten op het gebied van gedrag worden ingezet bij het effectief bestrijden van 
een eventuele volgende pandemie. De precieze invulling van het programma 
wordt momenteel uitgewerkt. Zoals eerder aan uw Kamer toegezegd, zal ik u voor 
de zomer van 2023 informeren over het programma en publicaties in dit kader 
zullen met u worden gedeeld. Er is geen sprake van inzet van psychologische 
(druk)middelen. 
 
Ook willen deze leden graag weten waarom miljoenen worden ge√Ønvesteerd in 
onderzoek naar ventilatie en virusverspreiding, terwijl genoemde leden allang 
weten dat ventilatie werkt tegen de verspreiding van virussen, maar de afgelopen 
jaren vrijwel geen concrete actie is ondernomen om publieke ruimtes adequaat te 
ventileren. Kan de minister deze gelden niet beter gebruiken voor het 
implementeren van de kennis die er is en bijvoorbeeld door het installeren van 
goede CO2-meters in alle publieke binnenruimtes in Nederland en bevolkingsbrede 
voorlichtingscampagnes over ventilatie? 
 
Over de rol die ventilatie kan spelen in het tegengaan van verspreiding van 
verschillende virussen in verschillende contexten is nog veel niet bekend. In 
verschillende omstandigheden kan ventilatie een verschillende rol spelen. Ik wil 
kennis hierover laten vergroten om uiteindelijk bij een volgende pandemie de 
handelingsperspectieven van organisaties te verbeteren. Denk daarbij aan 
langdurige zorginstelling of sportinstellingen. 
 
Onderdeel van het genoemde TNO-programma is ook het bevorderen van goed 
gedrag en juiste toepassing van ventilatie (ook door organisaties), passend bij de 
omstandigheden. Publieksvoorlichting in algemene zin is ook zeer belangrijk, maar 
een ander onderdeel van de aanpak. Scholen worden verplicht om in alle lokalen 
een werkende CO2 meter te hebben. Voor andere organisaties is dit een eigen 
verantwoordelijkheid. 
 
Is het niet beter om het grootste deel van het geld dat Nederland uitgeeft aan de 
versterking van pandemische paraatheid in te zetten voor het opschalen van de 
zorg in eigen land, aangezien niet zozeer de uitbraak van (nieuwe) virussen, als 
Pagina 104 van 116
