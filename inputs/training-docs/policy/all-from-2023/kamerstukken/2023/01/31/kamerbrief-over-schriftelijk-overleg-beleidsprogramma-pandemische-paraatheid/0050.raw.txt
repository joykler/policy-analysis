ministerie van VWS voert hierover gesprekken met de openbare lichamen en de 
uitvoerende partijen. In reguliere overleggen en tijdens werkbezoeken worden de 
initiatieven voor pandemische paraatheid besproken en wordt beoordeeld of 
aansluiting bij Europees Nederland mogelijk en relevant is. Voor sommige 
initiatieven geldt dat Caribisch Nederland wordt meegenomen in de 
voorbereidingen, voor andere initiatieven geldt dat er redenen zijn om 
gezamenlijk andere oplossingsrichtingen te zoeken. Hierbij geldt het principe van 
‘comply or explain’. Gezien de schaalgrote en regionale verbondenheid wordt 
samengewerkt met de autonome landen binnen het Koninkrijk aan versterking 
van de pandemische paraatheid.  
 
Genoemde leden hebben met interesse het overzicht van de financiële middelen 
namens het ministerie van Volksgezondheid, Welzijn en Sport ingezien. Echter zijn 
deze leden van mening dat pandemisch paraatheid niet enkel een aangelegenheid 
is van het genoemde ministerie. Een pandemie raakt immers alle sectoren. Voorts 
vragen deze leden om een overzicht van financiële middelen namens andere 
departementen met het oog op pandemische paraatheid en specifiek welke 
middelen het ministerie van Landbouw, Natuur en Voedselkwaliteit inzet op 
pandemische paraatheid. 
 
Het programma pandemische paraatheid is belegd bij het ministerie van VWS, 
daarvoor zijn middelen vrijgemaakt in het coalitieakkoord. Het programma richt 
zich op het versterken van de publieke gezondheid, zorg en leveringszekerheid. 
Overige departementen hebben geen aanvullende middelen ontvangen voor 
pandemische paraatheid. Een overzicht van financiële middelen namens andere 
departementen, specifiek voor pandemische paraatheid, is derhalve niet op te 
maken. Daar waar mogelijk wordt de samenwerking gezocht met andere 
departementen. Er zijn bijvoorbeeld twee programma’s uitgezet via het ministerie 
van EZK (voor onderzoek naar ventilatie en ter bevordering van innovatie). Er 
wordt daarnaast nauw samengewerkt met het ministerie van LNV bij de uitvoering 
van het Nationaal actieplan versterken zoönosebeleid. Ook is er een 
onderzoeksprogramma uitgezet via dit departement. 
 
De leden van de D66-fractie vragen tot slot op welke wijze in een volgende 
pandemie wordt ingezet op lange termijngevolgen van een pandemie, zoals Long-
COVID. Kan de minister aangeven welke plannen er zijn om zulke ernstige lange 
termijn gevolgen in te perken? 
 
Het beleidsprogramma Pandemische paraatheid zet zoveel mogelijk in op het 
voorkomen en beperken van de gevolgen van een toekomstige pandemie. Indien 
na een nieuwe pandemie zich langdurige klachten voordoen bij mensen, zal dat 
binnen de beleidskaders voor de reguliere zorg worden opgepakt. Daarbij zullen 
lessen van de COVID-19-pandemie uiteraard worden betrokken. 
 
 
Vragen en opmerkingen van de leden van de PVV-fractie 
De leden van de PVV-fractie hebben met teleurstelling kennisgenomen van het 
beleidsprogramma pandemische paraatheid. Nederland zat als enige land in 
Europa in een vierde lockdown met enorme schade voor ondernemers maar zat 
Pagina 50 van 116
ook met het weer afschalen van reguliere ziekenhuiszorg voor andere patiënten
