ingeschreven bij EZS. Dat is ongeveer 1/3e van het gestreefde aantal op lange 
termijn. 
 
Genoemde leden lezen dat de minister werkt aan landelijk dekkende 
zorgcoördinatie. Hoe verhoudt dit zich tot het Landelijk Coördinatiecentrum 
Patiënten Spreiding (LCPS)? 
 
Vijf partijen waaronder het LNAZ dat ook verantwoordelijk is voor LCPS, werken 
op dit moment scenario’s uit voor regionale zorgcoördinatie. Ik heb partijen 
gevraagd daarbij de mogelijkheid van landelijke spreiding van patiënten te 
betrekken. Ik verwacht het advies van partijen in maart 2023 te ontvangen. 
 
De leden van de SP-fractie lezen dat de Europese Commissie inzet op voldoende 
productiecapaciteit voor vaccins in Europa en dat binnen de WHO ook wordt 
ingezet op geografische spreiding van productiecapaciteit. Zij vragen of hierbij ook 
wordt gekeken naar de verdeling van het eigendom van deze productiecapaciteit 
en het intellectueel eigendom van hetgeen geproduceerd wordt. 
 
Er wordt hierbij niet specifiek gekeken naar de verdeling van het eigendom van 
productiecapaciteit en het intellectueel eigendom van hetgeen geproduceerd 
wordt. Het gaat erom dat er een betere toegang van medische producten (equity) 
plaats gaat vinden, en het versterken van productiecapaciteit is daar een van de 
oplossingen voor. 
 
Ik licht dit graag uitgebreid toe: 
Voor het borgen van voldoende vaccinproductie bij een volgende 
(gezondheids)crisis zet Nederland in op Europese samenwerking; HERA. HERA 
investeert op dit moment in het beschikbaar hebben van voldoende 
productiecapaciteit voor verschillende typen vaccins via het zogenaamde EU FAB 
mechanisme. Dit betreft een mechanisme waarbij productiecapaciteit bij 
bestaande vaccinfabrikanten wordt gereserveerd die in tijden van crisis op afroep 
beschikbaar komt tegen vooraf vastgestelde voorwaarden, waaronder beschikbare 
volumes en typen productieplatforms. Voor de beschikbaarheid van een groot 
volume aan productie van verschillende typen vaccins voor respiratoire 
infectieziekten zoals COVID-19, heeft de HERA een aanbesteding geopend, waar 
fabrikanten op kunnen inschrijven. Ook consortia van Nederlandse en Europese 
bedrijven kunnen hierop inschrijven. Hierdoor wordt productiecapaciteit 
gereserveerd voor de EU voor vaccinproductie bij een volgende 
(gezondheids)crisis. Via EU FAB wordt productiecapaciteit bij verschillende 
fabrikanten gereserveerd, zodat de productiecapaciteit niet in handen van één 
fabrikant is. EU FAB gaat niet direct over het intellectueel eigendom van wat bij 
die fabrikanten geproduceerd gaat worden. Ik verwacht dat bij de aankoop van 
vaccins in een crisissituatie met de registratiehouder van het vaccins afspraken 
over de productie worden gemaakt.  
 
De Europese Commissie zorgt via de EU Vaccines Strategy ook voor een eerlijke 
verdeling onder lidstaten van de via deze weg geproduceerde vaccins. En rondom 
de beschikbaarheid van pandemische griepvaccins zijn afgelopen najaar 
contractuele afspraken gemaakt over op afroep beschikbare productiecapaciteit 
Pagina 80 van 116
