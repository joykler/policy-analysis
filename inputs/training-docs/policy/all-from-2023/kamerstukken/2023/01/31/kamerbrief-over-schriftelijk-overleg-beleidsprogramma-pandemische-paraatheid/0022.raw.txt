een nieuwe virusuitbraak te classificeren als een uitbraak met een A-status, 
waarbij verregaande collectieve maatregelen getroffen kunnen worden middels 
een wettelijk instrumentarium? 
Ook willen deze leden graag verduidelijking over wat er gebeurt met de jaarlijkse 
investering van drie miljoen euro in CEPI en de miljoenen die worden geïnvesteerd 
in regulatory science, waarmee heel veel geld wordt geïnvesteerd in initiatieven 
die zich voor een groot deel richten op de ontwikkeling van vaccins als therapie. 
Hoe is de onafhankelijkheid van deze organisaties en initiatieven gewaarborgd? 
Wie maken hier deel van uit en wie hebben beslissingsbevoegdheid? Hoe wordt 
bepaald op welke manier de gelden die aan deze organisatie toekomen worden 
besteed? Hoe wordt de tien miljoen euro die Nederland investeert in het Financial 
Intermediary Fund for Pandemic Prevention, Preparedness and Respons precies 
besteed? Is het gerechtvaardigd dat Nederland zo’n groot bedrag investeert in de 
pandemische paraatheid van andere landen, terwijl in Nederland de zorgcapaciteit 
sterk te wensen overlaat? 
Tenslotte vragen de leden van de Groep Van Haga waarom in het 
beleidsprogramma nauwelijks wordt gesproken over het inzetten op preventie in 
de vorm van gezond leven, leefstijlverbetering en preventie, aangezien de 
coronacrisis heeft geleerd dat de huidige leefstijl grotendeels een belangrijke 
factor is in kwetsbaarheid voor infectieziekten. Waarom lijkt het programma 
nauwelijks gericht te zijn op het gericht specifiek beschermen van kwetsbare 
groepen in de samenleving en de facilitering daarvan? Heeft de coronacrisis niet 
laten zien dat bevolkingsbreed ingrijpende maatregelen nemen meer kwaad dan 
goed doet en het waarschijnlijk beter is om in plaats daarvan de kwetsbaren actief 
te beschermen, terwijl de rest van de samenleving door blijft draaien? 
 
Vragen en opmerkingen van het lid van de BBB-fractie 
Het lid van de BBB-fractie heeft kennisgenomen van de brief van de minister 
inzake het beleidsprogramma pandemische paraatheid. Genoemd lid waardeert de 
grondige aanpak van de minister. Het lid hoopt wel dat dit niet ten koste gaat van 
een totaaloverzicht en onderlinge samenhang. Zij heeft nog wat aanvullende 
vragen over de brief. Genoemd lid verzoekt de minister om meer inzicht te geven 
in de verdeling van het budget van 37 miljoen euro die wordt ingezet voor de 
korte termijn versterkingen van de infectieziektebestrijding bij de GGD’en.  
Het lid van de BBB-fractie vraagt of de Persoonlijke Gezondheidsomgeving die de 
minister noemt dezelfde Persoonlijke Gezondheidsomgeving is zoals die door 
ziekenhuizen wordt gebruikt. Gaat het hier om één systeem of wordt hiervoor 
weer een aparte Persoonlijke Gezondheidsomgeving opgetuigd? Zij ondersteunt 
het idee van een informatievoorzieningslandschap, maar vraagt hoe er zorg voor 
wordt gedragen dat dit daadwerkelijk functioneert op het moment dat sprake is 
van een pandemie. Als het goed is zal Nederland zich immers niet continu in een 
staat van pandemie bevinden en is dit informatievoorzieningslandschap dan 
‘slapend’. Hoe ziet de minister dit voor zich? 
Genoemd lid zou ook graag wat toelichting willen op ‘een vaccinatievoorziening 
voor volwassenen bij de GGD’. Wat wordt daar precies mee bedoeld? Is dit een 
voorziening die continu aanwezig is? Het lid van de BBB-fractie is van mening dat 
het verstandig is om in te zetten op het flexibel kunnen opschalen van de 
zorgcapaciteit. Maar het lid denkt ook dat daarvoor de basis goed moet zijn. In 
een situatie waarin voortdurend bezuinigd wordt op de zorg en er grote tekorten 
Pagina 22 van 116
zijn aan zorgpersoneel, is daar geen sprake van. In hoeverre neemt de minister
