productiecapaciteit in Nederland en de EU en de rol van inkoop daarin. Dit jaar 
verken ik of we kunnen inventariseren voor welke producten Nederland het meest 
kwetsbaar is. Ook investeer ik in het Nationale ecosysteem met instrumenten 
zoals IPCEI Health en het Nationaal Groeifonds  project PharmaNL.   
 
Tenslotte mist het lid van de BBB-fractie in de brief van de minister nog de lessen 
die geleerd zijn tijdens de COVID-19-pandemie. Een grondige evaluatie van deze 
periode kan hier volgens het lid aan bijdragen. Graag ontvangt zij een reactie van 
de minister daarop.  
 
Startpunt voor het beleidsprogramma pandemische paraatheid is de opdracht uit 
het coalitieakkoord om op basis van de lessen uit de COVID-19-pandemie 
Nederland pandemisch parater te maken. Waar relevant heb ik bij de 
verschillende onderdelen van de beleidsagenda van april en de brief over het 
beleidsprogramma gerefereerd aan lessen van de COVID-19-pandemie.  
 
De conclusies en aanbevelingen van de OvV, die grondig de aanpak van de 
COVID-19 pandemie onderzoekt, spelen hierin een belangrijke rol. Voorbeelden 
van onderdelen van het beleidsprogramma waar de OvV-rapporten aan ten 
grondslag liggen, zijn de inrichting van de LFI, het informatielandschap 
infectieziektebestrijding, de sturing en regie in de zorg, de hygiëne en 
infectiepreventie in de langdurige zorg, de flexibele opschaling van de 
zorgcapaciteit.  
 
Uiteraard betrek ik ook andere lessen. Ik doel bijvoorbeeld op het belang van 
multidisciplinaire samenwerking waar de KNAW op wijst in het rapport ‘Met de 
kennis van straks. De wetenschap goed voorbereid op pandemieën’. Dit is een 
randvoorwaarde voor de kennisprogramma’s die ik heb opgezet en voor de 
kennisagenda die ik wil ontwikkelen. Verder staat het rapport van de expertgroep 
onder leiding van de heer Bekedam bijvoorbeeld aan de basis van het actieplan 
zoönosen. Ten slotte wil ik in dit kader wijzen op de kabinetsreactie op het rapport 
‘Coronascenario’s doordacht. Handreiking voor noodzakelijke keuzes’ van de 
Wetenschappelijke Raad voor het Regeringsbeleid dat u recent heeft ontvangen. 
Hierin is een aantal initiatieven van het beleidsprogramma pandemische 
paraatheid benoemd in reactie op lessen uit het WRR-rapport. Het gaat 
bijvoorbeeld om het kennisprogramma gedragsexpertise bij de Gedragsunit van 
het RIVM en het kennisprogramma pandemische paraatheid dat is gestart bij 
ZonMw. 
Pagina 116 van 116
