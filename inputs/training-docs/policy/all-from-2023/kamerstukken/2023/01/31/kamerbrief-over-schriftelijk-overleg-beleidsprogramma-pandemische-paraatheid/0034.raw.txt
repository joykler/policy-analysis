onderzoeken die de afgelopen jaren zijn gedaan naar de vaccinatiebereidheid met 
betrekking tot de COVID-vaccinatie hebben daarbij een nadrukkelijke rol.  
 
In het kader van pandemische paraatheid versterkt het ministerie van 
Volksgezondheid, Welzijn en Sport de infectieziektezorgstructuren. Daarbij wordt 
onder andere gekeken naar de paraatheid van het microbiologische landschap en 
specifiek de laboratoria in Nederland, inclusief het inrichten van een 
opschalingsstructuur voor de diagnostiek. Genoemde leden maken zich al langer 
zorgen om de toenemende resistentie van bacteriën tegen antibiotica. Zij vinden 
het daarnaast goed dat de aanpak antibioticaresistentie verbreed wordt naar 
antimicrobiële resistentie met aandacht voor anti-virale, anti-fungale en anti-
parasitaire resistentie in lijn met internationale ontwikkelingen. Kan de minister 
aangeven hoe geïnvesteerd wordt in mogelijke alternatieven voor antibiotica? 
 
Ik deel de zorgen over de toename van resistentie van bacteriën tegen antibiotica. 
Het beleid rondom antimicrobiële resistente infectieziekten wordt daarom voorzien 
van een nieuwe impuls. Binnenkort zal ik de Kamer verder informeren over de 
invulling van het beleid rondom antimicrobiële resistentie.  
 
Deze leden zijn in beginsel enthousiast over de Nationale Zorgreserve (NZR) en de 
modulaire opleidingen. Zij hebben wel behoefte aan veel meer kwantitatieve 
inzichten over de bijdrage die deze kunnen leveren aan pandemische paraatheid. 
Het lijkt alsof modulaire opleidingen alleen beschikbaar zijn voor Beroepen in de 
Individuele Gezondheidszorg (BIG)-geregistreerde zorgmedewerkers met een 
arbeidsovereenkomst bij een zorginstelling. Deze leden vragen om een bredere 
aanpak die ook mantelzorgers en vrijwilligers in staat stelt om waardevol 
onderdeel te zijn van een NZR. Op welke termijn kan de minister een dergelijke 
aanpak met de Kamer delen? 
 
Ik onderschrijf het belang van opleiding voor (potentiële) zorgreservisten, maar 
hoe die opleiding en training eruit zal gaan zien is nog een punt van nadere 
uitwerking. In de rapporten van AEF die op 23 december 2022 zijn toegezonden 
aan uw Kamer wordt geadviseerd om te werken met opleidingen en trainingen die 
44
zijn afgestemd op een aantal generieke rolbeschrijvingen. Hoe dit verder zal 
worden vormgegeven moet nog worden bepaald.  
 
Ik hecht er wel aan alvast te benoemen dat we het advies van AEF onderschrijven 
dat de NZR zal bestaan uit oud-zorgmedewerkers die met pensioen zijn gegaan of 
in een andere branche zijn gaan werken. De opleiding en training in het kader van 
de NZR zal dus niet worden aangeboden aan vrijwilligers of mantelzorgers zonder 
zorgachtergrond. Mochten mantelzorgers en vrijwilligers zich (nog meer) willen 
inzetten voor anderen, kunnen zij zich melden bij organisaties zoals het Rode 
Kruis. Het Rode Kruis kan de vrijwilligers een bij de functie passende opleiding of 
training aanbieden. 
 
Genoemde leden lezen dat in de langdurige zorg wordt ingezet op het versterken 
van hygiëne en infectiepreventie in de verpleeghuizen en gehandicaptenzorg en bij 
de zorg thuis. Hierbij dienen zorginstellingen vanaf 2024 op hun locaties periodiek 
Pagina 34 van 116
 
44
 Kamerstuk II, 2022/23, 29282, nr. 491
