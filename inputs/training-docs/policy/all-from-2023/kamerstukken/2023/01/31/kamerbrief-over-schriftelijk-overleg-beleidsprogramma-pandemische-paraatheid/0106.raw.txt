De Europese maatregelen zijn aanvullingen op nationale inkoop en bevoorrading. 
Nederland behoudt autonomie om zelf medische producten in te kopen en op 
voorraad te houden. 
 
De leden van de Groep Van Haga uiten hun zorgen over de eventuele 
betrokkenheid en invloed van ongekozen, internationale organen, zoals de EU, 
HERA en de WHO bij de Nederlandse strategie voor versterking van de 
pandemische paraatheid. Zijn hierover afspraken gemaakt? Zo ja, welke en 
door/met wie? 
 
Ik deel de zorgen van de leden van de Groep Van Haga niet. Nederland is een 
lidstaat van de EU. Als lidstaat is ons land nauw betrokken bij wet- en 
regelgeving, alsook bij de vormgeving van en inzet van instrumenten op het vlak 
van de preventie, paraatheid en bestrijding van ernstige grensoverschrijdende 
gezondheidsbedreigingen zoals een pandemie. Daarbij werken lidstaten, de 
Europese Commissie en verschillende EU-gremia en instituties zoals het Europees 
Centrum voor Ziektepreventie en -bestrijding (ECDC), het Europees 
geneesmiddelenbureau (EMA) en de nieuw opgerichte Autoriteit voor Paraatheid 
en Respons inzake Noodsituaties op Gezondheidsgebied (HERA), nauw samen om 
lidstaten en de EU als geheel beter voor te bereiden op toekomstige crises.  
Maar Nederland is en blijft zelf verantwoordelijk voor de aanpak van een 
pandemische infectieziekte binnen de landgrenzen. Wat de COVID-19-pandemie 
zeer nadrukkelijk bevestigd heeft is dat het bestrijden van een pandemie bij 
uitstek in samenwerking met andere landen moet gebeuren. Daarom werk ik ook 
constructief binnen de EU mee aan het versterken van de gezondheids- en 
veiligheidsstructuren zoals dit nu binnen de Unie gebeurt.  
 
Op mondiaal niveau is de WHO een zeer belangrijke speler om de mondiale 
gezondheidsstructuur vorm te geven. Ook de discussies en onderhandelingen 
rondom het tot stand brengen van een mondiaal Pandemie Akkoord waarmee 
preventie, paraatheid en de aanpak van ernstige internationale gezondheidscrisis 
adequater kunnen worden opgepakt is een proces van, voor en door lidstaten.  
Op de vraag van de leden van de Groep van Haga of hierover afspraken zijn 
gemaakt, wil ik antwoorden dat over de beleidsontwikkelingen binnen de EU op 
het gebied van pandemische paraatheid en het proces bij de WHO om te komen 
129
tot een Pandemisch Instrument, uw Kamer verschillende keren is ge√Ønformeerd. 
 
Heeft de minister zich gecommitteerd aan bepaald internationale eisen? Zo ja, 
welke en waarom? 
 
130
Binnen de WHO zijn sinds 2000 de International Health Regulations van kracht. 
Nederland heeft zich hier ook aan gecommitteerd. De International Health 
Regulations (IHR), die al sinds 1969 bestaan, zijn voor het laatst fundamenteel 
gewijzigd in 2005. Nederland is net als alle andere 194 lidstaten van de WHO 
partij bij de IHR. De IHR (2005) vormt de basis van het mondiale systeem voor de 
identificatie, monitoring en aanpak van internationale gezondheidscrises zoals 
COVID-19, Ebola en recentelijk ook MPOX. Het anticiperen en voorbereiden op een 
internationale epidemie of mondiale pandemie kan alleen via een wereldwijde 
 
Pagina 106 van 116
129
 Kamerstukken II, 2021/22, 21501-31, nr. 665en 25 295, nr. 1836 
130
 https://www.who.int/publications/i/item/9789241580410
