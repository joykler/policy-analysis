Tijdens de COVID-19-pandemie ging geen dag voorbij of de IC-capaciteit was in 
het nieuws. In meerdere debatten hebben genoemde leden erop gewezen dat 
Nederland onderaan bungelt als het gaat om het aantal beschikbare IC-bedden en 
dat Nederland minimaal moet opschalen naar een Europees gemiddelde. Deze 
leden willen de minister ook wijzen op de volgende uitspraak over de IC-capaciteit 
van voormalig zorgbestuurder de heer Kuipers in juli 2020: ‘Je moet er rekening 
mee houden dat je in een opgeschaalde fase zo'n 650 bedden extra nodig hebt. 
Opgeteld bij de normale 1.150 kom je uit op 1.800 bedden.’ In plaats van 1800 
IC-bedden zijn er op dit moment amper 1000. Onbegrijpelijk, aldus genoemde 
leden. Naast een flexibel opschalingsplan moet het aantal IC-bedden structureel 
omhoog. Als dit geen plaats krijgt in het beleidsprogramma pandemische 
paraatheid, dan is het hele plan een wassen neus. Graag ontvangen genoemde 
leden een reactie op alle voornoemde punten. 
 
61
Zoals ik eerder aan uw Kamer heb gemeld , is dankzij de subsidieregeling IC-
opschaling geïnvesteerd in de benodigde apparatuur en inventaris om in geval van 
nood te kunnen opschalen tot maximaal 1700 IC-bedden. Van ziekenhuizen wordt 
verwacht dat zij deze infrastructuur in stand houden, zodat in geval van nood snel 
opgeschaald kan worden. Of en wat daarvoor aanvullend nodig is, verken ik in het 
kader van pandemische paraatheid. 
 
De leden van de PVV-fractie zijn eveneens verbijsterd dat de aanwezigheid van 
strategische voorraden niet meteen aan de start van de COVID-19-pandemie in 
december 2019 werden gecontroleerd dan wel aangelegd, maar dat zeer lang 
werd gewacht waardoor een panieksituatie ontstond en in zee werd gegaan met 
criminelen en charlatans. Dit moet hoe dan ook voorkomen worden, als een 
nieuwe pandemie zich aandient en dient verankerd te worden in beleid. Daarnaast 
moet voorkomen worden dat zo goed als alle voorraden zomaar kunnen worden 
verpatst aan de hoogste bieder zoals dat gebeurde op 17 februari 2020 met de 
vlucht naar China. Het belang van de gezondheid van onze eigen 
zorgmedewerkers had moeten prevaleren. Deze leden vragen hoever de minister 
al gevorderd is met het aanleggen van strategische voorraden, waaronder van 
geneesmiddelen, hulpmiddelen en persoonlijke beschermingsmiddelen. 
 
Voor het antwoord op deze vraag maak ik onderscheid tussen de drie door de 
vraagstellers genoemde categorieën aan medische producten en is er een 
nationaal traject en daarnaast een Europese samenwerking. 
Voorraden zijn één van de manieren om leveringsonderbrekingen beter te 
ondervangen, maar bieden geen oplossing voor de gehele tekortenproblematiek. 
Binnen het voorraadbeleid moet telkens onderscheid worden gemaakt tussen wie 
verantwoordelijk is voor de voorraad en wie deze in beheer heeft (marktpartijen, 
zorgverleners of overheden). De beleidsregel die geldt voor geneesmiddelen stelt 
de ondergrens vast voor de voorraden die door geneesmiddelenfabrikanten en 
groothandels zelf moeten worden aangehouden. Dit zorgt voor een goede buffer in 
de keten om tijdelijke leveringsonderbrekingen beter te kunnen ondervangen. 
Daarnaast wordt in aanvulling hierop in opdracht van mijn ministerie sinds 2020 
tijdelijk, in het kader van de COVID-19-pandemie, een crisisvoorraad van IC-
medicatie aangehouden door ziekenhuizen. Deze COVID-19 crisis voorraad (CCV) 
Pagina 52 van 116
 
61
 Kamerstuk II, 2021/22, 25 295, nr. 1959
