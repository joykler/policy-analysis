69
position paper van de Federatie Medisch Specialisten (FMS) . De leden van de 
CDA-fractie vragen of de minister op de hoogte is van het toetreden van meerdere 
grote buitenlandse laboratoriumorganisaties op de Nederlandse zorgmarkt in de 
afgelopen vier, vijf jaar. Zo ja, is de minister van mening dat dit een goede 
ontwikkeling is voor een sterk netwerk van laboratoria en tevens past in de lijn 
van het IZA? 
 
De invoering van vrije tarieven voor eerstelijnsdiagnostiek en de facultatieve 
prestatie eerstelijnsdiagnostiek in 2020 heeft er toe geleid dat ook andere 
aanbieders tot de markt kunnen toetreden. Nederland kent al vele jaren grote, 
bovenregionale opererende diagnostische laboratoria, zonder specifieke regionale 
binding. Ik heb het RIVM gevraagd mij te adviseren over een toekomst bestendig 
microbiologisch landschap, inclusief opschalingsstructuur. In dat advies zal ook de 
netwerkfunctie van laboratoria aan de orde komen en de rol die grote laboratoria 
daarin kunnen spelen.  
 
De Autoriteit Consument en Markt (ACM) heeft recent geconstateerd dat de 
laboratoriumzorg regionaal plaatsvindt met voldoende keuzemogelijkheden voor 
70
patiënten en verwijzers . Het ACM-rapport beschrijft ook dat de 
laboratoriumdiagnostiek veelal plaatsvindt in een keten tussen eerste- en 
tweedelijnszorg, wat naadloos aansluit bij de doelen van het IZA, namelijk 
regionale samenwerking. Toetreding van grote internationaal opererende 
laboratoria is al eerder opgetreden in landen als Duitsland en Frankrijk. Dit heeft 
daar weliswaar geleid tot lagere kosten per verrichting (door schaalvergroting), 
maar de totale kosten van in-vitro-diagnostica per hoofd van de bevolking zijn in 
71
deze landen hoger dan in Nederland . Deelt de minister de zorgen van de leden 
van de CDA-fractie dat als dit in Nederland ook gebeurt, dit een ontwikkeling zou 
kunnen zijn waarmee de regionale samenhang in de infectieziektezorgketen 
verbroken wordt en daarmee een gevaar voor pandemische paraatheid vormt? 
 
Zoals al aangegeven kent Nederland al vele jaren grote, bovenregionale 
opererende diagnostische laboratoria. Deze sluiten tot nu toe aan in de zorgketen.  
In het kader van pandemische paraatheid, versterkt het ministerie 
72
infectieziektezorgstructuren . Daarbij kijken we ook naar de paraatheid van het 
diagnostisch microbiologische laboratoria in Nederland, inclusief de 
opschalingsstructuur voor de diagnostiek. We zullen alle onderdelen in de keten 
bezien op noodzakelijke versterkingen. Ik heb aan het RIVM gevraagd om nog dit 
jaar een advies te geven over wat er nodig is voor een toekomstbestendige 
microbiologische diagnostiek. 
 
Deelt de minister de mening van deze leden dat het toetreden van grote 
buitenlandse laboratoria met winstoogmerk een bedreiging vormt voor zowel de 
regionale organisatie als de financiële doelen binnen het Nederlandse zorgsysteem 
zoals opgesteld in het IZA? 
 
69
 De Federatie Medisch Specialisten, mei 2022, ‘Diagnostiek: koersbepalend’ 
(https://demedischspecialist.nl/sites/default/files/2022-06/position_paper_diagnostiek.pdf).  
70
 De Autoriteit Consument & Markt, 8 juli 2022, ‘Marktverkenning medische diagnostiek’ 
(www.acm.nl/system/files/documents/onderzoeksrapport-medische-diagnostiek.pdf).  
71
 Nederlandse vereniging voor medische microbiologie, 1 juni 2021, ‘De functionele inrichting van het 
medisch microbiologisch laboratoriumlandschap’ (http://www.nvmm.nl/media/4261/2021_nvmm-functionele-inrichting-
Pagina 60 van 116
van-het-mml-landschap-2.pdf). 
72
 Kamerstukken II, 2021/22, 25295, nr.1836
