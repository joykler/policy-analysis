zit een mogelijke kwetsbaarheid. Deze wordt beperkt doordat 
handelsvergunninghouders verplicht zijn om verwachte leveringsonderbrekingen 
minimaal twee maanden van te voren te melden bij het Meldpunt 
Geneesmiddeltekorten en -defecten. Niet al deze mogelijke 
leveringsonderbrekingen leiden daadwerkelijk tot tekorten, bijvoorbeeld omdat de 
leveringsproblemen voldoende worden ondervangen door voorraden die nog in de 
keten beschikbaar zijn.  
 
Of er daadwerkelijke tekorten optreden met impact voor patiënten wordt 
nauwlettend gevolgd door het CBG. Tekorten zijn afhankelijk van meerdere 
factoren. Bijvoorbeeld het marktaandeel van het product waar een tekort van 
wordt verwacht, of er alternatieve middelen beschikbaar zijn en of het product uit 
het buitenland gehaald kan worden.  
 
Beschikbaarheidsproblemen van medicijnen die in de apotheek worden ervaren, 
worden gemonitord door Farmanco, een initiatief van de apothekerskoepel KNMP. 
Daarnaast is het CBG om de meldingen goed te kunnen duiden afhankelijk van de 
informatie van de handelsvergunninghouders, wat een mogelijke kwetsbaarheid 
is, bijvoorbeeld over de duur van het tekort en het marktaandeel en de vraag of 
handelsvergunninghouders van vergelijkbare producten kunnen opschalen. 
Handelsvergunninghouders zijn op hun beurt voor sommige onderdelen weer 
afhankelijk van informatie vanuit andere delen van de keten.  
 
Voorts vragen zij of de tekorten op dezelfde wijze worden gemonitord in de 
verschillende lidstaten, en of kennis en ervaringen met het Meldpunt 
geneesmiddelentekorten worden uitgewisseld met andere EU lidstaten. 
 
Tekorten worden in de verschillende landen anders gemonitord en ook worden 
andere definities aangehouden over wanneer bijvoorbeeld gemeld moet worden. 
Daardoor is het vergelijken en het uitwisselen van informatie tussen lidstaten dan 
ook uitdagend. In Nederland worden bijvoorbeeld zeer regelmatig verwachte 
leveringsonderbrekingen gemeld die uiteindelijk niet leiden tot daadwerkelijke 
tekorten, waar in sommige andere landen alleen gemeld wordt als er definitief 
sprake is van een tekort. Dat de verschillen in dataverzameling tussen landen 
groot zijn blijkt ook uit de studie van de Europese Commissie van eind 2021 over 
oorzaken van geneesmiddeltekorten en mogelijke oplossingsrichtingen in 
56
Europa . Kennis en ervaring rondom tekorten worden uitgewisseld in het SPOC 
(‘single point of contact’) netwerk en de ‘Taskforce on Availability of Medicines’, 
waarin het CBG namens Nederland vertegenwoordigd is. Het SPOC netwerk is in 
2019 opgericht en wordt gefaciliteerd vanuit het EMA.  
Op Europees niveau wordt gekeken of gekomen kan worden tot meer 
standaardisatie en harmonisatie. Mede hierom heeft de Europese Commissie een 
‘Joint Action’ over tekorten geïnitieerd. In deze Joint Action werken verschillende 
lidstaten samen aan zoveel als mogelijk harmonisatie van de monitoring van 
tekorten. Uw Kamer is recent geïnformeerd over de deelname van Nederland aan 
57
deze Joint Action . Voor standaardisatie van definities en processen rondom het 
melden van tekorten is ook aandacht in het kader van de herziening van de EU 
geneesmiddelen basiswetgeving. 
 
Pagina 46 van 116
56
 Future-proofing pharmaceutical legislation - Publications Office of the EU (europa.eu) 
57
 Kamerstuk II, 2022/23, 29 477, nr. 794
