zorg’, heeft het Centrum voor Ethiek en Gezondheid (CEG) ethische 
denkrichtingen en strategieën aangedragen die een dergelijke verkenning kunnen 
ondersteunen. Ook is met het Integraal Zorgakkoord een belangrijke stap gezet 
om samen met het zorgveld de toegankelijkheid van zorg, ook in tijden van 
112 
schaarste, te borgen . Met de twaalf ondertekenende zorgpartijen zijn concrete 
afspraken gemaakt om de beweging naar passende zorg in te zetten en daarmee 
de zorg ook in de toekomst houdbaar te houden. 
 
Ten aanzien van de productiecapaciteit van geneesmiddelen en hulpmiddelen 
vragen genoemde leden of de minister aan kan geven welke productiecapaciteit 
wat de minister betreft in Nederland moet plaatsvinden en welke in Europa. Zij 
vragen tot welke strategische agenda dat verder leidt. 
 
Allereerst is het niet mogelijk om in Nederland alles zelf te produceren. Daarom 
zet ik binnen de EU in op het vergroten van de productiecapaciteit en de open 
strategische autonomie. Ik kan op dit moment nog niet aangeven welke 
productiecapaciteit in Nederland en welke in Europa beschikbaar moet worden 
gehouden. In mijn Kamerbrief over de onderzoeken met betrekking tot de 
113
leveringszekerheid van medische producten heb ik uw Kamer wel recent 
geïnformeerd over de stappen die ik zet, zowel nationaal als in Europees verband, 
om hier meer zicht op te krijgen. Ik volg hier meerdere sporen. 
 
Kort samengevat verken ik op nationaal niveau of we kunnen identificeren welke 
essentiële medische producten specifiek voor Nederland kwetsbaar zijn en breng 
ik de bestaande productiecapaciteit van geneesmiddelen in ons land in kaart. 
Daarnaast ben ik Europees actief betrokken bij HERA waar Nederland samen met 
andere EU lidstaten stappen zet om medische producten die essentieel zijn bij een 
volgende (gezondheids)crisis in kaart te brengen en op basis daarvan te bepalen 
op welke manier voldoende beschikbaarheid voor deze essentiële producten het 
beste geborgd kan worden. Een Europese aanpak is hierbij cruciaal, gezien het 
grote aantal geregistreerde geneesmiddelen en medische hulpmiddelen, en de 
mondiale infrastructuur van productie- en toeleveringsketens. 
Ten aanzien tot de vraag tot welke strategische agenda dit leidt, verwijs ik u 
114
graag naar mijn brief van 13 december 2022 . 
 
De leden van de ChristenUnie-fractie steunen de minister in zijn voornemens 
rondom de kennisprogramma’s. Zij zien in het bijzonder het nut van het nieuwe 
programma bij de RIVM dat specifiek gericht is op gedragsinzichten tijdens 
pandemieën, waarbij bijzondere aandacht uitgaat naar kwetsbare groepen. Zij 
vragen de minister de Kamer hierover te informeren en opgedane kennis ook een 
plek te laten geven in het Maatschappelijk Impact Team (MIT). 
 
Zoals eerder aan uw Kamer toegezegd zal ik u voor de zomer van 2023 
informeren over de stand van zaken omtrent onderzoek naar gedragsinzichten. Ik 
zal daarbij ook ingaan op het kennisprogramma dat ik hierover heb uitgezet bij de 
Gedragsunit van het RIVM. Opgedane kennis in dit kader krijgt een plek in het MIT 
via de vaste adviseur vanuit de Gedragsunit. 
 
112
 Kamerstuk II, 2021/22, 31 765, nr. 655 
Pagina 96 van 116
113
 Kamerstuk II, 2022/23, 29 477, nr. 794 
114
 Kamerstuk II, 2022/23, 29 477, nr. 794
