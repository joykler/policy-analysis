Aan de voorzitter van de Tweede Kamer der Staten www.rijksoverheid.nl
Generaal www.facebook.com/minbzk
Postbus 20018 www.twitter.com/minbzk
2500EA Den Haag www.linkedin.com/company/
ministerie-van-bzk
Kenmerk
2023-0000061181
Uw kenmerk
Datum 31 januari 2023
Betreft Appreciatie moties ingediend tijdens het plenaire debat over 
de excuses voor het Nederlandse slavernijverleden en een in te 
stellen bewustwordingsfonds
 
 
 
Tijdens het plenaire debat over de excuses voor het Nederlandse 
slavernijverleden en een in te stellen bewustwordingsfonds op 25 januari jl., 
hebben diverse leden moties ingediend. Een aantal is nadien gewijzigd, waarbij ik 
heb toegezegd deze gewijzigde moties per brief van appreciatie te voorzien. In 
gewijzigde vorm verzoeken deze moties het volgende:   
 
De motie van lid-Kuzu (Tweede Kamer, 2023Z01223) verzoekt de 
regering om de werking van het fonds te evalueren, daaruit te destilleren 
welke projecten een duurzame bijdrage leveren aan permanent 
bewustwording over de doorwerking van het slavernijverleden en daarna 
met een voorstel te komen waarin wordt aangegeven of, hoe en met 
welke middelen het fonds, of onderdelen van het fonds, een structureel 
vervolg krijgt.  
 
Ik ben voornemens om de maatregelen uit de kabinetsreactie te evalueren en de 
kamer daarvan op de hoogte stellen. Ik laat deze motie daarom ‘oordeel kamer’, 
met dien verstande dat ik niet vooruit kan lopen op de uitkomsten van deze 
evaluatie.  
 
De motie van lid-Simons (Tweede Kamer, 2023Z01346) verzoekt de 
regering om niet alleen het veranderen van achternamen te faciliteren 
voor nazaten van tot slaafgemaakten, maar mits uit dialogen met nazaten 
blijkt dat deze wens breed wordt gedragen, ook de zoektocht naar waar 
men exact vandaan komt, door middel van DNA-onderzoek in 
samenwerking met  academische instituten zonder winstoogmerk, zoals 
bijvoorbeeld het Erasmus Medisch Centrum, te faciliteren, 
 
Het kabinet erkent de betekenis van meer inzicht in de herkomst van tot slaaf 
gemaakten. Op 19 december jl. heeft de staatsecretaris van Binnenlandse Zaken 
en Koninkrijksrelaties, namens het kabinet, per brief aan de eilandsraad en het 
bestuurscollege van Saba de toezegging gedaan, om ‘samen met de Sabanen te 
Pagina 1 van 3
