De Kustwacht is de maritieme schakel in de rechtshandhavingsketen van het 
 
Caribisch deel van het Koninkrijk. Samenwerking met partners in de keten, zowel 
 
met lokale organisaties als regionale en internationale partners, is cruciaal voor  
efficiënte en effectieve inzet in het maritieme domein. Dit geldt niet alleen voor 
 
de opsporings- en toezichthoudende taken, maar ook voor de dienstverlenende 
taken, zoals search and rescue (SAR). Binnen het Koninkrijk werkt de Kustwacht  
onder meer samen met de lokale politiekorpsen, immigratiediensten, KMar en 
Douane. Internationale samenwerking krijgt onder meer gestalte door verdieping 
van de relatie met Colombia en door voortzetting van de bilaterale samenwerking 
met andere landen in de regio, zoals de Verenigde Staten, Frankrijk en de 
Dominicaanse Republiek. 
 
De Kustwacht bestendigt in 2023 haar activiteiten op materieel gebied. Zo krijgen 
de cutters onderhoud en worden de in 2022 gestarte modificaties aan de Metal 
Sharks afgerond. Op Bonaire continueert de Kustwacht de inrichting van een 
Multidisciplinaire Maritieme Hub Bonaire, die samen met de ketenpartners zal 
worden geëxploiteerd. Daarnaast werkt de Kustwacht in 2023 aan verschillende 
materieelprojecten zoals vastgelegd in het Lange Termijn Plan-Materieel, zoals  
de vervanging van de cuttercapaciteit (middelgrote varende eenheden).  
 
 
 
DE MINISTER VAN DEFENSIE 
 
 
 
drs. K.H. Ollongren 
 
 Pagina 2 van
