en wat maakt, behalve een hiervoor openstaande gemeente en transparantie over processen en 
procedures, dat deze initiatieven succesvol zijn? 
 
In de Onderzoekmonitor Democratie in Actie rapporteerde BMC in mei 2021 aan het ministerie van 
BZK dat van de genoemde 150 gemeenten er in 59 gemeenten daadwerkelijk activiteiten waren 
opgezet in het kader van het uitdaagrecht. In het onderzoek op basis van interviews met 
gemeentelijke projectleiders is door BMC gevraagd naar de succesfactoren, obstakels en 
belangrijkste resultaten bij de toepassing van het uitdaagrecht. Als grootste obstakel voor het 
uitdaagrecht wordt genoemd dat het een instrument is voor ‘gevorderden’. Het vraagt aan beide 
kanten (burger en gemeente) veel tijd, motivatie en kennis van zaken om te zorgen dat initiatieven 
met het uitdaagrecht succesvol zijn. Benoemde succesfactoren zijn betrokkenheid van burgers en 
politieke wil en commitment. Knelpunten die werden ervaren lagen in het gebrek aan kennis, 
organisatie en capaciteit. Dit benadrukt des te meer het belang van duidelijke kaders vooraf en 
ondersteuning van decentrale overheden bij de praktijk van het uitdaagrecht.  
 
44 - CDA  
 
In de memorie van toelichting (blz. 19) wordt aangegeven dat het succes van een initiatief in de 
praktijk afhankelijk lijkt of een gemeente daarvoor openstaat. Nu weten we dat veel coalities een 
wens tot verdergaande burgerparticipatie hebben opgenomen in hun bestuursakkoord. Echter voor 
de uitvoering wordt een beroep gedaan op de ambtelijke organisaties. De leden van de CDA-fractie 
vragen of bekend is hoe ambtenaren denken over dit voorstel en of zij hier voldoende mee uit de 
voeten kunnen.  
 
Het werken met burgerparticipatie is mensenwerk en vraagt iets van ambtenaren, van hun 
werkwijzen en van hun ambtelijk vakmanschap. Ambtenaren moeten immers beschikken over 
kennis van democratische processen en over vaardigheden om zich uitnodigend op te stellen 
tegenover initiatieven uit de samenleving. De ambtelijke organisatie moet daarnaast ingericht zijn 
op het responsief omgaan met initiatieven vanuit de samenleving. De afgelopen jaren is daarom 
aandacht besteed aan wat het van ambtenaren en de ambtelijke organisatie vraagt om op een 
goede manier gestalte te geven aan burgerparticipatie en ruimte en vertrouwen te geven aan 
maatschappelijke initiatieven. Zo zijn er leergangen en trainingen ontwikkeld om met initiatieven 
uit de samenleving om te gaan.  
 
Momenteel vindt naar aanleiding van het wetsvoorstel in samenwerking met ambtenaren van 
decentrale overheden een actualisatie plaats van de in mei 2021 door VNG en het ministerie van 
BZK gepubliceerde handreiking Aan de slag met participatie. Daarbij wordt specifiek ingegaan op 
de vraag wat het wetsvoorstel betekent voor het in praktijk brengen van participatiebeleid. 
Opgehaald wordt wat knelpunten zijn en aan welke ondersteuning vanuit de Rijksoverheid en de 
VNG straks bij de implementatie van de wet specifiek behoefte is. Deze informatie zal worden 
betrokken bij de vormgeving van het ondersteunend beleid in de komende jaren.  
 
45 - CDA  
 
Ook vragen deze leden op welke wijze goede en slechte ervaringen van inwoners in de praktijk met 
het uitdaagrecht zijn verwerkt in het voorliggende wetsvoorstel.  
 
Diverse ervaringen van inwoners staan mede aan de basis van dit wetsvoorstel en zijn beschreven 
in de memorie van toelichting. Zo volgt uit het reeds aangehaalde onderzoek van de Universiteit 
Leiden onder andere dat de verhouding tussen initiatiefnemers en die van de 
volksvertegenwoordiging soms tot vragen leidt, er diverse juridische knelpunten worden 
gesignaleerd en niet altijd duidelijk is hoe de procedure en inhoudelijke beoordeling voor het 
36
uitdaagrecht eruit ziet. Dit beeld is bevestigd in de Community of Practise en tijdens de vele 
bijeenkomsten van het Netwerk Uitdaagrecht, de LSA en het LvKK die de afgelopen jaren hebben 
 
36
 Den Ouden, Boogaard en Driessen 2018, p. 32-33.
