41% de mogelijkheid van meer lokale referenda, steunt 49% de inzet van lokale burgerfora en is 
44% het eens met het rechtstreeks kiezen van de burgemeester. Dat neemt niet weg dat 52% de 
eindbeslissing bij de gemeenteraad wenst te laten. Slechts 9% is het daarmee oneens en 29% 
vindt dat er al voldoende manieren voor burgers zijn om hun mening duidelijk te maken. De 
overige respondenten nemen een neutraal standpunt in of geven te kennen het niet te weten.  
 
3 - CDA  
 
Daartegenover stelt de regering, dat inwoners veel van de overheid verwachten en dat zij sinds 
enkele decennia steeds vaker naar de gemeente kijken (memorie van toelichting, blz. 4). Hoe 
rijmen deze ogenschijnlijke tegenstellingen met elkaar? 
 
Gemeenten vervullen van oudsher een belangrijke rol als overheid die dicht bij inwoners staat. Zij 
voeren tal van taken uit op eigen initiatief of in opdracht van het Rijk. De afgelopen decennia zijn 
vanuit het Rijk veel taken belegd bij gemeenten. Omdat de uiteenlopende opgaven inwoners 
rechtstreeks raken vraagt dat om hun betrokkenheid. Inwoners willen dat ook en vragen daarom 
steeds vaker om de mogelijkheid om invloed uit te oefenen. Dat geldt overigens ook voor taken 
van andere decentrale overheden die inwoners rechtstreeks raken. Er is dan ook geen sprake van 
een (ogenschijnlijke) tegenstelling, maar van twee ontwikkelingen die goed naast elkaar kunnen 
bestaan. Het feit dat de gemeente een rol heeft in meer uiteenlopende maatschappelijke opgaven, 
doet niet af aan het feit dat is gebleken dat inwoners een toenemende behoefte aan directe invloed 
en inspraak hebben op de aanpak van opgaven in hun omgeving. Gemeenten kunnen in die 
behoefte voorzien wanneer zij hun bestaande en nieuwe taken oppakken. 
 
4 - CDA  
 
Het voorstel legt wettelijk vast dat binnen de door de volksvertegenwoordiging gestelde kaders op 
decentraal niveau ruimte gegeven kan worden aan het uitdaagrecht van inwoners en 
maatschappelijke partijen (memorie van toelichting, blz. 2). De leden van de CDA-fractie vragen of 
er een goede afbakening is van wat in dit kader maatschappelijke partijen zijn of moet iedere 
gemeente dit zelf bepalen met daarin een risico van willekeur, zeker als het gaat om partijen die 
acteren op het snijvlak maatschappelijk/commercieel? 
 
Dit wetsvoorstel beoogt ook het uitdaagrecht van maatschappelijke partijen wettelijk te verankeren 
5
in de organieke wetgeving. Het uitgangspunt is dat de volksvertegenwoordigende organen de 
zeggenschap hebben over welke partijen de uitvoering van publieke taken kunnen overnemen en 
daarom wordt in de voorgestelde wetsbepaling een ruime formulering gebruikt. In de memorie van 
toelichting zijn enkele voorbeelden genoemd, te weten lokale verenigingen of stichtingen, 
buurtcomités, woongroepen, vrijwilligersorganisaties, een maatschappelijke organisatie, sociale 
bedrijven zonder winstoogmerk of een georganiseerd collectief van inwoners dat geen formele 
6
rechtsvorm heeft. Dit is een niet limitatieve opsomming. Niet uitgesloten is dat partijen die 
activiteiten ontplooien op het snijvlak van maatschappelijke en commerciële doelen ook ruimte 
krijgen om de lokale overheid uit te dagen. Deze ruime formulering kan er inderdaad voor zorgen 
dat er lokale of regionale verschillen ontstaan. Dit sluit juist aan bij het vertrekpunt van dit 
wetsvoorstel dat de gemeenteraad, rekening houdend met de lokale wensen en behoeften, en de 
lokale mogelijkheden, het beste kan beoordelen en politiek wegen hoe het uitdaagrecht in hun 
gemeente gestalte moet krijgen.  
 
5 - CDA  
 
5
 Daarbij zij voor de volledigheid opgemerkt dat voor waterschappen geldt dat het algemeen bestuur is 
samengesteld uit vertegenwoordigers van categorieën van belanghebbenden bij de uitoefening van de taken 
van het waterschap. Zie uitgebreid voetnoot 8 in de memorie van toelichting behorend bij Kamerstukken II 
2022/23, 36210, nr. 3, met dien verstande dat voor de komende waterschapsverkiezingen de geborgde zetels 
voor de categorie bedrijven vervallen. Zie Stb. 2022, 517 en 518. 
6
 Kamerstukken II 2022/23, 36210, nr. 3, p. 5 en 35.
