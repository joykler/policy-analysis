de manieren is om vertrouwen vanuit de overheid richting de burgers over te brengen en te 
vergroten. Zij geloven echter ook dat rijke gemeenten eerder op de praktijk van burgerbudgetten 
zullen overgaan dan gemeenten die krapper zitten qua financiële ruimte. Kan de regering hierop 
reflecteren? Is dit volgens de regering terug te zien in de praktijk? 
 
In de voorbeelden van gemeenten die hiermee werken is vooralsnog niet naar voren gekomen dat 
de financiële ruimte van gemeenten een beslissende factor is voor het al dan niet werken met 
burgerbudgetten. Burgerbegroten lijkt uit de bekende voorbeelden vooral een kwestie van de 
prioriteit die het gemeentebestuur geeft aan de inwonersparticipatie en de wens inwoners daarbij 
ruimte en vertrouwen te geven. In de monitor burgerparticipatie die in samenhang met dit 
wetsvoorstel wordt uitgevoerd is dit niettemin een relevante onderzoeksvraag.  
 
33 - Volt 
 
Daarnaast zijn de leden van de Volt-fractie enthousiast over burgerberaden die door het land 
(lokaal, provinciaal en nationaal) georganiseerd (zullen) worden. In dit kader vragen deze leden de 
regering hoe zij ervoor wil zorgen dat er stroomlijning plaatsvindt tussen de verschillende 
burgerberaad-initiatieven. Zij vragen dit niet alleen vanuit het principe van efficiënte organisatie en 
effectiviteit van burgerberaden, zij vragen dit ook vanwege mogelijke kennisongelijkheid tussen 
gemeenten en verschillende bestuurslagen met betrekking tot de organisatie van burgerberaden. 
Hoe reflecteert de regering op deze stellingname van deze leden? Zij zijn voorstander van het 
oprichten van een zogenaamd permanent burgerberaad. Zo zorgen we voor continuïteit en 
stroomlijning in de organisatie van burgerberaden – decentraal en nationaal. We verlagen zo – 
door verschaffing van relevante kennis – tevens de drempel voor decentrale overheden om aan de 
slag te gaan met een burgerberaad. Hoe denkt de regering over het oprichten van een dergelijk 
orgaan? 
 
Uit de VNG-analyse van coalitieakkoorden blijkt dat tientallen gemeenten aan de slag zijn met een 
burgerberaad of een burgerforum. Lokaal en provinciaal zijn er al goede voorbeelden, zoals in 
Gelderland, Zeist en Tilburg. Burgerberaden kunnen een waardevolle aanvulling zijn op de 
representatieve democratie, waarbij onder andere van belang is dat een burgerforum ongeacht het 
thema de representatieve democratie versterkt. Van cruciaal belang is dat bij het organiseren van 
een burgerforum aan essentiële randvoorwaarden wordt voldaan, zoals een goede vraagstelling en 
stevige politieke inbedding. Het ministerie van BZK, de VNG en het kennisplatform Lokale 
25
Democratie bieden decentrale overheden praktisch advies, kennis en ondersteuning bij de 
organisatie van burgerfora met oog voor deze randvoorwaarden. Hiermee wordt geen stroomlijning 
beoogd, maar wel meer samenhang tussen initiatieven, met ruimte voor lokaal maatwerk. Op het 
kennisplatform worden informatie, praktijkverhalen en tips en tops voor een succesvol burgerforum 
gedeeld. Begin 2023 organiseert het ministerie van BZK met de VNG een bijeenkomst voor 
geïnteresseerden die aan de slag zijn of willen met een burgerforum of burgerberaad bij decentrale 
overheden om te leren en te delen. Bij de begrotingsbehandeling Binnenlandse Zaken heeft de 
minister van BZK toegezegd met vijf gemeenten mee te kijken en denken bij de organisatie van 
burgerfora. Leiden, Oirschot, Haarlem, Hengelo en Helmond hebben zich al gemeld. Aan vijf nog 
nader te selecteren gemeenten wordt extra ondersteuning en advies in de praktijk geboden.  
 
De regering deelt de visie van de leden van Volt dat zorgvuldige kennisopbouw over 
burgerparticipatie in den brede, en burgerfora in het bijzonder, van belang is. Randvoorwaarde 
voor het nationale burgerforum klimaat en energie is goede monitoring en evaluatie voor de 
toekomstige inzet van het instrument. De regering ziet een permanent burgerberaad op dit 
moment als prematuur. Het ministerie van BZK en van IenW zullen deze kabinetsperiode actief 
kennis vergaren en bundelen en goede voorbeelden delen via het genoemde kennisplatform Lokale 
 26 
Democratie en het Kennisknooppunt Participatie. Het Kennisknooppunt Participatie heeft 
bovendien een kennisagenda ontwikkeld. Doel van de agenda is om de kennisopbouw rond 
 
25
 www.lokale-democratie.nl. 
26
 www.kennisknooppuntparticipatie.nl.  
20
