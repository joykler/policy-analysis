groep burgers disproportioneel veel invloed krijgt op het beleid. Daarnaast voelen 
volksvertegenwoordigers zich soms gedwongen om mee te gaan in burgerinitiatieven, ook wanneer 
dit niet in het algemeen belang is. Zij vrezen het verwijt dat zij ‘niet naar de burgers luisteren’. Tot 
slot wijst de Afdeling erop dat bij het uitvoeren van overheidstaken bepaalde waarborgen in acht 
moeten worden genomen. Denk hierbij aan transparantie, rechtsgelijkheid en zorgvuldige 
besluitvorming. Als niet de overheid, maar burgers deze taken gaan uitvoeren, dan kunnen deze 
publieke waarborgen in het geding komen. Naar het oordeel van de regering past het bij de 
kaderstellende rol van de gemeenteraad, provinciale staten, het algemeen bestuur van een 
waterschap en de eilandsraad dat zij de voorwaarden stellen voor de wijze waarop inwoners en 
maatschappelijke partijen betrokken worden bij de voorbereiding, uitvoering en evaluatie van het 
decentrale beleid. Het lid van de BBB-fractie vraagt of hier niet centraal regels voor opgesteld 
moeten worden en wat hiervan volgens de regering de voor- en nadelen zijn. 
 
Zoals nader toegelicht in het antwoord op vraag 28 acht de regering het niet wenselijk om in de 
organieke wetgeving aanvullende regels op te nemen over hoe het participatieproces eruit moet 
zien.  
 
ARTIKELSGEWIJS 
 
Artikel I, onderdeel A 
 
70 - SGP  
 
De leden van de SGP-fractie vragen een nadere toelichting op de aard van de bedrijven die taken 
kunnen uitvoeren. In het algemeen deel van de toelichting spreekt de regering in algemene zin 
over bedrijven, terwijl hier specifiek wordt benoemd dat het bedrijven zonder winstoogmerk dient 
te betreffen. Zij vragen een toelichting op afwegingen en criteria en meer eenduidigheid in de 
afbakening.  
 
Zoals in de beantwoording van vraag 4 is toegelicht is in de voorgestelde wettekst beoogd de 
ruimte te laten aan de volksvertegenwoordigende organen de vrijheid hebben om te beslissen over 
welke partijen de uitvoering van publieke taken kunnen overnemen. De voorbeelden die in de 
memorie van toelichting zijn genoemd, betreffen een niet-limitatieve lijst. Het is denkbaar dat de 
decentrale overheden dat de uitvoering van een bepaalde taak op initiatief van een bedrijf beter 
vinden dan als zij het zelf zouden uitvoeren, ook als dat bedrijf bij de uitvoering er ook zelf iets aan 
over houdt. Het kan ook om een collectief gaan waarin inwoners en bedrijven samenwerken. In de 
toelichting bij de bestaande right to challenge-regeling in artikel 6, vijfde lid, van de Wet stelsel 
openbare bibliotheekvoorzieningen is bijvoorbeeld gewezen op het combineren van de bibliotheek 
44
met een andere (commerciële) functie. Ook dit wetsvoorstel staat aan een dergelijke 
samenwerking niet aan in de weg. Deze voorbeelden laten zien dat een verdere afbakening of 
beperking op voorhand, op wetsniveau, niet wenselijk is.  
 
71 - SGP  
 
De leden van de SGP-fractie vragen de regering toe te lichten op welke gronden gekozen is voor 
het criterium van ingezetenen en maatschappelijke partijen. In hoeverre is bijvoorbeeld sprake van 
samenhang en cumulatie of betreft het alternatieve categorieën? Kunnen ook maatschappelijke 
partijen worden ingezet die niet in Nederland gevestigd zijn? Is deze aanduiding voor de hand 
liggend in de context van de Gemeentewet? 
 
Het betreft alternatieve categorieën. Het huidige artikel 150 Gemeentewet laat de mogelijkheid 
open dat in bepaalde gevallen slechts inspraak wordt verleend aan bepaalde ingezetenen, 
organisaties of instellingen. Wie ingezetenen van de gemeente zijn, wordt door artikel 2 en 3 
Gemeentewet geregeld; het begrip ‘in de gemeente een belang hebbende natuurlijke en 
 
44
 Amendement-Keijzer c.s., Kamerstukken II 2013/14, 33846, nr. 17.  
36
