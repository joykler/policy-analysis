slagen of mislukken van burgerinitiatieven niet afhankelijk mag zijn van de welwillendheid (of niet) 
van het bestuur. 
De leden van de CDA-fractie hebben over het voorliggende voorstel nog een aantal vragen, juist 
omdat deze leden graag willen dat dit wetsvoorstel ook in de praktijk doet wat we voor ogen 
hebben. 
De leden van de SP-fractie hebben de Wet versterking participatie op decentraal niveau gelezen en 
hebben hierover nog enkele vragen en opmerkingen. 
 
De leden van de fractie van GroenLinks hebben met belangstelling kennisgenomen van het 
wetsvoorstel. Deze leden hebben hierover nog een aantal vragen en opmerkingen. 
 
De leden van de ChristenUnie-fractie hebben met belangstelling kennisgenomen van het 
wetsvoorstel Wet versterking participatie op decentraal niveau. Deze leden zijn blij dat met 
1
voorliggend voorstel uitvoering wordt gegeven aan de motie Segers c.s. . Zij zien dat er een groot 
organiserend vermogen is in de samenleving, onder burgers, in buurten en gemeenschappen en 
dat in de samenleving burgers soms beter en eenvoudiger invulling kunnen geven aan 
overheidsbeleid dan het bestuursorgaan. Dit is wat hen betreft dan ook een kans om de lokale 
representatieve democratie te ondersteunen.  
 
1 - ChristenUnie  
 
Tegelijk zien zij dat voornoemde wijziging ook een fundamentele cultuurverandering zal vragen in 
alle decentrale bestuurslagen, zoals ook de Vereniging van Griffiers in haar consultatiereactie stelt. 
Zij vragen de regering daarom allereerst nader in te gaan op de benodigde cultuurverandering en 
hoe zij verwacht dat tot die brede verandering kan komen.  
 
Met de leden van de ChristenUnie-fractie deelt de regering de opvatting dat het voorliggende 
wetsvoorstel samen dient te gaan met een cultuurverandering. Pas als belangrijke democratische 
waarden en uitgangspunten in de praktijk worden gebracht heeft het betrekken van burgers 
werkelijk toegevoegde waarde. Het goed betrekken van burgers is grotendeels mensenwerk en 
vraagt om een open, uitnodigende en samenwerkende houding van de overheid. Decentrale 
overheden geven op steeds grotere schaal gehoor aan de wens van burgers om betrokken te 
worden bij beleid en uitvoering. De regering hecht er dan ook aan om te benadrukken dat dit 
wetsvoorstel landt op vruchtbare bodem. In de praktijk zijn decentrale overheden volop met deze 
cultuurverandering bezig, zoals blijkt uit de consultatiereacties van de Vereniging van Nederlandse 
Gemeenten (VNG) en het Interprovinciaal Overleg (IPO) bij dit wetsvoorstel, en ook bijvoorbeeld 
2
uit de uitgave ‘Rode Draden: Democratie in Actie on tour’.  
 
Om decentrale overheden bij te staan bij de cultuurverandering voorziet het Ministerie van 
Binnenlandse Zaken en Koninkrijksrelaties (hierna: BZK), in samenwerking met de VNG, bij dit 
wetsvoorstel in uiteenlopende vormen van ondersteunend beleid. Zo zijn er bijvoorbeeld trainingen 
op democratisch ambtelijk vakmanschap ontwikkeld voor gemeenteambtenaren en 
gemeentebesturen en die zijn ook beschikbaar voor de andere decentrale overheden.  
Zij kunnen hier gebruik van maken om te werken aan een open en uitnodigende 
overheidsorganisatie. Daarnaast worden praktische instrumenten en ondersteuning beschikbaar 
gesteld, zoals een modelverordening en een handreiking. Goede praktijken en praktijkverhalen zijn 
te vinden via www.lokale-democratie.nl en in de nieuwsbrieven van het netwerk van Democratie in 
Actie. Ook de ondersteuning van organisaties zoals het Netwerk Uitdaagrecht of de Landelijke 
Vereniging voor Kleine Kernen (LvKK) en het Landelijk Samenwerkingsverband Actieve bewoners 
(LSA) helpt. Hierna wordt bij de beantwoording van andere vragen over ondersteuning in de 
 
1
 Kamerstukken II 2018/19, 35000, nr. 24. 
2
 Democratie in Actie, Rode Draden: Democratie in Actie on tour, Den Haag: december 2021 (online 
raadpleegbaar via https://lokale-democratie.nl/file/download/8436e89c-6177-4c02-88d1-9da0d09e2976/rode-
draden-dia-on-tour.pdf).
