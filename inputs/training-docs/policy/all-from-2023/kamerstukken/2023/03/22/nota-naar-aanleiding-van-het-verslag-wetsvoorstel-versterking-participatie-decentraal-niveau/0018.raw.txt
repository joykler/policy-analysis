geantwoord, is het juist bij initiatieven om de democratie te versterken belangrijk dat elke stem 
telt en elk standpunt gehoord kan worden. De overheid moet zich inspannen om ook de mening te 
horen mensen die niet meteen zelf hun vinger opsteken of misschien zelfs al niet (meer) stemmen 
bij verkiezingen, weinig vertrouwen hebben in de politiek of overheid, of niet geloven dat ‘het 
systeem’ voor hen werkt. Zoals bij de beantwoording van vraag 1 is toegelicht, voorziet het 
ministerie van BZK, in samenwerking met de VNG, met ondersteunend beleid in verschillende 
acties om er met gemeenten voor te zorgen dat het uitdaagrecht voor een zo breed mogelijke 
doelgroep bereikbaar en beschikbaar is. Decentrale overheden kunnen terecht op www.lokale-
democratie.nl voor meer informatie over inclusieve participatie. Op deze website is bijvoorbeeld 
een ‘slidedeck’ inclusieve participatie te vinden. Er is ook een servicepunt voor concrete vragen van 
gemeenten en andere decentrale overheden. Dit servicepunt wordt beheerd door de VNG, en zo 
nodig kan door de VNG ook contact met het ministerie van BZK worden gelegd.  
 
2.3.2. Belangrijke aandachtspunten bij participatie 
 
27 - D66 en BBB  
 
De leden van de D66-fractie hebben kennisgenomen van de uitdagingen om participatie onder 
verschillende groepen burgers te verhogen. Uit onderzoek blijkt dat de groep inwoners die 
participeert klein en weinig divers is. Deze leden en het lid van de BBB-fractie vragen welke ideeën 
de regering heeft op welke wijze deze groep vergroot kan worden. 
 
Wij verwijzen naar de antwoorden bij de vragen 1, 23 en 24. 
 
28 - D66 en BBB  
 
De leden van de D66-fractie en het lid van de BBB-fractie vragen of de regering nader in kan gaan 
op het gegeven dat een zorgvuldige afweging nodig is om te bepalen bij welke vraagstukken de 
overheid inwoners betrekt – en wanneer niet – en de wijze en momenten waarop zij dat doet. Deze 
leden vragen waarom de regering deze afweging zelf niet maakt en dit aan de decentrale 
overheden overlaat.  
 
Welke participatievorm geschikt is, verschilt per situatie, onderwerp, type overheidstaak, plek in de 
beleidscyclus of per overheid. Zoals eerder aan bod kwam brengt participatie zowel kansen als 
risico’s met zich. Om die reden is het van belang dat overheden zorgvuldig wegen bij welke 
vraagstukken zij inwoners betrekken – en wanneer niet – en op welke wijze en momenten zij dat 
doen. Dit vraagt om een situationeel en politiek oordeel en dat past het beste bij het decentrale 
bestuur waar de overheidstaak is belegd. Om die reden acht de regering het niet wenselijk om in 
de organieke wetgeving een blauwdruk of aanvullende regels op te nemen over hoe het 
participatieproces eruit moet zien. Lokale volksvertegenwoordigers en bestuurders weten immers 
het beste wat de plaatselijke behoeften en omstandigheden zijn. De regering wijst er ook op dat uit 
onderzoek van de Universiteit Leiden volgt dat de door initiatiefnemers ervaren knelpunten niet 
24
met een algemene wettelijke regeling zijn weg te nemen. Ook om die reden acht de regering het 
niet aangewezen dat deze afweging op centraal niveau wordt gemaakt.   
 
29 - SGP  
 
De leden van de SGP-fractie vragen hoe de regering het risico weegt dat mogelijkheden voor 
participatie juist de ongelijkheid in de samenleving kunnen vergroten, namelijk doordat veelal 
hogere sociaaleconomische klassen in staat zijn actief hun belangen te behartigen en de gemeente 
 
24
 W. den Ouden, G. Boogaard, E.M.M.A. Driessen, Right to Challenge. Een studie naar de mogelijkheden voor 
een algemene regeling voor het «Right to Challenge» en andere burgerinitiatieven in Nederland, Leiden: 
Universiteit Leiden 2019 (online raadpleegbaar via https://kennisopenbaarbestuur.nl/rapporten-
publicaties/right-to-challenge-eindrapport-2019/).
