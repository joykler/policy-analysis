9
(Scrt. 2022, 29068). Tot 1 mei 2022 werd op grond van artikel 26, tweede lid, van de Wet op de 
Raad van State voorgeschreven dat de tekst van alle aan de Afdeling advisering voorgelegde 
wetsvoorstellen met memorie van toelichting openbaar gemaakt worden door opneming in de 
Staatscourant. 
 
Sinds de inwerkingtreding van de Wet open overheid op 1 mei 2022 publiceren de departementen 
de voordracht voor de adviesaanvraag en het aan de Afdeling advisering toegezonden ontwerp 
10
zodra de adviesaanvraag door de Koning is gedaan op de wetgevingskalender. Omdat de 
adviesaanvraag van het onderhavige wetsvoorstel dateert van 17 juni 2020 is de adviesaanvraag 
voor dit wetsvoorstel niet meteen openbaar gemaakt, maar dit is inmiddels wel vaste praktijk voor 
wetsvoorstellen, tenzij dit afbreuk doet aan een met de wet beoogde doel. Deze strikte 
uitzondering dient dan in de adviesaanvraag uitdrukkelijk gemotiveerd te worden. Naast de 
openbaarmaking van de adviesaanvraag wordt voorlopig ook de procedure van artikel 26 van de 
Wet op de Raad van State gevolgd om de vindbaarheid en beschikbaarheid van deze stukken tot in 
lengte van jaren te garanderen. Dat is ook voor dit wetsvoorstel gebeurd.  
 
De leden van de Volt-fractie staan in beginsel positief tegenover de door de regering voorgestelde 
wetswijziging. Deze leden hechten grote waarde aan het versterken van ons democratisch bestel, 
onder andere middels het verbeteren van de manier waarop burgers (kunnen) deelnemen aan 
democratische besluitvorming. Vertrouwen tussen overheid en burger betreft een wederkerige 
relatie. Zij zijn van mening dat er voor een te lange tijd te weinig vertrouwen vanuit de overheid is 
uitgegaan richting de burger. Voormalig vicevoorzitter van de Raad van State, Herman Tjeenk 
Willink, refereerde in zijn lezing van 2 juni 2022 aan een onderzoek over de periode 1970-1985, 
dat aantoonde hoe burgerparticipatie in korte tijd veranderde in een bestuursinstrument. Anders 
gezegd: hoe participatie onderdeel werd van een afvinkcultuur – ‘participatievinkje halen en door’. 
Dit versterkt juist het gevoel van wantrouwen en cynisme. Deze leden willen voorkomen dat dit nu 
weer gebeurt.  
Ondanks dat de voorgestelde wetswijziging de inbedding van burgerparticipatie (op decentraal 
niveau) beoogt te verbeteren, zijn de leden van de Volt-fractie er niet van overtuigd dat de 
voorgestelde wetswijziging voldoende verandering – of verbetering – teweegbrengt in het domein 
van burgerparticipatie. Deze leden hebben ten aanzien van de voorgestelde wetswijziging een 
aantal vragen. 
 
In reactie op deze reflectie van de aan het woord zijnde leden, verwijzen wij naar de 
beantwoording van vraag 1. De regering deelt de opvatting dat het voorliggende wetsvoorstel 
samen dient te gaan met een cultuurverandering in het domein van burgerparticipatie en daarom 
wordt voorzien in uiteenlopende vormen van ondersteunend beleid.  
 
2. Achtergrond: ontwikkeling participatie in het representatief democratisch bestel 
 
2.1 Ontwikkeling participatieve democratie 
 
11 - VVD  
 
Het uitdaagrecht houdt in dat inwoners de gemeente verzoeken om de feitelijke uitvoering van een 
taak van de gemeente over te nemen, al dan niet met bijbehorend budget, bijvoorbeeld omdat zij 
denken deze taak “beter” te kunnen uitvoeren. De leden van de VVD-fractie begrijpen dat het 
begrip “beter” van alles kan inhouden. Maar wanneer is er nu sprake van “beter”? Hoe moet door 
inwoners worden aangetoond dat zij het beter kunnen? Wat moeten zij daarvoor aandragen?   
 
 
9
 Omdat abusievelijk een onjuiste versie van het nader rapport is gepubliceerd, is op 9 november 2022 een 
rectificatie geplaatst (Stcrt. 2022, 29068-n1). De teksten van het wetsvoorstel en de memorie van toelichting 
zijn in de rectificatie ongewijzigd.  
10
 https://wetgevingskalender.overheid.nl/.   
8
