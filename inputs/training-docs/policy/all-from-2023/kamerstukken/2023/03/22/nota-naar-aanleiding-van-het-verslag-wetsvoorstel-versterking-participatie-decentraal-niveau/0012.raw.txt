De leden van de Volt-fractie zien het als een goede stap om de juridische werkelijkheid omtrent 
burgerparticipatie te verbreden voorbij de in de tekst aangegeven ‘eerste vorm’ -zijnde inspraak- 
met deliberatie en burgerinitiatieven. Zoals de regering aangeeft, komen deze vormen in de 
praktijk al vaker voor en dient de wet hierop zodoende gemoderniseerd te worden. 
Met betrekking tot inspraak -c.q. de ‘eerste vorm’ van burgerparticipatie- hechten de leden van de 
Volt-fractie grote waarde aan transparantie rondom de manier waarop inspraak vanuit 
verschillende (groepen) stakeholders bijdragen aan, of leiden tot, de totstandkoming van beleid. 
Deze leden zijn van mening dat dit geldt voor alle bestuursniveaus: Europees, nationaal, 
provinciaal en lokaal. Zij vragen zich af in hoeverre de regering het hiermee eens is.  
 
De regering vindt het inderdaad belangrijk om transparant te zijn over de betrokkenheid van 
inwoners en andere belanghebbenden bij de voorbereiding, uitvoering en evaluatie van beleid. Dit 
wetsvoorstel beoogt met de participatieverordening daarom ook te bereiken dat de decentrale 
overheden inzichtelijk en voorzienbaar maken hoe en wanneer inwoners een stem hebben in de 
verschillende fases van het beleidsproces. Kortom, dit wetsvoorstel geeft ruimte en het is aan de 
lokale gemeenschap met elkaar invulling te geven aan de gewenste betrokkenheid van bewoners. 
Dat is maatwerk. Op het nationale niveau verkent het kabinet de mogelijkheden voor het vergroten 
17
van invloed en zeggenschap van burgers, naar aanleiding van de motie-Van Dijk c.s.. Nieuwe 
vormen van burgerparticipatie hebben potentie om burgers beter betrekken bij urgente 
maatschappelijke transities, zoals burgerfora. Bestaande vormen kunnen geëvalueerd en verbeterd 
worden, zoals internetconsultatie. Via internetconsultatie kan iedereen zijn opvattingen geven over 
ontwerpen van nieuwe regelgeving. Het kabinet geeft in reactie daarop aan hoe met de 
verschillende inbreng is omgegaan in het uiteindelijke wetsvoorstel. Binnenkort verwacht het 
kabinet het onderzoek van professor Braun naar de wijze waarop een lobbyregister op nationaal 
niveau kan worden ingericht. Begin 2023 zal het kabinet daar een standpunt over innemen. Het 
gaat daarbij om het transparant maken van de manier waarop verschillende belangen een rol 
spelen bij het maken van beleidskeuzes. Verder is er in de EU een conferentie over de toekomst 
van Europa gehouden. Nederland heeft van het begin erop aangedrongen dat de stem van de 
burger gehoord moet worden en dat de burger de eigen inbreng moet kunnen terugzien in de 
opgestelde stukken. Tevens heeft voorzitter Von der Leyen in haar speech over the State of the 
Union nogmaals het belang van de uitkomsten van de conferentie benadrukt en ze heeft 
aangegeven dat er vervolg moet worden gegeven aan de voorstellen.  
 
17 - Volt  
 
Zij vinden het in het kader van politieke gelijkheid en toegang voor burgers tot het beleidsproces 
belangrijk dat controleerbaar is in hoeverre de mate van inspraak daadwerkelijk evenredig 
verdeeld is. Zij vragen de regering in hoeverre transparantie over de totstandkoming van en 
besluitvorming rondom beleid op lokaal niveau nu voldoende op orde is. Kan de regering aangeven 
in welke mate zowel burgers als gemeenteraadsleden zicht hebben op de afsprakenagenda van 
individuele leden van de colleges van B en W? Kan de regering aangeven in hoeverre het -in 
algemene zin- controleerbaar is welke beïnvloeding vanuit stakeholders plaatsvindt op het 
beleidsproces richting het college van B en W? Kan de regering aangeven op welke manier lokale 
bestuurders op dit moment -al dan niet middels de Gemeentewet- verplicht zijn zich in te zetten 
voor transparantie in het beleidsproces?  
 
Zoals in het vorige antwoord reeds aan bod kwam, beoogt de regering met dit wetsvoorstel bij te 
dragen aan het inzichtelijk en voorzienbaar maken welke mogelijkheden (verschillende) groepen 
hebben om te participeren in de verschillende fases van het beleidsproces. Los daarvan kunnen 
decentrale overheden, gelet op de autonome ruimte die hen toekomt, zelf nader invulling geven 
aan de wijze waarop de transparantie voor burgers en gemeenteraadsleden in het beleidsproces 
(verder) wordt gewaarborgd. Dat komt dan boven op de reeds bestaande verplichtingen die tot 
doel hebben de zuiverheid in de persoonlijke en bestuurlijke verhoudingen in het decentraal 
 
17
 Motie-Van Dijk c.s., Kamerstukken II 2021/22, 35729, nr. 11.  
12
