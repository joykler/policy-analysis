staatssecretaris weten hoe representatief hij dit rapport uit 2016 acht voor de 
huidige situatie. Inmiddels is het inwonerstal gestegen en werken huisartsen met 
probleemgerichte aanvraagformulieren. Zou een nieuwe situatieschets, met 
mogelijke gevolgen voor de zorg op Bonaire, niet noodzakelijk zijn?  
Ook vragen de leden van de D66-fractie aan de staatssecretaris of hij in kan gaan 
op de zorgen vanuit het eiland over de mogelijke gevolgen van het samenbrengen 
van de laboratoria. In hoeverre kan eenzelfde situatie ontstaan als bij het 
samenvoegen van apotheken op Bonaire? Zo staat er in eerdergenoemde brief dat 
er een groeiend aantal klachten zijn over de distributie van medicijnen en zijn er 
lange wachtrijen bij apotheken ontstaan. Hoe garandeert de staatssecretaris dat 
de concentratie niet leidt tot langere wachttijden bij het laboratorium? Welke 
maatregelen worden er genomen om te voldoen aan de eisen inzake capaciteit, 
logistieke en facilitaire inrichting van het Fundashon Mariadal’s laboratorium, zoals 
zij zelf hebben aangegeven in hun schrijven van 12 oktober 2022? Tenslotte, het 
samenbrengen van twee laboratoria kan ook iets betekenen voor het 
personeelsbestand. Kan de staatssecretaris ingaan op eventuele gevolgen van het 
samenbrengen voor het personeel? 
 
Vragen en opmerkingen van de leden van de CDA-fractie 
De leden van de CDA-fractie hebben kennisgenomen van het besluit van de 
staatssecretaris om het Bonaire Laboratorium (Bonlab) voor 2023 voor de 
klinische laboratoriumzorg niet langer een zorgovereenkomst aan te bieden. Deze 
leden hebben hier enkele vragen bij. 
De leden van de CDA-fractie vragen of de staatssecretaris kan aangeven welke 
acties er door Zorg en Jeugd Caribisch Nederland (ZJCN) zijn gedaan c.q. welke 
gesprekken er gevoerd zijn sinds de brief van 4 mei 2022 van ZJCN aan BonLab. 
De staatssecretaris verwijst in zijn brief naar onderzoeken uit respectievelijk 2012, 
2016 en 2018. De wereld is door corona nogal veranderd en het aantal inwoners 
is gegroeid. Bovendien was recentelijk het ziekenhuis bijvoorbeeld amper 
bereikbaar door de overstroming. De leden van de CDA-fractie vragen of het dan 
juist niet beter zou zijn vanwege (pandemische) paraatheid om twee 
laboratoriumlocaties te hebben in plaats van één? 
Uit de (gedateerde) rapporten blijkt dat Bonaire een substantieel hoger aandeel 
eerstelijnsdiagnostiek kent dan de drie CAS-landen en Europees Nederland. De 
leden van de CDA-fractie vragen de staatssecretaris of er actuele cijfers over 2021 
kunnen worden gegeven. Kunnen daarbij voor Europees Nederland cijfers gegeven 
worden uit wijken waar ook veel armoede is en/of veel chronisch zieken zijn? 
De leden van de CDA-fractie vragen de staatssecretaris of er is onderzocht of de 
hoeveelheid diagnostiek te maken heeft met het beperkte aanbod medisch 
specialistische zorg op Bonaire. Wordt er bijvoorbeeld meer diagnostiek gedaan 
voordat men wordt doorverwezen naar een ziekenhuis op een ander eiland? 
De staatssecretaris stelt dat er sprake is van overcapaciteit van apparatuur en 
gebouwen. Maar uit de brief van gedeputeerde Den Heyer begrijpen de leden van 
de CDA-fractie dat ziekenhuis Fundashon Mariadal heeft aangegeven dat er 
aanpassingen nodig zijn als het ziekenhuis de capaciteit van het BonLab moet 
overnemen. Klopt dat, en zo ja wat zouden de kosten hiervan zijn? 
Er staat in de brief van de staatssecretaris dat het aantal ingezette medewerkers 
hoog is in relatie tot de geleverde laboratoriumproductie. De leden van de CDA-
fractie vragen de staatssecretaris of ter vergelijking de cijfers van 2021 kunnen 
Pagina 5 van 19
