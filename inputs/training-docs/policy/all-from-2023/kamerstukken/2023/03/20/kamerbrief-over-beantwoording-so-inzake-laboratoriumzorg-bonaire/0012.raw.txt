kosten van de laboratoriumzorg per inwoner op Bonaire zeer hoog in vergelijking 
met Sint Maarten (+ 71%), Aruba (+ 60% en Nederland (+ 243%). 
 
Hoe garandeert de staatssecretaris dat de concentratie niet leidt tot langere 
wachttijden bij het laboratorium? Welke maatregelen worden er genomen om te 
voldoen aan de eisen inzake capaciteit, logistieke en facilitaire inrichting van 
Fundashon Mariadal’s laboratorium, zoals zij zelf hebben aangegeven in hun 
schrijven van 12 oktober 2022? 
De werkgroep Laboratoriumzorg Bonaire heeft als opdracht ook op dit punt te 
adviseren.  
Daarnaast kan POCT een belangrijke rol spelen bij het verbeteren van de 
gezondheidszorg in de eerste lijn vanwege de mogelijkheid om een snelle 
testuitslag te genereren in de directe omgeving van de patiënt. Dit betreft het 
gehele proces ter ondersteuning van het stellen van de diagnose, het uitvoeren 
van de test, het interpreteren van het resultaat, het communiceren van de uitslag 
en het registreren van een laboratoriumtest bij POCT buiten het laboratorium. De 
implementatie van POCT zal belangrijke gevolgen hebben voor de vereiste 
laboratoriumcapaciteit op Bonaire. Eén van de opdrachten van de werkgroep 
Laboratoriumzorg Bonaire is het in kaart brengen van de gevolgen van POCT voor 
de vereiste laboratoriumcapaciteit op Bonaire. 
 
Het samenbrengen van twee laboratoria kan ook iets betekenen voor het 
personeelsbestand. Kan de staatssecretaris ingaan op eventuele gevolgen van het 
samenbrengen voor het personeel? 
Ik zal op basis van het advies van de werkgroep in overleg met het OLB besluiten 
over de toekomstige inrichting van de laboratoriumzorg op Bonaire. Pas daarna 
zal er meer duidelijkheid zijn over wat dit zou kunnen betekenen voor het 
personeelsbestand. Het is mijn inzet ervoor zorg te dragen dat de betrokken 
partijen hier met elkaar goede afspraken over maken. 
 
Vragen en opmerkingen van de leden van de CDA-fractie 
De leden van de CDA-fractie hebben kennisgenomen van het besluit van de 
staatssecretaris om het Bonaire Laboratorium (Bonlab) voor 2023 voor de 
klinische laboratoriumzorg niet langer een zorgovereenkomst aan te bieden. Deze 
leden hebben hier enkele vragen bij. 
De leden van de CDA-fractie vragen of de staatssecretaris kan aangeven welke 
acties er door Zorg en Jeugd Caribisch Nederland (ZJCN) zijn gedaan c.q. welke 
gesprekken er gevoerd zijn sinds de brief van 4 mei 2022 van ZJCN aan BonLab. 
De staatssecretaris verwijst in zijn brief naar onderzoeken uit respectievelijk 2012, 
2016 en 2018. De wereld is door corona nogal veranderd en het aantal inwoners 
is gegroeid. Bovendien was recentelijk het ziekenhuis bijvoorbeeld amper 
bereikbaar door de overstroming. De leden van de CDA-fractie vragen of het dan 
juist niet beter zou zijn vanwege (pandemische) paraatheid om twee 
laboratoriumlocaties te hebben in plaats van één? 
Pagina 12 van 19
