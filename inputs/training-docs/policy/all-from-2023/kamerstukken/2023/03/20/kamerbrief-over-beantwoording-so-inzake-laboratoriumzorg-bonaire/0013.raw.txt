Uit de (gedateerde) rapporten blijkt dat Bonaire een substantieel hoger aandeel 
eerstelijnsdiagnostiek kent dan de drie CAS-landen en Europees Nederland. De 
leden van de CDA-fractie vragen de staatssecretaris of er actuele cijfers over 2021 
kunnen worden gegeven. Kunnen daarbij voor Europees Nederland cijfers gegeven 
worden uit wijken waar ook veel armoede is en/of veel chronisch zieken zijn? 
De leden van de CDA-fractie vragen de staatssecretaris of er is onderzocht of de 
hoeveelheid diagnostiek te maken heeft met het beperkte aanbod medisch 
specialistische zorg op Bonaire. Wordt er bijvoorbeeld meer diagnostiek gedaan 
voordat men wordt doorverwezen naar een ziekenhuis op een ander eiland? 
De staatssecretaris stelt dat er sprake is van overcapaciteit van apparatuur en 
gebouwen. Maar uit de brief van gedeputeerde Den Heyer begrijpen de leden van 
de CDA-fractie dat ziekenhuis Fundashon Mariadal heeft aangegeven dat er 
aanpassingen nodig zijn als het ziekenhuis de capaciteit van het BonLab moet 
overnemen. Klopt dat, en zo ja wat zouden de kosten hiervan zijn? 
Er staat in de brief van de staatssecretaris dat het aantal ingezette medewerkers 
hoog is in relatie tot de geleverde laboratoriumproductie. De leden van de CDA-
fractie vragen de staatssecretaris of ter vergelijking de cijfers van 2021 kunnen 
worden aangeleverd. En als dat het probleem is: waarom wordt dat dan niet 
besproken en aangepakt? 
De leden van de CDA-fractie vragen de staatssecretaris wat de conclusie was van 
het gesprek op 21 november 2022 met het Bestuurscollege. Is er gekeken naar de 
acties die nodig zijn om de diagnostiek enerzijds efficiënt en effectief in te richten 
maar anderzijds wel twee locaties te houden?  
Blijkbaar zijn er geen formele afspraken over consultatie met de Eilandsraad en 
het Bestuurscollege bij wijzigingen in de acute zorg, terwijl dat overleg er in 
Nederland onder de Wet Toelating Zorg Aanbieders wel is. Is de staatssecretaris 
bereid om een consultatieplicht vast te leggen, net zoals dat in Europees 
Nederland is geregeld? 
 
De leden van de CDA-fractie vragen of de staatssecretaris kan aangeven welke 
acties er door Zorg en Jeugd Caribisch Nederland (ZJCN) zijn gedaan c.q. welke 
gesprekken er gevoerd zijn sinds de brief van 4 mei 2022 van ZJCN aan BonLab. 
Sinds de brief van 4 mei 2022 heeft VWS/ZJCN van staatsecretaris tot en met het 
niveau van accountmanager met zowel Bonlab, BHM als BC van het OLB zowel 
mondeling als schriftelijk zeer regelmatig overleg gevoerd resulterend in dat er op 
21 februari 2023 een opdrachtbevestiging tussen ZJCN en OLB is ondertekend 
waarin een bestuurlijke afspraak met het BC van het OLB is gemaakt om samen 
een werkgroep Laboratoriumzorg Bonaire in te stellen die uiterlijk 30 april 2023 
aan VWS en OLB schriftelijk advies moet geven over de hervorming van de 
laboratoriumzorg op Bonaire, waarbij kwaliteit, doelmatigheid en dienstverlening 
de kernwaarden zullen zijn. Het advies moet voorstellen bevatten tot: 
a. meer doelmatigheid door vermindering van de overcapaciteit en verbetering 
van diagnostische efficiëntie in de laboratoriumzorg op Bonaire (verminderen 
en voorkomen van overdiagnostiek);  
b. innovatieve laboratoriumzorg waarin de patiënt centraal staat en de 
introductie van Point-of-Care services op Bonaire, en;  
Pagina 13 van 19
