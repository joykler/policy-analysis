c. hoe de publieke laboratoriumtaken van Bonlab geborgd kunnen worden. Het 
uitgangspunt is dat deze taken bij Bonlab als aangewezen laboratorium in het 
kader van de Wet Publieke Gezondheid blijven liggen. 
  
De leden van de CDA-fractie vragen of het dan juist niet beter zou zijn vanwege 
(pandemische) paraatheid om twee laboratoriumlocaties te hebben in plaats van 
één? 
Vanuit het oogpunt van pandemische paraatheid is gebleken dat één laboratorium 
voor de testcapaciteit op Bonaire volstaat. Met betrekking tot de pandemische 
paraatheid is vooral de testafname een punt van zorg geweest waarin echter door 
de private sector snel op is ingespeeld door zogenaamde teststraten in te richten.  
 
De leden van de CDA-fractie vragen de staatssecretaris of er actuele cijfers over 
2021 kunnen worden gegeven. Kunnen daarbij voor Europees Nederland cijfers 
gegeven worden uit wijken waar ook veel armoede is en/of veel chronisch zieken 
zijn? 
Ik ben van mening dat de cijfers in de rapporten uit 2016 en 2018 voldoende 
actueel zijn. Ik verwacht dat de gezamenlijke werkgroep deze rapporten en 
mogelijke actuele gegevens zal gaan gebruiken. 
 
 
De leden van de CDA-fractie vragen de staatssecretaris of er is onderzocht of de 
hoeveelheid diagnostiek te maken heeft met het beperkte aanbod medisch 
specialistische zorg op Bonaire. Wordt er bijvoorbeeld meer diagnostiek gedaan 
voordat men wordt doorverwezen naar een ziekenhuis op een ander eiland? 
Sinds 2015 is het aanbod van medisch specialistische zorg binnen Fundashon 
Mariadal op Bonaire uitgebreid naar 30 specialismes en kan niet meer worden 
gesproken over een ‘beperkt’ aanbod van specialistische zorg op Bonaire. In 
dezelfde periode is ook het gemiddeld aantal laboratorium bepalingen (testen) per 
verzekerde bij Bonlab toegenomen (zie onderstaande tabel). Het is daarom niet 
waarschijnlijk dat er op Bonaire een relatie is tussen overdiagnostiek en een 
gebrek aan medisch specialistische zorg op Bonaire.  
Bonaire Laboratorium N.V. 2015 2021 2022 
(Bonlab) 
Gem. aantal testen per verzekerde 15.4 16.5 17.9 
Gem. prijs per behandeling (USD) 18.11 18.48 18.88 
 
 
Ziekenhuis Fundashon Mariadal zou aangegeven hebben dat er aanpassingen 
nodig zijn als het ziekenhuis de capaciteit van het Bonlab moet overnemen. Klopt 
dat, en zo ja wat zouden de kosten hiervan zijn? 
Het nieuwe laboratorium van Fundashon Mariadal heeft genoeg testcapaciteit. Er 
zijn momenteel 2 afnameposten (= 16 uur afnamecapaciteit per dag). Als alle 
klinische laboratoriumzorg vanuit Bonlab naar Fundashon Mariadal zou overgaan 
Pagina 14 van 19
betekent dit ongeveer 25 extra bezoekers per werkdag (jaarbasis 6.232 -
