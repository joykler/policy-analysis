Ik vind het jammer dat het niet gelukt was om over dit onderwerp in goed overleg 
met BC te komen. Hier zullen we in de toekomst betere afspraken met elkaar over 
moeten maken.  
Ze ontvangen graag een verslag van de staatssecretaris over de uitkomsten van 
dit gesprek. Zijn er concrete afspraken gemaakt? Staan de neuzen nu dezelfde 
kant op?  
De afgelopen maanden is een aantal keren op ambtelijk en aansluitend op politiek 
niveau met het OLB gesproken over een mogelijke oplossingsrichting. Deze 
overleggen hebben ertoe geleid dat op 21 februari 2023 een bestuurlijke afspraak 
met het BC van het OLB is gemaakt om een gezamenlijke werkgroep 
Laboratoriumzorg Bonaire in te stellen die uiterlijk 30 april 2023 aan VWS en OLB 
schriftelijk advies moet geven over de hervorming van de laboratoriumzorg op 
Bonaire, waarbij kwaliteit, doelmatigheid en dienstverlening de kernwaarden 
zullen zijn. Het advies moet voorstellen bevatten tot: 
a. meer doelmatigheid door vermindering van de overcapaciteit en verbetering 
van diagnostische efficiëntie in de laboratoriumzorg op Bonaire (verminderen 
en voorkomen van overdiagnostiek);  
b. innovatieve laboratoriumzorg waarin de patiënt centraal staat en de 
introductie van Point-of-Care services op Bonaire, en;  
c. hoe de publieke laboratoriumtaken van Bonlab geborgd kunnen worden. Het 
uitgangspunt is dat deze taken bij Bonlab als aangewezen laboratorium in het 
kader van de Wet Publieke Gezondheid blijven liggen. 
 
Op basis van dit advies ben ik voornemens om in overleg met het BC een besluit 
te nemen over de toekomstige inrichting van de laboratoriumzorg op Bonaire. 
ZJCN heeft het contract met Bonlab voor de eerstelijns klinische laboratoriumzorg 
verlengd voor de periode van 1 januari tot en met 30 juni 2023. Afhankelijk van 
de afspraken die ik met het BC zal maken over de toekomstige inrichting van de 
laboratoriumzorg zal ik voor het einde van deze contractperiode een besluit 
nemen over het continueren van dit contract en voor hoe lang dit zal zijn. 
 
Tot slot vragen de leden van de VVD-fractie de staatssecretaris hoe er in de 
toekomst beter samengewerkt kan worden om onrust te voorkomen als dit soort 
besluiten genomen moeten worden. Heeft de staatssecretaris hierover ook 
gesproken met de betrokken partijen? Hoe gaat hij het proces in de toekomst 
beter inrichten? 
Het ministerie van VWS en het OLB werken op veel terreinen zeer goed met elkaar 
samen. Helaas is dat bij dit onderwerp minder goed gelukt. Inmiddels heb ik 
samen met het BC afspraken gemaakt over de oplossingsrichting. 
 
Pagina 9 van 1
