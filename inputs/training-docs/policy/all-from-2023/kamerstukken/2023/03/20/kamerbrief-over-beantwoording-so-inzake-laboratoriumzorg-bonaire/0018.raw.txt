Tot slot vragen de leden van de SP-fractie hoe de belangen van de werknemers 
van Bonlab gewaarborgd worden bij de eventuele sluiting van Bonlab. Worden de 
vakbonden hier ook bij betrokken? 
VWS/ZJCN heeft de intentie om in gezamenlijkheid met het OLB en BHM de 
belangen van de werknemers van Bonlab te waarborgen. Van de 15 
personeelsleden van Bonlab hebben 2 tijdelijke contracten en zijn 2 werknemers 
(bijna) met pensioengerechtigde leeftijd. Op basis van het advies zal ik samen 
met het OLB besluiten over de vormgeving van de laboratoriumzorg op Bonaire.  
Inzet bij het personeel is het uitgangspunt “mens volgt werk naar behoefte”. 
Indien nodig is het de wens van VWS/ZJCN dat er in samenwerking met het OLB, 
BHM en Bonlab en de vakbond een sociaal plan voor de werknemers van Bonlab 
wordt opgesteld. Maar of dit nodig is kan op dit moment nog niet worden gezegd. 
 
Vragen en opmerkingen van de leden van de PvdA en GroenLinks-fractie 
De leden van de PvdA- en GroenLinks-fractie hebben met veel interesse 
kennisgenomen van de brief over laboratoriumzorg in Bonaire.  Naar aanleiding 
van deze brief hebben zij enkele vragen aan de staatssecretaris over het 
waarborgen van de continuïteit van de laboratoriumzorg.  
De leden van de PvdA- en GroenLinks-fractie zijn verbaasd dat de staatssecretaris 
er al wel voor heeft gekozen om een laboratorium in Bonaire te sluiten, maar nog 
geen invulling heeft gegeven aan de toekomst van de laboratoriumzorg op het 
eiland. Hoe denkt de staatssecretaris de continuïteit van zorg in de toekomst dan 
te waarborgen? Waarom heeft de staatssecretaris gekozen voor deze 
volgordelijkheid? De staatsecretaris geeft aan een half jaar te nemen om tot een 
toekomstige invulling van de laboratoriumzorg te komen. Wat maakt dat na jaren 
gesprekken -zonder gewenst resultaat- de staatssecretaris nu wel verwacht 
binnen een halfjaar de gewenste uitkomst te bereiken? Genoemde leden zijn ook 
benieuwd naar de achterliggende redenen voor de overdiagnostiek in Bonaire. Kan 
de staatssecretaris toelichten waarom overdiagnostiek specifiek in Bonaire veel 
voorkomt? 
 
De leden van de PvdA- en GroenLinks-fractie zijn verbaasd dat de staatssecretaris 
er al wel voor heeft gekozen om een laboratorium in Bonaire te sluiten, maar nog 
geen invulling heeft gegeven aan de toekomst van de laboratoriumzorg op het 
eiland. Hoe denkt de staatssecretaris de continuïteit van zorg in de toekomst dan 
te waarborgen? Waarom heeft de staatssecretaris gekozen voor deze 
volgordelijkheid? 
Ik heb niet besloten dat er een laboratorium op Bonaire gesloten moet worden. Ik 
heb alleen aangekondigd voornemens te zijn de inkoop van de eerstelijns klinische 
laboratoriumzorg te beëindigen bij Bonlab en dat ik overweeg deze in te kopen bij 
het ziekenhuis Fundashon Mariadal. Inmiddels heb ik samen met BC van het OLB 
een werkgroep gevraagd om een advies te geven over de hervorming van de 
laboratoriumzorg op Bonaire. 
De staatsecretaris geeft aan een half jaar te nemen om tot een toekomstige 
invulling van de laboratoriumzorg te komen. Wat maakt dat na jaren gesprekken -
zonder gewenst resultaat- de staatssecretaris nu wel verwacht binnen een halfjaar 
de gewenste uitkomst te bereiken?  
Pagina 18 van 19
